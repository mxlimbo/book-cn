<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0971 佛说佛顶尊胜陀罗尼经 0363a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 971 佛说佛顶尊胜陀罗尼经</font> <font face='Arial'>(卷1)</font> <font face='Arial'>T19, p0363a</h2></font><hr>
<span class='old'>
</a><a name="0362c28" id="0362c28">诸佛。同共宣说随喜受持。以大日如来智印</a><a name="0362c29" id="0362c29">印之。为破一切有情三恶趣网。为令一切地</span><a name="0363a01" id="0363a01">狱傍生琰摩王界之所有情而得解脱。众苦</a><a name="0363a02" id="0363a02">逼迫堕生死海有情得解脱故。亦令短命薄</a><a name="0363a03" id="0363a03">福现无救护众生。乐造杂染恶业有情得饶</a><a name="0363a04" id="0363a04">益故。此陀罗尼于赡部洲住持力故。又令邪</a><a name="0363a05" id="0363a05">见不信善恶三恶趣中。种种流转生死苦恼。</a><a name="0363a06" id="0363a06">薄福有情迷失正路。如是等类无不蒙益。担</a><a name="0363a07" id="0363a07">悉令解脱众苦重</a><a name="0363a08" id="0363a08"><p>佛告天帝我今宣说此陀罗尼付嘱于汝。汝</a><a name="0363a09" id="0363a09">当授与善住天子。令其受持读诵思惟。爱敬</a><a name="0363a10" id="0363a10">供养忆持莫忘。亦令赡部洲中一切有情。广</a><a name="0363a11" id="0363a11">宣流布此陀罗尼利益无量。亦为一切诸天</a><a name="0363a12" id="0363a12">子等。说此大陀罗尼印付嘱于汝。天帝汝当</a><a name="0363a13" id="0363a13">正意忆持。勤加守护勿令忘失</a><a name="0363a14" id="0363a14"><p>复次天帝。若复有人须臾得闻此陀罗尼。千</a><a name="0363a15" id="0363a15">劫已来积集重障恶业之罪。应受种种生死</a><a name="0363a16" id="0363a16">流转。地狱饿鬼傍生琰摩王界。阿苏罗身药</a><a name="0363a17" id="0363a17">叉鬼神。布单那羯吒布单那阿波娑摩啰。蚊</a><a name="0363a18" id="0363a18">虻龟狗蟒蛇等身。一切诸鸟及诸猛兽。一切</a><a name="0363a19" id="0363a19">有情乃至蚁子之身。更不重受便得转生。诸</a><a name="0363a20" id="0363a20">佛世尊一生补处菩萨同会一处。或得大姓</a><a name="0363a21" id="0363a21">婆罗门家生。或生刹帝利种及以豪贵最胜</a><a name="0363a22" id="0363a22">家生。天帝此人身等。如上胜处生者。皆由</a><a name="0363a23" id="0363a23">闻此陀罗尼故。随所生处皆得清净胜妙之</a><a name="0363a24" id="0363a24">身。天帝如是果报乃至菩提最胜之处。皆由</a><a name="0363a25" id="0363a25">赞叹此陀罗尼殊胜功德</a><a name="0363a26" id="0363a26"><p>天帝此陀罗尼名为吉祥。何以故能除一切</a><a name="0363a27" id="0363a27">三恶道故。此佛顶尊胜陀罗尼。犹如日藏摩</a><a name="0363a28" id="0363a28">尼之宝。净无瑕翳犹若虚空。光焰照彻无不</a><a name="0363a29" id="0363a29">周遍。若诸有情净心持此陀罗尼者亦复如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190362c.htm'><img src='up.gif' border=0></a>
<a href='T190363b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>