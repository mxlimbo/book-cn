<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0117a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷3)</font> 大佛顶如来万行首楞严经序 <font face='Arial'>T19, p0117a</h2></font><hr>
<span class='old'>
</a><a name="0116c28" id="0116c28">性</a><a name="0116c29" id="0116c29"><p>阿难又汝所明。舌味为缘生于舌识。此识为</span><a name="0117a01" id="0117a01">复因舌所生以舌为界。因味所生以味为界</a><a name="0117a02" id="0117a02"><p>阿难若因舌生。则诸世间甘蔗乌梅黄连石</a><a name="0117a03" id="0117a03">盐。细辛姜桂都无有味。汝自尝舌为甜为苦。</a><a name="0117a04" id="0117a04">若舌性苦谁来尝舌。舌不自尝孰为知觉。舌</a><a name="0117a05" id="0117a05">性非苦味自不生云何立界。若因味生识自</a><a name="0117a06" id="0117a06">为味。同于舌根应不自尝。云何识知是味非</a><a name="0117a07" id="0117a07">味。又一切味非一物生。味既多生识应多体。</a><a name="0117a08" id="0117a08">识体若一体必味生。咸淡甘辛和合俱生。诸</a><a name="0117a09" id="0117a09">变异相同为一味应无分别。分别既无则不</a><a name="0117a10" id="0117a10">名识。云何复名舌味识界。不应虚空生汝心</a><a name="0117a11" id="0117a11">识。舌味和合即于是中。元无自性云何界生。</a><a name="0117a12" id="0117a12">是故当知舌味为缘生舌识界三处都无。则</a><a name="0117a13" id="0117a13">舌与味及舌界三。本非因缘非自然性</a><a name="0117a14" id="0117a14"><p>阿难又汝所明。身触为缘生于身识。此识为</a><a name="0117a15" id="0117a15">复因身所生以身为界。因触所生以触为界</a><a name="0117a16" id="0117a16"><p>阿难若因身生必无合离。二觉观缘身何所</a><a name="0117a17" id="0117a17">识。若因触生必无汝身。谁有非身知合离者。</a><a name="0117a18" id="0117a18">阿难物不触知身知有触。知身即触知触即</a><a name="0117a19" id="0117a19">身。即触非身即身非触。身触二相元无处所。</a><a name="0117a20" id="0117a20">合身即为身自体性。离身即是虚空等相。内</a><a name="0117a21" id="0117a21">外不成中云何立。中不复立内外性空。即汝</a><a name="0117a22" id="0117a22">识生从谁立界。是故当知身触为缘生身识</a><a name="0117a23" id="0117a23">界三处都无。则身与触及身界三。本非因缘</a><a name="0117a24" id="0117a24">非自然性</a><a name="0117a25" id="0117a25"><p>阿难又汝所明。意法为缘生于意识。此识为</a><a name="0117a26" id="0117a26">复因意所生以意为界。因法所生以法为界</a><a name="0117a27" id="0117a27"><p>阿难若因意生于汝意中。必有所思发明汝</a><a name="0117a28" id="0117a28">意。若无前法意无所生。离缘无形识将何用。</a><a name="0117a29" id="0117a29">又汝识心与诸思量。兼了别性为同为异。同<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190116c.htm'><img src='up.gif' border=0></a>
<a href='T190117b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>