<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0967 佛顶尊胜陀罗尼经 0349b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 967 佛顶尊胜陀罗尼经</font> <font face='Arial'>(卷1)</font> 御制佛顶尊胜总持经咒序 <font face='Arial'>T19, p0349b</h2></font><hr>
<span class='old'>
</a><a name="0349a24" id="0349a24">心向善。即此一路。可超出劫尘也</a><a name="0349a25" id="0349a25"><blockquote class='FuWen'>永乐九年六月　日</blockquote></span><a name="0349b01" id="0349b01"></a><a name="0349b02" id="0349b02"><p><b>　　<A NAME="n372"></A>佛顶尊胜陀罗尼经序</b></a><a name="0349b03" id="0349b03"></a><a name="0349b04" id="0349b04"><p>佛顶尊胜陀罗尼经者。婆罗门僧佛陀波利。</a><a name="0349b05" id="0349b05">仪凤元年从西国来至此汉土到五台山次。</a><a name="0349b06" id="0349b06">遂五体投地向山顶礼曰。如来灭后众圣潜</a><a name="0349b07" id="0349b07">灵。唯有大士文殊师利。于此山中汲引苍生</a><a name="0349b08" id="0349b08">教诸菩萨。波利所恨生逢八难不睹圣容。远</a><a name="0349b09" id="0349b09">涉流沙故来敬谒。伏乞大慈大悲普覆令见</a><a name="0349b10" id="0349b10">尊仪。言已悲泣雨泪向山顶礼。礼已举首</a><a name="0349b11" id="0349b11">忽见一老人从山中出来。遂作婆罗门语谓</a><a name="0349b12" id="0349b12">僧曰。法师情存慕道追访圣踪。不惮劬劳远</a><a name="0349b13" id="0349b13">寻遗迹。然汉地众生多造罪业。出家之辈亦</a><a name="0349b14" id="0349b14">多犯戒律。唯有佛顶尊胜陀罗尼经。能灭众</a><a name="0349b15" id="0349b15">生一切恶业。未知法师颇将此经来不。僧报</a><a name="0349b16" id="0349b16">言曰贫道直来礼谒不将经来。老人言既不</a><a name="0349b17" id="0349b17">将经来空来何益。纵见文殊亦何得识。师</a><a name="0349b18" id="0349b18">可却向西国取此经将来流传汉土。即是遍</a><a name="0349b19" id="0349b19">奉众圣广利群生。拯济幽冥报诸佛恩也。师</a><a name="0349b20" id="0349b20">取经来至此。弟子当示师文殊师利菩萨所</a><a name="0349b21" id="0349b21">在。僧闻此语不胜喜跃。遂裁抑悲泪至心敬</a><a name="0349b22" id="0349b22">礼。举头之顷忽不见老人。其僧惊愕倍更虔</a><a name="0349b23" id="0349b23">心。系念倾诚回还西国。取佛顶尊胜陀罗尼</a><a name="0349b24" id="0349b24">经。至永淳二年回至西京。具以上事闻奏大</a><a name="0349b25" id="0349b25">帝。大帝遂将其本入内。请日照三藏法师。及</a><a name="0349b26" id="0349b26">敕司宾寺典客令杜行顗等。共译此经。敕施</a><a name="0349b27" id="0349b27">僧绢三十匹。其经本禁在内不出。其僧悲泣</a><a name="0349b28" id="0349b28">奏曰。贫道捐躯委命远取经来。情望普济群</a><a name="0349b29" id="0349b29">生救拔苦难。不以财宝为念。不以名利关怀。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190349a.htm'><img src='up.gif' border=0></a>
<a href='T190349c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>