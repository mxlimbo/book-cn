<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1300 摩登伽经 0402a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1300 摩登伽经</font> <font face='Arial'>(卷1)</font> 明往缘品第二 <font face='Arial'>T21, p0402a</h2></font><hr>
<span class='old'>
</a><a name="0401c28" id="0401c28"><p class='lg'>　　如日初出　　　光明照曜　　　大士威德</a><br><a name="0401c29" id="0401c29">　　亦复如是　　　如雪山药　　　众药中胜</span><br><a name="0402a01" id="0402a01">　　仁者高远　　　更无能比　　　德力深妙</a><br><a name="0402a02" id="0402a02">　　极为严显　　　犹如秋月　　　众星中最</a><br><a name="0402a03" id="0402a03">　　如梵天王　　　智慧超胜　　　悉为诸天</a><br><a name="0402a04" id="0402a04">　　所共瞻仰　　　如天帝释　　　一切恭敬</a><br><a name="0402a05" id="0402a05">　　端严殊绝　　　更无能喻　　　我但略赞</a><br><a name="0402a06" id="0402a06">　　汝之功德　　　若广说者　　　不可穷尽　</p></a><a name="0402a07" id="0402a07"><p>说是偈已。即起奉迎。更相慰问。然后就坐。莲</a><a name="0402a08" id="0402a08">花实言。汝栴陀罗下劣之甚。而来至此。欲何</a><a name="0402a09" id="0402a09">所为。答言。仁者世有四事。宜应修习。何等为</a><a name="0402a10" id="0402a10">四。一者本所为事。忆而不忘。二者应当利安</a><a name="0402a11" id="0402a11">于己。三者饶益一切众生。四者务修婚姻之</a><a name="0402a12" id="0402a12">事。是以我今故来相造。吾有一子。名师子耳。</a><a name="0402a13" id="0402a13">颜容瑰玮。智慧微妙。欲为娉妻。仁女贤胜。意</a><a name="0402a14" id="0402a14">甚相贪。欲托姻媛。幸能垂意。而见许可。时莲</a><a name="0402a15" id="0402a15">花实。闻是语已。嗔毒炽盛。极生忿恚。颜容惨</a><a name="0402a16" id="0402a16">结。色貌颦蹙。而语之言。摩登伽种。人所轻</a><a name="0402a17" id="0402a17">贱。甚可猥恶。如毒如火。我今身是婆罗门</a><a name="0402a18" id="0402a18">姓。豪胜尊贵。更无过者。通达围陀。智慧无</a><a name="0402a19" id="0402a19">比。汝今云何欲来毁辱。如空中月萤烛光明。</a><a name="0402a20" id="0402a20">有目之士。咸知其异。栴陀罗种。比婆罗门。尊</a><a name="0402a21" id="0402a21">贵卑劣。亦复如是。今汝愚痴。不识贵贱不可</a><a name="0402a22" id="0402a22">求处。生心悕望。汝栴陀罗。自有种类。何故欲</a><a name="0402a23" id="0402a23">染清胜之人。且婆罗门。戒行不具。不能通达</a><a name="0402a24" id="0402a24">围陀妙典。诸婆罗门。不与交游。况汝凡贱乃</a><a name="0402a25" id="0402a25">生是意。急可速去。不宜久留莫使外人闻斯</a><a name="0402a26" id="0402a26">异言。时帝胜伽。闻是事已。语言。仁者金玉珍</a><a name="0402a27" id="0402a27">异。土木弊恶。贵贱异相。一切悉知。我今不</a><a name="0402a28" id="0402a28">见诸婆罗门。与栴陀罗。而有差别。何以故汝</a><a name="0402a29" id="0402a29">婆罗门不从空出。栴陀罗种独因地生。婆罗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210401c.htm'><img src='up.gif' border=0></a>
<a href='T210402b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>