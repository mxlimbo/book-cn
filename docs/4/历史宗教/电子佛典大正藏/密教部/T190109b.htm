<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0109b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷1)</font> 大佛顶如来万行首楞严经序 <font face='Arial'>T19, p0109b</h2></font><hr>
<span class='old'>
</a><a name="0109a28" id="0109a28"><p>即时如来从胸卍字涌出宝光。其光晃昱有</a><a name="0109a29" id="0109a29">百千色。十方微尘普佛世界一时周遍。遍灌</span><a name="0109b01" id="0109b01">十方所有宝刹诸如来顶。旋至阿难及诸大</a><a name="0109b02" id="0109b02">众。告阿难言。吾今为汝建大法幢。亦令十方</a><a name="0109b03" id="0109b03">一切众生。获妙微密性净明心得清净眼。阿</a><a name="0109b04" id="0109b04">难汝先答我见光明拳。此拳光明因何所有。</a><a name="0109b05" id="0109b05">云何成拳汝将谁见。阿难言由佛全体阎浮</a><a name="0109b06" id="0109b06">檀金赩如宝山。清净所生故有光明。我实眼</a><a name="0109b07" id="0109b07">观五轮指端。屈握示人故有拳相</a><a name="0109b08" id="0109b08"><p>佛告阿难如来今日实言告汝。诸有智者要</a><a name="0109b09" id="0109b09">以譬喻而得开悟。阿难譬如我拳。若无我手</a><a name="0109b10" id="0109b10">不成我拳。若无汝眼不成汝见。以汝眼根例</a><a name="0109b11" id="0109b11">我拳理。其义均不。阿难言唯然世尊。既无我</a><a name="0109b12" id="0109b12">眼不成见。以我眼根例如来拳事义相类</a><a name="0109b13" id="0109b13"><p>佛告阿难汝言相类是义不然。何以故。如无</a><a name="0109b14" id="0109b14">手人拳毕竟灭。彼无眼者非见全无。所以者</a><a name="0109b15" id="0109b15">何。汝试于途询问盲人汝何所见。彼诸盲人</a><a name="0109b16" id="0109b16">必来答汝。我今眼前唯见黑暗更无他瞩。以</a><a name="0109b17" id="0109b17">是义观前尘自暗见何亏损</a><a name="0109b18" id="0109b18"><p>阿难言诸盲眼前。唯睹黑暗云何成见。佛告</a><a name="0109b19" id="0109b19">阿难诸盲无眼唯观黑暗。与有眼人处于暗</a><a name="0109b20" id="0109b20">室。二黑有别为无有别。如是世尊此暗中人</a><a name="0109b21" id="0109b21">与彼群盲。二黑校量曾无有异。阿难若无眼</a><a name="0109b22" id="0109b22">人全见前黑。忽得眼光还于前尘。见种种色</a><a name="0109b23" id="0109b23">名眼见者。彼暗中人全见前黑。忽获灯光亦</a><a name="0109b24" id="0109b24">于前尘。见种种色应名灯见。若灯见者灯能</a><a name="0109b25" id="0109b25">有见自不名灯。又则灯观何关汝事。是故当</a><a name="0109b26" id="0109b26">知灯能显色。如是见者是眼非灯。眼能显色。</a><a name="0109b27" id="0109b27">如是见性是心非眼</a><a name="0109b28" id="0109b28"><p>阿难虽复得闻是言。与诸大众口已默然心</a><a name="0109b29" id="0109b29">未开悟。犹冀如来慈音宣示。合掌清心伫佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190109a.htm'><img src='up.gif' border=0></a>
<a href='T190109c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>