<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1097 不空罥索陀罗尼自在王咒经 0431b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1097 不空罥索陀罗尼自在王咒经</font> <font face='Arial'>(卷3)</font> 成就见如来法分第十六 <font face='Arial'>T20, p0431b</h2></font><hr>
<span class='old'>
</a><a name="0431a28" id="0431a28">异相。当知即是咒法成就。其持咒人应令普</a><a name="0431a29" id="0431a29">贤得见如来。复由此相圣观自在菩萨。令普</span><a name="0431b01" id="0431b01">贤菩萨。奉请世尊使咒人见。复由此相当知</a><a name="0431b02" id="0431b02">如来。允许圣观自在菩萨之所启请。为欲利</a><a name="0431b03" id="0431b03">益哀愍一切众生故。时持咒者见如是相欢</a><a name="0431b04" id="0431b04">喜踊跃。复以种种供养之具。供养圣观自在</a><a name="0431b05" id="0431b05">菩萨。应诵不空罥索心咒王乃至圣观自在</a><a name="0431b06" id="0431b06">菩萨像。于其座上示现隐没。如来出现申金</a><a name="0431b07" id="0431b07">色臂。安慰咒人唱如是言。汝者如来大悲者</a><a name="0431b08" id="0431b08">哀愍汝故。汝所希求我当满足汝愿。于时咒</a><a name="0431b09" id="0431b09">人瞻仰世尊。踊跃欢喜右绕七匝。香花供养</a><a name="0431b10" id="0431b10">修敬已毕。白言世尊。我今肉眼得见如来。我</a><a name="0431b11" id="0431b11">所希求愿令满足。尔时世尊告咒人言。随汝</a><a name="0431b12" id="0431b12">意乐悉当与汝。汝今何求。若求多闻。若求财</a><a name="0431b13" id="0431b13">宝富贵自在。若求咒仙。若于如来法中。求声</a><a name="0431b14" id="0431b14">闻缘觉菩提。若求灌顶菩萨之位。若求人中</a><a name="0431b15" id="0431b15">无病长寿。或求生婆罗门家居士大种姓家。</a><a name="0431b16" id="0431b16">转轮王家殊胜生处。若求生四大王众天三</a><a name="0431b17" id="0431b17">十三天。焰摩天睹史多天化乐天他化自在</a><a name="0431b18" id="0431b18">天。梵身天净居天及求圣果。如是等处所求</a><a name="0431b19" id="0431b19">皆得。以如来神力故福德加持故。如来秘密</a><a name="0431b20" id="0431b20">神咒故。圣观自在菩萨愿力故。不空罥索心</a><a name="0431b21" id="0431b21">咒王威力故。持咒之人意乐清净故。如来语</a><a name="0431b22" id="0431b22">言无虚谬故。诸所希求必当成就。若持咒者</a><a name="0431b23" id="0431b23">于如来前欲得授记。如来亦为授记。愚夫少</a><a name="0431b24" id="0431b24">智不应分别。生如是疑佛智难成。要经无量</a><a name="0431b25" id="0431b25">百千俱胝那庾多阿僧企耶劫。修行净业百</a><a name="0431b26" id="0431b26">千业行。善巧方便方得成满。云何以少咒法</a><a name="0431b27" id="0431b27">一生修集便得授记。勿起此疑。何以故以持</a><a name="0431b28" id="0431b28">咒人。修行般若善巧方便。信力精进力念力</a><a name="0431b29" id="0431b29">三摩地力。由是因缘一切成就。乃至成佛故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200431a.htm'><img src='up.gif' border=0></a>
<a href='T200431c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>