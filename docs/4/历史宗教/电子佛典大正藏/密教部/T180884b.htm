<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0901 陀罗尼集经 0884b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 901 陀罗尼集经</font> <font face='Arial'>(卷11)</font> 诸天等献佛助成三昧法印咒品 又遮文茶咒第四十七 <font face='Arial'>T18, p0884b</h2></font><hr>
<span class='old'>
</a><a name="0884a28" id="0884a28"><p>若有人忽得天魔罗鸡室陀鬼病。其状似风</a><a name="0884a29" id="0884a29">癫。或似狂人。或哭或笑。此是病状。经四十</span><a name="0884b01" id="0884b01">九日不疗。其人必死。咒师于城门外寂静之</a><a name="0884b02" id="0884b02">处东流水边。作四肘水坛种种供养。唤病人</a><a name="0884b03" id="0884b03">近坛门边。结火轮印诵前心咒。以右手把白</a><a name="0884b04" id="0884b04">芥子。散患人面上。鬼得芥子其身碎裂状如</a><a name="0884b05" id="0884b05">火烧。左手执柳枝打病人。数数作此法。及</a><a name="0884b06" id="0884b06">烧苏酪胡麻如是三日。咒神欢喜</a><a name="0884b07" id="0884b07"><p>又法所有痛处。以苏油摩病人体上。又咒</a><a name="0884b08" id="0884b08">涂心下。即得除愈</a><a name="0884b09" id="0884b09"><p>又法欲得大验时。于遮文茶像前。以种种香</a><a name="0884b10" id="0884b10">华然灯供养。穿一火坑方圆一肘。坑中画作</a><a name="0884b11" id="0884b11">莲花形。烧桑木柴一百八段。诵咒一遍一度</a><a name="0884b12" id="0884b12">投着火中。又烧苏酪粳米石蜜荞麦华芥子</a><a name="0884b13" id="0884b13">安悉香等。如是一千八遍。能令咒师得大珍</a><a name="0884b14" id="0884b14">宝。若能日日作此法。天神欢喜恒具大验。不</a><a name="0884b15" id="0884b15">为鬼神之所恼乱。所有行人诵遮文茶咒。不</a><a name="0884b16" id="0884b16">得食胡芹胡椒胡姜胡豆胡荽。以上五种皆</a><a name="0884b17" id="0884b17">不得食。若人食者令人失验</a><a name="0884b18" id="0884b18"><p><b>　　<A NAME="n1096"></A>又遮文茶印咒移肿法第四十八</b></a><a name="0884b19" id="0884b19"><p>以左右二手。中指以下三指各屈成卷。二头</a><a name="0884b20" id="0884b20">指头相拄。二大指各捻中指侧成卷。三指各</a><a name="0884b21" id="0884b21">背相着咒曰</a><a name="0884b22" id="0884b22"><p>唵(一)遮文茶(二)伊利弥利(三)莎诃(四)</a><a name="0884b23" id="0884b23"><p>受此法印。预前七日持斋戒已。当大斋日对</a><a name="0884b24" id="0884b24">佛像前。烧沉水香供养已竟。阴诵此咒二十</a><a name="0884b25" id="0884b25">一遍。次当叩齿二十一下。后阴唱杀。受持以</a><a name="0884b26" id="0884b26">后任意用之。男左女右。若禁男时。用左头</a><a name="0884b27" id="0884b27">指捻肿上讫。即取一骨书此骨头。着地。面上</a><a name="0884b28" id="0884b28">作肿移字。即诵前咒二十一遍。次当叩齿二</a><a name="0884b29" id="0884b29">十一遍。口阴唱杀。即将患人近树边立。以左<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180884a.htm'><img src='up.gif' border=0></a>
<a href='T180884c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>