<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0534b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷2)</font> 陀罗尼品第二之一 <font face='Arial'>T19, p0534b</h2></font><hr>
<span class='old'>
</a><a name="0534a28" id="0534a28"><p>复次善男子。云何名为无边旋澓陀罗尼门。</a><a name="0534a29" id="0534a29">善男子所言边者。谓断及常。十二因缘谓无</span><a name="0534b01" id="0534b01">明缘行行缘识。识缘名色名色缘六入。六入</a><a name="0534b02" id="0534b02">缘触触缘受。受缘爱爱。缘取。取缘有有缘</a><a name="0534b03" id="0534b03">生。生缘老死忧悲苦恼。言无边者。即秘密界</a><a name="0534b04" id="0534b04">无断常等。趣入甚深名为旋澓。是故名为无</a><a name="0534b05" id="0534b05">边旋澓陀罗尼门。又复边者。说名取舍。所言</a><a name="0534b06" id="0534b06">旋者说不取舍故。又复边者说有生灭。旋者</a><a name="0534b07" id="0534b07">说无生灭故。又复边者烦恼生死。旋者本性</a><a name="0534b08" id="0534b08">清净故。边者有相无相。旋者都无所行故。边</a><a name="0534b09" id="0534b09">者粗细思惟。旋者无寻无伺故。边者因及诸</a><a name="0534b10" id="0534b10">见。旋者智了因见故。边者谓名及色。旋者无</a><a name="0534b11" id="0534b11">有表示故。边者有为无为。旋者三轮清净故。</a><a name="0534b12" id="0534b12">边者说内及外。旋者识体无住故。边者谓业</a><a name="0534b13" id="0534b13">及果。旋者无业果体故。边者善及不善。旋者</a><a name="0534b14" id="0534b14">无有行体故。边者过及无过。旋者体无有二</a><a name="0534b15" id="0534b15">故。边者谓业烦恼。旋者体性光明故。边者我</a><a name="0534b16" id="0534b16">及无我。旋者体性清净故。边者生死涅槃。旋</a><a name="0534b17" id="0534b17">者诸法本性即涅槃故。善男子如是略说。若</a><a name="0534b18" id="0534b18">广说者说边有无量门。说旋亦无量门。若诸</a><a name="0534b19" id="0534b19">菩萨住此旋澓陀罗尼门。随顺无边一切深</a><a name="0534b20" id="0534b20">法。智无穷尽或字或义亦无穷尽。渐次趣入</a><a name="0534b21" id="0534b21">无边旋澓陀罗尼门。以能随顺智光明故。随</a><a name="0534b22" id="0534b22">顺觉性本清净故。开智慧明决痴膜故。随</a><a name="0534b23" id="0534b23">顺解脱觉体性故</a><a name="0534b24" id="0534b24"><p class='juan'>
守护国界主陀罗尼经卷第二</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190534a.htm'><img src='up.gif' border=0></a>
<a href='T190534c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>