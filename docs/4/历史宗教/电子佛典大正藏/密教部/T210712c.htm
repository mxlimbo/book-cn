<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0712c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷12)</font> 问等觉品第二十八 <font face='Arial'>T21, p0712c</h2></font><hr>
<span class='old'>
</a><a name="0712b28" id="0712b28"><p>梵天。诸佛世尊分别法义为他演说。是中一</a><a name="0712b29" id="0712b29">切世间众生。见彼言说即生执着。云何见着。</span><a name="0712c01" id="0712c01">诸凡夫人作如是念。惟有如来能得觉法。然</a><a name="0712c02" id="0712c02">而彼等不作斯念。是中如来何所觉也。其有</a><a name="0712c03" id="0712c03">三十七助菩提法。如来如是觉耶。为如凡夫</a><a name="0712c04" id="0712c04">所见。见有我见有人。见有众生有寿命有丈</a><a name="0712c05" id="0712c05">夫有作者有受者。乃至见有阴界诸入。如斯</a><a name="0712c06" id="0712c06">觉耶。复次梵天。于彼无生法中。谁为能觉谁</a><a name="0712c07" id="0712c07">受觉者。梵天。若佛如来作如是念。我觉诸法</a><a name="0712c08" id="0712c08">我得诸法。是则如来不舍我见。梵天。是故如</a><a name="0712c09" id="0712c09">来不觉一法亦不得一法。梵天。如来唯以具</a><a name="0712c10" id="0712c10">足大慈。见诸众生堕彼无明大黑闇中。欲净</a><a name="0712c11" id="0712c11">众生心智垢故。引譬喻方便。示现说法名字</a><a name="0712c12" id="0712c12">句众。拔除世间令出生死故。以诸喻方便为</a><a name="0712c13" id="0712c13">说。终不令彼执着过去未来现在三世事也。</a><a name="0712c14" id="0712c14">梵天。若彼众生不着三世。既不着已。即于如</a><a name="0712c15" id="0712c15">是真实法中立无我行。既证无我不复退还</a><a name="0712c16" id="0712c16">夫退还者。所谓于彼三世之中往来轮转也。</a><a name="0712c17" id="0712c17">梵天。彼诸众生妄分别时作如斯念。此过去</a><a name="0712c18" id="0712c18">此未来此现在。彼若如是妄分别已。则不舍</a><a name="0712c19" id="0712c19">我执。若有我执。于三世中多起妄见。是故决</a><a name="0712c20" id="0712c20">定于一切处应舍我想。何以故。若有执著名</a><a name="0712c21" id="0712c21">为愚痴。以愚痴故为他所缚。梵天。譬如网鸟</a><a name="0712c22" id="0712c22">之人布食于地。诸鸟后时为食来下。如是众</a><a name="0712c23" id="0712c23">鸟以食丧命。如是梵天。若人不知证出三世。</a><a name="0712c24" id="0712c24">是人长夜自受殃苦亦复损他。何以故。如彼</a><a name="0712c25" id="0712c25">诸鸟。以少食故遭遇大殃。如是如是。有诸众</a><a name="0712c26" id="0712c26">生躬在我前承事供养。而亦不知我说何法。</a><a name="0712c27" id="0712c27">为谁说法何处说法。然彼于此可说闻法尚</a><a name="0712c28" id="0712c28">不能知。何能知彼不可闻说究竟涅槃。是故</a><a name="0712c29" id="0712c29">要当发大精进炽然愿求。然后能于如来所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210712b.htm'><img src='up.gif' border=0></a>
<a href='T210713a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>