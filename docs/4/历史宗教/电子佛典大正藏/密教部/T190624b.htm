<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1005A 大宝广博楼阁善住秘密陀罗尼经 0624b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1005A 大宝广博楼阁善住秘密陀罗尼经</font> <font face='Arial'>(卷1)</font> 根本陀罗尼品第二 <font face='Arial'>T19, p0624b</h2></font><hr>
<span class='old'>
</a><a name="0624a28" id="0624a28">(引十七)</a><a name="0624a29" id="0624a29"><p>尔时世尊说此大宝广博楼阁善住秘密根本</span><a name="0624b01" id="0624b01">陀罗尼已。于此大地六种震动。雨大宝雨及</a><a name="0624b02" id="0624b02">大妙华。一切所来大众咸皆欢喜叹未曾有。</a><a name="0624b03" id="0624b03">能令一切善法皆悉成就证得十地。是时十</a><a name="0624b04" id="0624b04">方诸如来同声赞叹释迦牟尼如来言。善哉</a><a name="0624b05" id="0624b05">释迦牟尼如来。乃能说此入菩提道场陀罗</a><a name="0624b06" id="0624b06">尼。若才闻此陀罗尼。除灭一切恶趣。才忆念</a><a name="0624b07" id="0624b07">此陀罗尼者。则为以诸微妙香华涂香粖香。</a><a name="0624b08" id="0624b08">供养十方一切诸佛。若能才诵即得不退转</a><a name="0624b09" id="0624b09">无上正觉。乃至百劫千劫百千劫。一切如来</a><a name="0624b10" id="0624b10">不能赞叹尽其功能。此陀罗尼有大威力。一</a><a name="0624b11" id="0624b11">切诸魔终不能作其障碍。一切冤家恶友鬼</a><a name="0624b12" id="0624b12">神药叉罗刹人非人等不得其便。增长无量</a><a name="0624b13" id="0624b13">善根。若才念此陀罗尼者。获福无量何况久</a><a name="0624b14" id="0624b14">能诵持。其福不可挍量</a><a name="0624b15" id="0624b15"><p>尔时执金刚手药叉将。及四大天王。往诣佛</a><a name="0624b16" id="0624b16">所恭敬合掌。顶礼佛足供养而住。白佛言世</a><a name="0624b17" id="0624b17">尊我等拥护持此陀罗尼有情。加持养育皆</a><a name="0624b18" id="0624b18">令欢喜</a><a name="0624b19" id="0624b19"><p>尔时世尊舒金色手。摩执金刚菩萨顶。及安</a><a name="0624b20" id="0624b20">慰四大天王。作如是言。我以此陀罗尼付嘱</a><a name="0624b21" id="0624b21">于汝。若有持此陀罗尼者。汝当拥护</a><a name="0624b22" id="0624b22"><p>尔时执金刚手菩萨及四大天王。白佛言世</a><a name="0624b23" id="0624b23">尊我等受付嘱已。以此大教王。常当拥护彼</a><a name="0624b24" id="0624b24">有情受持陀罗尼者</a><a name="0624b25" id="0624b25"><p><b>　　<A NAME="n565"></A>心及随心陀罗尼品第三</b></a><a name="0624b26" id="0624b26"><p>尔时世尊复说心陀罗尼曰</a><a name="0624b27" id="0624b27"><p>唵(一)么抳[<a href='javascript:showpic("images/004555.gif")'>口*缚</a>]日礼(二合二)吽</a><a name="0624b28" id="0624b28"><p>尔时世尊复说随心陀罗尼曰</a><a name="0624b29" id="0624b29"><p>唵(一)么抳(尼轸反)驮(上)礼(二)吽泮吒(半音)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190624a.htm'><img src='up.gif' border=0></a>
<a href='T190624c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>