<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1331 佛说灌顶经 0502b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1331 佛说灌顶经</font> <font face='Arial'>(卷3)</font> <font face='Arial'>T21, p0502b</h2></font><hr>
<span class='old'>
</a><a name="0502a23" id="0502a23"><p>四天上遣神名弥栗头波利那(汉言善净主恶党)</a><a name="0502a24" id="0502a24"><p>四天上遣神名弥栗头虔伽地(汉言善品主蛊毒)</span><a name="0502b01" id="0502b01"><p>四天上遣神名弥栗头毗梨驮(汉言善结主恐怖)</a><a name="0502b02" id="0502b02"><p>四天上遣神名弥栗头支陀那(汉言善寿主厄难)</a><a name="0502b03" id="0502b03"><p>四天上遣神名弥栗头伽林摩(汉言善游主产乳)</a><a name="0502b04" id="0502b04"><p>四天上遣神名弥栗头阿留伽(汉言善愿主县官)</a><a name="0502b05" id="0502b05"><p>四天上遣神名弥栗头阇利驮(汉言善因主口舌)</a><a name="0502b06" id="0502b06"><p>四天上遣神名弥栗头阿伽驮(汉言善照主忧恼)</a><a name="0502b07" id="0502b07"><p>四天上遣神名弥栗头阿诃娑(汉言善生主不安)</a><a name="0502b08" id="0502b08"><p>四天上遣神名弥栗头娑和逻(汉言善至主百怪)</a><a name="0502b09" id="0502b09"><p>四天上遣神名弥栗头波利那(汉言善藏主嫉妒)</a><a name="0502b10" id="0502b10"><p>四天上遣神名弥栗头周陀那(汉言善音主咒咀)</a><a name="0502b11" id="0502b11"><p>四天上遣神名弥栗头韦陀罗(汉言善妙主厌祷)</a><a name="0502b12" id="0502b12"><p>佛语梵志。是为三十六部神王。此诸善神凡</a><a name="0502b13" id="0502b13">有万亿恒河沙鬼神。以为眷属阴相番代。以</a><a name="0502b14" id="0502b14">护男子女人等辈受三归者。当书神王名字</a><a name="0502b15" id="0502b15">带在身上。行来出入无所畏也。辟除邪恶消</a><a name="0502b16" id="0502b16">灭不善。梵志言诺唯唯天中天。梵志又白佛</a><a name="0502b17" id="0502b17">言。世尊以赐三自归法。天帝遣善神三十六</a><a name="0502b18" id="0502b18">大王护助我身。已蒙世尊哀愍救度。今更顶</a><a name="0502b19" id="0502b19">礼请受法戒。佛言善哉梵志汝当净身口意。</a><a name="0502b20" id="0502b20">恳恻至心敬受法戒</a><a name="0502b21" id="0502b21"><p>佛言十方三世如来至真等正觉。皆由三归</a><a name="0502b22" id="0502b22">五戒得之。佛言梵志尽形寿。不杀生不教他</a><a name="0502b23" id="0502b23">杀。是戒能持不。若能持有五神王随逐护汝</a><a name="0502b24" id="0502b24">身。不令邪神恶鬼之所得便</a><a name="0502b25" id="0502b25"><p>梵志尽形寿。不盗他人财宝不教他行盗。是</a><a name="0502b26" id="0502b26">戒能持不。若能持者。有五善神王随逐护汝</a><a name="0502b27" id="0502b27">身。梵志尽形寿不邪淫是戒能持不若能持<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210502a.htm'><img src='up.gif' border=0></a>
<a href='T210502c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>