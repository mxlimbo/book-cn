<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0150b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷9)</font> <font face='Arial'>T19, p0150b</h2></font><hr>
<span class='old'>
</a><a name="0150a28" id="0150a28">随。归某世界供养某佛。或言别有大光明天</a><a name="0150a29" id="0150a29">佛于中住。一切如来所休居地。彼无知者信</span><a name="0150b01" id="0150b01">是虚诳遗失本心。此名厉鬼年老成魔恼乱</a><a name="0150b02" id="0150b02">是人。厌足心生去彼人体。弟子与师俱陷王</a><a name="0150b03" id="0150b03">难。汝当先觉不入轮回。迷惑不知堕无间狱</a><a name="0150b04" id="0150b04"><p>又善男子。受阴虚妙不遭邪虑。圆定发明三</a><a name="0150b05" id="0150b05">摩地中。心爱深入克己辛勤。乐处阴寂贪</a><a name="0150b06" id="0150b06">求静谧。尔时天魔候得其便。飞精附人口说</a><a name="0150b07" id="0150b07">经法。其人本不觉知魔着。亦言自得无上涅</a><a name="0150b08" id="0150b08">槃。来彼求阴善男子处敷座说法。令其听人</a><a name="0150b09" id="0150b09">各知本业。或于其处语一人言。汝今未死已</a><a name="0150b10" id="0150b10">作畜生。敕使一人于后踏尾。顿令其人起不</a><a name="0150b11" id="0150b11">能得。于是一众倾心钦伏。有人起心已知其</a><a name="0150b12" id="0150b12">肇。佛律仪外重加精苦。诽谤比丘骂詈徒众。</a><a name="0150b13" id="0150b13">讦露人事不避讥嫌。口中好言未然祸福。及</a><a name="0150b14" id="0150b14">至其时毫发无失。此大力鬼年老成魔恼乱</a><a name="0150b15" id="0150b15">是人。厌足心生去彼人体。弟子与师多陷</a><a name="0150b16" id="0150b16">王难。汝当先觉不入轮回。迷惑不知堕无间</a><a name="0150b17" id="0150b17">狱</a><a name="0150b18" id="0150b18"><p>又善男子。受阴虚妙不遭邪虑。圆定发明三</a><a name="0150b19" id="0150b19">摩地中。心爱知见勤苦研寻贪求宿命。尔时</a><a name="0150b20" id="0150b20">天魔候得其便。飞精附人口说经法。其人殊</a><a name="0150b21" id="0150b21">不觉知魔着。亦言自得无上涅槃。来彼求知</a><a name="0150b22" id="0150b22">善男子处敷座说法。是人无端于说法处得</a><a name="0150b23" id="0150b23">大宝珠。其魔或时化为畜生。口衔其珠及杂</a><a name="0150b24" id="0150b24">珍宝。简策符牍诸奇异物。先授彼人后着</a><a name="0150b25" id="0150b25">其体。或诱听人藏于地下。有明月珠照耀</a><a name="0150b26" id="0150b26">其处。是诸听者得未曾有。多食药草不餐嘉</a><a name="0150b27" id="0150b27">膳。或时日餐一麻一麦。其形肥充魔力持</a><a name="0150b28" id="0150b28">故。诽谤比丘骂詈徒众不避讥嫌。口中好言</a><a name="0150b29" id="0150b29">他方宝藏。十方圣贤潜匿之处。随其后者往<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190150a.htm'><img src='up.gif' border=0></a>
<a href='T190150c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>