<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0896 妙臂菩萨所问经 0759b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 896 妙臂菩萨所问经</font> <font face='Arial'>(卷4)</font> 说八法分第十二 <font face='Arial'>T18, p0759b</h2></font><hr>
<span class='old'>
</a><a name="0759a28" id="0759a28">一并须依法。用其水土重重揩洗以求清净。</a><a name="0759a29" id="0759a29">若其不食斯最为上。免使触秽薰于贤圣</span><a name="0759b01" id="0759b01"><p>复次行人将求成就。虑其罪障不获现前。即</a><a name="0759b02" id="0759b02">须预前重重念诵伸其忏悔。譬如夏热之时</a><a name="0759b03" id="0759b03">风摇众树。木相揩故火遂生着。功用不加自</a><a name="0759b04" id="0759b04">焚众草。如诸行人以精进风摇净戒树。生念</a><a name="0759b05" id="0759b05">诵火焚烧罪草亦复如是。又如冬时雪自凝</a><a name="0759b06" id="0759b06">积。日所照故雪自消散。行人清净戒日舒光。</a><a name="0759b07" id="0759b07">罪雪尽消亦复如是。又如室中千年黑闇。一</a><a name="0759b08" id="0759b08">灯倏照黑闇都尽。亦如行人千生之中所积</a><a name="0759b09" id="0759b09">黑业。忽从慧火燃念诵灯。明力威光烁黑闇</a><a name="0759b10" id="0759b10">业一切都尽</a><a name="0759b11" id="0759b11"><p>复次行人持诵修行。乃至护摩由不获悉地</a><a name="0759b12" id="0759b12">者。当以香泥和于净砂。或江河边或泉池</a><a name="0759b13" id="0759b13">侧。选其胜处印造成塔满一洛叉。想同如来</a><a name="0759b14" id="0759b14">舍利之塔。以虔心故行人自无始已来。所作</a><a name="0759b15" id="0759b15">罪障一切消灭。所求真言悉地。乃于今生定</a><a name="0759b16" id="0759b16">获现前</a><a name="0759b17" id="0759b17"><p>复次持诵行人求悉地者。以持戒为根本。然</a><a name="0759b18" id="0759b18">后运菩提心。发精进勇施正勤力。持诵真言</a><a name="0759b19" id="0759b19">常不懈退。于佛菩萨倍生恭信。譬如轮王具</a><a name="0759b20" id="0759b20">足七宝。方理国土而得安静。持诵行人奉戒</a><a name="0759b21" id="0759b21">清净。乃至于佛菩萨倍生恭信。若具此者息</a><a name="0759b22" id="0759b22">灭罪障当获悉地</a><a name="0759b23" id="0759b23"><p>复次行人修先行法以多为胜。持诵数满然</a><a name="0759b24" id="0759b24">作护摩。以护摩故即得本尊欢喜。是故行人</a><a name="0759b25" id="0759b25">于所求事。即得意乐成就。若复行人作摄喜</a><a name="0759b26" id="0759b26">人法者。意有所乐。乃至极远迨百由旬。自彼</a><a name="0759b27" id="0759b27">来者皆是药叉妇女。若复有人欲成就药叉</a><a name="0759b28" id="0759b28">女者。设得悉地非是殊胜。譬如世人炫卖女</a><a name="0759b29" id="0759b29">色与人为欲。本求财宝不求余故。彼药叉女<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180759a.htm'><img src='up.gif' border=0></a>
<a href='T180759c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>