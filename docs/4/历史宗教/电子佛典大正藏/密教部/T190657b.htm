<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1006 广大宝楼阁善住秘密陀罗尼经 0657b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1006 广大宝楼阁善住秘密陀罗尼经</font> <font face='Arial'>(卷3)</font> 第十九根本印法 <font face='Arial'>T19, p0657b</h2></font><hr>
<span class='old'>
</a><a name="0657a28" id="0657a28">云何心印。云何随心印。唯愿世尊为我演说。</a><a name="0657a29" id="0657a29">佛言根本印者。以右手头指。与拇指相拄。以</span><a name="0657b01" id="0657b01">头指甲掏大指甲侧。左手亦尔。二手合掌当</a><a name="0657b02" id="0657b02">心。然后稍屈左右中指。令两头相拄。复展左</a><a name="0657b03" id="0657b03">右无名指亦令两相拄。各舒左右小指。作此</a><a name="0657b04" id="0657b04">印时应诵上说根本咒。作此印咒请四天王</a><a name="0657b05" id="0657b05">即得速来最胜拥护</a><a name="0657b06" id="0657b06"><p><b>　　<A NAME="n618"></A>第二十心印法</b></a><a name="0657b07" id="0657b07"><p>佛言心印者以右手拇指与无名指相拄。舒</a><a name="0657b08" id="0657b08">余三指掩于心上。复以左手拇指与小指拄</a><a name="0657b09" id="0657b09">舒。余三指覆膝上。指面向下平直展之。名为</a><a name="0657b10" id="0657b10">安慰手。当说如上所说心咒</a><a name="0657b11" id="0657b11"><p><b>　　<A NAME="n619"></A>第二十一随心印法</b></a><a name="0657b12" id="0657b12"><p>佛言随心印者。以右手拇指与无名指相拄。</a><a name="0657b13" id="0657b13">舒余三指仰安膝上。复以左手拇指与小指</a><a name="0657b14" id="0657b14">相捻。舒余三指以掩于心。又右手大指捻无</a><a name="0657b15" id="0657b15">名指端仰横当心。展舒三指。左手仰于左膝</a><a name="0657b16" id="0657b16">上。屈拇指一节余悉展之。作此印已所愿者</a><a name="0657b17" id="0657b17">速得成就。一切恶业自然消灭。此印能成无</a><a name="0657b18" id="0657b18">上正觉。若复有人随所在处结是三印。当知</a><a name="0657b19" id="0657b19">此地如有佛塔全身舍利。持是法者十方一</a><a name="0657b20" id="0657b20">切诸天护世四天王应当供养如来舍利塔等</a><a name="0657b21" id="0657b21">无有异也。一一印法所有功德说无穷尽。作</a><a name="0657b22" id="0657b22">一法时则得以诸香华旛盖涂香粖香衣服璎</a><a name="0657b23" id="0657b23">珞雨诸七宝百味饮食汤药卧具。供养无量</a><a name="0657b24" id="0657b24">无边恒沙诸佛。便与如来同一法会。得佛授</a><a name="0657b25" id="0657b25">记赞言善哉。诸佛如来皆来问讯慈眼视之。</a><a name="0657b26" id="0657b26">执金刚菩萨四天王等。与其眷属昼夜卫护。</a><a name="0657b27" id="0657b27">当知此地则为是塔。若有众生住此地者。决</a><a name="0657b28" id="0657b28">定当得不退转位。是故执金刚菩萨。若善男</a><a name="0657b29" id="0657b29">子善女人苾刍苾刍尼优婆塞优婆夷。应生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190657a.htm'><img src='up.gif' border=0></a>
<a href='T190657c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>