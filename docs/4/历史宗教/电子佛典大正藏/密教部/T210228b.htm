<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1249 毗沙门仪轨 0228b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1249 毗沙门仪轨</font> <font face='Arial'>(卷1)</font> <font face='Arial'>T21, p0228b</h2></font><hr>
<span class='old'>
</a><a name="0228a27" id="0228a27">内院着清水香华果子。外院着乳粥饼等</a><a name="0228a28" id="0228a28"><p>香供养法真言</span><a name="0228b01" id="0228b01"><p>摩拏阿罗他钵哩布啰迦野莎婆诃</a><a name="0228b02" id="0228b02"><p>安悉香。檀香。龙脑香。天木香。魂胆香。右</a><a name="0228b03" id="0228b03">伴香捣讫蜜和。于像前诵此咒一百八遍。右</a><a name="0228b04" id="0228b04">手持香精诚祝像前。数满讫由供养。如无</a><a name="0228b05" id="0228b05">香依时。诵此真言亦当供养(已上仪轨了)</a><a name="0228b06" id="0228b06"><p>北方大毗沙门天王。唐天宝元戴壬午岁。</a><a name="0228b07" id="0228b07">大石康五国围安西城其年二月十一日有</a><a name="0228b08" id="0228b08">表请兵救援。圣人告一行禅师曰。和尚安西</a><a name="0228b09" id="0228b09">被大石康□□□□□□国围城。有表请兵。</a><a name="0228b10" id="0228b10">安西去京一万二千里。兵程八个月然到其</a><a name="0228b11" id="0228b11">安西。即无朕之。所有。一行曰陛下何不请北</a><a name="0228b12" id="0228b12">方毗沙门天王神兵应援。圣人云朕如何请</a><a name="0228b13" id="0228b13">得。一行曰唤取胡僧大广智即请得。有敕唤</a><a name="0228b14" id="0228b14">得大广智到内云。圣人所唤臣僧者。岂不缘</a><a name="0228b15" id="0228b15">安西城被五国贼围城圣人云是。大广智曰。</a><a name="0228b16" id="0228b16">陛下执香炉入道场。与陛下请北方天王神</a><a name="0228b17" id="0228b17">兵救。急入道场请。真言未二七遍。圣人忽见</a><a name="0228b18" id="0228b18">有神人二三百人。带甲于道场前立。圣人问</a><a name="0228b19" id="0228b19">僧曰此是何人。大广智曰。此是北方毗沙门</a><a name="0228b20" id="0228b20">天王第二子独健。领天兵救援安西故来辞。</a><a name="0228b21" id="0228b21">圣人设食发遣。至其年四月日。安西表到云。</a><a name="0228b22" id="0228b22">去二月十一日<span class='corr'>巳</span>后午前。去城东北三十里。</a><a name="0228b23" id="0228b23">有云雾斗闇。雾中有人。身长一丈。约三五百</a><a name="0228b24" id="0228b24">人尽着金甲。至酉后鼓角大鸣。声震三百里。</a><a name="0228b25" id="0228b25">地动山崩停住三日。五国大惧尽退军。抽兵</a><a name="0228b26" id="0228b26">诸营坠中。并是金鼠咬弓弩弦。及器械损断</a><a name="0228b27" id="0228b27">尽不堪用。有老弱去不得者。臣所管兵欲损</a><a name="0228b28" id="0228b28">之。空中云放去不须杀。寻声反顾城北门楼</a><a name="0228b29" id="0228b29">上有大光明。毗沙门天王见身于楼上。其天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210228a.htm'><img src='up.gif' border=0></a>
<a href='T210228c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>