<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0125a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷5)</font> 大佛顶如来万行首楞严经序 <font face='Arial'>T19, p0125a</h2></font><hr>
<span class='old'>
</a><br><a name="0124c28" id="0124c28">　　弹指超无学　　　此阿毗达磨</a><br><a name="0124c29" id="0124c29">　　十方薄伽梵　　　一路涅槃门　</p></span><a name="0125a01" id="0125a01"><p>于是阿难及诸大众。闻佛如来无上慈诲只</a><a name="0125a02" id="0125a02">夜伽陀。杂糅精莹妙理清彻。心目开明叹未</a><a name="0125a03" id="0125a03">曾有。阿难合掌顶礼白佛。我今闻佛无遮大</a><a name="0125a04" id="0125a04">悲。性净妙常真实法句。心犹未达六解一亡</a><a name="0125a05" id="0125a05">舒结伦次。惟垂大慈再愍斯会及与将来。施</a><a name="0125a06" id="0125a06">以法音洗涤沈垢</a><a name="0125a07" id="0125a07"><p>即时如来于师子座。整涅槃僧敛僧伽梨。览</a><a name="0125a08" id="0125a08">七宝机引手于机。取劫波罗天所奉花巾。</a><a name="0125a09" id="0125a09">于大众前绾成一结。示阿难言此名何等。阿</a><a name="0125a10" id="0125a10">难大众俱白佛言此名为结。于是如来绾叠</a><a name="0125a11" id="0125a11">花巾又成一结。重问阿难此名何等。阿难大</a><a name="0125a12" id="0125a12">众又白佛言此亦名结。如是伦次绾叠花巾。</a><a name="0125a13" id="0125a13">总成六结一一结成。皆取手中所成之结。持</a><a name="0125a14" id="0125a14">问阿难此名何等。阿难大众亦复如是。次第</a><a name="0125a15" id="0125a15">酬佛此名为结。佛告阿难我初绾巾汝名为</a><a name="0125a16" id="0125a16">结。此叠花巾先实一条。第二第三云何汝曹</a><a name="0125a17" id="0125a17">复名为结。阿难白佛言世尊。此宝叠花缉绩</a><a name="0125a18" id="0125a18">成巾。虽本一体如我思惟。如来一绾得一</a><a name="0125a19" id="0125a19">结名。若百绾成终名百结。何况此巾秖有六</a><a name="0125a20" id="0125a20">结。终不至七亦不停五。云何如来秖许初时。</a><a name="0125a21" id="0125a21">第二第三不名为结。佛告阿难此宝花巾。汝</a><a name="0125a22" id="0125a22">知此巾元止一条。我六绾时名有六结。汝审</a><a name="0125a23" id="0125a23">观察巾体是同因结有异。于意云何初绾结</a><a name="0125a24" id="0125a24">成名为第一。如是乃至第六结生。吾今欲将</a><a name="0125a25" id="0125a25">第六结名成第一不。不也世尊。六结若存。斯</a><a name="0125a26" id="0125a26">第六名终非第一。纵我历生尽其明辩。如何</a><a name="0125a27" id="0125a27">令是六结乱名。佛言六结不同。循顾本因一</a><a name="0125a28" id="0125a28">巾所造。令其杂乱终不得成。则汝六根亦复</a><a name="0125a29" id="0125a29">如是。毕竟同中生毕竟异。佛告阿难汝必嫌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190124c.htm'><img src='up.gif' border=0></a>
<a href='T190125b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>