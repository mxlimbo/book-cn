<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0672b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷3)</font> 相好品第七之一 <font face='Arial'>T21, p0672b</h2></font><hr>
<span class='old'>
</a><a name="0672a28" id="0672a28">不具足说诸善根事。但随顺说彼所堪能应</a><a name="0672a29" id="0672a29">受行者。除彼见实及佛法中得决定者。若佛</span><a name="0672b01" id="0672b01">如来见诸菩萨于佛法中未得决定。终不为</a><a name="0672b02" id="0672b02">彼具说善根</a><a name="0672b03" id="0672b03"><p>复次摩那婆。汝当听是三十二种大人相法。</a><a name="0672b04" id="0672b04">我当更说诸余善根。尔时无畏菩萨复白佛</a><a name="0672b05" id="0672b05">言。世尊。何等名为三十二种大人相法。如是</a><a name="0672b06" id="0672b06">众相有现不现。然此会众有钝根者。尚未得</a><a name="0672b07" id="0672b07">闻三十二种大人相名。何况能解。唯愿如来</a><a name="0672b08" id="0672b08">怜愍众生。具足演说三十二相。众生闻已得</a><a name="0672b09" id="0672b09">了是义。于如来所生尊重心。因此速证大般</a><a name="0672b10" id="0672b10">涅槃。阿难。时无畏菩萨如是问已。放光如来</a><a name="0672b11" id="0672b11">应供正遍觉告无畏菩萨摩诃萨言。摩那婆。</a><a name="0672b12" id="0672b12">诸佛如来凡有三十二相。三十相现二相不</a><a name="0672b13" id="0672b13">现。摩那婆。今宜谛听。吾当为汝辩明诸相</a><a name="0672b14" id="0672b14">现不现义。摩那婆。如来有十相。摩那婆。如</a><a name="0672b15" id="0672b15">来复有六相在手。摩那婆。复有四相在体。</a><a name="0672b16" id="0672b16">复有二轮相。复有二相在头。摩那婆。复有</a><a name="0672b17" id="0672b17">四相遍诸身体。摩那婆。诸佛如来有如是等</a><a name="0672b18" id="0672b18">三十相现。余有二相不显现者。所谓马阴藏</a><a name="0672b19" id="0672b19">及舌阔长相</a><a name="0672b20" id="0672b20"><p>复次摩那婆。如来今当更为汝等分别如是</a><a name="0672b21" id="0672b21">诸相功德。摩那婆。如来有七处满相。两手两</a><a name="0672b22" id="0672b22">足两髆及颈等。摩那婆。如来有网缦相在手</a><a name="0672b23" id="0672b23">足指。摩那婆。如来有白毫相在眉间。犹如月</a><a name="0672b24" id="0672b24">光。有四十齿相。宽长舌相。及住大功德相。如</a><a name="0672b25" id="0672b25">是舌根。辨诸言音具足宣说。复有目不眴</a><a name="0672b26" id="0672b26">相。摩那婆。如来顶相。一切人天乃至有顶不</a><a name="0672b27" id="0672b27">能睹见。摩那婆。如来手足二十指爪。如赤铜</a><a name="0672b28" id="0672b28">色薄如莲花。光泽分明胜于余色。摩那婆。如</a><a name="0672b29" id="0672b29">来佣足跟相赤如花叶。尘水泥垢不能沾污。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210672a.htm'><img src='up.gif' border=0></a>
<a href='T210672c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>