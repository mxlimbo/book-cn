<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0573c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷10)</font> 阿阇世王受记品第十 <font face='Arial'>T19, p0573c</h2></font><hr>
<span class='old'>
</a><br><a name="0573b28" id="0573b28">　　譬如生盲至宝洲　　　取石弃于如意宝</a><br><a name="0573b29" id="0573b29">　　放逸驰荡增胜负　　　远离戒行正念心</span><br><a name="0573c01" id="0573c01">　　堕阿鼻狱极怖中　　　经俱胝劫难解脱</a><br><a name="0573c02" id="0573c02">　　内心恒为求名称　　　身口现说为菩提</a><br><a name="0573c03" id="0573c03">　　如鸟飞空遇猛风　　　飘落生死大苦海</a><br><a name="0573c04" id="0573c04">　　薄福耽染天人女　　　破戒远离善业因</a><br><a name="0573c05" id="0573c05">　　佛教皆为欲火烧　　　如须弥山遇劫火</a><br><a name="0573c06" id="0573c06">　　无菩提味唯求利　　　恒为人说求菩提</a><br><a name="0573c07" id="0573c07">　　心不住于解脱中　　　如猕猴得坚椰子</a><br><a name="0573c08" id="0573c08">　　如来为求正法宝　　　投身悬崖大火坑</a><br><a name="0573c09" id="0573c09">　　既闻法已随顺修　　　怨亲平等皆慈济</a><br><a name="0573c10" id="0573c10">　　云何闻佛诸功德　　　不生一念好乐心</a><br><a name="0573c11" id="0573c11">　　唯爱非法远菩提　　　如生盲人示他道　</p></a><a name="0573c12" id="0573c12"><p>迦叶如来说此偈已。复告讫哩枳王言。大王</a><a name="0573c13" id="0573c13">汝梦所见帝王门前二口白象。恒食水草身</a><a name="0573c14" id="0573c14">羸瘦者。亦非王事。即是释迦如来遗法之中</a><a name="0573c15" id="0573c15">五浊恶世不信因果百官令长。上受帝王光</a><a name="0573c16" id="0573c16">宠荣禄。下于百姓非理追求。虽复贪求而多</a><a name="0573c17" id="0573c17">匮乏。赋税无度万民贫穷。贸易子孙家业荡</a><a name="0573c18" id="0573c18">尽。投寺剃落寺复荒芜。多恶比丘发心无地。</a><a name="0573c19" id="0573c19">遂投外道路伽耶等断常诸见异学出家。邪</a><a name="0573c20" id="0573c20">见因缘师徒皆堕自入地狱。复与多人开地</a><a name="0573c21" id="0573c21">狱门。相引奔驰趣三恶道。闭人天路解脱</a><a name="0573c22" id="0573c22">无由。大王当知故此二梦并是释迦如来遗</a><a name="0573c23" id="0573c23">法之相。非干王事。讫哩枳王闻此说已。永断</a><a name="0573c24" id="0573c24">疑网欢喜踊跃。复以种种上妙供具。恭敬供</a><a name="0573c25" id="0573c25">养迦叶如来。顶礼佛足右绕而退</a><a name="0573c26" id="0573c26"><p>尔时释迦如来说此语已。摩揭陀国主阿阇世</a><a name="0573c27" id="0573c27">王复白佛言世。尊如佛所言。诸恶众生入于</a><a name="0573c28" id="0573c28">地狱。云何得知谁人曾见。复云何知当堕饿</a><a name="0573c29" id="0573c29">鬼及与畜生。当生人天并谁人见。尔时世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190573b.htm'><img src='up.gif' border=0></a>
<a href='T190574a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>