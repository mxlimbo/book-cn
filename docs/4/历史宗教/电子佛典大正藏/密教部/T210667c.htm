<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0667c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷2)</font> 问法性品第五 <font face='Arial'>T21, p0667c</h2></font><hr>
<span class='old'>
</a><a name="0667b28" id="0667b28">了显示断除疑惑</a><a name="0667b29" id="0667b29"><p>复次无畏。譬如明镜见诸色像。如是无畏。如</span><a name="0667c01" id="0667c01">来世尊无有恶行谄曲烦恼秽浊嫉妒诤竞垢</a><a name="0667c02" id="0667c02">污淤泥染着。唯有无碍无边智慧辩才。所可</a><a name="0667c03" id="0667c03">示现言教方便。皆为开发世间众生。一切皆</a><a name="0667c04" id="0667c04">从虚空所出住于虚空。语言教诏讲说谈论。</a><a name="0667c05" id="0667c05">犹如虚空离诸染着。无有住处无有边际。亦</a><a name="0667c06" id="0667c06">无有对及以语言。复次无畏。若有人来作如</a><a name="0667c07" id="0667c07">是问。如是虚空。云何可说何处有说。谁能为</a><a name="0667c08" id="0667c08">说绰何而说。以虚空性本来清净无垢无染</a><a name="0667c09" id="0667c09">离诸障碍。无畏。如来亦尔。无言无对无染无</a><a name="0667c10" id="0667c10">着离诸障碍。如此言说。即是入于虚空三昧。</a><a name="0667c11" id="0667c11">无畏。譬如涅槃本性寂静。假以无量言辞演</a><a name="0667c12" id="0667c12">说。求其体相了不可得。如是无畏。汝所问我</a><a name="0667c13" id="0667c13">虚空义者。先已宣说。如此说者。当知即是如</a><a name="0667c14" id="0667c14">来方便微密法要。若知如来微密教者。是则</a><a name="0667c15" id="0667c15">名为得大利益。汝等当思。如来何见说何等</a><a name="0667c16" id="0667c16">法是如来性。复说何等是如来智同于虚空。</a><a name="0667c17" id="0667c17">今于如是如来教中方便略说。无畏。我今复</a><a name="0667c18" id="0667c18">以种种譬喻。喻如来智。或以涅槃。或以实际。</a><a name="0667c19" id="0667c19">然而彼智及与涅槃。俱无可说无有分别。无</a><a name="0667c20" id="0667c20">相无念无名无字。去来现在三世皆无。乃至</a><a name="0667c21" id="0667c21">世间一切诸法。亦同涅槃不可见说。当知是</a><a name="0667c22" id="0667c22">中实无凡夫能得知见。言凡夫知者。无有是</a><a name="0667c23" id="0667c23">处。但诸凡夫以愚痴故。自心所见言我证知。</a><a name="0667c24" id="0667c24">今我已说了义法句及无证处。如是所说不在</a><a name="0667c25" id="0667c25">彼此不在两间。是平等中无证知者。既于三</a><a name="0667c26" id="0667c26">世去来现在。斯皆平等不可证说。云何而言</a><a name="0667c27" id="0667c27">是翩绰何而说。何处有说。云何可说。复</a><a name="0667c28" id="0667c28">次无畏。如来世尊于彼已说。汝当观察言教</a><a name="0667c29" id="0667c29">方便应善思惟。既思惟已。即得成就无量智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210667b.htm'><img src='up.gif' border=0></a>
<a href='T210668a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>