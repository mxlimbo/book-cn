<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0885 佛说一切如来金刚三业最上秘密大教王经 0497c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 885 佛说一切如来金刚三业最上秘密大教王经</font> <font face='Arial'>(卷5)</font> 一切曼拏罗成就金刚现证菩提分第十六 <font face='Arial'>T18, p0497c</h2></font><hr>
<span class='old'>
</a><a name="0497b28" id="0497b28"><p class='lg'>　　复次今宣说　　　身大曼拏罗</a><br><a name="0497b29" id="0497b29">　　金刚心所生　　　胜诸曼拏罗</span><br><a name="0497c01" id="0497c01">　　其量十六肘　　　其相作四方</a><br><a name="0497c02" id="0497c02">　　曼拏罗诸佛　　　安住金刚身</a><br><a name="0497c03" id="0497c03">　　坛中画大轮　　　尾提金刚相</a><br><a name="0497c04" id="0497c04">　　作金刚印法　　　胜秘密大明</a><br><a name="0497c05" id="0497c05">　　轮中画毗卢　　　及阿[<a href='javascript:showpic("images/041309.gif")'>门@(人/(人*人))</a>]佛等</a><br><a name="0497c06" id="0497c06">　　于其坛四隅　　　画本部贤圣</a><br><a name="0497c07" id="0497c07">　　又复于坛门　　　画忿怒明王</a><br><a name="0497c08" id="0497c08">　　此依法画已　　　即成曼拏罗</a><br><a name="0497c09" id="0497c09">　　行人当依法　　　想秘密金刚</a><br><a name="0497c10" id="0497c10">　　持诵本大明　　　作诸供养事</a><br><a name="0497c11" id="0497c11">　　此即秘密中　　　难行三昧行　</p></a><a name="0497c12" id="0497c12"><p>此名一切秘密大明三昧一切如来身金刚</a><a name="0497c13" id="0497c13">曼拏罗</a><a name="0497c14" id="0497c14"><p>是时世尊复入一切语三昧金刚云庄严三</a><a name="0497c15" id="0497c15">摩地。从定出已。以金刚三业。宣说金刚语曼</a><a name="0497c16" id="0497c16">拏罗</a><a name="0497c17" id="0497c17"><p class='lg'>　　复次今当说　　　语业曼拏罗</a><br><a name="0497c18" id="0497c18">　　金刚心出生　　　胜诸曼拏罗</a><br><a name="0497c19" id="0497c19">　　其量二十肘　　　四方与四隅</a><br><a name="0497c20" id="0497c20">　　四门而具足　　　金刚线絣量</a><br><a name="0497c21" id="0497c21">　　语曼拏罗句　　　金刚功德聚</a><br><a name="0497c22" id="0497c22">　　金刚大法王　　　出生诸大明</a><br><a name="0497c23" id="0497c23">　　于其曼拏罗　　　中心画大轮</a><br><a name="0497c24" id="0497c24">　　及一切印相　　　依仪轨而画</a><br><a name="0497c25" id="0497c25">　　于大轮中心　　　画无量寿印</a><br><a name="0497c26" id="0497c26">　　此即金刚句　　　作胜曼拏罗</a><br><a name="0497c27" id="0497c27">　　如仪轨所作　　　勿令有破坏</a><br><a name="0497c28" id="0497c28">　　献秘密供养　　　得金刚欢喜</a><br><a name="0497c29" id="0497c29">　　彼甘露三昧　　　作供养成就<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180497b.htm'><img src='up.gif' border=0></a>
<a href='T180498a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>