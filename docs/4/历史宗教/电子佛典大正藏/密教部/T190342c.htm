<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0966 大圣妙吉祥菩萨说除灾教令法轮 0342c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 966 大圣妙吉祥菩萨说除灾教令法轮</font> <font face='Arial'>(卷1)</font> <font face='Arial'>T19, p0342c</h2></font><hr>
<span class='old'>
</a><a name="0342b28" id="0342b28">净。若为国王应作曼荼罗。或捻五色粉。或以</a><a name="0342b29" id="0342b29">彩色图画佛像菩萨诸天差别形貌。内外分</span><a name="0342c01" id="0342c01">布位次尊卑次第。必须慎静隐密作之。深</a><a name="0342c02" id="0342c02">心敬奉志求必获应效。灾灭福德生长。如响</a><a name="0342c03" id="0342c03">应声无求不果。莫使不信因果邪见外道。浅</a><a name="0342c04" id="0342c04">智无识愚痴人等。及屠儿魁脍五旃荼罗。黄</a><a name="0342c05" id="0342c05">门奴婢淫女之类等人窥见此轮。便生毁谤。</a><a name="0342c06" id="0342c06">造者谤者二俱有损。诸天形像不合令凡愚</a><a name="0342c07" id="0342c07">之人辄见。若轻慢显露灵神不悦。即福祐难</a><a name="0342c08" id="0342c08">祈。法人招咎若不慎密徒劳施设。彼浅智</a><a name="0342c09" id="0342c09">人不达如来大悲方便及真言威神之力。佛</a><a name="0342c10" id="0342c10">以巧慧教敕加持。日月星辰游空天众。令发</a><a name="0342c11" id="0342c11">慈心。如来于方等大集日藏月藏等经早已</a><a name="0342c12" id="0342c12">宣说。亦于余会频有显扬。我今为汝分明。告</a><a name="0342c13" id="0342c13">示安布次第息灾念诵曼荼罗法。若有国界</a><a name="0342c14" id="0342c14">日月薄蚀。或五星失度形色变异。或妖星彗</a><a name="0342c15" id="0342c15">孛陵押王者贵人命宿。或日月亏损于本命</a><a name="0342c16" id="0342c16">宫中。此时应用此教息灾护摩。或遭大疫疾</a><a name="0342c17" id="0342c17">病流行鬼神暴乱。异国兵贼侵掠国人。若有</a><a name="0342c18" id="0342c18">明人先知之者。应当奏上置曼荼罗。帝主日</a><a name="0342c19" id="0342c19">日发虔敬心。亲自发愿祈请加护。必获胜利</a><a name="0342c20" id="0342c20">恶贼消灭。若有世人匆遭厄难王难贼难悬</a><a name="0342c21" id="0342c21">官口舌。或为怨家陵逼。恶病缠绵医疗不</a><a name="0342c22" id="0342c22">差。当此之时。恐有危祸。或宿世怨魂命难死</a><a name="0342c23" id="0342c23">厄。即依此教。图画建立除灾法轮曼荼罗</a><a name="0342c24" id="0342c24">法。隐密精勤加持念诵。志诚祈祷众圣天主。</a><a name="0342c25" id="0342c25">愿除灾祸令我获得一切吉祥。应当洒扫一</a><a name="0342c26" id="0342c26">净房室。以白色牛承取未至地瞿摩夷。用白</a><a name="0342c27" id="0342c27">檀香水和吉祥香遍涂其地。又以香水数数</a><a name="0342c28" id="0342c28">散洒屋及四壁。使极清净。于中图画此息灾</a><a name="0342c29" id="0342c29">轮。若作曼荼地坛。应须依教掘地。除去恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190342b.htm'><img src='up.gif' border=0></a>
<a href='T190343a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>