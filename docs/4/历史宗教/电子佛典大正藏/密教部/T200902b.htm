<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1191 大方广菩萨藏文殊师利根本仪轨经 0902b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1191 大方广菩萨藏文殊师利根本仪轨经</font> <font face='Arial'>(卷20)</font> 生无量功德果报品第二十七 <font face='Arial'>T20, p0902b</h2></font><hr>
<span class='old'>
</a><a name="0902a28" id="0902a28">轨一切秘密明。若有修行者。生无量功德获</a><a name="0902a29" id="0902a29">一切果报。我今为修行者称量成就速疾之</span><a name="0902b01" id="0902b01">义。若有多生于此仪轨曾修行者。法易成就</a><a name="0902b02" id="0902b02">而此成就为最为上。童子若有众生。能依次</a><a name="0902b03" id="0902b03">第修习秘密明法者。是最上修行是大智者。</a><a name="0902b04" id="0902b04">若不依法无以得成。若依法修行相应和合。</a><a name="0902b05" id="0902b05">得最上句。若依法修行诵真言者。不得令口</a><a name="0902b06" id="0902b06">有声。若口有声诵为非诵。须默然持诵当得</a><a name="0902b07" id="0902b07">成就。彼持诵行人求法成就者。当须食三白</a><a name="0902b08" id="0902b08">食及诸果药。若如是食者决定得最上法成</a><a name="0902b09" id="0902b09">就。又若一心观想决定。当得安静无恼。若</a><a name="0902b10" id="0902b10">食不依法及不专注。所求真言不得成就。至</a><a name="0902b11" id="0902b11">于梵王及彼帝释所有真言。不能成就。何况</a><a name="0902b12" id="0902b12">诸佛菩萨所有真言。及彼悭贪我慢及性懈</a><a name="0902b13" id="0902b13">怠。恒乐世法不能离欲。如此之人无成就分</a><a name="0902b14" id="0902b14">至于天人阿修罗等真言之法。若不依仪则</a><a name="0902b15" id="0902b15">及不专注。亦不得作降伏等法。若作者返得</a><a name="0902b16" id="0902b16">迷惑及与愚痴。或作法人有如是相者。将来</a><a name="0902b17" id="0902b17">当感恶趣之果。若或见有如是等者。当以佛</a><a name="0902b18" id="0902b18">部真言作降伏法。而与救护得解脱已。彼人</a><a name="0902b19" id="0902b19">复以专注次第。再持诵者亦得成就。以彼真</a><a name="0902b20" id="0902b20">言威德力故。及得大善寂静。复得不空成就。</a><a name="0902b21" id="0902b21">与作降伏救护者。我说此人是众生善友。速</a><a name="0902b22" id="0902b22">能成就三乘平等寂静之道。又有专注身心</a><a name="0902b23" id="0902b23">依法念诵难成就者。是人宿有轮回之业。更</a><a name="0902b24" id="0902b24">须重重忏悔。求罪消灭必得解脱。过是已后</a><a name="0902b25" id="0902b25">于真言中当得成就。得见果报所作不虚。若</a><a name="0902b26" id="0902b26">有因即有果。若无因者定是无果。因果和合</a><a name="0902b27" id="0902b27">有生有灭。因仪则法生寂静界。以彼专心亲</a><a name="0902b28" id="0902b28">近善友。行于佛法作大佛事生大善性。彼持</a><a name="0902b29" id="0902b29">诵行人。若于末法之世人心颠倒之时。于此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200902a.htm'><img src='up.gif' border=0></a>
<a href='T200902c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>