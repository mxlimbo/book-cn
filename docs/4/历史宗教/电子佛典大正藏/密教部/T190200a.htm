<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0950 菩提场所说一字顶轮王经 0200a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 950 菩提场所说一字顶轮王经</font> <font face='Arial'>(卷2)</font> 画像仪轨品第三 <font face='Arial'>T19, p0200a</h2></font><hr>
<span class='old'>
</a><a name="0199c28" id="0199c28">极善听作意。吾当为汝说光聚佛顶王画像</a><a name="0199c29" id="0199c29">轨则。于一切世间出世间真言明教法上上。</span><a name="0200a01" id="0200a01">顶王光聚依轮王仪轨。香水洗绁。三肘或一</a><a name="0200a02" id="0200a02">肘。彩中不应用皮胶。受八戒画匠令画。应</a><a name="0200a03" id="0200a03">画佛。坐于白莲华上作说法相。诸相具足。于</a><a name="0200a04" id="0200a04">像上应画山峰。像下应画莲华池。从佛顶出</a><a name="0200a05" id="0200a05">种种光明。佛下右边画持诵者。胡跪持香炉</a><a name="0200a06" id="0200a06">画彼本形。秘密主此光聚佛顶王仪轨。一切</a><a name="0200a07" id="0200a07">如来之所宣说。为令调伏诸有情故。此光聚</a><a name="0200a08" id="0200a08">佛顶王。成办一切事业。最胜画像法</a><a name="0200a09" id="0200a09"><p>尔时释迦牟尼佛。复诰秘密主言。秘密主</a><a name="0200a10" id="0200a10">我今说高佛顶王画像法。依轮王仪轨。于三</a><a name="0200a11" id="0200a11">肘或一肘新绁上。择去毛发。受斋戒画匠</a><a name="0200a12" id="0200a12">令画应画佛世尊。坐七宝莲华上。结跏趺坐</a><a name="0200a13" id="0200a13">诸相具足。右手施愿。左手在脐下仰掌。从佛</a><a name="0200a14" id="0200a14">顶出种种光明。于像上两角。各画净居天手。</a><a name="0200a15" id="0200a15">佛右边画持诵者瞻仰如来。秘密主此是高</a><a name="0200a16" id="0200a16">佛顶王画像法。一切佛之所说。一切佛所称</a><a name="0200a17" id="0200a17">赞。矜愍一切有情故说</a><a name="0200a18" id="0200a18"><p>尔时释迦牟尼。复诰金刚手秘密主言。秘</a><a name="0200a19" id="0200a19">密主我今说胜佛顶王画像仪轨。先佛所称</a><a name="0200a20" id="0200a20">赞。依轮王佛顶仪轨。作绁或三肘或一肘。离</a><a name="0200a21" id="0200a21">毛发。受斋戒画匠令画。应画佛形作金色相。</a><a name="0200a22" id="0200a22">坐师子座持说印具大丈夫相。从佛顶流出</a><a name="0200a23" id="0200a23">种种光明。像下画持诵者。如本形胡跪坐。手</a><a name="0200a24" id="0200a24">执香炉瞻仰如来。金刚手此胜佛顶王画像</a><a name="0200a25" id="0200a25">仪轨。一切如来宣说。金刚手如来世尊。及</a><a name="0200a26" id="0200a26">大威德菩萨无量种色身。随意而画。或绁或</a><a name="0200a27" id="0200a27">素或于板上。或墙或壁亦无过失。或使画匠</a><a name="0200a28" id="0200a28">或复自画。或巧画匠。随自意形状而画之。</a><a name="0200a29" id="0200a29">或画菩萨形或画真言圣天。乃至于经夹上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190199c.htm'><img src='up.gif' border=0></a>
<a href='T190200b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>