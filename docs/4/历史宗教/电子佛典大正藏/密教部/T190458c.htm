<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0984 孔雀王咒经 0458c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 984 孔雀王咒经</font> <font face='Arial'>(卷2)</font> <font face='Arial'>T19, p0458c</h2></font><hr>
<span class='old'>
</a><a name="0458b28" id="0458b28">欲嗔痴。法谛所灭。如此三毒。众谛能杀。佛</a><a name="0458b29" id="0458b29">法僧力。愿守护我。以大孔雀王咒之所除灭。</span><a name="0458c01" id="0458c01">愿我安隐。世尊阿难闻佛所说。恭敬顶礼右</a><a name="0458c02" id="0458c02">绕三匝。往至莎底比丘所。结界结地以此大</a><a name="0458c03" id="0458c03">孔雀王咒。为莎底比丘亦说咒摄受守护。离</a><a name="0458c04" id="0458c04">诸毒苦寂然安隐。阿难为莎底比丘闻说咒</a><a name="0458c05" id="0458c05">已即能行步。时长老阿难及莎底比丘。共往</a><a name="0458c06" id="0458c06">诣佛头面礼足。却住一面具以白佛。是时世</a><a name="0458c07" id="0458c07">尊唤长老阿难。是故阿难汝当语四众比丘</a><a name="0458c08" id="0458c08">比丘尼优婆塞优婆夷。此大孔雀王咒。阿难</a><a name="0458c09" id="0458c09">白佛善哉世尊。尔时长老阿难受佛教已。即</a><a name="0458c10" id="0458c10">语四众及莎底比丘。亦于天龙药叉八部众</a><a name="0458c11" id="0458c11">等。闻佛所说悉皆随喜</a><a name="0458c12" id="0458c12"><p class='juan'>
孔雀王咒经卷下(二十六纸内第四行中准异译经少迦叶佛南北本无不敢添入)</p>
</a><a name="0458c13" id="0458c13"><p>结咒界法　帛尸梨蜜前出</a><a name="0458c14" id="0458c14"><p>以石灰燥土散地。为三重规界</a><a name="0458c15" id="0458c15"><p>从东北角至东南。角此是东方乾闼婆王所</a><a name="0458c16" id="0458c16">住处。提头赖将帅官属鬼神大将军守护东</a><a name="0458c17" id="0458c17">壁</a><a name="0458c18" id="0458c18"><p>从东南角至西南角。此是南方鸠茶王所</a><a name="0458c19" id="0458c19">住处。毗楼勒将帅官属鬼神大将军守护南</a><a name="0458c20" id="0458c20">壁</a><a name="0458c21" id="0458c21"><p>从西南角至西北角。此是西方大龙王所住</a><a name="0458c22" id="0458c22">处。毗楼博叉所将帅官属鬼神大将军守护</a><a name="0458c23" id="0458c23">西壁</a><a name="0458c24" id="0458c24"><p>从西北角至东北角。此是北方夜叉王所住</a><a name="0458c25" id="0458c25">处。毗沙门天王所将帅官属鬼神大将军守</a><a name="0458c26" id="0458c26">护北壁。咒竟解界</a><a name="0458c27" id="0458c27"><p>此中诸被系缚鬼神。我今解界听汝随意去</a><a name="0458c28" id="0458c28"><p>五尺刀五口　五色幡五枚　箭二十一枚</a><a name="0458c29" id="0458c29">　灯二十一盏　镜五面　安息香　薰陆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190458b.htm'><img src='up.gif' border=0></a>
<a href='T190459a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>