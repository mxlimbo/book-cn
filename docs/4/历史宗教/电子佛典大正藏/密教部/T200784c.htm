<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1184 大圣妙吉祥菩萨秘密八字陀罗尼修行曼荼罗次第仪轨法 0784c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1184 大圣妙吉祥菩萨秘密八字陀罗尼修行曼荼罗次第仪轨法</font> <font face='Arial'>(卷1)</font> <font face='Arial'>T20, p0784c</h2></font><hr>
<span class='old'>
</a><a name="0784b28" id="0784b28">善女人。若能念诵此陀罗尼一遍即得自护。</a><a name="0784b29" id="0784b29">若诵两遍能护同伴。若诵三遍即大护住处。</span><a name="0784c01" id="0784c01">十地菩萨不能逾胜。何况诸小类众生。若诵</a><a name="0784c02" id="0784c02">四遍即得拥护妻息。若诵五遍即能拥护一</a><a name="0784c03" id="0784c03">切眷属。若诵六遍即能拥护一切城邑村坊</a><a name="0784c04" id="0784c04">聚落等。若诵七遍即能拥护一切众生诸苦</a><a name="0784c05" id="0784c05">难等。若欲着衣时当加持七遍。能除一切恶</a><a name="0784c06" id="0784c06">毒及诸灾难。若洗手面时。加持净水七遍然</a><a name="0784c07" id="0784c07">洗手面。能令众生贵仰。所有诸恶见者悉当</a><a name="0784c08" id="0784c08">降伏。一切诸人皆伏敬重。除彼恶心生欢喜</a><a name="0784c09" id="0784c09">心</a><a name="0784c10" id="0784c10"><p>若人患身体支节疼痛者。加持暖水一百八</a><a name="0784c11" id="0784c11">遍洗浴。即得好梦便得除愈</a><a name="0784c12" id="0784c12"><p>若每日晨朝。以水一掬加持七遍。饮在身中。</a><a name="0784c13" id="0784c13">所有恶报悉当消灭。何况无灾厄之者。及</a><a name="0784c14" id="0784c14">诸三业罪垢亦得消荡寿命长远</a><a name="0784c15" id="0784c15"><p>若加持饮食七遍。食者毒亦不能为害</a><a name="0784c16" id="0784c16"><p>若见恶人怨家。当须念诵。即自降伏除摄嗔</a><a name="0784c17" id="0784c17">心慈心相向</a><a name="0784c18" id="0784c18"><p>若有恐怖处至诚念诵。即得无畏</a><a name="0784c19" id="0784c19"><p>若卧时诵一百八遍。即得好梦能知善恶之</a><a name="0784c20" id="0784c20">事</a><a name="0784c21" id="0784c21"><p>若人患疟。持诵者观彼患人面。诵此真言</a><a name="0784c22" id="0784c22">一千八遍。疟即除差</a><a name="0784c23" id="0784c23"><p>若入阵时。当以牛黄书此真言带于身上。一</a><a name="0784c24" id="0784c24">切刀杖弓箭鉾斧不能伤害</a><a name="0784c25" id="0784c25"><p>若入阵时。应画文殊师利童子像及真言。</a><a name="0784c26" id="0784c26">置象马上军前先引。诸军贼等不能为害。</a><a name="0784c27" id="0784c27">自然退散</a><a name="0784c28" id="0784c28"><p>常须念诵。所有五逆四重十恶等罪悉得消</a><a name="0784c29" id="0784c29">灭。当得面睹文殊师利。行住坐卧常须受持<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200784b.htm'><img src='up.gif' border=0></a>
<a href='T200785a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>