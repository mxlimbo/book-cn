<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0528b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷1)</font> 陀罗尼品第二之一 <font face='Arial'>T19, p0528b</h2></font><hr>
<span class='old'>
</a><a name="0528a28" id="0528a28">菩提性陀罗尼性。无二无别者。如是之义甚</a><a name="0528a29" id="0528a29">深甚深。难可通达难得趣入。不可思议超过</span><a name="0528b01" id="0528b01">心地。非是凡愚劣解所知。于此会中有二种</a><a name="0528b02" id="0528b02">人。一者满足菩萨位人。则得利益。二者未得</a><a name="0528b03" id="0528b03">成就菩萨功德。谓摩伽陀国主阿阇世王。及</a><a name="0528b04" id="0528b04">比丘比丘尼优婆塞优婆夷等无量众生。则</a><a name="0528b05" id="0528b05">无利益。此诸凡愚犹如生盲不见灯光。又如</a><a name="0528b06" id="0528b06">聋人不闻细语。如砂卤地不生莲华。世尊如</a><a name="0528b07" id="0528b07">有国王大臣长者。于饥俭世食众甘美天诸</a><a name="0528b08" id="0528b08">珍膳。升高楼阁告于无量饥饿众生作如是</a><a name="0528b09" id="0528b09">言。我食如是种种上味。虽作是言于诸饥人</a><a name="0528b10" id="0528b10">都无所益。今佛所说于此众会。未成就者亦</a><a name="0528b11" id="0528b11">复如是都无利益</a><a name="0528b12" id="0528b12"><p>尔时佛告一切法自在王菩萨言。善哉善哉</a><a name="0528b13" id="0528b13">善男子。善能咨问如是深法。多所利乐一切</a><a name="0528b14" id="0528b14">众生。谛听谛听善思念之。吾当为汝及此众</a><a name="0528b15" id="0528b15">会。以诸方便示教汝等。令汝得解不可思议</a><a name="0528b16" id="0528b16">一切智智诸佛境界甚深三昧。善男子若诸</a><a name="0528b17" id="0528b17">佛子。欲得成就阿耨多罗三藐三菩提者。若</a><a name="0528b18" id="0528b18">欲善能知自心者。若有欲以大慈悲手于生</a><a name="0528b19" id="0528b19">死泥拔众生者。应先发起大慈悲心。普为众</a><a name="0528b20" id="0528b20">生归依三宝。受菩萨戒发菩提心。至诚忏悔</a><a name="0528b21" id="0528b21">作如是言。唯愿十方一切诸佛。及与住地得</a><a name="0528b22" id="0528b22">金刚智诸大菩萨。当证知我当忆念我。我某</a><a name="0528b23" id="0528b23">甲等发菩提心未住妙道。今将身命归依十</a><a name="0528b24" id="0528b24">方一切三宝。唯愿诸佛诸大菩萨。起慈悲心</a><a name="0528b25" id="0528b25">哀愍摄受。我某甲等自从无始流转已来。处</a><a name="0528b26" id="0528b26">在三界生死轮中沉溺恶趣。入苦笼槛颠坠</a><a name="0528b27" id="0528b27">诸恶。无明罗刹有大力势。诸烦恼怨长夜逼</a><a name="0528b28" id="0528b28">迫。无主无救无归无依。无有所趣无有教导。</a><a name="0528b29" id="0528b29">住于邪见险恶道中。趣向生死背舍涅槃。入<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190528a.htm'><img src='up.gif' border=0></a>
<a href='T190528c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>