<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0911 建立曼荼罗及拣择地法 0927b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 911 建立曼荼罗及拣择地法</font> <font face='Arial'>(卷1)</font> <font face='Arial'>T18, p0927b</h2></font><hr>
<span class='old'>
</a><a name="0927a28" id="0927a28">【◇】</a><a name="0927a29" id="0927a29"><p>此真言加持香水。始终用。按诸经说。次第如</span><a name="0927b01" id="0927b01">上。今修行者师受相传不无委细。凡欲建立</a><a name="0927b02" id="0927b02">曼荼罗。先择其地。自量本所求愿。择取相应</a><a name="0927b03" id="0927b03">之处。先须从师禀受加持之法心无疑滞。然</a><a name="0927b04" id="0927b04">后善择其时。取良日吉辰。方可建立七日已</a><a name="0927b05" id="0927b05">前扫洒涂拭。用前真言加持香水遍洒令净。</a><a name="0927b06" id="0927b06">至日暮时烧香散花敷新净物。或布荷叶随</a><a name="0927b07" id="0927b07">其力分。所有香花饮食灯明阏伽等。供贤圣</a><a name="0927b08" id="0927b08">及以地神作请地法。修行者着新净衣。屏</a><a name="0927b09" id="0927b09">去余人独入置曼荼罗处。若是露地。应以缦</a><a name="0927b10" id="0927b10">幕围绕。或随时遮闭。各依本部修行真言次</a><a name="0927b11" id="0927b11">第。密加持自身。面向东方。手执香炉诵启请</a><a name="0927b12" id="0927b12">偈曰</a><a name="0927b13" id="0927b13"><p class='lg'>　　出毗卢舍那经文</a><br><a name="0927b14" id="0927b14">　　诸佛慈悲者　　　存念我等故</a><br><a name="0927b15" id="0927b15">　　明日受持地　　　并佛子当降　</p></a><a name="0927b16" id="0927b16"><p>经文虽尔。言约义隐。阙请地神句。今以后偈</a><a name="0927b17" id="0927b17">相传与前意不异。文备义显。二偈总通。取舍</a><a name="0927b18" id="0927b18">随意。偈曰</a><a name="0927b19" id="0927b19"><p class='lg'>　　诸佛慈悲有情者　　　唯愿存念于我等</a><br><a name="0927b20" id="0927b20">　　我今请白诸贤圣　　　坚牢地天并眷属</a><br><a name="0927b21" id="0927b21">　　一切如来及佛子　　　不舍悲愿悉降临</a><br><a name="0927b22" id="0927b22">　　我受此地求成就　　　为作证明加护我　</p></a><a name="0927b23" id="0927b23"><p>诵三遍或七遍。若能诵得梵本最善。梵云云</a><a name="0927b24" id="0927b24">如是殷勤奉请已。心想圣众悉皆云集。即观</a><a name="0927b25" id="0927b25">大日如来自性清净身。周遍法界。十方三世一</a><a name="0927b26" id="0927b26">切如来亦复如是。想自身如金刚萨埵菩萨。</a><a name="0927b27" id="0927b27">于一切如来前。以清净三业至诚礼敬。作此</a><a name="0927b28" id="0927b28">礼已。便即双膝长跪。以定手执金刚杵当心</a><a name="0927b29" id="0927b29">直竖。以慧手舒五轮。平掌按地诵前经中惊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180927a.htm'><img src='up.gif' border=0></a>
<a href='T180927c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>