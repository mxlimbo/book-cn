<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0895b 苏婆呼童子请问经 0736b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 895b 苏婆呼童子请问经</font> <font face='Arial'>(卷1)</font> 处所分第二 <font face='Arial'>T18, p0736b</h2></font><hr>
<span class='old'>
</a><a name="0736a28" id="0736a28">王魍魉及诸恶毗那夜迦。猛害天等。不能恼</a><a name="0736a29" id="0736a29">乱持戒之人。譬如芽种。虽依地生。由勤溉灌</span><a name="0736b01" id="0736b01">乃得滋茂。胜法依戒亦复如是。以兹溉灌。</a><a name="0736b02" id="0736b02">令善芽生。世尊所说别解脱法。清净尸罗。具</a><a name="0736b03" id="0736b03">应修行。若是俗流。俱除僧服。自余律仪悉皆</a><a name="0736b04" id="0736b04">应行。如是远离染法。具足善根。敷演教门。持</a><a name="0736b05" id="0736b05">诵真言。若生疲倦。应读微妙大乘经典。复为</a><a name="0736b06" id="0736b06">灭罪。常于空闲及清净处。或以香泥。或复印</a><a name="0736b07" id="0736b07">砂。造立制多。内安缘起法身之偈。或舍利及</a><a name="0736b08" id="0736b08">尊像前。以花鬘烧香涂香花灯幢幡盖等。及</a><a name="0736b09" id="0736b09">妙赞叹。虔心供养。常为他祭。如斯六法。是</a><a name="0736b10" id="0736b10">汝本宗。复应事火及以事王。亦须娶妻生男</a><a name="0736b11" id="0736b11">继种。汝行此法。方得解脱。云何持诵释教真</a><a name="0736b12" id="0736b12">言。行者若是刹利族种。彼致此难。汝是族姓</a><a name="0736b13" id="0736b13">刹利之种。应须祭祀舍施自学。如斯三法。是</a><a name="0736b14" id="0736b14">汝本宗。复须绍继摧伏怨敌。汝行此法。方得</a><a name="0736b15" id="0736b15">解脱。如是真言。汝不应学。行者若是毗舍之</a><a name="0736b16" id="0736b16">种。彼致此难。汝是毗舍下贱之种。应作农田</a><a name="0736b17" id="0736b17">及杂产兴易等务。汝终不合持诵真言。行者</a><a name="0736b18" id="0736b18">若是首陀之种。彼致此难。汝是首陀最下之</a><a name="0736b19" id="0736b19">种。常应供养净婆罗门。如是之法在汝何关。</a><a name="0736b20" id="0736b20">以如是等种种诸难恼乱行者。令退信心。彼</a><a name="0736b21" id="0736b21">等外道非直损他。亦乃自损。外道之法。过午</a><a name="0736b22" id="0736b22">时食。修圣道者与彼不同。是故不应往外道</a><a name="0736b23" id="0736b23">家而行乞食。若论善恶因果之法。有智无智</a><a name="0736b24" id="0736b24">婆罗门种毗舍首陀。等无差别。良由世间妄</a><a name="0736b25" id="0736b25">分别。假立毗舍及婆罗门首陀。若能修善。</a><a name="0736b26" id="0736b26">当证涅槃。刹利造罪。不免恶道。复次众生无</a><a name="0736b27" id="0736b27">始已来垢秽之身。不由食净身心得净。断除</a><a name="0736b28" id="0736b28">恶业。修诸善法。方可获得身心清净。譬如有</a><a name="0736b29" id="0736b29">人。身患疮癣。但念除差。以药涂勿使窦风疏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180736a.htm'><img src='up.gif' border=0></a>
<a href='T180736c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>