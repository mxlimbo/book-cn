<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1092 不空罥索神变真言经 0347c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1092 不空罥索神变真言经</font> <font face='Arial'>(卷22)</font> 无垢光神通解脱坛三昧耶像品第四十六之一 <font face='Arial'>T20, p0347c</h2></font><hr>
<span class='old'>
</a><a name="0347b28" id="0347b28">像数放光明。常得观世音托祐此像。梦相教</a><a name="0347b29" id="0347b29">语三世一切吉不吉事。亦常教诏世间种种</span><a name="0347c01" id="0347c01">方便智慧。世尊是法。勿令一切无明。贪嗔</a><a name="0347c02" id="0347c02">愚痴破和合僧。谗谄两舌持戒不完。盗诸陀</a><a name="0347c03" id="0347c03">罗尼真言坛印三昧耶。及盗一切佛法僧物。</a><a name="0347c04" id="0347c04">大贼旃茶罗苾刍苾刍尼族姓男族姓女。知</a><a name="0347c05" id="0347c05">闻我此像教语法。何以故此辈大贼旃茶罗。</a><a name="0347c06" id="0347c06">曾不一七二七三七。乃至七七或复百日千</a><a name="0347c07" id="0347c07">日三四千日。如法相应调伏身心。依法修习</a><a name="0347c08" id="0347c08">受持此法。但常空说我证我解我是修道开</a><a name="0347c09" id="0347c09">道之者。内所积业悉皆腐败。作诸恶业污坏</a><a name="0347c10" id="0347c10">我法。世尊是故此经一字一句。勿令此辈大</a><a name="0347c11" id="0347c11">贼旃茶罗之所见闻读诵受持。是故持真言</a><a name="0347c12" id="0347c12">者。应正依法护持我教。速得证兹最胜解脱</a><a name="0347c13" id="0347c13">秘密大曼拏罗印三昧耶相应成就。若有清</a><a name="0347c14" id="0347c14">净梵行沙门婆罗门族姓男族姓女。性纯和</a><a name="0347c15" id="0347c15">雅慈心谦下。不违法律依不空王观世音相。</a><a name="0347c16" id="0347c16">以一切法任持智印金刚身语心印。入真言</a><a name="0347c17" id="0347c17">字轮轮摄观世音相。观自在智平等轮光三</a><a name="0347c18" id="0347c18">昧耶。信解受持读诵修习此经典者。时世人</a><a name="0347c19" id="0347c19">民常应恭敬而供养之。如如来相或如我相。</a><a name="0347c20" id="0347c20">当知是人则已恭敬给侍如来观世音菩萨。</a><a name="0347c21" id="0347c21">是故智者应常恳仰发大悲心。深信恭敬此</a><a name="0347c22" id="0347c22">三昧耶。若忆念我祈求诸愿。我即现身为皆</a><a name="0347c23" id="0347c23">成办。则得证见。如是之人我若不为成是法</a><a name="0347c24" id="0347c24">者。我则同彼旃茶罗辈。是故智者守持净戒。</a><a name="0347c25" id="0347c25">发大悲心信心无碍。颜貌喜悦心复柔和。无</a><a name="0347c26" id="0347c26">以毫分妒诐之心。讥嫉他过而生嚬躄。我则</a><a name="0347c27" id="0347c27">为成无上之地。解脱功德圆满相应。如海大</a><a name="0347c28" id="0347c28">潮一切动涌周旋遍至。我亦如是。若此有情</a><a name="0347c29" id="0347c29">心专存念我之名字。我即随至为除罪恼。复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200347b.htm'><img src='up.gif' border=0></a>
<a href='T200348a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>