<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1333 虚空藏菩萨问七佛陀罗尼咒经 0562c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1333 虚空藏菩萨问七佛陀罗尼咒经</font> <font face='Arial'>(卷1)</font> <font face='Arial'>T21, p0562c</h2></font><hr>
<span class='old'>
</a><a name="0562b28" id="0562b28">以铜鉹卷之一鉹咒之一遍掷着火中至</a><a name="0562b29" id="0562b29">一千八遍。然后乃止。又复有人。欲为自身及</span><a name="0562c01" id="0562c01">为他人。一切怖畏一切诸罪欲得除灭者欲</a><a name="0562c02" id="0562c02">求一切富贵财宝者。欲除身中障难令得清</a><a name="0562c03" id="0562c03">净者。若复有人欲诵持此咒。一切怖畏障难</a><a name="0562c04" id="0562c04">悉自除灭所作成就。又复依一切咒法者。亦</a><a name="0562c05" id="0562c05">得成就。若有一切怨家不得其便。若有人欲</a><a name="0562c06" id="0562c06">作法。当须合药涂身。须茴香须稻米须那</a><a name="0562c07" id="0562c07">罗陀尸利沙。须沉水香尸利耶郁金香。须香</a><a name="0562c08" id="0562c08">附子须因陀婆路。须菩提树木。如是等药等</a><a name="0562c09" id="0562c09">分和之。晨朝起净洗浴以药涂身。若复有人</a><a name="0562c10" id="0562c10">欲见国王大臣。须在于像前然桔木。为火用</a><a name="0562c11" id="0562c11">五指撮胡麻。咒之一遍掷着火中。如此一千</a><a name="0562c12" id="0562c12">八遍乃止。若有善男子善女人。欲得一切怨</a><a name="0562c13" id="0562c13">家自然和解。当净洗浴着净衣。中夜时在于</a><a name="0562c14" id="0562c14">佛前以香华供养。当用粳米炒以为华。取桔</a><a name="0562c15" id="0562c15">木然为火。以三指撮取米华。咒之一遍掷着</a><a name="0562c16" id="0562c16">火中。如此一千八遍然后乃止。若有善男子</a><a name="0562c17" id="0562c17">善女人。夜见恶梦怨家伺求其便。一切所作</a><a name="0562c18" id="0562c18">不得谐偶者。于十四日朝全不得食。至于</a><a name="0562c19" id="0562c19">日暮以香汤洗浴其身着新净衣。在于佛前</a><a name="0562c20" id="0562c20">诵咒。随其力分不限多少。唯尽力至之</a><a name="0562c21" id="0562c21">乃止。不得出其道场。仍于像前眠睡。到十</a><a name="0562c22" id="0562c22">五日晨朝。即起净洗釜着满中净水作汤。其</a><a name="0562c23" id="0562c23">汤中须取有名草木。种种随分着于汤中。漉</a><a name="0562c24" id="0562c24">其草出。然后着丁香紫檀白檀。磨作末。随分</a><a name="0562c25" id="0562c25">投着汤中。须铜盆受五斗者二口。取香水</a><a name="0562c26" id="0562c26">满盆盛之。着于像前。咒之一千八遍竟。即</a><a name="0562c27" id="0562c27">用此汤洗浴其身。然后乃食。若复有人被毒</a><a name="0562c28" id="0562c28">药者。须紫橿木寸截之如筋大作一千八</a><a name="0562c29" id="0562c29">段。以牛粪涂之。在于像前然火。取木一段咒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210562b.htm'><img src='up.gif' border=0></a>
<a href='T210563a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>