<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1300 摩登伽经 0403c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1300 摩登伽经</font> <font face='Arial'>(卷1)</font> 示真实品第三 <font face='Arial'>T21, p0403c</h2></font><hr>
<span class='old'>
</a><a name="0403b28" id="0403b28"><p>尔时帝胜伽王。语莲华实。仁者善听。我当为</a><a name="0403b29" id="0403b29">汝断邪见网。开真实路。净菩提道。起人天行。</span><a name="0403c01" id="0403c01">就汝法中。有五祠法。言斯祠者。是涅槃因。能</a><a name="0403c02" id="0403c02">生天上。何者为五。一杀害人取脂用祭。二者</a><a name="0403c03" id="0403c03">刑马亦以脂祭。三广大祭。四普开祭。五随</a><a name="0403c04" id="0403c04">所欲祭。此皆虚妄。无有真实。徒自疲劳。长众</a><a name="0403c05" id="0403c05">恶趣。有八善法。是真利益。必得生天。获众善</a><a name="0403c06" id="0403c06">报。何等为八。一者正信。二者修戒。三广行</a><a name="0403c07" id="0403c07">施。四乐智慧。五常恭敬同梵行者。六好多闻。</a><a name="0403c08" id="0403c08">七者防护身口意业。八常亲近诸善知识。如</a><a name="0403c09" id="0403c09">斯八事。是清净法。一切众生。皆应修习。前七</a><a name="0403c10" id="0403c10">法者。悉皆从于善知识所。而得闻之。是故汝</a><a name="0403c11" id="0403c11">今应当与我共为婚姻。就吾修学如斯妙法。</a><a name="0403c12" id="0403c12">勿生憍慢失此善利。今我复当更为汝说。诸</a><a name="0403c13" id="0403c13">姓所起。本末次第。汝闻是已宜除贡高劫初</a><a name="0403c14" id="0403c14">成时。诸众生类。悉能飞行。光明殊胜。肴膳美</a><a name="0403c15" id="0403c15">味。严身之具。自然而有。无造作者。其后福</a><a name="0403c16" id="0403c16">尽。众事消灭。是时众生。便修种植。疆界分</a><a name="0403c17" id="0403c17">别。生我人想。或复自恃田稼滋多。轻蔑余人。</a><a name="0403c18" id="0403c18">自言豪富。由是缘故。众皆名之为刹利种。复</a><a name="0403c19" id="0403c19">有众生。不乐居家。入于山林。修学禅法。着弊</a><a name="0403c20" id="0403c20">坏衣。乞食济命。清身洁己。奉修祠祀。由斯因</a><a name="0403c21" id="0403c21">缘。咸皆谓为婆罗门种。耕种垦植田猎渔</a><a name="0403c22" id="0403c22">捕。行如此者。名曰毗舍。劫盗贩卖。无悲忍</a><a name="0403c23" id="0403c23">心。如斯之等。名首陀罗。时复有人。于路游</a><a name="0403c24" id="0403c24">行。其车破坏。因便修治。名摩登伽。唯为农</a><a name="0403c25" id="0403c25">作。名曰田夫。往来市肆。名商估者。如是分</a><a name="0403c26" id="0403c26">别。为百千种。而其所趣。实真无异。但假施</a><a name="0403c27" id="0403c27">设为立名字。为欲记别诸姓不同。就婆罗</a><a name="0403c28" id="0403c28">门。亦复分别。所谓瞿昙。牍子憍蹉。憍尸迦。</a><a name="0403c29" id="0403c29">婆私吒。迦叶。蔓茶毗。如是七姓。复各分别。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210403b.htm'><img src='up.gif' border=0></a>
<a href='T210404a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>