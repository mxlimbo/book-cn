<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1404 佛说如意宝总持王经 0921a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1404 佛说如意宝总持王经</font> <font face='Arial'>(卷1)</font> <font face='Arial'>T21, p0921a</h2></font><hr>
<span class='old'>
</a><a name="0920c28" id="0920c28">至未来一切众生使无疑惑。说是语已颙然</a><a name="0920c29" id="0920c29">而住。尔时世尊告妙住菩萨言。汝大方便能</span><a name="0921a01" id="0921a01">问斯事。汝当谛听为汝宣说</a><a name="0921a02" id="0921a02"><p>佛言妙住彼善男子。受持此如意宝总持章</a><a name="0921a03" id="0921a03">句者。而于过去见在及彼未来。虽行利益常</a><a name="0921a04" id="0921a04">住福业。又复于此总持章句疑未断故。妙住</a><a name="0921a05" id="0921a05">此虽受持而非受持。所以者何此人住有为</a><a name="0921a06" id="0921a06">心。无善巧智无方便故。若彼善男子于此总</a><a name="0921a07" id="0921a07">持章句。心无疑惑决定专注。是则名为真受</a><a name="0921a08" id="0921a08">持者。是则名为知过去未来及以见在说法</a><a name="0921a09" id="0921a09">师名。是则名为见过去未来及以见在说法</a><a name="0921a10" id="0921a10">师相。亦复得见过去未来及以见在正遍知</a><a name="0921a11" id="0921a11">者。何以故妙住是人于总持门而妙解故。又</a><a name="0921a12" id="0921a12">复于信不信而不住故。又复了知无去无来。</a><a name="0921a13" id="0921a13">不生不灭。非空非不空。无瑞相非无瑞相。无</a><a name="0921a14" id="0921a14">愿求非无愿求。亦复于如是法无取着故。妙</a><a name="0921a15" id="0921a15">住彼善男子。能如是积行住无所住。是则名</a><a name="0921a16" id="0921a16">住是得涅盘。是名受持供养此如意宝总持</a><a name="0921a17" id="0921a17">章句。是名得无趣无坏之义。是名得无疑</a><a name="0921a18" id="0921a18">力。是名得尸罗清净。是名得一切法平等究</a><a name="0921a19" id="0921a19">竟成佛见所说法。无自无他非和合非不和</a><a name="0921a20" id="0921a20">合。妙住彼善男子。若恒修是行即得自无染。</a><a name="0921a21" id="0921a21">若得无染亦得无缚。若自无缚令他无缚。若</a><a name="0921a22" id="0921a22">自他无缚亦不住解脱。妙住若彼不染不缚</a><a name="0921a23" id="0921a23">不住解脱。是则名为得如意宝总持。又于如</a><a name="0921a24" id="0921a24">来族名知过去佛最上之明。亦名知未来佛</a><a name="0921a25" id="0921a25">最上之明。亦名知见在佛最上之明。妙住此</a><a name="0921a26" id="0921a26">如意宝总持章句。乃是过去未来见在佛母。</a><a name="0921a27" id="0921a27">何因缘故为住过去未来见在得利益故。妙</a><a name="0921a28" id="0921a28">住若菩萨摩诃萨。受持此如意宝总持章句</a><a name="0921a29" id="0921a29">者。当知得名供养称赞无数诸佛。亦复得名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210920c.htm'><img src='up.gif' border=0></a>
<a href='T210921b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>