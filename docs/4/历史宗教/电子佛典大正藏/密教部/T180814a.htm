<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0901 陀罗尼集经 0814a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 901 陀罗尼集经</font> <font face='Arial'>(卷4)</font> 佛说跋折啰功能法相品 十一面观世音神咒经 <font face='Arial'>T18, p0814a</h2></font><hr>
<span class='old'>
</a><a name="0813c28" id="0813c28">所有一切破坏正法。毗那夜迦恶神鬼等。皆</a><a name="0813c29" id="0813c29">出去我结界之所七里之外。若护正法善神</span><a name="0814a01" id="0814a01">鬼等。于我佛法中有利益者。随意而住。说</a><a name="0814a02" id="0814a02">此语已。次等依彼军茶利法。辟除结界。既</a><a name="0814a03" id="0814a03">结界竟。即令掘去十肘地内。一切恶土骨发</a><a name="0814a04" id="0814a04">炭糠瓦砾等物。若上好地。掘深一磔。若中一</a><a name="0814a05" id="0814a05">肘。下地二肘。若下下地掘深三肘。恶物尽竟。</a><a name="0814a06" id="0814a06">将好净土坚筑令平。基高最好。次第二日及</a><a name="0814a07" id="0814a07">第三日。以泥泥地</a><a name="0814a08" id="0814a08"><p>次第四日用牛粪香泥。泥其地竟。次将绳</a><a name="0814a09" id="0814a09">子。四方八肘一匝挽之。四角下点。更以绳子。</a><a name="0814a10" id="0814a10">从东北角至西南角。从东南角至西北角。交</a><a name="0814a11" id="0814a11">叉挽之。其绳叉中下点。掘地深一磔许。埋着</a><a name="0814a12" id="0814a12">五宝并及五谷。其五宝者。一金二银三真珠</a><a name="0814a13" id="0814a13">四珊瑚五琥珀。言五谷者。一大麦二小麦三</a><a name="0814a14" id="0814a14">稻谷四小豆五胡麻。以一片绢共裹宝谷。以</a><a name="0814a15" id="0814a15">五色线系绢埋之。其五色线。一头出地长五</a><a name="0814a16" id="0814a16">指许。此宝物等永不得出。次作大结界。其</a><a name="0814a17" id="0814a17">结界法。执跋折罗(唐云金刚杵也)右绕坛外。急走</a><a name="0814a18" id="0814a18">三匝。作毗那夜迦种种结界印。印地下四方</a><a name="0814a19" id="0814a19">上方。诵咒作印。启告辟除结界等法。如初日</a><a name="0814a20" id="0814a20">说。依军茶利次第法用</a><a name="0814a21" id="0814a21"><p>次第五日结界法式。如第四日。更用牛粪涂</a><a name="0814a22" id="0814a22">地。其涂地法。手右旋磨。勿向左磨。其余事者</a><a name="0814a23" id="0814a23">同第四日</a><a name="0814a24" id="0814a24"><p>次第六日。阿阇梨洗浴先入坛内。又好聪</a><a name="0814a25" id="0814a25">明弟子二人。亦净洗浴着新净衣。随后入</a><a name="0814a26" id="0814a26">坛。以坛香汤和石灰竟。石灰汁中染细绳</a><a name="0814a27" id="0814a27">子。令一弟子把其绳头。按坛东北正当角头。</a><a name="0814a28" id="0814a28">先点之处。次阿阇梨把绳一头。按坛东南正</a><a name="0814a29" id="0814a29">当角头先点之处。急挽着地。使一弟子捻绳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180813c.htm'><img src='up.gif' border=0></a>
<a href='T180814b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>