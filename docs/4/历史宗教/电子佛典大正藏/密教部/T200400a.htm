<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1093 不空罥索咒经 0400a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1093 不空罥索咒经</font> <font face='Arial'>(卷1)</font> <font face='Arial'>T20, p0400a</h2></font><hr>
<span class='old'>
</a><a name="0399c28" id="0399c28">宝所求随称不被他劫夺。五者火不能烧。六</a><a name="0399c29" id="0399c29">者水不能漂。七者王不能夺。凡所造业常得</span><a name="0400a01" id="0400a01">吉利。八者恶雹不伤恶龙摄毒。九者不被灾</a><a name="0400a02" id="0400a02">旱不畏恶风疾雨。十者若人被虫食于禾稼。</a><a name="0400a03" id="0400a03">当取其沙灰水等任意咒之七遍。八方结界</a><a name="0400a04" id="0400a04">上下诸方普遍结之。一切惊怖一切虫毒即</a><a name="0400a05" id="0400a05">得除灭。十一者一切恶鬼吸人精气。或于梦</a><a name="0400a06" id="0400a06">中为人夫妇。欲相厌魅亦不能害。十二者于</a><a name="0400a07" id="0400a07">一切恶众生所常得安乐。心恒敬重无时暂</a><a name="0400a08" id="0400a08">舍。十三者若有诸怨生于恶意。欲来仇对亦</a><a name="0400a09" id="0400a09">自消灭。十四者但有恶人欲相害者。不能为</a><a name="0400a10" id="0400a10">害即自去离。十五者一切咒诅一切蛊道。速</a><a name="0400a11" id="0400a11">即自摄不能加害。十六者若处于众中最强。</a><a name="0400a12" id="0400a12">十七者诸有烦恼不能缠绕。十八者当在阵</a><a name="0400a13" id="0400a13">敌锋刃相害一心诵咒。一切刀杖箭矢即不</a><a name="0400a14" id="0400a14">着身。十九者一切善神常随拥护。二十者生</a><a name="0400a15" id="0400a15">生处处常得不离慈悲喜舍。世尊若人能受</a><a name="0400a16" id="0400a16">持如是心咒者当得如是二十种功德。世尊</a><a name="0400a17" id="0400a17">更复有得八种法。一者命终之日观世音菩</a><a name="0400a18" id="0400a18">萨当作比丘像现其人前。二者命终之时心</a><a name="0400a19" id="0400a19">不散乱四大安隐。无诸苦恼纷绕其身。三者</a><a name="0400a20" id="0400a20">病虽困笃亦无诸漏泄秽污屎尿不净。四者</a><a name="0400a21" id="0400a21">命终之日得正忆念心不乱错。五者命终之</a><a name="0400a22" id="0400a22">日不复覆面而死。六者命终之日得无量辩</a><a name="0400a23" id="0400a23">才。七者命终之日欲乐生何佛国土者随意</a><a name="0400a24" id="0400a24">往生。八者常得善知识不相舍离是故八种</a><a name="0400a25" id="0400a25">福相现其人前。若有人能一日三时诵念。一</a><a name="0400a26" id="0400a26">时三遍受持此咒者。当断酒肉五辛。则所得</a><a name="0400a27" id="0400a27">功德日夜增长。菩萨不自为已。知诸众生心</a><a name="0400a28" id="0400a28">性力故当为说之。勿为悭吝勿作憍嫉。或云</a><a name="0400a29" id="0400a29">我能为汝汝不能耶。所以者何。菩萨舍嫉妒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200399c.htm'><img src='up.gif' border=0></a>
<a href='T200400b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>