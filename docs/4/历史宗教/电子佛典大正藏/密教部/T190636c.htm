<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1006 广大宝楼阁善住秘密陀罗尼经 0636c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1006 广大宝楼阁善住秘密陀罗尼经</font> <font face='Arial'>(卷1)</font> 序品第一 <font face='Arial'>T19, p0636c</h2></font><hr>
<span class='old'>
</a><a name="0636b28" id="0636b28">死大海。殄灭魔军离烦恼尘。破无明[<a href='javascript:showpic("images/016693.gif")'>谷-禾+卵</a>]然大</a><a name="0636b29" id="0636b29">法炬。由此陀罗尼威德力故。令此大地变成</span><a name="0636c01" id="0636c01">金刚降伏魔军</a><a name="0636c02" id="0636c02"><p>尔时金刚密迹菩萨。欢喜踊跃身毛竦竖。顶</a><a name="0636c03" id="0636c03">礼佛足白佛言。世尊今此明咒从何佛所最</a><a name="0636c04" id="0636c04">初而至。我从昔来未曾闻见。尔时佛告金刚</a><a name="0636c05" id="0636c05">密迹菩萨。有陀罗尼名广大宝楼阁善住秘</a><a name="0636c06" id="0636c06">密。由彼威力能令此界三千大千国土变为</a><a name="0636c07" id="0636c07">金刚。一切魔军所有兵仗皆成莲华。由彼陀</a><a name="0636c08" id="0636c08">罗尼威神力故降诸魔众。四衢道中涌出莲</a><a name="0636c09" id="0636c09">华。若不因彼陀罗尼威德力者不成正觉。不</a><a name="0636c10" id="0636c10">能降伏拘胝魔众。不能枯竭烦恼大海然大</a><a name="0636c11" id="0636c11">法炬。我于无量拘胝百千劫来。虽行难行苦</a><a name="0636c12" id="0636c12">行。犹故不能成菩提果。尔时闻彼陀罗尼故</a><a name="0636c13" id="0636c13">方成正觉。彼陀罗尼有大威力有大殊胜是</a><a name="0636c14" id="0636c14">真实法。于诸如来成就法身。能称彼咒名字。</a><a name="0636c15" id="0636c15">则为已称十方诸佛如来名号。若能读诵受</a><a name="0636c16" id="0636c16">持。则为供养礼拜十方诸佛如来</a><a name="0636c17" id="0636c17"><p>尔时执金刚手菩萨摩诃萨。以种种花种种</a><a name="0636c18" id="0636c18">香涂香粖香供养于佛。既供养已右绕三匝。</a><a name="0636c19" id="0636c19">顶礼佛足而白佛言。世尊此陀罗尼有大威</a><a name="0636c20" id="0636c20">力有大殊胜。唯愿世尊普为世界一切有情。</a><a name="0636c21" id="0636c21">不应以下劣法有所饶益。应以胜法而利益</a><a name="0636c22" id="0636c22">之。何以故此陀罗尼如佛真身故</a><a name="0636c23" id="0636c23"><p>尔时世尊告执金刚菩萨言。众生下劣不勤</a><a name="0636c24" id="0636c24">精进。多诸惑乱愚痴闇钝。耽着诸欲不信正</a><a name="0636c25" id="0636c25">法。不敬父不敬母。不敬沙门不敬婆罗门不</a><a name="0636c26" id="0636c26">敬尊者。由此不能得是陀罗尼。薄福少德智</a><a name="0636c27" id="0636c27">慧狭劣。如此众生不能得闻。不能受持不能</a><a name="0636c28" id="0636c28">生敬。此陀罗尼。能灭一切罪。是诸如来秘密</a><a name="0636c29" id="0636c29">之藏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190636b.htm'><img src='up.gif' border=0></a>
<a href='T190637a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>