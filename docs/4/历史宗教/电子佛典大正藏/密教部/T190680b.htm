<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1011 佛说无量门微密持经 0680b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1011 佛说无量门微密持经</font> <font face='Arial'>(卷1)</font> <font face='Arial'>T19, p0680b</h2></font><hr>
<span class='old'>
<p><p></span><a name="0680b01" id="0680b01"></a><a name="0680b02" id="0680b02"><p><b>　　<A NAME="n654"></A>No. 1011 [Nos. 1009, 1012-1018]</b></a><a name="0680b03" id="0680b03"><p class='juan'>
佛说无量门微密持经(一名成道降魔得一切智)</p>
</a><a name="0680b04" id="0680b04"></a><a name="0680b05" id="0680b05"><p><span class='byline'>　　　　吴月支优婆塞支谦译</span><br></a><a name="0680b06" id="0680b06"><p>闻如是。一时佛游于维耶离国大树精舍。佛</a><a name="0680b07" id="0680b07">告贤者大目揵连。汝行请游三千大千世界</a><a name="0680b08" id="0680b08">比丘。为弟子行及菩萨行者使会。目连受教</a><a name="0680b09" id="0680b09">步须弥顶。以道神力周遍佛界声告使知。应</a><a name="0680b10" id="0680b10">时精舍有四十万比丘会。复现神足令是天</a><a name="0680b11" id="0680b11">下猗行比丘。悉会精舍稽首毕一面住。佛复</a><a name="0680b12" id="0680b12">告慧见菩萨敬首菩萨。除忧菩萨虞界菩萨。</a><a name="0680b13" id="0680b13">去盖菩萨窥音菩萨。殆弃菩萨众首菩萨。</a><a name="0680b14" id="0680b14">辩音菩萨慈氏菩萨。汝等行请十方无央数</a><a name="0680b15" id="0680b15">佛国诸一生补处。无所从生法忍。及不退转</a><a name="0680b16" id="0680b16">信解菩萨悉令会此。即皆受教而为感应。时</a><a name="0680b17" id="0680b17">有八百亿一生补处菩萨。三百亿得无所从</a><a name="0680b18" id="0680b18">生法忍菩萨。百亿不退转菩萨。六百亿信解</a><a name="0680b19" id="0680b19">菩萨。皆乘佛圣旨神足来会</a><a name="0680b20" id="0680b20"><p>贤者舍利弗见大众会。心念当问如来妙行。</a><a name="0680b21" id="0680b21">演现其要令诸菩萨。一切望毕得无碍辩。远</a><a name="0680b22" id="0680b22">闻十方无数刹土诸佛说法念不中忘。至于</a><a name="0680b23" id="0680b23">无上正真之道为最正觉。疾使菩萨得四清</a><a name="0680b24" id="0680b24">净。何等为四。一曰人净。二曰法净。三曰慧</a><a name="0680b25" id="0680b25">净。四曰佛国严净。亦疾使菩萨得四愿悦。何</a><a name="0680b26" id="0680b26">等为四。一曰身和悦。二曰言和悦。三曰意和</a><a name="0680b27" id="0680b27">悦。四曰灭和悦。已得四愿悦便入四持门。何</a><a name="0680b28" id="0680b28">等为四。一曰如文行入持门。二曰内深忍入</a><a name="0680b29" id="0680b29">持门。三曰解人根德入持门。四曰知行报善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190680a.htm'><img src='up.gif' border=0></a>
<a href='T190680c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>