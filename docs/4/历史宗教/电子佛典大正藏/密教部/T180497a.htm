<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0885 佛说一切如来金刚三业最上秘密大教王经 0497a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 885 佛说一切如来金刚三业最上秘密大教王经</font> <font face='Arial'>(卷5)</font> 一切心真实金刚出生三昧分第十五 <font face='Arial'>T18, p0497a</h2></font><hr>
<span class='old'>
</a><a name="0496c28" id="0496c28">刚三昧等。于一切处纯一自性随顺而转。所</a><a name="0496c29" id="0496c29">谓自心自性无所动转。若身语心住金刚界。</span><a name="0497a01" id="0497a01">即与虚空界无二平等。若诸佛如来安住虚</a><a name="0497a02" id="0497a02">空界。所有一切众生于虚空界亦如是住。不</a><a name="0497a03" id="0497a03">住欲界不住色界不住无色界。若法三界无</a><a name="0497a04" id="0497a04">所住。诸佛如来无所生。是故当知彼一切法</a><a name="0497a05" id="0497a05">无有自性。诸佛如来又复当知。所有菩提心。</a><a name="0497a06" id="0497a06">从诸如来智所出生。即彼菩提心。不于身住</a><a name="0497a07" id="0497a07">不于语住不于心住。是故菩提心一切无所</a><a name="0497a08" id="0497a08">住。菩提心无住故诸法何所住。诸法无住故</a><a name="0497a09" id="0497a09">一切无所生。由如是故一切如来正智出生</a><a name="0497a10" id="0497a10">大金刚句。诸佛如来又复当知彼梦想法。于</a><a name="0497a11" id="0497a11">三界中无所出现无所行。无所得无有实。非</a><a name="0497a12" id="0497a12">士夫等相非自他所见。是故三界所作一切</a><a name="0497a13" id="0497a13">如梦。如梦所见如梦出生。普遍十方一切世</a><a name="0497a14" id="0497a14">界。所有诸佛及诸菩萨。乃至一切有情亦复</a><a name="0497a15" id="0497a15">如是。一切如梦无我相可得。当如是住。诸佛</a><a name="0497a16" id="0497a16">如来又复当知。譬如大摩尼宝具诸功德。于</a><a name="0497a17" id="0497a17">众宝中而为最上。随诸众生有所希求。若金</a><a name="0497a18" id="0497a18">若银及余宝等。应所求心即能出现。当知彼</a><a name="0497a19" id="0497a19">诸宝等。不从心住不从摩尼宝住。一切如来</a><a name="0497a20" id="0497a20">一切法一切佛法亦复如是。诸有智者当如</a><a name="0497a21" id="0497a21">是知</a><a name="0497a22" id="0497a22"><p>尔时一切如来。闻世尊大毗卢遮那金刚如</a><a name="0497a23" id="0497a23">来说是法已。生大欢喜作熙怡眼。瞻察世尊</a><a name="0497a24" id="0497a24">大毗卢遮那金刚如来作如是言。希有世尊</a><a name="0497a25" id="0497a25">若虚空界平等安住。彼一切法及诸佛法。亦</a><a name="0497a26" id="0497a26">复如是平等安住。是时会中所有一切如来</a><a name="0497a27" id="0497a27">及诸菩萨咸作是言。世尊大毗卢遮那金刚</a><a name="0497a28" id="0497a28">如来。唯愿宣说一切大明及金刚一切成就</a><a name="0497a29" id="0497a29">等法。即此一切大明及金刚一切成就等法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180496c.htm'><img src='up.gif' border=0></a>
<a href='T180497b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>