<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0669c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷2)</font> 菩萨行品第六之一 <font face='Arial'>T21, p0669c</h2></font><hr>
<span class='old'>
</a><a name="0669b28" id="0669b28">亦复如是。摩那婆。十方所有诸众生界若现</a><a name="0669b29" id="0669b29">不现。菩萨皆令住涅中。以是因缘名之为</span><a name="0669c01" id="0669c01">担。无畏复问。以何义故复名荷负。佛言。摩那</a><a name="0669c02" id="0669c02">婆。譬如长者家内丰饶多诸珍宝。种种资财</a><a name="0669c03" id="0669c03">仓库充溢具足童隶。唯有一子。然彼长者于</a><a name="0669c04" id="0669c04">是子所。心常爱念终不暂舍。见其所为亦无</a><a name="0669c05" id="0669c05">违逆。以爱念故财宝乐具。悉给与之无有疲</a><a name="0669c06" id="0669c06">倦。如是摩那婆。菩萨摩诃萨怜愍众生亦复</a><a name="0669c07" id="0669c07">如是。一切乐具尽皆与之。乃至令入无余涅</a><a name="0669c08" id="0669c08">。是故名为荷负重担。如是菩萨愍诸众生</a><a name="0669c09" id="0669c09">行大精进。亦令众生行菩萨事。速疾成熟诸</a><a name="0669c10" id="0669c10">波罗蜜。亦满自身精进庄严。无畏复问。何谓</a><a name="0669c11" id="0669c11">成熟。佛言。摩那婆。所言成熟者。是谓菩萨于</a><a name="0669c12" id="0669c12">诸众生起大慈悲与究竟乐离自忧恼。是名</a><a name="0669c13" id="0669c13">成熟。又于诸佛不生谤毁常加赞叹。亦名成</a><a name="0669c14" id="0669c14">熟。无畏复曰。若如是者。诸佛如来于众生中</a><a name="0669c15" id="0669c15">最为殊胜。皆由怜愍诸众生故。佛告摩那婆。</a><a name="0669c16" id="0669c16">我言成熟者。谓于一切善法具足圆满。乃名</a><a name="0669c17" id="0669c17">成熟。摩那婆。譬如陶师欲造诸器。先取好土</a><a name="0669c18" id="0669c18">杂以石沙。用水和治手柔足践。令泥精熟堪</a><a name="0669c19" id="0669c19">任为器。置诸轮上执杖转轮。极令迅急以手</a><a name="0669c20" id="0669c20">搏拍。随作何器坏皆成就。何以故。以泥先调</a><a name="0669c21" id="0669c21">故。而彼陶师将诸器坏。或置日中。或在阴处。</a><a name="0669c22" id="0669c22">渐令干燥。然后更以杂色涂之。暴令牢实。或</a><a name="0669c23" id="0669c23">积窑中。若聚平地。兼取薪粪昼夜焚烧。于</a><a name="0669c24" id="0669c24">是陶师与其眷属。周遍观察迭共防守。不令</a><a name="0669c25" id="0669c25">恶人挟持青豆及以胡麻掷置窑中毁坏诸</a><a name="0669c26" id="0669c26">器。比达天明火势亦尽器皆成熟。此时陶师</a><a name="0669c27" id="0669c27">方大欢喜。却坐思念众器得成我事已办。如</a><a name="0669c28" id="0669c28">是摩那婆。如来常教诸菩萨等。次第修行六</a><a name="0669c29" id="0669c29">波罗蜜。欲令成熟亦复如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210669b.htm'><img src='up.gif' border=0></a>
<a href='T210670a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>