<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0882 佛说一切如来真实摄大乘现证三昧大教王经 0445a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 882 佛说一切如来真实摄大乘现证三昧大教王经</font> <font face='Arial'>(卷30)</font> 一切如来真实摄一切仪轨胜上教理分第二十六之一 <font face='Arial'>T18, p0445a</h2></font><hr>
<span class='old'>
</a><br><a name="0444c28" id="0444c28">　　金刚妙语大语聚　　　离戏论语大文字</a><br><a name="0444c29" id="0444c29">　　无文字中大诵持　　　稽首归命佛真语</span><br><a name="0445a01" id="0445a01">　　金刚羯磨妙胜业　　　善作事业大羯磨</a><br><a name="0445a02" id="0445a02">　　秘密供养大供养　　　稽首归命佛供养</a><br><a name="0445a03" id="0445a03">　　金刚加护大胜铠　　　最上甲胄大坚固</a><br><a name="0445a04" id="0445a04">　　广大真实大护门　　　稽首归命觉精进</a><br><a name="0445a05" id="0445a05">　　金刚吞伏大忿怒　　　警怖一切邪恶者</a><br><a name="0445a06" id="0445a06">　　一切佛大方便门　　　稽首归命胜牙相</a><br><a name="0445a07" id="0445a07">　　大金刚拳大印契　　　大三昧缚胜缚者</a><br><a name="0445a08" id="0445a08">　　胜妙印契大智拳　　　归命金刚胜拳相</a><br><a name="0445a09" id="0445a09">　　瞻礼恭敬及供养　　　彼诸如来常所作</a><br><a name="0445a10" id="0445a10">　　无始无终法门中　　　大菩提心汝所说</a><br><a name="0445a11" id="0445a11">　　汝为诸佛胜依止　　　即诸菩萨大勇猛</a><br><a name="0445a12" id="0445a12">　　于彼过去未来生　　　为佛菩提最胜因</a><br><a name="0445a13" id="0445a13">　　归命金刚大萨埵　　　归命金刚大妙宝</a><br><a name="0445a14" id="0445a14">　　归命金刚正法门　　　归命金刚胜羯磨</a><br><a name="0445a15" id="0445a15">　　我所称赞汝胜名　　　金刚自性故顶礼</a><br><a name="0445a16" id="0445a16">　　所生福聚施有情　　　愿当得佛菩提果</a><br><a name="0445a17" id="0445a17">　　若人正心而称念　　　最上一百八名号</a><br><a name="0445a18" id="0445a18">　　或但一称发志诚　　　是人当得诸佛果</a><br><a name="0445a19" id="0445a19">　　此佛所说觉智法门　</p></a><a name="0445a20" id="0445a20"><p>尔时一切如来异口同音。赞叹金刚手菩萨</a><a name="0445a21" id="0445a21">摩诃萨。颂曰</a><a name="0445a22" id="0445a22"><p class='lg'>　　金刚萨埵善哉者　　　金刚大宝复善哉</a><br><a name="0445a23" id="0445a23">　　善哉金刚妙法门　　　善哉金刚胜羯磨</a><br><a name="0445a24" id="0445a24">　　能善宣说此正法　　　无上金刚秘密乘</a><br><a name="0445a25" id="0445a25">　　一切如来秘密门　　　大乘现证法中摄　</p></a><a name="0445a26" id="0445a26"><p>佛说此经已。一切如来并诸菩萨摩诃萨众。</a><a name="0445a27" id="0445a27">闻佛世尊及金刚手菩萨摩诃萨所说。皆大</a><a name="0445a28" id="0445a28">欢喜信受奉行</a><a name="0445a29" id="0445a29"><p class='juan'>
佛说一切如来真实摄大乘现证三昧大教王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180444c.htm'><img src='up.gif' border=0></a>
<a href='T180445b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>