<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0734c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷16)</font> 教证法品第四十一 <font face='Arial'>T21, p0734c</h2></font><hr>
<span class='old'>
</a><a name="0734b28" id="0734b28">七日不得一食。而尚不免为他驱摈。其会众</a><a name="0734b29" id="0734b29">中无哀怜者。世尊。我等如是数被如来诸所</span><a name="0734c01" id="0734c01">说中。不为尽解如被驱摈。今虽被弃不蒙尽</a><a name="0734c02" id="0734c02">言。然而我等诚愿殷勤犹自不舍。求法重担</a><a name="0734c03" id="0734c03">咨问世尊。何以故。世尊。无智愚人现虽多恶。</a><a name="0734c04" id="0734c04">然其久后亦当作佛。若当作佛要须咨问。若</a><a name="0734c05" id="0734c05">不咨问则闇于法门。若闇于法门则不得佛</a><a name="0734c06" id="0734c06">慧。亦复不得力无畏等。乃至不得佛陀罗尼</a><a name="0734c07" id="0734c07">方便言说。乃至不得道成号佛。若不请问佛</a><a name="0734c08" id="0734c08">世尊者。云何得成当来佛事。世尊。我于今日</a><a name="0734c09" id="0734c09">虽被驱遣在法门外。然我要当请问世尊如</a><a name="0734c10" id="0734c10">是三种言教藏处。阿难。尔时放光如来闻是</a><a name="0734c11" id="0734c11">菩萨如是问已。作是思惟。此大菩萨精进勇</a><a name="0734c12" id="0734c12">猛。内具信心智慧深利。今我不欲为其解释</a><a name="0734c13" id="0734c13">诚弃舍之。然是菩萨终无恐怖。亦不休息惟</a><a name="0734c14" id="0734c14">求咨问。我于今者应为说此阿等法门。譬喻</a><a name="0734c15" id="0734c15">解释令渐学此三言教义。因是字门以入宫</a><a name="0734c16" id="0734c16">殿。亦此亿数诸菩萨等。思惟分别此法门故。</a><a name="0734c17" id="0734c17">当自证知诸波罗蜜方便行处。是波罗蜜所</a><a name="0734c18" id="0734c18">有义理。从此方便言教门中当应自见。彼诸</a><a name="0734c19" id="0734c19">菩萨如是问时。思惟不乱心盛分别。不惮勤</a><a name="0734c20" id="0734c20">劳而得问辩。即于尔时生大欢喜。生欢喜已</a><a name="0734c21" id="0734c21">渐得入此三教藏门。阿难。放光如来正思惟</a><a name="0734c22" id="0734c22">时。诸菩萨众承佛力故知如来心</a><a name="0734c23" id="0734c23"><p>阿难。尔时诸菩萨摩诃萨众发如是心。我等</a><a name="0734c24" id="0734c24">今者诚可思惟此三句义。何者是此三教业</a><a name="0734c25" id="0734c25">藏。所谓即此阿迦那等诸字门耳。言阿字者</a><a name="0734c26" id="0734c26">云何。最初方便开导。言迦字者云何。中间我</a><a name="0734c27" id="0734c27">应入知。言那字者云何。复能最后普证。我于</a><a name="0734c28" id="0734c28">今者从阿字门思惟分别忆念受持。更不咨</a><a name="0734c29" id="0734c29">问如来是义。亦知如来方便教示。诸菩萨众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210734b.htm'><img src='up.gif' border=0></a>
<a href='T210735a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>