<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1177A 大乘瑜伽金刚性海曼殊室利千臂千钵大教王经 0754c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1177A 大乘瑜伽金刚性海曼殊室利千臂千钵大教王经</font> <font face='Arial'>(卷6)</font> 二者后演一切贤圣入法见道显教修持第四品 <font face='Arial'>T20, p0754c</h2></font><hr>
<span class='old'>
</a><a name="0754b28" id="0754b28">度一切众生。入毗卢遮那如来体性法界海。</a><a name="0754b29" id="0754b29">如来于法界性海中。现百宝莲华台藏世界。</span><a name="0754c01" id="0754c01">其台座上周遍有千叶。一叶一世界为千世</a><a name="0754c02" id="0754c02">界。我化为千释迦据千世界。复就一叶世</a><a name="0754c03" id="0754c03">界。复有百亿须弥山百亿日月。百亿四天下</a><a name="0754c04" id="0754c04">百亿南阎浮提百亿菩萨释迦座佛。在莲华</a><a name="0754c05" id="0754c05">藏世界宝座上坐宝莲华。尔时释迦如来。共</a><a name="0754c06" id="0754c06">海月光大明慧十大士菩萨。同共证入毗卢</a><a name="0754c07" id="0754c07">遮那莲华海藏法界体性三昧。复令千百亿</a><a name="0754c08" id="0754c08">世界中微尘微尘数阿僧祇殑伽沙众生。达</a><a name="0754c09" id="0754c09">证真如法性三摩地佛性海中。如来令圣力。</a><a name="0754c10" id="0754c10">加被增益一切众生。根本自体圣性圣慧。用</a><a name="0754c11" id="0754c11">入三摩地般若圣慧加持。速疾证得无上正</a><a name="0754c12" id="0754c12">等菩提。是时一切大众。共十大士海月光大</a><a name="0754c13" id="0754c13">明慧菩萨摩诃萨。同共稽首世尊如来。海</a><a name="0754c14" id="0754c14">月光等菩萨言。入佛三摩地体性三昧者。一</a><a name="0754c15" id="0754c15">切众生得入此三摩地观不。佛语海月光大</a><a name="0754c16" id="0754c16">明慧。善男子若有一切众生。能弃舍身命深</a><a name="0754c17" id="0754c17">信大乘。则于此教门深当信受。则得入此金</a><a name="0754c18" id="0754c18">刚三密观门教法。即是时十大士海月光大</a><a name="0754c19" id="0754c19">明慧菩萨等。圣力潜加开寤意密。令圣性圣</a><a name="0754c20" id="0754c20">力入一切菩萨摩诃萨意识净性中。速超佛</a><a name="0754c21" id="0754c21">地疾证菩提。云何名为入瑜伽意密印契十</a><a name="0754c22" id="0754c22">支佛三摩地观解脱门。一者名曰现一切大</a><a name="0754c23" id="0754c23">愿普智光照如来境菩萨摩诃萨。入意密印</a><a name="0754c24" id="0754c24">契证入三摩地观者。令此菩萨摩诃萨广修</a><a name="0754c25" id="0754c25">福德圣力加持。入大圆镜智明月净性三昧。</a><a name="0754c26" id="0754c26">证得出生大明智。入一切诸大菩萨佛地除</a><a name="0754c27" id="0754c27">去烦恼。三毒大病悉皆消灭。证大智波罗蜜</a><a name="0754c28" id="0754c28">多。能教化一切众生。庄严一切佛国净土。菩</a><a name="0754c29" id="0754c29">萨净行善巧慧辩方便解脱门。二者名为法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200754b.htm'><img src='up.gif' border=0></a>
<a href='T200755a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>