<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1050 佛说大乘庄严宝王经 0060c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1050 佛说大乘庄严宝王经</font> <font face='Arial'>(卷4)</font> <font face='Arial'>T20, p0060c</h2></font><hr>
<span class='old'>
</a><a name="0060b28" id="0060b28">而我不能说尽数量。善男子又如大海深八</a><a name="0060b29" id="0060b29">万四千踰缮那。穴口广阔无量。我能以一毛</span><a name="0060c01" id="0060c01">端滴尽无余。善男子若有念此六字大明一</a><a name="0060c02" id="0060c02">遍所获功德。而我不能说尽数量。善男子又</a><a name="0060c03" id="0060c03">如大尸利沙树林。我能数尽一一叶数。善男</a><a name="0060c04" id="0060c04">子若有念此六字大明一遍所获功德。而我</a><a name="0060c05" id="0060c05">不能说尽数量。善男子又如满四大洲所住。</a><a name="0060c06" id="0060c06">男子女人童子童女。如是一切皆得七地菩</a><a name="0060c07" id="0060c07">萨之位彼菩萨众所有功德。与念六字大明</a><a name="0060c08" id="0060c08">一遍功德而无有异。善男子又如除十二月</a><a name="0060c09" id="0060c09">年。遇闰一十三月。以余闰月算数为年。足满</a><a name="0060c10" id="0060c10">天上一劫。于其昼夜常降大雨。善男子如是</a><a name="0060c11" id="0060c11">我能数其一一滴数。若有念此六字大明陀</a><a name="0060c12" id="0060c12">罗尼一遍。功德数量甚多于彼于意云何。善</a><a name="0060c13" id="0060c13">男子又如一俱胝数如来。在于一处经天一</a><a name="0060c14" id="0060c14">劫。以衣服饮食座卧敷具。及以汤药受用资</a><a name="0060c15" id="0060c15">具。种种供养彼诸如来。而亦不能数尽。六字</a><a name="0060c16" id="0060c16">大明功德数量。非唯我今在此世界。我起定</a><a name="0060c17" id="0060c17">中不可思议。善男子此法微妙加行观智一</a><a name="0060c18" id="0060c18">切相应。汝于未来当得是微妙心法。彼观自</a><a name="0060c19" id="0060c19">在菩萨摩诃萨。善住如是六字大明陀罗尼。</a><a name="0060c20" id="0060c20">善男子我以加行。遍历无数百千万俱胝那</a><a name="0060c21" id="0060c21">庾多世界。到彼无量寿如来所。在前合掌为</a><a name="0060c22" id="0060c22">于法故涕泣流泪。时无量寿如来。知我见在</a><a name="0060c23" id="0060c23">及以未来而告我言。善男子汝须此六字大</a><a name="0060c24" id="0060c24">明王观行瑜伽耶。我时白言我须是法世尊。</a><a name="0060c25" id="0060c25">我须是法善逝。如渴乏者而须其水。世尊我</a><a name="0060c26" id="0060c26">为是六字大明陀罗尼故。行无数世界。承事</a><a name="0060c27" id="0060c27">供养无数百千万俱胝那庾多如来。未曾得是</a><a name="0060c28" id="0060c28">六字大明王陀罗尼。唯愿世尊救我愚钝。如</a><a name="0060c29" id="0060c29">不具足者令得具足。迷失路者引示道路。阳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200060b.htm'><img src='up.gif' border=0></a>
<a href='T200061a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>