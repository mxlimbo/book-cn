<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0725c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷14)</font> 佛升须弥山顶品第三十二 <font face='Arial'>T21, p0725c</h2></font><hr>
<span class='old'>
</a><a name="0725b28" id="0725b28">我诸修罗不能为福。多事谄诳自兹已外余</a><a name="0725b29" id="0725b29">皆乏少。是故我今贪乐此处。复次天王。我今</span><a name="0725c01" id="0725c01">重白。诸阿修罗长夜愿乐须弥山上。食诸天</a><a name="0725c02" id="0725c02">味饮蒱桃浆。为此三事常与天诤。以是义</a><a name="0725c03" id="0725c03">故亦有乏短。以短乏故受诸苦恼。于斗战时</a><a name="0725c04" id="0725c04">彼四天王。以种种杖击害我等退走本处。天</a><a name="0725c05" id="0725c05">王。以是因缘。我应问汝。不应问我。复次天</a><a name="0725c06" id="0725c06">王。譬彼丈夫贪欲女人。以诸财宝多为方便。</a><a name="0725c07" id="0725c07">彼虽相许未会求心。是人尔时长夜忧苦。后</a><a name="0725c08" id="0725c08">时彼女果获一来。天王。于意云何。彼时丈夫</a><a name="0725c09" id="0725c09">既获是女为极欢不。天帝释言。如是如是。阿</a><a name="0725c10" id="0725c10">修罗王善臂复言。如是天王。诸阿修罗恒有</a><a name="0725c11" id="0725c11">是心。令我得居须弥山顶。诸天之事我尽见</a><a name="0725c12" id="0725c12">知。是故我今愿乐住此。若不乐者何事须问。</a><a name="0725c13" id="0725c13">复次天王。如彼商主。欲入大海求诸珍宝不</a><a name="0725c14" id="0725c14">顾危险。是人弃家始达海岸。忽值众舶载赤</a><a name="0725c15" id="0725c15">栴檀。自然而至。或种种船异宝充满一时竞</a><a name="0725c16" id="0725c16">来。天王。于意云何。彼时商主。不经险难多获</a><a name="0725c17" id="0725c17">异宝复极欢不。天帝释言。彼大商主喜诚无</a><a name="0725c18" id="0725c18">量。善臂复言。如是天王。诸阿修罗及陀那婆。</a><a name="0725c19" id="0725c19">不殖善根不造功德。今者忽获难至之所。若</a><a name="0725c20" id="0725c20">不欢甚。无有是处。时天帝释与阿修罗王。</a><a name="0725c21" id="0725c21">二俱欢喜共诣世尊。头面礼足住于佛前。尔</a><a name="0725c22" id="0725c22">时世尊语帝释言。憍尸迦。汝与修罗大斗诤</a><a name="0725c23" id="0725c23">事得宁息耶。又与修罗及陀那婆斗诤因缘</a><a name="0725c24" id="0725c24">得断除未。时天帝释白言。世尊。我蒙佛教已</a><a name="0725c25" id="0725c25">成一味。唯然世尊。而我初无如是恶心害诸</a><a name="0725c26" id="0725c26">修罗。但是修罗甚可怜愍。颇修苦行得少身</a><a name="0725c27" id="0725c27">力。心怀不忍好与我诤。世尊彼辈不知我有</a><a name="0725c28" id="0725c28">乘象其名亿顷。若使此象一奋怒者。即能干</a><a name="0725c29" id="0725c29">竭彼大海水。如其交阵大战斗时。复能化作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210725b.htm'><img src='up.gif' border=0></a>
<a href='T210726a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>