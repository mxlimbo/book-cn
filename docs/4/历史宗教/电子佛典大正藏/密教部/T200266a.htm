<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1092 不空罥索神变真言经 0266a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1092 不空罥索神变真言经</font> <font face='Arial'>(卷8)</font> 三三昧耶像品第九 <font face='Arial'>T20, p0266a</h2></font><hr>
<span class='old'>
</a><a name="0265c28" id="0265c28">广大成就清净莲华罥索三昧耶。阿弥陀佛</a><a name="0265c29" id="0265c29">现前赞言。善哉善哉持真言者。汝今供养不</span><a name="0266a01" id="0266a01">空罥索观世音像者。乃当承事供养六十四</a><a name="0266a02" id="0266a02">千如来所植种善根。时真言者。得灭一切贪</a><a name="0266a03" id="0266a03">嗔嫉妒盖障诸病。一切胜愿相应圆满。净居</a><a name="0266a04" id="0266a04">天子伊首罗天子。摩醯首罗天子大梵天子。</a><a name="0266a05" id="0266a05">乃至诸天常观拥护。世尊是不空罥索观世</a><a name="0266a06" id="0266a06">音银像成就三昧耶。形貌例前纯银铸造。随</a><a name="0266a07" id="0266a07">心如法作曼拏罗。以白栴檀香泥摩洁坛地。</a><a name="0266a08" id="0266a08">中以白栴檀香泥熏陆香泥。图画二肘一百</a><a name="0266a09" id="0266a09">八叶开敷莲花。又绕莲花画莲花鬘。贯穿相</a><a name="0266a10" id="0266a10">缴标式界道。其莲台上严白彩座。座上置像</a><a name="0266a11" id="0266a11">像面面南。白阏伽瓶满盛白栴檀香水置于</a><a name="0266a12" id="0266a12">座前。当以数珠盘置瓶上。四角四门置阏伽</a><a name="0266a13" id="0266a13">香水。水上泛华。以白香花三白饮食苏油灯</a><a name="0266a14" id="0266a14">明。敷献供养。烧焯香王供养结界。持真言</a><a name="0266a15" id="0266a15">者每时如法。当如像观。种种结护。诵奋怒王</a><a name="0266a16" id="0266a16">真言。观置十方一切如来。放白光明照沃身</a><a name="0266a17" id="0266a17">心。清净无垢明见无障。一时礼拜又礼于我。</a><a name="0266a18" id="0266a18">结印启召十方一切如来。种种神通光明加</a><a name="0266a19" id="0266a19">被。亦忆念我。种种神通光明加被。如我像相</a><a name="0266a20" id="0266a20">结加趺坐。心处月轮炳现百数白光縒字。结</a><a name="0266a21" id="0266a21">诵念印。左手仰当心前。五指散伸微屈。若开</a><a name="0266a22" id="0266a22">莲花。右手掏珠。以一切如来无上静虑三摩</a><a name="0266a23" id="0266a23">地声。诵持母陀罗尼真言秘密心真言。一一</a><a name="0266a24" id="0266a24">字声若白莲鬘。光焰围绕。功数满时坛地震</a><a name="0266a25" id="0266a25">动。从于东方空中声来赞言。善哉善哉清净</a><a name="0266a26" id="0266a26">者。持真言者闻声之时。诵持母陀罗尼真言</a><a name="0266a27" id="0266a27">秘密心真言。证获不空罥索心王母陀罗尼</a><a name="0266a28" id="0266a28">真言三昧耶。身心轻适人民恭敬。大梵天帝</a><a name="0266a29" id="0266a29">释天那罗延天大自在天。四天王天水天风<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200265c.htm'><img src='up.gif' border=0></a>
<a href='T200266b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>