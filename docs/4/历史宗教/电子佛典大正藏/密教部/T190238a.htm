<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0951 一字佛顶轮王经 0238a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 951 一字佛顶轮王经</font> <font face='Arial'>(卷2)</font> 成像法品第六 <font face='Arial'>T19, p0238a</h2></font><hr>
<span class='old'>
</a><a name="0237c28" id="0237c28">每白黑二月八日十四日。食三白食。加以香</a><a name="0237c29" id="0237c29">花新净饮食。持献供养如法念诵倍速成证。</span><a name="0238a01" id="0238a01">趣成就者。如法依法当画像。变命教童女。香</a><a name="0238a02" id="0238a02">汤澡浴。受八戒斋。治丝造织。方应度量。勿刀</a><a name="0238a03" id="0238a03">截断。方量五肘或复三肘。于吉日时起首画</a><a name="0238a04" id="0238a04">彩。或以板画。其匠画时洗浴清洁。着鲜净衣</a><a name="0238a05" id="0238a05">受八戒斋。先当正中<span class='corr'>画</span>释迦牟尼佛。坐师子</a><a name="0238a06" id="0238a06">座结加趺坐。具众相好顶放大光。作说法相</a><a name="0238a07" id="0238a07">身有圆光。次佛右边。画观世音菩萨。身黄白</a><a name="0238a08" id="0238a08">色首戴宝冠。冠有化佛面有微怒。一手把白</a><a name="0238a09" id="0238a09">拂。一手把数珠。又于眉间竖画一目。以天衣</a><a name="0238a10" id="0238a10">服璎珞环钏种种庄严。坐莲华座结加趺坐。</a><a name="0238a11" id="0238a11">次佛左边。画金刚密迹主菩萨。身青色相首</a><a name="0238a12" id="0238a12">戴宝冠。面目嗔怒。一手把金刚杵。一手把白</a><a name="0238a13" id="0238a13">拂。亦以衣服璎珞镮钏种种庄严。坐莲华座</a><a name="0238a14" id="0238a14">结加趺坐。次后画最胜明王金刚。画大度底</a><a name="0238a15" id="0238a15">使者。画可畏金刚。画黄眼金刚。画大笑金刚。</a><a name="0238a16" id="0238a16">画大拳金刚。画军吒利金刚。是等金刚各有</a><a name="0238a17" id="0238a17">大力。最上调伏。皆执器仗坐莲华座半跏趺</a><a name="0238a18" id="0238a18">坐。各以种种衣服璎珞而庄严之。次观世音</a><a name="0238a19" id="0238a19">菩萨后。画马头观世音王。画意乐圆满王。画</a><a name="0238a20" id="0238a20">白衣观世音菩萨母。画多罗菩萨。画毗俱胝</a><a name="0238a21" id="0238a21">菩萨。画佛眼菩萨等。是等菩萨各各执持本</a><a name="0238a22" id="0238a22">所器仗。坐莲华座半跏趺坐。亦以众妙衣服</a><a name="0238a23" id="0238a23">璎珞皆庄饰之。次佛左边。画难胜大奋怒神。</a><a name="0238a24" id="0238a24">画大字神。次佛右边。画佛眼神画相好神。</a><a name="0238a25" id="0238a25">是等四神身皆金色。坐莲华座半跏趺坐。密</a><a name="0238a26" id="0238a26">迹主如是等像。色相器仗如前所说。是大变</a><a name="0238a27" id="0238a27">像名如来身最顶轮王大成就像。一切诸咒</a><a name="0238a28" id="0238a28">等同通用皆画成证。于时世尊谓曼殊室利</a><a name="0238a29" id="0238a29">童子言。我昔见汝未证地时。诵以是咒供养<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190237c.htm'><img src='up.gif' border=0></a>
<a href='T190238b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>