<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0895a 苏婆呼童子请问经 0720a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 895a 苏婆呼童子请问经</font> <font face='Arial'>(卷1)</font> 律分品第一 <font face='Arial'>T18, p0720a</h2></font><hr>
<span class='old'>
</a><a name="0719c28" id="0719c28">别解说。若有持诵一切真言法。先于诸佛深</a><a name="0719c29" id="0719c29">起敬心。次发无上菩提之心。为度众生广发</span><a name="0720a01" id="0720a01">大愿。远离贪痴憍慢等业。复于三宝深生珍</a><a name="0720a02" id="0720a02">重。亦应虔诚遵崇大金刚部。当须远离杀盗</a><a name="0720a03" id="0720a03">邪淫妄言绮语恶口两舌。亦不饮酒及以食</a><a name="0720a04" id="0720a04">肉口虽念诵心意不善常行邪见。以邪见故</a><a name="0720a05" id="0720a05">变为不善。得杂染果。譬如营田依时节作。</a><a name="0720a06" id="0720a06">种子若燋终不生芽。愚痴邪见亦复如是。假</a><a name="0720a07" id="0720a07">使行善终不获果。是故应当远离邪见。恒依</a><a name="0720a08" id="0720a08">正见而不动摇。修行十善增长甚深微妙</a><a name="0720a09" id="0720a09">之法。若有天龙阿修罗等。及食血肉诸恶鬼</a><a name="0720a10" id="0720a10">类。游行世间损害有情。恼持诵人令心散乱。</a><a name="0720a11" id="0720a11">见正持我妙真言法时。彼等即生恐怖。此</a><a name="0720a12" id="0720a12">法与彼极相违故。使念诵人令退菩提。欲令</a><a name="0720a13" id="0720a13">彼等不损伤者。应须入此大三昧耶曼荼</a><a name="0720a14" id="0720a14">罗。以诸大圣众及与诸天所居住处。是故名</a><a name="0720a15" id="0720a15">为大曼荼罗。又复须入作诸事法妙曼荼罗。</a><a name="0720a16" id="0720a16">又能使诸天神及魔宫等。令调伏者。是故重</a><a name="0720a17" id="0720a17">更须入最胜明王大曼茶罗</a><a name="0720a18" id="0720a18"><p>又入诸真言大曼<span class='corr'>荼</span>罗。如上所说妙三昧耶</a><a name="0720a19" id="0720a19">者。令持诵人得灭罪故。是以应须数入</a><a name="0720a20" id="0720a20"><p>又入诸使者等妙曼<span class='corr'>荼</span>罗。及余无量明王妃</a><a name="0720a21" id="0720a21">等如是。普入福聚诸明所居住处曼<span class='corr'>荼</span>罗已。</a><a name="0720a22" id="0720a22">一切诸魔遥见彼人。心怀大怖各自驰散。由</a><a name="0720a23" id="0720a23">数入诸曼<span class='corr'>荼</span>罗故。为圣众加被故。诸魔见此</a><a name="0720a24" id="0720a24">念诵人。由如金刚自在奋迅所居住处。由</a><a name="0720a25" id="0720a25">如火聚。并皆驰散。不能为害。世间所说及出</a><a name="0720a26" id="0720a26">世间诸明真言。速得成就。若不入此大曼<span class='corr'>荼</span></a><a name="0720a27" id="0720a27">罗者。不具慈悲及菩提心。不敬诸佛。归外余</a><a name="0720a28" id="0720a28">天。念持佛法真言者。即当自害。若念诵人。</a><a name="0720a29" id="0720a29">不办遍入诸曼荼罗者。于中随辨一三昧耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180719c.htm'><img src='up.gif' border=0></a>
<a href='T180720b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>