<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1335 大吉义神咒经 0579b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1335 大吉义神咒经</font> <font face='Arial'>(卷4)</font> <font face='Arial'>T21, p0579b</h2></font><hr>
<span class='old'>
</a><a name="0579a28" id="0579a28">说经已诸比丘比丘尼。及大菩萨阿难等欢</a><a name="0579a29" id="0579a29">喜顶受</span><a name="0579b01" id="0579b01"><p>佛告阿难若有读诵此经者。当常食乳净自</a><a name="0579b02" id="0579b02">洗浴着鲜洁衣。于一切人不生嫌心。于诸</a><a name="0579b03" id="0579b03">众生当生慈心。于佛像前作诸天龙王像及</a><a name="0579b04" id="0579b04">余鬼神。皆图形像。以牛粪涂地作七重界。界</a><a name="0579b05" id="0579b05">场中央着诸华鬘。烧百一种香。为佛烧苏</a><a name="0579b06" id="0579b06">合香。萨阇赖阇香与摩醯首罗天。咄迦香</a><a name="0579b07" id="0579b07">与梵天。遮迦香与魔王。多迦罗香与化乐</a><a name="0579b08" id="0579b08">天。阿具娄香与他化自在天。婆罗娑香与</a><a name="0579b09" id="0579b09">兜率陀天。修富娄香与焰摩天。牛王香与帝</a><a name="0579b10" id="0579b10">释。胶香与四天王。零陵香与伽罗龙王。熏</a><a name="0579b11" id="0579b11">陆香与毗摩质多阿修罗王。那赖娑香与毗</a><a name="0579b12" id="0579b12">浮沙罗刹王。多利娑香与地神。甲香与地夜</a><a name="0579b13" id="0579b13">叉神。毗罗贰香与放逸天。那赖陀香与十方</a><a name="0579b14" id="0579b14">鬼神</a><a name="0579b15" id="0579b15"><p>如是等烧百一种香。各各于彼天像前烧。诵</a><a name="0579b16" id="0579b16">此咒者右膝着地。一百八遍烧香于天前。各</a><a name="0579b17" id="0579b17">涂地作七处咒场。在此场上发大誓愿。舍自</a><a name="0579b18" id="0579b18">己身与三世佛。有夜叉罗刹不信于佛。欲害</a><a name="0579b19" id="0579b19">咒者灭结界经。为遮恶故应当舍身与佛。愿</a><a name="0579b20" id="0579b20">诸如来忆念于我。当令咒者身如金刚。一切</a><a name="0579b21" id="0579b21">世间无能坏者。五体投地顶礼佛已应诵是</a><a name="0579b22" id="0579b22">咒。应向四方散胡麻子。当诵此咒一百八遍。</a><a name="0579b23" id="0579b23">当诵咒时净居善现天。当现身在其人前。身</a><a name="0579b24" id="0579b24">真金色。彼天安慰诵咒之人。彼诵咒人应当</a><a name="0579b25" id="0579b25">惊悚。彼诸天等各入已形像之中。慰喻咒人</a><a name="0579b26" id="0579b26">而告之言。善哉善哉汝之所诵结咒界经。今</a><a name="0579b27" id="0579b27">得吉成。我等为汝随汝所作。汝于我前不应</a><a name="0579b28" id="0579b28">惊怖。以金色身立咒者前。安慰之言善哉善</a><a name="0579b29" id="0579b29">哉能诵此咒。我等今者为汝仆使为汝所役。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210579a.htm'><img src='up.gif' border=0></a>
<a href='T210579c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>