<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0848 大毗卢遮那成佛神变加持经 0008a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 848 大毗卢遮那成佛神变加持经</font> <font face='Arial'>(卷1)</font> 入漫茶罗具缘真言品第二之一 <font face='Arial'>T18, p0008a</h2></font><hr>
<span class='old'>
</a><br><a name="0007c28" id="0007c28">　　而在圆焰中　　　持珠及澡瓶</a><br><a name="0007c29" id="0007c29">　　右方阎摩王　　　手秉坛拏印</span><br><a name="0008a01" id="0008a01">　　水牛以为座　　　震电玄云色</a><br><a name="0008a02" id="0008a02">　　七母并黑夜　　　妃后等围绕</a><br><a name="0008a03" id="0008a03">　　涅哩底鬼王　　　执刀恐怖形</a><br><a name="0008a04" id="0008a04">　　缚噜拏龙王　　　罥索以为印</a><br><a name="0008a05" id="0008a05">　　初方释天王　　　安住妙高山</a><br><a name="0008a06" id="0008a06">　　宝冠被璎珞　　　持跋折罗印</a><br><a name="0008a07" id="0008a07">　　及余诸眷属　　　慧者善分布</a><br><a name="0008a08" id="0008a08">　　左置日天众　　　在于舆辂中</a><br><a name="0008a09" id="0008a09">　　胜无胜妃等　　　翼从而侍卫</a><br><a name="0008a10" id="0008a10">　　大梵在其右　　　四面持发冠</a><br><a name="0008a11" id="0008a11">　　唵字相为印　　　执莲在鹅上</a><br><a name="0008a12" id="0008a12">　　西方诸地神　　　辩才及毗纽</a><br><a name="0008a13" id="0008a13">　　塞建那风神　　　商羯罗月天</a><br><a name="0008a14" id="0008a14">　　是等依龙方　　　画之勿遗谬</a><br><a name="0008a15" id="0008a15">　　持真言行者　　　以不迷惑心</a><br><a name="0008a16" id="0008a16">　　佛子次应作　　　持明大忿怒</a><br><a name="0008a17" id="0008a17">　　右号无能胜　　　左无能胜妃</a><br><a name="0008a18" id="0008a18">　　持地神奉瓶　　　虔敬而长跪</a><br><a name="0008a19" id="0008a19">　　及二大龙王　　　难陀拔难陀</a><br><a name="0008a20" id="0008a20">　　对处厢曲中　　　通门之大护</a><br><a name="0008a21" id="0008a21">　　所余释种尊　　　真言与印坛</a><br><a name="0008a22" id="0008a22">　　所说一切法　　　师应具开示</a><br><a name="0008a23" id="0008a23">　　持真言行者　　　次至第三院</a><br><a name="0008a24" id="0008a24">　　先图妙吉祥　　　其身郁金色</a><br><a name="0008a25" id="0008a25">　　五髻冠其顶　　　犹如童子形</a><br><a name="0008a26" id="0008a26">　　左持青莲华　　　上表金刚印</a><br><a name="0008a27" id="0008a27">　　慈颜遍微笑　　　坐于白莲台</a><br><a name="0008a28" id="0008a28">　　妙相圆普光　　　周匝互晖映</a><br><a name="0008a29" id="0008a29">　　右边应次画　　　网光童子身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180007c.htm'><img src='up.gif' border=0></a>
<a href='T180008b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>