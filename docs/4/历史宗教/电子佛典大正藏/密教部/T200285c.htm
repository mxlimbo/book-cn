<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1092 不空罥索神变真言经 0285c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1092 不空罥索神变真言经</font> <font face='Arial'>(卷12)</font> 广博摩尼香王品第十六 <font face='Arial'>T20, p0285c</h2></font><hr>
<span class='old'>
</a><a name="0285b28" id="0285b28">水。不踰一日海水欲尽。令诸龙王忙怖持珠</a><a name="0285b29" id="0285b29">却还商主。商主得珠即进还家。以是宝珠置</span><a name="0285c01" id="0285c01">于幢头。复以此香烧熏宝珠。其珠是时七日</a><a name="0285c02" id="0285c02">七夜雨诸珍宝。以此因故。说是香王有大</a><a name="0285c03" id="0285c03">神力。能大成就持真言者。今彼难陀龙王跋</a><a name="0285c04" id="0285c04">难陀龙王。往昔当与娑伽罗龙王。七日七</a><a name="0285c05" id="0285c05">夜海中斗战。三俱吐毒浑大海水总成毒水。</a><a name="0285c06" id="0285c06">大自在天亦以此香。涂身熏服假香神力。海</a><a name="0285c07" id="0285c07">中吸服三龙王毒。顷变青色。伏变龙毒而成</a><a name="0285c08" id="0285c08">甘露。以斯因故。说是香力能灭毒故。昔有国</a><a name="0285c09" id="0285c09">王号曼驮多王。亦以此香涂身熏服。假香神</a><a name="0285c10" id="0285c10">力诵念求愿得金轮王。常得百千苦行仙众</a><a name="0285c11" id="0285c11">供侍舆舆。王四天下游腾虚空。往三十三天</a><a name="0285c12" id="0285c12">与天帝释同一床坐。忽起恶心作大妄语。即</a><a name="0285c13" id="0285c13">便却坠退失轮王。以斯义故持真言者。应常</a><a name="0285c14" id="0285c14">如法真语实语发菩提心。常行大悲烧焯此</a><a name="0285c15" id="0285c15">香。则得一切如来神力加被成就。世尊如是</a><a name="0285c16" id="0285c16">说者。为诸有情解除十六地狱苦故说。解除</a><a name="0285c17" id="0285c17">饿鬼一切饥渴羸瘦苦故说。解除世间一切</a><a name="0285c18" id="0285c18">灾厄结使故说。令于今当持真言者成就故</a><a name="0285c19" id="0285c19">说。自他求愿烧此香者皆发悲心。若自求者</a><a name="0285c20" id="0285c20">即称自名。若为他者应称他名。供养诵念亦</a><a name="0285c21" id="0285c21">得如愿。日月蚀时恶星现时。国王大臣沙门</a><a name="0285c22" id="0285c22">婆罗门一切人民有厄难时。应净洗浴。当以</a><a name="0285c23" id="0285c23">此香涂身熏服。烧焯供养。假香神力。读诵</a><a name="0285c24" id="0285c24">不空罥索心王陀罗尼真言三昧耶。则令一</a><a name="0285c25" id="0285c25">切灾厄疾痛解除消灭。观世音菩萨神祐加</a><a name="0285c26" id="0285c26">护。持真言者清净沐浴。当以此香涂身熏衣。</a><a name="0285c27" id="0285c27">以大悲心。溥为十方一切地狱饿鬼傍生一</a><a name="0285c28" id="0285c28">切有情烧焯供养。假香神力诵持不空王陀</a><a name="0285c29" id="0285c29">罗尼真言。能令十方一切地狱饿鬼傍生一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200285b.htm'><img src='up.gif' border=0></a>
<a href='T200286a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>