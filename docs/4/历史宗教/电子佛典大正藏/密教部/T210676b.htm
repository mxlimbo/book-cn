<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0676b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷4)</font> 相好品第七之一 <font face='Arial'>T21, p0676b</h2></font><hr>
<span class='old'>
</a><a name="0676a28" id="0676a28">满一切众相。以得法故心无高下。由是业缘。</a><a name="0676a29" id="0676a29">得是眉间白毫相光不增不减。摩那婆。汝当</span><a name="0676b01" id="0676b01">正念。今为汝说断无明智。汝等若知无明智</a><a name="0676b02" id="0676b02">者。即不造诸行。诸行不起则名色不生。名色</a><a name="0676b03" id="0676b03">不生则一切诸相皆不可得。摩那婆。如生盲</a><a name="0676b04" id="0676b04">者被他问言。汝颇曾见转轮圣王千柱殿乎。</a><a name="0676b05" id="0676b05">设有是问盲何所答。彼若答言我曾见者。甚</a><a name="0676b06" id="0676b06">为虚妄。何以故。既曰生盲本无所见云何能</a><a name="0676b07" id="0676b07">睹千柱色也。彼若答言我不见者。当知彼问</a><a name="0676b08" id="0676b08">亦为虚妄。何以故。彼若有眼可问其见。彼既</a><a name="0676b09" id="0676b09">无眼问何用为。摩那婆。于意云何。彼生盲人</a><a name="0676b10" id="0676b10">是二种语何者为实。无畏答言。世尊。如我所</a><a name="0676b11" id="0676b11">解。彼生盲人言不见者。是真实说佛言摩那</a><a name="0676b12" id="0676b12">婆。汝已解知。本不见色名曰生盲。而有目者</a><a name="0676b13" id="0676b13">方问于盲。汝见殿不。岂非虚妄。假使无智之</a><a name="0676b14" id="0676b14">人实有是问。然彼盲人欲何所说。摩那婆。前</a><a name="0676b15" id="0676b15">已告汝。今复引喻。汝等当知如来方便微妙</a><a name="0676b16" id="0676b16">密语</a><a name="0676b17" id="0676b17"><p>复次摩那婆。诸佛如来二相不现。所谓阴藏</a><a name="0676b18" id="0676b18">及与舌根。是二相者为功德聚。我今当说二</a><a name="0676b19" id="0676b19">相功德善根因缘。如是摩那婆。若诸菩萨愍</a><a name="0676b20" id="0676b20">众生故。发大誓愿欲生如是诸畜生中代彼</a><a name="0676b21" id="0676b21">众生受种种苦。或生师子猛虎恶象之中。或</a><a name="0676b22" id="0676b22">生鸿雁孔雀诸鸟之内。既受杂类禽兽身已。</a><a name="0676b23" id="0676b23">即得最胜不思议力。得胜力已堪忍众苦。所</a><a name="0676b24" id="0676b24">谓系缚鞭打楚毒杀害。是诸禽兽。或在人间。</a><a name="0676b25" id="0676b25">或居山野。或遇猎师诸放牧人。或值种种乐</a><a name="0676b26" id="0676b26">行杀者。而彼彼等行恶众生。常求作业备造</a><a name="0676b27" id="0676b27">众恶。更以种种苦具因缘。方便加害。或以</a><a name="0676b28" id="0676b28">刀槊弓箭。或以瓦石椎杖。或用网罗羁絷。</a><a name="0676b29" id="0676b29">或持绳索罥系。或以笼槛。或以坑阱。或以毒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210676a.htm'><img src='up.gif' border=0></a>
<a href='T210676c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>