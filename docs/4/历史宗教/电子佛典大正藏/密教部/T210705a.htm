<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0705a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷10)</font> 为他悔过品第二十三 <font face='Arial'>T21, p0705a</h2></font><hr>
<span class='old'>
</a><a name="0704c28" id="0704c28">藏难用依恃。唯当寄托诸佛福田。此功希有</a><a name="0704c29" id="0704c29">终不亏失。长者。我等应作如是思惟。自我先</span><a name="0705a01" id="0705a01">人七世珍贤。藏埋地下终是虚弃。自余财物</a><a name="0705a02" id="0705a02">寻还灰壤。设有少存谁当用之。长者。斯为大</a><a name="0705a03" id="0705a03">事宜速及时。今日虽获奉献如来应供正遍</a><a name="0705a04" id="0705a04">觉。破彼积聚秘吝之心。而我窃思实谓稍晚。</a><a name="0705a05" id="0705a05">长者。彼如是人难可值遇。我等应须至心供</a><a name="0705a06" id="0705a06">养。若于彼所得闻法者。法心生时非余世利</a><a name="0705a07" id="0705a07">也。于是长者报其妻曰。我见圣者栴檀那菩</a><a name="0705a08" id="0705a08">萨。又闻其言。故生恭敬大希有心。亦以此菩</a><a name="0705a09" id="0705a09">萨独能为彼无量无边诸世界中谤法众生诚</a><a name="0705a10" id="0705a10">心忏悔。我见此故复于其所益生恭敬希有</a><a name="0705a11" id="0705a11">之心。又诸菩萨摩诃萨等。为诸众生发大誓</a><a name="0705a12" id="0705a12">愿荷负重担。常行种种艰难苦行故。其妻复</a><a name="0705a13" id="0705a13">诫长者言。仁者。莫兴异念。宜应速随此大菩</a><a name="0705a14" id="0705a14">萨诣如来所。当发如是大殷重心供养如来。</a><a name="0705a15" id="0705a15">自从先来未曾有人能起如是大供养者。尔</a><a name="0705a16" id="0705a16">时长者躬自观察家内所有一切库藏及七世</a><a name="0705a17" id="0705a17">来地中诸藏。尽出现前校计称量不可周遍。</a><a name="0705a18" id="0705a18">即寻白彼栴檀那菩萨言。圣者栴檀那。我今</a><a name="0705a19" id="0705a19">不能为此财物。堕于地狱受诸苦恼。如彼众</a><a name="0705a20" id="0705a20">蜂能造甜蜜。蜜始成就。若食未食即自害身。</a><a name="0705a21" id="0705a21">于是栴檀那菩萨告长者言。长者。如是如是。</a><a name="0705a22" id="0705a22">如汝所说。长者。汝之先人聚此财宝。经历年</a><a name="0705a23" id="0705a23">世非无勤苦。然竟不能发慈爱心念一众生</a><a name="0705a24" id="0705a24">而行惠施。唐为悭心守护是物。及其命终生</a><a name="0705a25" id="0705a25">于恶道。既生彼已无有善念。假令彼时欲发</a><a name="0705a26" id="0705a26">善念。大苦侵迫宁能遂心。长者。汝之戚属不</a><a name="0705a27" id="0705a27">能救免。诸余众生何所复论</a><a name="0705a28" id="0705a28"><p>阿难。时彼长者于栴檀那菩萨摩诃萨所闻</a><a name="0705a29" id="0705a29">是教已。即于放光如来及诸大众。多设供养。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210704c.htm'><img src='up.gif' border=0></a>
<a href='T210705b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>