<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1018 出生无边门陀罗尼经 0704b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1018 出生无边门陀罗尼经</font> <font face='Arial'>(卷1)</font> <font face='Arial'>T19, p0704b</h2></font><hr>
<span class='old'>
</a><a name="0704a28" id="0704a28">所有苦行。一一皆于随好中现。若有众生见</a><a name="0704a29" id="0704a29">闻此者。信解开悟长菩提心。菩萨由此不应</span><a name="0704b01" id="0704b01">执取随好灭相。亦不念于家族眷属。及戒定</a><a name="0704b02" id="0704b02">慧解脱解脱知见。不行不到亦无所得。不垢</a><a name="0704b03" id="0704b03">不净不智不愚。亦无说法无我净无众生净。</a><a name="0704b04" id="0704b04">不自利不利他不生法不灭法。亦不清净身</a><a name="0704b05" id="0704b05">语意业。亦非过去未来现在。非自为非为他。</a><a name="0704b06" id="0704b06">舍利弗此菩萨。始从观察如来色身及蕴界</a><a name="0704b07" id="0704b07">处。如是成就。则为诸佛之所忆念入是法门。</a><a name="0704b08" id="0704b08">尔时菩萨用此法门净菩提性。能知如来无</a><a name="0704b09" id="0704b09">上真净菩提法身。是诸如来法身之体。非诸</a><a name="0704b10" id="0704b10">凡愚所行境界。亦非二乘初学菩萨之所能</a><a name="0704b11" id="0704b11">知。何以故此辈乐着色身体相及蕴处界乃</a><a name="0704b12" id="0704b12">至相好。而修行故。当知过去初学菩萨。以此</a><a name="0704b13" id="0704b13">法门净菩提性。皆为愍念诸众生故。修习色</a><a name="0704b14" id="0704b14">身蕴界等处。当知菩提如是法门成立。何以</a><a name="0704b15" id="0704b15">故以是色身随顺世法。众生因此供养三宝。</a><a name="0704b16" id="0704b16">修习菩萨六波罗蜜行四摄事。于是菩萨以</a><a name="0704b17" id="0704b17">此法门。回作世间内外诸法。或蕴界处或三</a><a name="0704b18" id="0704b18">十二相八十随好。乃至或为父母眷属。戒定</a><a name="0704b19" id="0704b19">慧蕴解脱解脱知见蕴。凡诸药草花果甘露</a><a name="0704b20" id="0704b20">百谷苗稼。利众生故方便安立。若菩萨从于</a><a name="0704b21" id="0704b21">初句。悟解菩提清净法身。复从后句安立色</a><a name="0704b22" id="0704b22">身。当知即为一切智人之所印可。何以故凡</a><a name="0704b23" id="0704b23">愚众生结集世业。贪着我所不了真谛是故</a><a name="0704b24" id="0704b24">不称一切智心。二乘虽有胜义谛智。以非正</a><a name="0704b25" id="0704b25">见灭生死种故。亦不称一切智心。诸佛如来</a><a name="0704b26" id="0704b26">具知胜义世俗二谛。智慧无尽行愿满足得</a><a name="0704b27" id="0704b27">大菩提。复入一切善根三昧。是故称可一切</a><a name="0704b28" id="0704b28">智心。何以故凡愚众生声闻缘觉。及诸菩萨</a><a name="0704b29" id="0704b29">所获胜福。皆从诸佛功德所致。若如来成等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190704a.htm'><img src='up.gif' border=0></a>
<a href='T190704c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>