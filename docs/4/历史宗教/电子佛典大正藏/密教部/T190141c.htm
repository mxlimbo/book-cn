<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0141c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷8)</font> <font face='Arial'>T19, p0141c</h2></font><hr>
<span class='old'>
</a><a name="0141b28" id="0141b28">除其助因。二者真修。刳其正性。三者增进。违</a><a name="0141b29" id="0141b29">其现业</span><a name="0141c01" id="0141c01"><p>云何助因。阿难如是世界十二类生。不能自</a><a name="0141c02" id="0141c02">全依四食住。所谓段食触食思食识食。是故</a><a name="0141c03" id="0141c03">佛说一切众生皆依食住。阿难一切众生。食</a><a name="0141c04" id="0141c04">甘故生。食毒故死。是诸众生求三摩提。当</a><a name="0141c05" id="0141c05">断世间五种辛菜。是五种辛熟食发淫生啖</a><a name="0141c06" id="0141c06">增恚。如是世界食辛之人。纵能宣说十二部</a><a name="0141c07" id="0141c07">经。十方天仙嫌其臭秽咸皆远离。诸饿鬼等</a><a name="0141c08" id="0141c08">因彼食次。舐其唇吻常与鬼住。福德日销长</a><a name="0141c09" id="0141c09">无利益。是食辛人修三摩地。菩萨天仙十方</a><a name="0141c10" id="0141c10">善神不来守护。大力魔王得其方便。现作佛</a><a name="0141c11" id="0141c11">身来为说法。非毁禁戒赞淫怒痴。命终自为</a><a name="0141c12" id="0141c12">魔王眷属。受魔福尽堕无间狱。阿难修菩提</a><a name="0141c13" id="0141c13">者永断五辛。是则名为第一增进修行渐次。</a><a name="0141c14" id="0141c14">云何正性</a><a name="0141c15" id="0141c15"><p>阿难如是众生入三摩地。要先严持清净戒</a><a name="0141c16" id="0141c16">律。永断淫心不餐酒肉。以火净食无啖生气。</a><a name="0141c17" id="0141c17">阿难是修行人。若不断淫及与杀生出三界</a><a name="0141c18" id="0141c18">者无有是处。常观淫欲犹如毒蛇如见怨贼。</a><a name="0141c19" id="0141c19">先持声闻四弃八弃执身不动。后行菩萨清</a><a name="0141c20" id="0141c20">净律仪执心不起。禁戒成就。则于世间。永无</a><a name="0141c21" id="0141c21">相生相杀之业。偷劫不行无相负累。亦于世</a><a name="0141c22" id="0141c22">间不还宿债。是清净人修三摩地。父母肉身。</a><a name="0141c23" id="0141c23">不须天眼。自然观见十方世界。睹佛闻法亲</a><a name="0141c24" id="0141c24">奉圣旨。得大神通游十方界。宿命清净得无</a><a name="0141c25" id="0141c25">艰崄。是则名为第二增进修行渐次</a><a name="0141c26" id="0141c26"><p>云何现业。阿难如是清净持禁戒人心无贪</a><a name="0141c27" id="0141c27">淫。于外六尘不多流逸。因不流逸旋元自归。</a><a name="0141c28" id="0141c28">尘既不缘根无所偶。反流全一六用不行。十</a><a name="0141c29" id="0141c29">方国土皎然清净。譬如琉璃内悬明月。身心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190141b.htm'><img src='up.gif' border=0></a>
<a href='T190142a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>