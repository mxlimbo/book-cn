<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1177A 大乘瑜伽金刚性海曼殊室利千臂千钵大教王经 0773c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1177A 大乘瑜伽金刚性海曼殊室利千臂千钵大教王经</font> <font face='Arial'>(卷10)</font> 二者后演一切贤圣入法见道显教修持第四品 <font face='Arial'>T20, p0773c</h2></font><hr>
<span class='old'>
</a><a name="0773b28" id="0773b28">若有众生不具信根。不识正法难遇难值。若</a><a name="0773b29" id="0773b29">见大善知识故为是无信。邪惑在心对面不</span><a name="0773c01" id="0773c01">识。若有众生实有深信善根之者。千里亦通</a><a name="0773c02" id="0773c02">则得遇见大善知识。邪惑消灭无有罪障。肉</a><a name="0773c03" id="0773c03">眼得净以得净眼则证天眼。既证天眼则识</a><a name="0773c04" id="0773c04">诸佛。遇大善知识正信正见。不入邪网。是故</a><a name="0773c05" id="0773c05">汝等诸外道辈。汝等昼夜执持邪论。诳惑世</a><a name="0773c06" id="0773c06">间邪箭入心。未能拔出而作异见谄曲邪命。</a><a name="0773c07" id="0773c07">于其非法执著作不善不可解脱。当堕阿毗</a><a name="0773c08" id="0773c08">无间地狱。从地狱出先作畜生驼驴猪狗将</a><a name="0773c09" id="0773c09">命还他。先世供养累劫倍偿无有休歇。是相</a><a name="0773c10" id="0773c10">当知。从畜生没得生人间。作其人身贫穷下</a><a name="0773c11" id="0773c11">贱。盲聋喑哑受业如是。见者无喜。汝作不</a><a name="0773c12" id="0773c12">善先世报力。世尊语言外道痴人尼干子等。</a><a name="0773c13" id="0773c13">今生受邪劫劫不正。常行邪法自坏已身亦</a><a name="0773c14" id="0773c14">坏他人。如此自盲复语余盲。我将汝去总堕</a><a name="0773c15" id="0773c15">深坑。智者当知如此二盲。于其非路必有堕</a><a name="0773c16" id="0773c16">落遭其幸苦。外道盲人亦复如是。是故世尊</a><a name="0773c17" id="0773c17">在大众会。告语菩萨一切众生言。如是外道</a><a name="0773c18" id="0773c18">六师尼干子等。九十五种根本邪教不正之</a><a name="0773c19" id="0773c19">法总有六宗。云何名为邪教六宗根部之法。</a><a name="0773c20" id="0773c20">一者尼干子。修习自然之法名为天生。本自</a><a name="0773c21" id="0773c21">无因无缘长生不死之法。二者毗罗胝子。修</a><a name="0773c22" id="0773c22">习着空为道。灭身无体归死不生再来之法。</a><a name="0773c23" id="0773c23">名为得道。三者鸠驮迦旃延。修习五热炙身</a><a name="0773c24" id="0773c24">编掾卧棘名为苦行。焚身祭天拟求得道归</a><a name="0773c25" id="0773c25">空不生之法。四者富兰那迦叶末伽梨。修</a><a name="0773c26" id="0773c26">习不净之行。严持狗戒猪戒裸形涂灰。于粪</a><a name="0773c27" id="0773c27">土中卧不解羞耻。若能识羞之者名为正道。</a><a name="0773c28" id="0773c28">是故外道常持不净狗戒。拟求解脱成自得</a><a name="0773c29" id="0773c29">果。五者拘赊梨子修习。自饿忍饥不食外道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200773b.htm'><img src='up.gif' border=0></a>
<a href='T200774a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>