<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0532b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷2)</font> 陀罗尼品第二之一 <font face='Arial'>T19, p0532b</h2></font><hr>
<span class='old'>
</a><a name="0532a28" id="0532a28">或十佛刹。或百佛刹或千佛刹。二千百千乃</a><a name="0532a29" id="0532a29">至十方。无量无边俱胝那由侘百千佛刹。其</span><a name="0532b01" id="0532b01">中众生亦各随类。普闻其声悉解其义。善男</a><a name="0532b02" id="0532b02">子若此菩萨。于众会中处师子座。其座量。高</a><a name="0532b03" id="0532b03">一俱卢舍。以师子王威力所持众宝严饰。如</a><a name="0532b04" id="0532b04">是或复半由旬量一由旬量千由旬量。或复量</a><a name="0532b05" id="0532b05">等须弥山王。或复其量高至梵天。随诸众生</a><a name="0532b06" id="0532b06">心之所乐。令其各见身座大小而为说法。正</a><a name="0532b07" id="0532b07">说法时十方诸佛悉现其前。为此菩萨演说妙</a><a name="0532b08" id="0532b08">法。菩萨闻已。即能以此陀罗尼力。一时听闻</a><a name="0532b09" id="0532b09">总持不忘。深入义理现证相应身心怡畅。一</a><a name="0532b10" id="0532b10">一法中成一境性。一一字句闻无所闻。即于</a><a name="0532b11" id="0532b11">如是听闻法时。而常演说无有障碍。若诸菩</a><a name="0532b12" id="0532b12">萨深入如是一字声门。一切诸法悉入此门。</a><a name="0532b13" id="0532b13">即从此门出生。演说一切诸法。且初第一说</a><a name="0532b14" id="0532b14">婀(上短呼下皆准之)字门出生无边无数法门。所谓</a><a name="0532b15" id="0532b15">阿者一切法无来。以一切法体无来故。又</a><a name="0532b16" id="0532b16">阿字者一切法无去。以一切法体无去故。又</a><a name="0532b17" id="0532b17">阿字者一切法无行。体无行故又阿字者一切</a><a name="0532b18" id="0532b18">法无住。体无住故。又阿字者一切法无本性。</a><a name="0532b19" id="0532b19">体本清净故。又阿字者一切法无根本。体初</a><a name="0532b20" id="0532b20">未生故。又阿字者一切法无终。体无初故。又</a><a name="0532b21" id="0532b21">阿字者一切法无尽。体无去处故又。阿字者</a><a name="0532b22" id="0532b22">一切法无生。体无行故。又阿字者一切法无</a><a name="0532b23" id="0532b23">出。体无作者故。又阿字者一切法无求。体无</a><a name="0532b24" id="0532b24">相故。又阿字者一切法无碍。体相涉入故。又</a><a name="0532b25" id="0532b25">阿字者一切法无灭。体无主宰故。又阿字者</a><a name="0532b26" id="0532b26">一切法无行处。体无愿故又阿字者一切法</a><a name="0532b27" id="0532b27">无生死。体离分别无分别故。又阿字者一切</a><a name="0532b28" id="0532b28">法无言说。体极声入故。又阿字者一切法不</a><a name="0532b29" id="0532b29">可说。体无声故。又阿字者一切法无差别。体<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190532a.htm'><img src='up.gif' border=0></a>
<a href='T190532c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>