<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0743a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷18)</font> 缘生法品第四十六 <font face='Arial'>T21, p0743a</h2></font><hr>
<span class='old'>
</a><a name="0742c28" id="0742c28">梦中所见或作不作。彼皆寤时曾所经事。又</a><a name="0742c29" id="0742c29">如种子无有定相。论其形质不可说坏亦非</span><a name="0743a01" id="0743a01">不坏。何以故。若言定坏牙则不生若定不坏</a><a name="0743a02" id="0743a02">牙亦不出。一切有为因缘生法亦复如是。妄</a><a name="0743a03" id="0743a03">念思惟分别故生。是中实无能成就者。亦无</a><a name="0743a04" id="0743a04">见者。如是摩那婆。如来不说定有众生。亦复</a><a name="0743a05" id="0743a05">不说定无众生。如来惟说一切诸法从因缘</a><a name="0743a06" id="0743a06">生从因缘灭。云何诸法因缘生灭。所谓因彼</a><a name="0743a07" id="0743a07">故有此。彼生已此生。彼无故此无。彼灭已此</a><a name="0743a08" id="0743a08">灭。若一切法从缘生者。云何定说有富伽罗。</a><a name="0743a09" id="0743a09">以是因缘。如来不说定有众生。诸天及人自</a><a name="0743a10" id="0743a10">外诸趣亦不说灭。惟说不能放舍执着颠</a><a name="0743a11" id="0743a11">倒分别谓有众生则堕无明极深闇处。惟令</a><a name="0743a12" id="0743a12">弃舍示以正路。勿复爱乐是富伽罗。摩那婆。</a><a name="0743a13" id="0743a13">彼真实法不可破坏。诸佛如来乃至小草尚</a><a name="0743a14" id="0743a14">不欲坏。况当令灭富伽罗也。若灭坏者。无有</a><a name="0743a15" id="0743a15">是处。以是因缘。诸佛世尊常如是说。无有一</a><a name="0743a16" id="0743a16">法可成就者。然复不无因缘生法。而亦不无</a><a name="0743a17" id="0743a17">执着颠倒。摩那婆。无有一法离因缘者。以有</a><a name="0743a18" id="0743a18">因缘。是故说有富伽罗相。及有事物显示世</a><a name="0743a19" id="0743a19">间。善法恶法劝令知也</a><a name="0743a20" id="0743a20"><p>复次摩那婆。是中物想即是板想。以板想故</a><a name="0743a21" id="0743a21">知诸物想。何者是物。何者是板。所言物者。以</a><a name="0743a22" id="0743a22">妄分别住物想中。造作未来一切诸行。摩那</a><a name="0743a23" id="0743a23">婆。以何义故复名物也。以如是想作多种事。</a><a name="0743a24" id="0743a24">故名为物。彼前后际不可知故。犹如风轮。若</a><a name="0743a25" id="0743a25">复有人乘风轮想。彼等则为住板想中。应如</a><a name="0743a26" id="0743a26">是知。摩那婆。如彼风轮乃至无有一念时住。</a><a name="0743a27" id="0743a27">诸众生等乘彼业风亦复如是。彼诸众生造</a><a name="0743a28" id="0743a28">业行已。还作诸行如是成就。彼成就已未曾</a><a name="0743a29" id="0743a29">生彼一念觉心。我等昔来所作非善。以想分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210742c.htm'><img src='up.gif' border=0></a>
<a href='T210743b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>