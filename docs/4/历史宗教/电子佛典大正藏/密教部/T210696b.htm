<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0696b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷8)</font> 劝证品第十九之一 <font face='Arial'>T21, p0696b</h2></font><hr>
<span class='old'>
</a><a name="0696a28" id="0696a28">三世中得名解脱。若能于三处得解脱者。是</a><a name="0696a29" id="0696a29">人得名入初阿字宫殿法门。如此阿字宫殿</span><a name="0696b01" id="0696b01">境界。彼三种方便言教业藏亦如是。如此三</a><a name="0696b02" id="0696b02">种方便教藏。彼三世诸法事相亦如是。如此</a><a name="0696b03" id="0696b03">三世事相。彼灭度相亦如是。如是一切三世</a><a name="0696b04" id="0696b04">乃至三种方便言教。及一切法一如不二。以</a><a name="0696b05" id="0696b05">入阿字门宫殿故。但为摄受彼诸凡夫愚痴</a><a name="0696b06" id="0696b06">人故。于三世中示有事物言说可得。其实三</a><a name="0696b07" id="0696b07">世不可得说。有诸众生执着过去世事。但为</a><a name="0696b08" id="0696b08">除彼凡愚痴故。示现芋摔去世事。而实过</a><a name="0696b09" id="0696b09">事不可得说。复有众生执着未来世事。但为</a><a name="0696b10" id="0696b10">除彼凡愚痴故。示现言说未来世事。而实未</a><a name="0696b11" id="0696b11">来事不可宣说。如彼去来现在亦尔不可得</a><a name="0696b12" id="0696b12">说。若谓是处可得说者。何者是言教。何者是</a><a name="0696b13" id="0696b13">声音。何者阿迦那字。如是等事云何可说。是</a><a name="0696b14" id="0696b14">故但于因缘分中假以言说。此有故彼有。彼</a><a name="0696b15" id="0696b15">生故此生。当知一切皆从虚妄颠倒生故。摩</a><a name="0696b16" id="0696b16">那婆。是中无有如斯等事。何以故。于此音声</a><a name="0696b17" id="0696b17">语言辞句。一切求觅终不可得。但是诸事因</a><a name="0696b18" id="0696b18">缘故有。若离因缘声无生处。是故我等当应</a><a name="0696b19" id="0696b19">观。此三种语言方便业藏皆从缘生。如是当</a><a name="0696b20" id="0696b20">知入亿数门亦从缘生。又前所说着铠甲者</a><a name="0696b21" id="0696b21">亦从因缘。如是因缘我于是中应当依止。依</a><a name="0696b22" id="0696b22">止此已。于彼去来现在等事。乃至三种言教</a><a name="0696b23" id="0696b23">藏中。当应演说无有尽法。譬如虚空无有障</a><a name="0696b24" id="0696b24">碍。不可触对亦无增减。此三言教方便业藏</a><a name="0696b25" id="0696b25">无有增减亦复如是。应当说已如法摄持。摩</a><a name="0696b26" id="0696b26">那婆。又如虚空无有边际。三言教藏无有边</a><a name="0696b27" id="0696b27">际亦复如是。摩那婆。是故我当着是铠已。如</a><a name="0696b28" id="0696b28">如来说超过二边。如彼宫殿出过二边。涅槃</a><a name="0696b29" id="0696b29">亦尔无有边际。如是等法远离二边。即是一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210696a.htm'><img src='up.gif' border=0></a>
<a href='T210696c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>