<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0887 佛说无二平等最上瑜伽大教王经 0536b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 887 佛说无二平等最上瑜伽大教王经</font> <font face='Arial'>(卷6)</font> 一切如来身语心清净自性金刚大智分第二十一 <font face='Arial'>T18, p0536b</h2></font><hr>
<span class='old'>
</a><br><a name="0536a28" id="0536a28">　　一切众生胜上生　　　悉令趣入诸佛智</a><br><a name="0536a29" id="0536a29">　　诸佛无上自性净　　　归命称赞救众生</span><br><a name="0536b01" id="0536b01">　　清净法身大解脱　　　如如意宝大自在</a><br><a name="0536b02" id="0536b02">　　一切众生解脱门　　　归命称赞清净行　</p></a><a name="0536b03" id="0536b03"><p>尔时会中有菩萨摩诃萨。名如意宝三昧金</a><a name="0536b04" id="0536b04">刚。前白金刚手菩萨大秘密主言。大士若有</a><a name="0536b05" id="0536b05">菩萨。于如是大功德法。乐欲求者当云何求</a><a name="0536b06" id="0536b06"><p>尔时金刚手菩萨大秘密主。告如意宝三昧</a><a name="0536b07" id="0536b07">金刚菩萨言。善男子若有菩萨。起离疑想当</a><a name="0536b08" id="0536b08">如是求。起离疑想者当求佛法。起离疑想者</a><a name="0536b09" id="0536b09">当求一切法。起离疑想者当于一切行中如</a><a name="0536b10" id="0536b10">实观想。善男子譬如住法云地菩萨。于一切</a><a name="0536b11" id="0536b11">如来法身一切如来报身一切如来化身。远</a><a name="0536b12" id="0536b12">离一切分别一切疑惑。于一切法中住如实</a><a name="0536b13" id="0536b13">见。此诸秘密大功德法。如实知者亦复如是。</a><a name="0536b14" id="0536b14">以要言之此秘密法。是即菩萨金刚大智。尔</a><a name="0536b15" id="0536b15">时一切如来闻是说已叹未曾有。即时出现</a><a name="0536b16" id="0536b16">一大人相。于众会中顶礼金刚手菩萨大秘</a><a name="0536b17" id="0536b17">密主。作如是言。大士如是第一义谛秘密大</a><a name="0536b18" id="0536b18">明诸行法门。于是法中。有生信者有不信者</a><a name="0536b19" id="0536b19">其义云何。金刚手言。譬如三千大千世界如</a><a name="0536b20" id="0536b20">微尘数一切众生。悉能证得无上菩提。是事</a><a name="0536b21" id="0536b21">可信为不可信。大士此秘密法门亦当如是</a><a name="0536b22" id="0536b22">见。如是见者离分别见。尔时一切如来所化</a><a name="0536b23" id="0536b23">大人。生大欢喜叹未曾有。即说伽陀曰</a><a name="0536b24" id="0536b24"><p class='lg'>　　大哉智大智　　　出现大金刚</a><br><a name="0536b25" id="0536b25">　　世间诸盲人　　　得智眼清净　</p></a><a name="0536b26" id="0536b26"><p>尔时金刚手菩萨大秘密主。复入一切金刚</a><a name="0536b27" id="0536b27">无二平等三昧金刚三摩地。于是三摩地中。</a><a name="0536b28" id="0536b28">出现殑伽沙数百千俱胝那庾多光明。照东</a><a name="0536b29" id="0536b29">南方不可说不可说微尘数佛刹。是诸佛刹<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180536a.htm'><img src='up.gif' border=0></a>
<a href='T180536c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>