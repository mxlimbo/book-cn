<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0967 佛顶尊胜陀罗尼经 0350a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 967 佛顶尊胜陀罗尼经</font> <font face='Arial'>(卷1)</font> 佛顶尊胜陀罗尼经序 <font face='Arial'>T19, p0350a</h2></font><hr>
<span class='old'>
</a><a name="0349c28" id="0349c28">与诸大菩萨僧万二千人俱。尔时三十三天</a><a name="0349c29" id="0349c29">于善法堂会。有一天子名曰善住。与诸大天</span><a name="0350a01" id="0350a01">游于园观。又与大天受胜尊贵。与诸天女前</a><a name="0350a02" id="0350a02">后围绕。欢喜游戏种种音乐。共相娱乐受诸</a><a name="0350a03" id="0350a03">快乐</a><a name="0350a04" id="0350a04"><p>尔时善住天子即于夜分闻有声言。善住天</a><a name="0350a05" id="0350a05">子却后七日命将欲尽。命终之后生赡部洲。</a><a name="0350a06" id="0350a06">受七返畜生身。即受地狱苦。从地狱出希得</a><a name="0350a07" id="0350a07">人身生于贫贱。处于母胎即无两目</a><a name="0350a08" id="0350a08"><p>尔时善住天子闻此声已。即大惊怖身毛皆</a><a name="0350a09" id="0350a09">竖愁忧不乐。速疾往诣天帝释所。悲啼号哭</a><a name="0350a10" id="0350a10">惶怖无计。顶礼帝释二足尊已。白帝释言听</a><a name="0350a11" id="0350a11">我所说。我与诸天女共相围绕受诸快乐。闻</a><a name="0350a12" id="0350a12">有声言善住天子却后七日命将欲尽。命终</a><a name="0350a13" id="0350a13">之后生赡部洲。七返受畜生身。受七身已即</a><a name="0350a14" id="0350a14">堕诸地狱。从地狱出希得人身。生贫贱家而</a><a name="0350a15" id="0350a15">无两目。天帝云何令我得免斯苦</a><a name="0350a16" id="0350a16"><p>尔时帝释闻善住天子语已。甚大惊愕即自</a><a name="0350a17" id="0350a17">思惟。此善住天子受何七返恶道之身。尔时</a><a name="0350a18" id="0350a18">帝释须臾静住入定谛观。即见善住当受七</a><a name="0350a19" id="0350a19">返恶道之身。所谓猪狗野干猕猴蟒蛇乌鹫</a><a name="0350a20" id="0350a20">等身。食诸秽恶不净之物。尔时帝释观见善</a><a name="0350a21" id="0350a21">住天子当堕七返恶道之身。极助苦恼痛割</a><a name="0350a22" id="0350a22">于心。谛思无计何所归依。唯有如来应正等</a><a name="0350a23" id="0350a23">觉。令其善住得免斯苦</a><a name="0350a24" id="0350a24"><p>尔时帝释即于此日初夜分时。以种种花鬘</a><a name="0350a25" id="0350a25">涂香末香。以妙天衣庄严执持往诣誓多林</a><a name="0350a26" id="0350a26">园于世尊所到已顶礼佛足右绕七匝。即于</a><a name="0350a27" id="0350a27">佛前广大供养。佛前胡跪而白佛言。世尊善</a><a name="0350a28" id="0350a28">住天子云何当受七返畜生恶道之身。具如</a><a name="0350a29" id="0350a29">上说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190349c.htm'><img src='up.gif' border=0></a>
<a href='T190350b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>