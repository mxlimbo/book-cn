<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0113c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷2)</font> 大佛顶如来万行首楞严经序 <font face='Arial'>T19, p0113c</h2></font><hr>
<span class='old'>
</a><a name="0113b28" id="0113b28">相。但此国见彼国众生。本所不见亦复不闻。</a><a name="0113b29" id="0113b29">阿难吾今为汝。以此二事进退合明。阿难如</span><a name="0113c01" id="0113c01">彼众生别业妄见。瞩灯光中所现圆影虽现</a><a name="0113c02" id="0113c02">似境。终彼见者目眚所成。眚即见劳非色所</a><a name="0113c03" id="0113c03">造。然见眚者终无见咎。例汝今日以目观见</a><a name="0113c04" id="0113c04">山河国土及诸众生。皆是无始见病所成。见</a><a name="0113c05" id="0113c05">与见缘似现前境。元我觉明见所缘眚。觉见</a><a name="0113c06" id="0113c06">即眚本觉明心。觉缘非眚觉所觉眚。觉非眚</a><a name="0113c07" id="0113c07">中此实见见。云何复名觉闻知见。是故汝今</a><a name="0113c08" id="0113c08">见我及汝并诸世间。十类众生皆即见眚。非</a><a name="0113c09" id="0113c09">见眚者彼见真精。性非眚者故不名见。阿难</a><a name="0113c10" id="0113c10">如彼众生同分妄见。例彼妄见别业一人。一</a><a name="0113c11" id="0113c11">病目人同彼一国。彼见圆影眚妄所生。此众</a><a name="0113c12" id="0113c12">同分所现不祥。同见业中瘴恶所起。俱是无</a><a name="0113c13" id="0113c13">始见妄所生。例阎浮提三千洲中。兼四大海</a><a name="0113c14" id="0113c14">娑婆世界。并洎十方诸有漏国及诸众生。同</a><a name="0113c15" id="0113c15">是觉明无漏妙心。见闻觉知虚妄病缘。和合</a><a name="0113c16" id="0113c16">妄生和合妄死。若能远离诸和合缘及不和</a><a name="0113c17" id="0113c17">合。则复灭除诸生死因。圆满菩提不生灭性。</a><a name="0113c18" id="0113c18">清净本心本觉常住</a><a name="0113c19" id="0113c19"><p>阿难汝虽先悟本觉妙明。性非因缘非自然</a><a name="0113c20" id="0113c20">性。而犹未明如是觉元。非和合生及不和合。</a><a name="0113c21" id="0113c21">阿难吾今复以前尘问汝。汝今犹以一切世</a><a name="0113c22" id="0113c22">间。妄想和合诸因缘性。而自疑惑。证菩提心</a><a name="0113c23" id="0113c23">和合起者。则汝今者妙净见精。为与明和为</a><a name="0113c24" id="0113c24">与闇和。为与通和为与塞和。若明和者且汝</a><a name="0113c25" id="0113c25">观明。当明现前何处杂见。见相可辨杂何形</a><a name="0113c26" id="0113c26">像。若非见者云何见明。若即见者云何见见。</a><a name="0113c27" id="0113c27">必见圆满何处和明。若明圆满不合见和。见</a><a name="0113c28" id="0113c28">必异明杂则失彼性明名字。杂失明性和明</a><a name="0113c29" id="0113c29">非义。彼暗与通及诸群塞亦复如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190113b.htm'><img src='up.gif' border=0></a>
<a href='T190114a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>