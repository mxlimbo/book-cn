<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0712a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷12)</font> 问等觉品第二十八 <font face='Arial'>T21, p0712a</h2></font><hr>
<span class='old'>
</a><a name="0711c28" id="0711c28">佛。佛言梵天。一切众生长夜大睡。是中一人</a><a name="0711c29" id="0711c29">能觉悟已。即知众生一切皆睡大睡深睡。我</span><a name="0712a01" id="0712a01">今既得如是觉已。云何当令一切众生。除断</a><a name="0712a02" id="0712a02">睡眠同得斯觉。梵天。是为第一以觉义故称</a><a name="0712a03" id="0712a03">为佛陀</a><a name="0712a04" id="0712a04"><p>时彼梵天复白佛言。世尊。更有何义而名为</a><a name="0712a05" id="0712a05">佛。佛言梵天。诸佛世尊有一法门。名曰观三</a><a name="0712a06" id="0712a06">世轮。彼应先觉既觉知已然后解说。云何解</a><a name="0712a07" id="0712a07">说。所谓不着过去世也。云何不着。能断三世</a><a name="0712a08" id="0712a08">一切障碍。故名不着。是诸众生不觉知故便</a><a name="0712a09" id="0712a09">为障碍。彼等众生与欲和合。是故有着又以</a><a name="0712a10" id="0712a10">爱着。悕望分别即生忆念。彼忆念时不能清</a><a name="0712a11" id="0712a11">净。云何名为不清净也。此法应觉而不能觉。</a><a name="0712a12" id="0712a12">不能觉故即成昏睡。若昏睡者则名不觉。彼</a><a name="0712a13" id="0712a13">于睡时更起梦想。梦见觉时所作众事。凡是</a><a name="0712a14" id="0712a14">过去所经历处。了了分别。如是梦心不知是</a><a name="0712a15" id="0712a15">梦。但谓是觉所作皆真。因此复生未曾有想。</a><a name="0712a16" id="0712a16">未曾有想即是乱心。以乱心故便致损害。是</a><a name="0712a17" id="0712a17">故如来见诸众生。没在烦恼深重睡中。永被</a><a name="0712a18" id="0712a18">昏蔽无有觉期。即起悲念。我当云何令彼众</a><a name="0712a19" id="0712a19">生得免斯害。我今惟以所觉一法。觉彼众生</a><a name="0712a20" id="0712a20">害自除耳。如是念已。次第为说教授之法。梵</a><a name="0712a21" id="0712a21">天。是为第二以觉义故称言佛陀</a><a name="0712a22" id="0712a22"><p>梵天。何等名为第三觉法。此为示现未来未</a><a name="0712a23" id="0712a23">作相故。如过去事。如是曾有如是处所如是</a><a name="0712a24" id="0712a24">父母。乃至如是名姓等。如是有故。云何名为</a><a name="0712a25" id="0712a25">未来有也。以彼但有言说相故。若有言说则</a><a name="0712a26" id="0712a26">便具足有为诸行。如来觉彼。故说未来有为</a><a name="0712a27" id="0712a27">具足。便成障碍。汝等于中莫造如是十二缘</a><a name="0712a28" id="0712a28">分。彼因缘分是分别法。如来觉已为他解说</a><a name="0712a29" id="0712a29">梵天。是为第三以觉法故称言佛陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210711c.htm'><img src='up.gif' border=0></a>
<a href='T210712b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>