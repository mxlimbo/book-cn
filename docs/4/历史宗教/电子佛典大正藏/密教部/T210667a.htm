<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0667a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷2)</font> 三乘行品第四 <font face='Arial'>T21, p0667a</h2></font><hr>
<span class='old'>
</a><a name="0666c28" id="0666c28">害断他命根。亦因愚痴邪心覆蔽。颠倒取法。</a><a name="0666c29" id="0666c29">若常乐与极重恶人而作伴侣。以是因缘。造</span><a name="0667a01" id="0667a01">作种种诸不善业。或杀父母及以师长。或害</a><a name="0667a02" id="0667a02">罗汉及诸圣人。或毁诸佛。或谤正法。或行破</a><a name="0667a03" id="0667a03">僧。造作如是诸恶业已。生于极恶非人之处。</a><a name="0667a04" id="0667a04">堕破戒中。何等名为堕非人处。摩那婆。我已</a><a name="0667a05" id="0667a05">为汝略说斯事。如彼愚人专乐恶业。以是因</a><a name="0667a06" id="0667a06">缘生于恶趣。是则名为非人处也。摩那婆。智</a><a name="0667a07" id="0667a07">慧之人。应当善知诸佛如来微密妙语</a><a name="0667a08" id="0667a08"><p><b>　　<A NAME="n841"></A>大法炬陀罗尼经问法性品第五</b></a><a name="0667a09" id="0667a09"><p>佛告阿难。时彼众中有一菩萨摩诃萨。名曰</a><a name="0667a10" id="0667a10">无畏。本是医方救世家子。昔常与彼放光如</a><a name="0667a11" id="0667a11">来共相亲友。时放光佛于大众中。直视观察</a><a name="0667a12" id="0667a12">无畏菩萨。无畏菩萨既蒙顾已。遂于佛前偏</a><a name="0667a13" id="0667a13">袒右髆。右膝着地一心合掌。以是世尊未成</a><a name="0667a14" id="0667a14">佛前同意亲善复蒙瞻察。是故竞竞于世尊所。</a><a name="0667a15" id="0667a15">唯增敬重心无疑虑。但欲请问放光如来修</a><a name="0667a16" id="0667a16">多罗藏法性虚空陀罗尼门甚深义处。阿难。</a><a name="0667a17" id="0667a17">时放光佛知无畏菩萨欲问如是甚深句义。即</a><a name="0667a18" id="0667a18">告之言。无畏。汝今何故住在我前。心生惶惧</a><a name="0667a19" id="0667a19">不速问也。阿难。无畏菩萨闻佛告已。即白佛</a><a name="0667a20" id="0667a20">言。世尊。我诚欲问如来大义。是以我心豫生</a><a name="0667a21" id="0667a21">忧恐。何以故。于此大众。有诸众生闻是法已。</a><a name="0667a22" id="0667a22">于诸佛法不能悟解亦无敬信。或起诽谤退</a><a name="0667a23" id="0667a23">没善根。世尊。我知众生有如是事故不敢问</a><a name="0667a24" id="0667a24"><p>阿难。时放光佛复告无畏菩萨言。无畏。汝但</a><a name="0667a25" id="0667a25">咨问。如来应供正遍觉出现世间。随汝心疑</a><a name="0667a26" id="0667a26">当为除断。是为一切诸如来业。何以故。如来</a><a name="0667a27" id="0667a27">正觉慈悲怜愍利益一切诸众生故。以是因</a><a name="0667a28" id="0667a28">缘。我于往昔行菩萨时。为此法句具受众苦。</a><a name="0667a29" id="0667a29">况于今者所作已办。一切诸法明了通达。得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210666c.htm'><img src='up.gif' border=0></a>
<a href='T210667b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>