<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1339 大方等陀罗尼经 0646b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1339 大方等陀罗尼经</font> <font face='Arial'>(卷1)</font> <font face='Arial'>T21, p0646b</h2></font><hr>
<span class='old'>
</a><a name="0646a28" id="0646a28">持此戒时。若见华聚若见虚空藏。若见观世</a><a name="0646a29" id="0646a29">音若见一一诸菩萨者。如是见不见等及余</span><a name="0646b01" id="0646b01">诸见。悉不得向人说我见如是法王子等。若</a><a name="0646b02" id="0646b02">言见者此人现身得障道法得白癞病。或时</a><a name="0646b03" id="0646b03">愚痴或时青盲或时目眩。妄想分别诸佛法</a><a name="0646b04" id="0646b04">要。得愚痴病。谤此戒者殃负如是。持此戒</a><a name="0646b05" id="0646b05">时若口不言向外宣传我见此事。若不言者</a><a name="0646b06" id="0646b06">于七日中。其余已外亦不得言。善男子是名</a><a name="0646b07" id="0646b07">菩萨摩诃萨二十四戒。善男子在在处处莫</a><a name="0646b08" id="0646b08">妄宣说诸佛秘法。善男子一切诸佛悉由此</a><a name="0646b09" id="0646b09">戒成等正觉。过去诸佛亦因此戒成等正觉。</a><a name="0646b10" id="0646b10">未来诸佛亦复如是。尔时恒伽白上首言。若</a><a name="0646b11" id="0646b11">有刹利婆罗门毗舍首陀。得受此戒不。上首</a><a name="0646b12" id="0646b12">答言如是诸姓得受此戒。恒伽白言当云何</a><a name="0646b13" id="0646b13">受如是妙戒。上首言受此戒时。应请一比丘</a><a name="0646b14" id="0646b14">解此戒相者。请诸众僧随意堪任不问多少。</a><a name="0646b15" id="0646b15">复应请二十四形像若多无妨。作种种肴膳</a><a name="0646b16" id="0646b16">饮食。供养众僧及此比丘。五体着地在形像</a><a name="0646b17" id="0646b17">前及诸尊僧。至心礼敬唱如是言。诸佛色藏</a><a name="0646b18" id="0646b18">外诸众僧。我今归命受尊戒法。众僧弘慈</a><a name="0646b19" id="0646b19">当证知我。复更唱言。法中雄猛微妙尊。听</a><a name="0646b20" id="0646b20">我今自说受持此戒。尔时此人应自口说。了</a><a name="0646b21" id="0646b21">知戒已而更三请三请。已而淳熟此戒性。</a><a name="0646b22" id="0646b22">尽性而形改受持。谛受谛听修行莫犯。持</a><a name="0646b23" id="0646b23">此戒者随意往生。恒伽尽菩提性菩萨摩诃</a><a name="0646b24" id="0646b24">萨。自闻此戒受此戒时法应如是</a><a name="0646b25" id="0646b25"><p class='juan'>
大方等陀罗尼经卷第一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210646a.htm'><img src='up.gif' border=0></a>
<a href='T210646c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>