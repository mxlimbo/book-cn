<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1057a 千眼千臂观世音菩萨陀罗尼神咒经 0083b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1057a 千眼千臂观世音菩萨陀罗尼神咒经</font> <font face='Arial'>(卷1)</font> <font face='Arial'>T20, p0083b</h2></font><hr>
<span class='old'>
<p><p></span><a name="0083b01" id="0083b01"></a><a name="0083b02" id="0083b02"><p><b>　　<A NAME="n90"></A>No. 1057 [No. 1058]</b></a><a name="0083b03" id="0083b03"><p><b>　　<A NAME="n91"></A>千眼千臂观世音菩萨陀罗尼神</a><a name="0083b04" id="0083b04">咒经序</b></a><a name="0083b05" id="0083b05"></a><a name="0083b06" id="0083b06"><p>惟夫圣力难准灵心罕究。六神通之妙业。八</a><a name="0083b07" id="0083b07">自在之玄功。持恭实而纳崇山。析毫端而容</a><a name="0083b08" id="0083b08">大海。岂止分身百亿。现影三千而已也。千手</a><a name="0083b09" id="0083b09">千眼菩萨者。即观世音之变现。伏魔怨之神</a><a name="0083b10" id="0083b10">迹也。自唐武德之岁。中天竺婆罗门僧瞿多</a><a name="0083b11" id="0083b11">提婆。于细[<a href='javascript:showpic("images/057087.gif")'>叠*毛</a>]上图画形质。及结坛手印经本</a><a name="0083b12" id="0083b12">至京进上。太武见而不珍。其僧悒而旋辔。至</a><a name="0083b13" id="0083b13">贞观年中。复有北天竺僧。赍千臂千眼陀罗</a><a name="0083b14" id="0083b14">尼梵本奉进。文武圣帝敕令大总持寺法师</a><a name="0083b15" id="0083b15">智通。共梵僧翻出咒经并手印等。智通法师</a><a name="0083b16" id="0083b16">三覆既了。即祈心恳切伫流征应。于是感庆</a><a name="0083b17" id="0083b17">喜尊者之俯降形仪。通悲喜惊嗟投身顶谒。</a><a name="0083b18" id="0083b18">蒙存慰喻问欲何求。通曰捣昧庸心辄此详</a><a name="0083b19" id="0083b19">译。不审情诣稍符圣旨以否。默而印许。窃表</a><a name="0083b20" id="0083b20">深衷。便录本进上。帝委问由绪。通具以事</a><a name="0083b21" id="0083b21">述感惬帝心。于是赍[<a href='javascript:showpic("images/054425.gif")'>蒿/木</a>]本出内将示。弘福大</a><a name="0083b22" id="0083b22">德玄暮法师一见此文嗟称不已。有人云敕</a><a name="0083b23" id="0083b23">未流行何因忽兹漏泄。其本遂寝不复弘扬。</a><a name="0083b24" id="0083b24">又有西来梵僧。持一经夹以示智通。通还翻</a><a name="0083b25" id="0083b25">出。诸余不殊旧本。唯阙身咒一科。有常州正</a><a name="0083b26" id="0083b26">勤寺主慧琳法师。功德为务定慧是崇。深入</a><a name="0083b27" id="0083b27">总持周穷艺术。历游京邑迻迟实际伽蓝。思</a><a name="0083b28" id="0083b28">广异闻希诚脱简。爰有北天竺婆罗门僧名</a><a name="0083b29" id="0083b29">苏伽施。常持此法结坛手印朝夕虔祈。琳罄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200083a.htm'><img src='up.gif' border=0></a>
<a href='T200083c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>