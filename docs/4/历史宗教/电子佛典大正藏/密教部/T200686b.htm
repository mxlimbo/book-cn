<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1169 佛说持明藏瑜伽大教尊那菩萨大明成就仪轨经 0686b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1169 佛说持明藏瑜伽大教尊那菩萨大明成就仪轨经</font> <font face='Arial'>(卷3)</font> 尊那菩萨大明成就仪轨作曼拏罗法分第四 <font face='Arial'>T20, p0686b</h2></font><hr>
<span class='old'>
</a><a name="0686a28" id="0686a28">种所作。皆禀阿阇梨指教。一一不得违逆。</a><a name="0686a29" id="0686a29">于此仪轨皆悉记忆无令差谬。弟子即依教</span><a name="0686b01" id="0686b01">如仪安布贤圣。备办香华及种种之具。供养</a><a name="0686b02" id="0686b02">贤圣已。阿阇梨以帛覆弟子面。令弟子捧华</a><a name="0686b03" id="0686b03">抛于曼拏罗上。认华所著处尊像。永为拥护</a><a name="0686b04" id="0686b04">自身之主。此后常诵此贤圣本明求其加护。</a><a name="0686b05" id="0686b05">如是抛华认本尊已。弟子即以钵器盛满五</a><a name="0686b06" id="0686b06">宝。奉上阿阇梨用伸劳谢。弟子于阿阇梨。</a><a name="0686b07" id="0686b07">此后奉重过父千倍。乃至以曼拏罗所供养</a><a name="0686b08" id="0686b08">物及诸宝贝。施一切沙门。此后于具德之人</a><a name="0686b09" id="0686b09">及诸尊长。常加敬重。亦不得于曼拏罗所用</a><a name="0686b10" id="0686b10">诸物。乃至火及酥酪等而生轻慢。亦不得足</a><a name="0686b11" id="0686b11">踏莲华。阿阇梨如是诫约弟子已。弟子礼</a><a name="0686b12" id="0686b12">谢。此后弟子所欲作法。依仪修习无不成就</a><a name="0686b13" id="0686b13"><p><b>　　<A NAME="n864"></A>护摩法分第五</b></a><a name="0686b14" id="0686b14"><p>复次行人。若欲修习尊那护摩法者。当于尊</a><a name="0686b15" id="0686b15">那菩萨及曼拏罗贤圣。作大供养。先备惹帝</a><a name="0686b16" id="0686b16">华摩梨华。及种种名华与妙香等。而为供养。</a><a name="0686b17" id="0686b17">然后随意依法作其护摩。而是行人欲得所</a><a name="0686b18" id="0686b18">求一切成就者。先于护摩炉中烧吉木柴。然</a><a name="0686b19" id="0686b19">复用白檀龙脑及别妙香。合和酥乳以青莲</a><a name="0686b20" id="0686b20">华揾。烧诵大明作护摩者。即得如愿。大明</a><a name="0686b21" id="0686b21">曰</a><a name="0686b22" id="0686b22"><p>曩莫飒钵多(二合引)喃(引一)三藐讫三(二合)没驮俱</a><a name="0686b23" id="0686b23">胝(引)喃(引二)唵(引)左隶(引三)祖隶(引四)尊祢(引五)</a><a name="0686b24" id="0686b24"><p>若为息灾。用阿没罗树叶揾酥乳。同烧作护</a><a name="0686b25" id="0686b25">摩者。即得如愿</a><a name="0686b26" id="0686b26"><p>若为增益当用阿说他木。或钵逻舍木乌讷</a><a name="0686b27" id="0686b27">么啰木。如是等木为柴。揾酥蜜酪同烧作护</a><a name="0686b28" id="0686b28">摩者。即得如愿。大明曰</a><a name="0686b29" id="0686b29"><p>唵(引)左隶(引一)祖隶(引二)尊祢(引三)唵(引)癹吒(半音四)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200686a.htm'><img src='up.gif' border=0></a>
<a href='T200686c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>