<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0739b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷17)</font> 诸菩萨证相品第四十四 <font face='Arial'>T21, p0739b</h2></font><hr>
<span class='old'>
</a><a name="0739a28" id="0739a28">萨出生其刹。名曰明相。成就诸根身渐长大。</a><a name="0739a29" id="0739a29">闻山上如来入涅槃。后于此三千大千世界</span><a name="0739b01" id="0739b01">一切住处。皆悉兴起舍利宝塔。为是事故躬</a><a name="0739b02" id="0739b02">自遍行阎浮提中。尽于海际。从阎浮提次欲</a><a name="0739b03" id="0739b03">往诣第二洲处。多诸海难无由得过。即复停</a><a name="0739b04" id="0739b04">住如是思惟。我今发趣求大利益。方将遍观</a><a name="0739b05" id="0739b05">大千国土。甫此洲间少许留难尚不能度。况</a><a name="0739b06" id="0739b06">余天下无量洲渚及大铁围所有巨难云何可</a><a name="0739b07" id="0739b07">过。且亦无有世间众生轻微身力。率尔即能</a><a name="0739b08" id="0739b08">从此至彼。亦无有能从彼来者。今日如是自</a><a name="0739b09" id="0739b09">余洲渚如来宝塔。云何可得往彼供养。复作</a><a name="0739b10" id="0739b10">是念。而我今者惟以神通。移此洲中懈惰</a><a name="0739b11" id="0739b11">众生安置余洲。观诸宝塔随有何供。所在遍</a><a name="0739b12" id="0739b12">奉无令有乏。又此三千大千世界所有如来</a><a name="0739b13" id="0739b13">舍利宝塔。以我三昧神通力故。皆成琉璃众</a><a name="0739b14" id="0739b14">宝庄严。令此世界皆悉平正。无诸瓦石荆棘</a><a name="0739b15" id="0739b15">毒刺。乃至无有如芥子许沙砾瓦石。亦无毛</a><a name="0739b16" id="0739b16">发沟坎坑堑。若诸众生居此土者。一切所有</a><a name="0739b17" id="0739b17">功德果报庄严乐事。皆悉如彼忉利天宫。又</a><a name="0739b18" id="0739b18">复愿令诸宝塔中。咸有五种天妙音声。娱乐</a><a name="0739b19" id="0739b19">供养无有断绝。如是乃至三千大千世界所</a><a name="0739b20" id="0739b20">有舍利宝塔。彼诸供具亦令常有五种音乐</a><a name="0739b21" id="0739b21">无断绝时。又愿此世界遍佛刹土众宝所成</a><a name="0739b22" id="0739b22">亦常雨天曼陀罗花。憍尸迦。时彼菩萨如是</a><a name="0739b23" id="0739b23">念已。于彼洲间即便入于火住三昧。入三昧</a><a name="0739b24" id="0739b24">已。彼界所有悉如心愿一切成就。憍尸迦。彼</a><a name="0739b25" id="0739b25">佛刹中诸菩萨等。咸睹如是不可思议世间</a><a name="0739b26" id="0739b26">希有殊特之事。彼佛刹中乃至所有百亿日</a><a name="0739b27" id="0739b27">月百亿须弥山百亿四大海百亿四大洲。彼</a><a name="0739b28" id="0739b28">诸洲渚昼夜常见佛刹土中。是诸如来舍利</a><a name="0739b29" id="0739b29">宝塔亦皆得见。彼诸塔中所有舍利殊妙庄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210739a.htm'><img src='up.gif' border=0></a>
<a href='T210739c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>