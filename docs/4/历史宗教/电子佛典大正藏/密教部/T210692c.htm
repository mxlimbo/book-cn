<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0692c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷7)</font> 证涅槃品第十八之一 <font face='Arial'>T21, p0692c</h2></font><hr>
<span class='old'>
</a><a name="0692b28" id="0692b28">那婆。是中但为摄受愚痴诸众生故。说阴入</a><a name="0692b29" id="0692b29">等。譬如小儿初教学时。而彼父母将付其师。</span><a name="0692c01" id="0692c01">先通章本然后教余。摩那婆。如是如来应供</a><a name="0692c02" id="0692c02">正遍觉。为彼愚痴诸众生等故。先分别此四</a><a name="0692c03" id="0692c03">大义。为最初处。次第说彼众生诸阴。先说名</a><a name="0692c04" id="0692c04">字后说阴事。摩那婆。当知是中我但宣说色</a><a name="0692c05" id="0692c05">等五法合聚为阴。丑粽有色等聚也。众生</a><a name="0692c06" id="0692c06">不解妄分别故。取色等聚以为定实。摩那婆。</a><a name="0692c07" id="0692c07">如彼世间二种足迹。一陷尘成二践泥出。然</a><a name="0692c08" id="0692c08">是二迹于分别中皆得迹名。是谓世间分别</a><a name="0692c09" id="0692c09">说故。又如博士为教授彼童蒙小儿。书字于</a><a name="0692c10" id="0692c10">板以成章句。是亦世间分别说。为假名字句。</a><a name="0692c11" id="0692c11">其实于彼真法界中。本无其迹。云何为句。如</a><a name="0692c12" id="0692c12">是实中求其迹句终不可得。以分别故见有</a><a name="0692c13" id="0692c13">迹句。毕竟无有迹句差别。如是摩那婆。如来</a><a name="0692c14" id="0692c14">说阴其义亦尔。所言色者。一切五阴于分别</a><a name="0692c15" id="0692c15">中初说此义。故立为阴。虽言色阴但色自阴。</a><a name="0692c16" id="0692c16">不得心等。是故第二更立受阴。色受虽定犹</a><a name="0692c17" id="0692c17">不得想。故次第三更立想阴。色受想三虽次</a><a name="0692c18" id="0692c18">第说。犹须第四更说行阴。虽说行已。彼行一</a><a name="0692c19" id="0692c19">切不可得见。如是行阴既不可见知。云何得</a><a name="0692c20" id="0692c20">入五阴数也。是以于中更立识阴为第五也。</a><a name="0692c21" id="0692c21">摩那婆。如来如是种种方便。譬喻言辞开示</a><a name="0692c22" id="0692c22">假名。但为一切愚痴众生得证真法。故为世</a><a name="0692c23" id="0692c23">间置立名字假言说耳。为彼智人亦假名说</a><a name="0692c24" id="0692c24">故。摩那婆。汝谓彼色住何处耶。当知彼色无</a><a name="0692c25" id="0692c25">有住所。何以故。彼色既无云何住处。摩那婆。</a><a name="0692c26" id="0692c26">多有如是方便譬喻。次第说已不能证知。彼</a><a name="0692c27" id="0692c27">法既无云何可证。摩那婆。当知是中但灭尽</a><a name="0692c28" id="0692c28">义。是灭尽义谁有证者。此灭尽义亦是如来。</a><a name="0692c29" id="0692c29">为诸圣智如是说也。摩那婆。于意云何。如来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210692b.htm'><img src='up.gif' border=0></a>
<a href='T210693a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>