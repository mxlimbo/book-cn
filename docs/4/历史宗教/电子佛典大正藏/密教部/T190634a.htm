<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1005A 大宝广博楼阁善住秘密陀罗尼经 0634a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1005A 大宝广博楼阁善住秘密陀罗尼经</font> <font face='Arial'>(卷3)</font> 护摩品第九 <font face='Arial'>T19, p0634a</h2></font><hr>
<span class='old'>
</a><br><a name="0633c28" id="0633c28">　　诵根本密言　　　即成先行法</a><br><a name="0633c29" id="0633c29">　　次说心印相　　　先以于右手</span><br><a name="0634a01" id="0634a01">　　仰掌安于心　　　大指与无名</a><br><a name="0634a02" id="0634a02">　　而以头相捻　　　余三指平舒</a><br><a name="0634a03" id="0634a03">　　次以于左手　　　大指捻小甲</a><br><a name="0634a04" id="0634a04">　　余三亦直舒　　　覆于左膝上</a><br><a name="0634a05" id="0634a05">　　是则名心印　　　亦名安慰印</a><br><a name="0634a06" id="0634a06">　　功能如根本　　　次法随心印</a><br><a name="0634a07" id="0634a07">　　准前心印相　　　大母与头指</a><br><a name="0634a08" id="0634a08">　　相捻犹如环　　　依前左膝上　</p></a><a name="0634a09" id="0634a09"><p>结此印能成办一切事业。灭一切罪除一切</a><a name="0634a10" id="0634a10">烦恼。不久决定当得佛菩提。若人结一一印。</a><a name="0634a11" id="0634a11">其福不可量。由结此印。于无量阿僧祇恒河</a><a name="0634a12" id="0634a12">沙数俱胝那庾多百千如来应正等觉。雨大</a><a name="0634a13" id="0634a13">供养云海涂香末香华鬘衣服幢幡璎珞严</a><a name="0634a14" id="0634a14">具七宝。于一切如来。成供养种种百味饮食。</a><a name="0634a15" id="0634a15">随如来所宜成出生供养。随其意乐医药资</a><a name="0634a16" id="0634a16">缘。于一一如来前成广大供养。由结印诵</a><a name="0634a17" id="0634a17">真言。于一切如来。平等于十方即警觉。彼等</a><a name="0634a18" id="0634a18">如来称善哉。悉皆授与记。一切如来安慰其</a><a name="0634a19" id="0634a19">人。乐见彼人。金刚手持明王并诸眷属众。昼</a><a name="0634a20" id="0634a20">夜常拥护其人。四大天王决定拥护其处。等</a><a name="0634a21" id="0634a21">同窣睹波。由结此印故。其地如来说如有舍</a><a name="0634a22" id="0634a22">利塔。皆得决定不退转。是故金刚手若善男</a><a name="0634a23" id="0634a23">子善女人苾刍苾刍尼优婆塞优婆夷净信持</a><a name="0634a24" id="0634a24">明者。应当极生恭敬受持读诵供养。若自书</a><a name="0634a25" id="0634a25">写劝他书写。应当结印以大信心以大恭敬。</a><a name="0634a26" id="0634a26">以种种物应当供养。其善男子善女人苾刍</a><a name="0634a27" id="0634a27">苾刍尼邬波索迦邬波斯迦获大福成就。一</a><a name="0634a28" id="0634a28">切戒成就。大精进大忍辱成就。大禅定成就。</a><a name="0634a29" id="0634a29">檀那成就。大智慧成就。广大功德成就。六波<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190633c.htm'><img src='up.gif' border=0></a>
<a href='T190634b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>