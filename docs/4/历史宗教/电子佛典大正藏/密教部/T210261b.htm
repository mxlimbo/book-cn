<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1255b 佛说摩利支天经 0261b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1255b 佛说摩利支天经</font> <font face='Arial'>(卷1)</font> <font face='Arial'>T21, p0261b</h2></font><hr>
<span class='old'>
</a><a name="0261a28" id="0261a28">数但虔诚至心。必获菩萨威神加护。一切</a><a name="0261a29" id="0261a29">怨家恶人悉不能见。一切灾难皆得解脱。</span><a name="0261b01" id="0261b01">若欲供养摩利支菩萨者。应用金或银或</a><a name="0261b02" id="0261b02">赤铜。或白檀香木或紫檀木等。刻作摩利</a><a name="0261b03" id="0261b03">支菩萨像。如天女形可长半寸。或一寸二</a><a name="0261b04" id="0261b04">寸已下。于莲花上或立或坐。头冠璎珞种</a><a name="0261b05" id="0261b05">种庄严极令端正。左手把天扇。其扇如维</a><a name="0261b06" id="0261b06">摩诘前天女扇。右手垂下扬掌向外。展五</a><a name="0261b07" id="0261b07">指作与愿势。有二天女各执白拂侍立左</a><a name="0261b08" id="0261b08">右。作此像成。戴于顶上或戴臂上或置</a><a name="0261b09" id="0261b09">衣中。以菩萨威神之力不逢灾难。于怨家</a><a name="0261b10" id="0261b10">处决定得胜。鬼神恶人无得便。若欲成验</a><a name="0261b11" id="0261b11">愿见摩利支天真身求胜愿者。诵此陀罗</a><a name="0261b12" id="0261b12">尼满十万遍。依法建立曼荼罗。画摩利支</a><a name="0261b13" id="0261b13">菩萨像。安置坛中种种供养。并作护摩火</a><a name="0261b14" id="0261b14">坛。摩利支天女必现其身。所求胜愿决定</a><a name="0261b15" id="0261b15">成就除不至心。佛告诸苾刍。我为当来恶</a><a name="0261b16" id="0261b16">世苦难恐怖有情。略说摩利支天法。此菩</a><a name="0261b17" id="0261b17">萨有大悲愿。常于苦难恐怖之处。护诸有</a><a name="0261b18" id="0261b18">情不令天龙鬼神人及非人怨家恶兽所能</a><a name="0261b19" id="0261b19">为害。汝当受持广宣流布饶益。有情诸苾</a><a name="0261b20" id="0261b20">刍等及天龙。八部一切大众闻佛所说。皆</a><a name="0261b21" id="0261b21">大欢喜信受奉行</a><a name="0261b22" id="0261b22"><p class='juan'>
佛说摩利支天经</p>

<p><p><p><a name="0261b23" id="0261b23"></a><a name="0261b24" id="0261b24"></a><a name="0261b25" id="0261b25"><p><b>　　<A NAME="n306"></A>No. 1256</b></a><a name="0261b26" id="0261b26"><p class='juan'>
佛说摩利支天陀罗尼咒经</p>
</a><a name="0261b27" id="0261b27"></a><a name="0261b28" id="0261b28"><p><span class='byline'>　　　　失译人名今附梁录</span><br></a><a name="0261b29" id="0261b29"><p>如是我闻。一时婆伽婆。在舍卫国祇树给孤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210261a.htm'><img src='up.gif' border=0></a>
<a href='T210261c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>