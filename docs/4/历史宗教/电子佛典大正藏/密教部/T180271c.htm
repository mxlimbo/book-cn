<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0868 诸佛境界摄真实经 0271c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 868 诸佛境界摄真实经</font> <font face='Arial'>(卷1)</font> 出生品第二 <font face='Arial'>T18, p0271c</h2></font><hr>
<span class='old'>
</a><a name="0271b28" id="0271b28">六种震动。妙高山顶三十三天帝释宫中大</a><a name="0271b29" id="0271b29">摩尼宝最胜楼阁。亦复震动。天雨曼陀罗花</span><a name="0271c01" id="0271c01">摩诃曼陀罗花。曼殊沙花摩诃曼殊沙花。而</a><a name="0271c02" id="0271c02">散佛上及诸大众时诸大众。见此十方无量</a><a name="0271c03" id="0271c03">无数恒河沙等诸佛刹土六种震动。并见妙</a><a name="0271c04" id="0271c04">高山顶帝释宫中大摩尼宝最胜楼阁六变震</a><a name="0271c05" id="0271c05">动。而作是念。今者如来现大神变。以何因缘。</a><a name="0271c06" id="0271c06">而有此瑞。尔时如来。知诸大会心之所念。而</a><a name="0271c07" id="0271c07">告之言。汝等于此莫生疑惑。我今已说是深</a><a name="0271c08" id="0271c08">妙法。三世诸佛心中之心。一切佛法摄入此</a><a name="0271c09" id="0271c09">经。一切佛法从此经出。是法名为一切如来</a><a name="0271c10" id="0271c10">真实境界大乘瑜伽微妙对法。此是一切如</a><a name="0271c11" id="0271c11">来之心。金刚真言最胜秘密</a><a name="0271c12" id="0271c12"><p>尔时从诸佛心。出是法已。即是时薄伽梵普</a><a name="0271c13" id="0271c13">贤陀罗尼此秘密法。变成无量无数圆满月</a><a name="0271c14" id="0271c14">轮。此满月轮。能令众生大菩提心皆得清净。</a><a name="0271c15" id="0271c15">此等无数圆满月轮。在于一切如来左右。从</a><a name="0271c16" id="0271c16">此月轮。现诸如来无量无数大智金刚。此</a><a name="0271c17" id="0271c17">大智金刚从满月出。复入毗卢遮那如来心</a><a name="0271c18" id="0271c18">中。依金刚萨埵三昧妙坚固力。及一切如来</a><a name="0271c19" id="0271c19">大威德力故。无量无数智慧金刚。合成一聚。</a><a name="0271c20" id="0271c20">量等虚空。现大光鬘。如是光鬘。即得变成一</a><a name="0271c21" id="0271c21">切如来妙身语意坚牢智性五股金刚。从诸</a><a name="0271c22" id="0271c22">佛心出。住于毗卢遮那如来两手掌中。从此</a><a name="0271c23" id="0271c23">金刚。出种种色光金刚相貌无量无数光明。</a><a name="0271c24" id="0271c24">遍满一切世界。平等无碍。此金刚光复从口</a><a name="0271c25" id="0271c25">出。现十方界微尘数等一切如来无碍法身</a><a name="0271c26" id="0271c26">遍法界海。以何因缘遍满法界。谓诸如来。得</a><a name="0271c27" id="0271c27">平等慧及大神通。现能觉悟一切众生。令发</a><a name="0271c28" id="0271c28">无上大菩提心。善能成就普贤难思种种妙</a><a name="0271c29" id="0271c29">行。一切如来因种性力。善能亲近恭敬供养。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180271b.htm'><img src='up.gif' border=0></a>
<a href='T180272a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>