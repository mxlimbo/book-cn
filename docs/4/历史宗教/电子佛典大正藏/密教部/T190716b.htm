<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1023 一切如来正法秘密箧印心陀罗尼经 0716b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1023 一切如来正法秘密箧印心陀罗尼经</font> <font face='Arial'>(卷1)</font> <font face='Arial'>T19, p0716b</h2></font><hr>
<span class='old'>
</a><a name="0716a28" id="0716a28">会中有金刚手大药叉主。而白佛言。世尊云</a><a name="0716a29" id="0716a29">何破坏丘埠之塔。变现如是众妙庄严。尔时</span><a name="0716b01" id="0716b01">佛告金刚手言。离此彼坏丘埠之塔。无别七</a><a name="0716b02" id="0716b02">宝众妙之塔。所以者何。随识变现或见荆棘</a><a name="0716b03" id="0716b03">丘埠之塔。或见七宝众妙庄严。又诸佛所现</a><a name="0716b04" id="0716b04">十方如来全身舍利所藏之塔。百珍七宝众</a><a name="0716b05" id="0716b05">妙庄严。众生恶业乃见荆棘破坏之塔。当知</a><a name="0716b06" id="0716b06">金刚手大药叉主。若于末世最后分时。谓诸</a><a name="0716b07" id="0716b07">有情罪业深重不植善根。广作不善三恶道</a><a name="0716b08" id="0716b08">业。以此因缘生无佛世。亦常不闻诸佛名字。</a><a name="0716b09" id="0716b09">及恒远离僧法之名。如是之事真实不虚。所</a><a name="0716b10" id="0716b10">以诸佛及我雨泪悲叹。复次金刚手。若正法</a><a name="0716b11" id="0716b11">将灭安住此塔。一切如来全身舍利亦乃藏</a><a name="0716b12" id="0716b12">于此塔之中。谓以一切如来所说之法而加</a><a name="0716b13" id="0716b13">护之。即时金刚手大药叉主而白佛言。世尊</a><a name="0716b14" id="0716b14">一切有情。云何植善云何正法安置此塔。尔</a><a name="0716b15" id="0716b15">时世尊告金刚手言。若复有人信解受持读</a><a name="0716b16" id="0716b16">诵书写为人演说。种种庄严安置塔中。即是</a><a name="0716b17" id="0716b17">安置一切如来全身舍利藏此塔中。复得一</a><a name="0716b18" id="0716b18">切如来总持秘密而加护之。复得十方世界</a><a name="0716b19" id="0716b19">九十九胡麻量等形像诸佛之塔而加护之。</a><a name="0716b20" id="0716b20">复得一切如来顶髻眼塔而加护之。若复有</a><a name="0716b21" id="0716b21">人用于七宝如法加持。雕作诸佛及菩萨像。</a><a name="0716b22" id="0716b22">种种庄严安置塔中。复用伞盖相轮宝网铃</a><a name="0716b23" id="0716b23">铎。众妙严饰。钟磬铙钹及诸器物。花香璎珞</a><a name="0716b24" id="0716b24">衣服饮食诸供具等。又以一切如来正法加</a><a name="0716b25" id="0716b25">持真实护净。精进恒时离于懈怠。又复此塔</a><a name="0716b26" id="0716b26">时迁变坏。重修严饰种种供养。精心信敬不</a><a name="0716b27" id="0716b27">生疑谤。彼当获得无上菩提。若复有人旋绕</a><a name="0716b28" id="0716b28">此塔。一二匝等或一礼拜。即得解脱无间之</a><a name="0716b29" id="0716b29">罪。必当证得阿毗跋致。乃至究竟佛果菩提。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190716a.htm'><img src='up.gif' border=0></a>
<a href='T190716c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>