<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1187 佛说最胜妙吉祥根本智最上秘密一切名义三摩地分 0810b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1187 佛说最胜妙吉祥根本智最上秘密一切名义三摩地分</font> <font face='Arial'>(卷1)</font> <font face='Arial'>T20, p0810b</h2></font><hr>
<span class='old'>
</a><br><a name="0810a28" id="0810a28">　　佛威力无胜　　　十方鸣法鼓</a><br><a name="0810a29" id="0810a29">　　无色中现色　　　种种色殊妙</span><br><a name="0810b01" id="0810b01">　　众色吉祥光　　　现无余影像</a><br><a name="0810b02" id="0810b02">　　最胜大自在　　　三界大主宰</a><br><a name="0810b03" id="0810b03">　　显示诸圣道　　　建广大法幢</a><br><a name="0810b04" id="0810b04">　　于彼三界中　　　出现童子身</a><br><a name="0810b05" id="0810b05">　　或现耆年相　　　尊长大世主</a><br><a name="0810b06" id="0810b06">　　佛三十二相　　　圆满而具足</a><br><a name="0810b07" id="0810b07">　　普遍三界中　　　瞻仰生欢喜</a><br><a name="0810b08" id="0810b08">　　世间智功德　　　世间行无畏</a><br><a name="0810b09" id="0810b09">　　三界中最上　　　为主为依怙</a><br><a name="0810b10" id="0810b10">　　虚空藏出生　　　一切智智海</a><br><a name="0810b11" id="0810b11">　　无明藏所集　　　三有诸结缚</a><br><a name="0810b12" id="0810b12">　　灭烦恼无余　　　出度轮回岸</a><br><a name="0810b13" id="0810b13">　　戴智冠灌顶　　　正等觉庄严</a><br><a name="0810b14" id="0810b14">　　三苦等灭除　　　三世得解脱</a><br><a name="0810b15" id="0810b15">　　远离一切障　　　等虚空清净</a><br><a name="0810b16" id="0810b16">　　过去烦恼垢　　　三世悉同然</a><br><a name="0810b17" id="0810b17">　　诸众生大龙　　　现功德山顶</a><br><a name="0810b18" id="0810b18">　　一切得解脱　　　如妙宝莲华</a><br><a name="0810b19" id="0810b19">　　彼大如意宝　　　众宝中最上</a><br><a name="0810b20" id="0810b20">　　坚牢大劫树　　　最上大贤瓶</a><br><a name="0810b21" id="0810b21">　　利一切众生　　　皆方便所作</a><br><a name="0810b22" id="0810b22">　　净智净分智　　　三昧智最上</a><br><a name="0810b23" id="0810b23">　　了别众生根　　　具三种解脱</a><br><a name="0810b24" id="0810b24">　　功德智法智　　　广大利吉祥</a><br><a name="0810b25" id="0810b25">　　吉中大吉祥　　　获名称广爱</a><br><a name="0810b26" id="0810b26">　　具圣财大富　　　大喜复大乐</a><br><a name="0810b27" id="0810b27">　　善义而善作　　　喜称大吉祥</a><br><a name="0810b28" id="0810b28">　　最胜大誓愿　　　作最上救护</a><br><a name="0810b29" id="0810b29">　　诸有大怖畏　　　悉令灭无余<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200810a.htm'><img src='up.gif' border=0></a>
<a href='T200810c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>