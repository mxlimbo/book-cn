<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1331 佛说灌顶经 0511c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1331 佛说灌顶经</font> <font face='Arial'>(卷5)</font> <font face='Arial'>T21, p0511c</h2></font><hr>
<span class='old'>
</a><a name="0511b28" id="0511b28">散。佛语普观菩萨摩诃萨言。善男子我所说</a><a name="0511b29" id="0511b29">幡盖作鬼神形像者。取上五方诸神之中第</span><a name="0511c01" id="0511c01">一者耳。又问云何驰逐众魔。答言当以好</a><a name="0511c02" id="0511c02">净器先咒五龙之水以洒五方。诸魅魔邪无</a><a name="0511c03" id="0511c03">不退散驰走而去。部伍营从形体裸露莫知</a><a name="0511c04" id="0511c04">藏匿。此大章句至真致重。能消灭诸鬼神</a><a name="0511c05" id="0511c05">灾横之变。使诵持者获得无上吉祥之福。普</a><a name="0511c06" id="0511c06">观菩萨复白佛言。作诸杂术种种相貌不似</a><a name="0511c07" id="0511c07">耶也。佛言不也。我若在世不须如是相貌法</a><a name="0511c08" id="0511c08">也。我既涅槃未来恶世。五浊众生信正者少。</a><a name="0511c09" id="0511c09">多习邪见不识真正。为此等辈说是章句杂</a><a name="0511c10" id="0511c10">法之术。以化群生故我出此杂碎章句非邪</a><a name="0511c11" id="0511c11">法也。以化万姓诸比丘辈不解我意。见有书</a><a name="0511c12" id="0511c12">持读诵之者。谓此法言非佛真说。起邪见想</a><a name="0511c13" id="0511c13">诽谤不信。我已于前护比丘章。说诸诽谤</a><a name="0511c14" id="0511c14">愆各之过。若见闻者唯应专修勿生不信。见</a><a name="0511c15" id="0511c15">有行者恭敬礼拜如大师想。可获大福至得</a><a name="0511c16" id="0511c16">佛道。佛又告普观菩萨。汝当宣布流传此经。</a><a name="0511c17" id="0511c17">至吾法没莫效外道诽谤我法。若起慢心即</a><a name="0511c18" id="0511c18">堕恶道。况复毁呰堕阿鼻地狱亿劫无救。今</a><a name="0511c19" id="0511c19">故宣示勿有谤毁。佛说如是。阿难长跪叉手</a><a name="0511c20" id="0511c20">白佛言。演说此经当何名之。佛语阿难此法</a><a name="0511c21" id="0511c21">名为灌顶章句宫宅神咒守镇左右辟除邪恶</a><a name="0511c22" id="0511c22">使获吉祥魔鬼敢当经。阿难汝好宣传使诸</a><a name="0511c23" id="0511c23">四辈。广宣流布利益万姓。得入正法无诸邪</a><a name="0511c24" id="0511c24">曲。佛说此经已。会中人民外道梵志。天龙八</a><a name="0511c25" id="0511c25">部悉得解悟。各随本愿得道不同。闻佛所说</a><a name="0511c26" id="0511c26">欢喜奉行</a><a name="0511c27" id="0511c27"><p class='juan'>
灌顶经卷第五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210511b.htm'><img src='up.gif' border=0></a>
<a href='T210512a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>