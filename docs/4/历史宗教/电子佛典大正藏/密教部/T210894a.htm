<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1374 佛说一切功德庄严王经 0894a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1374 佛说一切功德庄严王经</font> <font face='Arial'>(卷1)</font> <font face='Arial'>T21, p0894a</h2></font><hr>
<span class='old'>
</a><a name="0893c28" id="0893c28">此经所在国土城邑。亦当拥护并说法者。若</a><a name="0893c29" id="0893c29">有众生谤此经者。现身获得无量重罪。命终</span><a name="0894a01" id="0894a01">之后当堕地狱。我舍是人不为拥护。佛言善</a><a name="0894a02" id="0894a02">男子。我今亦以经典付嘱于汝。当来之世广</a><a name="0894a03" id="0894a03">为宣扬勿令断灭。此经有大利益安乐人天。</a><a name="0894a04" id="0894a04">增长福田离三恶趣。勿生疑惑常劝受持。佛</a><a name="0894a05" id="0894a05">说此经时。六万四千人。皆得无生法忍</a><a name="0894a06" id="0894a06"><p>观自在菩萨复白佛言。世尊若有众生。信心</a><a name="0894a07" id="0894a07">书写受持读诵供养此经者。此人命终当生</a><a name="0894a08" id="0894a08">何处得几所福。佛言善男子。汝能问此殊胜</a><a name="0894a09" id="0894a09">福事。此人命终永离恶趣常生净土。假使有</a><a name="0894a10" id="0894a10">人行菩萨行。舍头目手足及以妻子。亦复不</a><a name="0894a11" id="0894a11">如持此经典。此经在处其地方所。则为是塔</a><a name="0894a12" id="0894a12">皆应供养</a><a name="0894a13" id="0894a13"><p>观自在菩萨复白佛言。世尊当来之世持此</a><a name="0894a14" id="0894a14">经者。我为授记。消灭五逆极重罪障。九万劫</a><a name="0894a15" id="0894a15">中常受富贵。于八万劫作转轮圣王。佛言如</a><a name="0894a16" id="0894a16">是如是善男子。我忆过去无量劫。时有佛世</a><a name="0894a17" id="0894a17">尊名无边功德法智清净星宿王如来。我于</a><a name="0894a18" id="0894a18">尔时作婆罗门。于彼佛所得闻此经。受持读</a><a name="0894a19" id="0894a19">诵得法眼净。其同听者从是已来不堕恶趣。</a><a name="0894a20" id="0894a20">渐次当得无上菩提。善男子我于无量旷大</a><a name="0894a21" id="0894a21">劫中。为此法故舍诸财宝。头目手足妻子城</a><a name="0894a22" id="0894a22">邑。修净梵行无悔恼心。汝等亦当如是修习。</a><a name="0894a23" id="0894a23">是时大众闻说摔去苦行之事。咸皆泣泪白</a><a name="0894a24" id="0894a24">佛言。希有世尊当来之世。有能受持读诵供</a><a name="0894a25" id="0894a25">养此经典者。得无量福。若有苾刍苾刍尼邬</a><a name="0894a26" id="0894a26">波索迦邬波斯迦等。于此经王不能读诵。陀</a><a name="0894a27" id="0894a27">罗尼咒不肯受持。亦复不能勤修六度。于苦</a><a name="0894a28" id="0894a28">恼者无怜愍心。如是之人于无量劫。堕生死</a><a name="0894a29" id="0894a29">海受诸苦恼。善男子譬如妇人身怀重孕乃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210893c.htm'><img src='up.gif' border=0></a>
<a href='T210894b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>