<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1300 摩登伽经 0402b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1300 摩登伽经</font> <font face='Arial'>(卷1)</font> 明往缘品第二 <font face='Arial'>T21, p0402b</h2></font><hr>
<span class='old'>
</a><a name="0402a28" id="0402a28">见诸婆罗门。与栴陀罗。而有差别。何以故汝</a><a name="0402a29" id="0402a29">婆罗门不从空出。栴陀罗种独因地生。婆罗</span><a name="0402b01" id="0402b01">门者。从胎而有。栴陀罗种。亦复如是。而言</a><a name="0402b02" id="0402b02">殊胜。是事不可。婆罗门死。人所畏恶。栴陀</a><a name="0402b03" id="0402b03">罗终。亦无欲见。若言贵贱而有相异。何故生</a><a name="0402b04" id="0402b04">死而无差别。汝意当谓。栴陀罗者。造作恶事。</a><a name="0402b05" id="0402b05">凶暴残害。欺诳众生。无慈愍心。以是因缘。名</a><a name="0402b06" id="0402b06">为卑贱。我今当说汝婆罗门。所有恶业虚妄</a><a name="0402b07" id="0402b07">之事。起于诤讼。扰乱贤善。造为妖怪。占星观</a><a name="0402b08" id="0402b08">月。和合军阵。杀害众生。举要言之。一切恶</a><a name="0402b09" id="0402b09">事。皆婆罗门之所为作。汝婆罗门。性嗜美味。</a><a name="0402b10" id="0402b10">而作是言。若祠祀者。咒羊杀之。羊必生天。若</a><a name="0402b11" id="0402b11">使咒之便生天者。汝今何故不自咒身杀以</a><a name="0402b12" id="0402b12">祠祀求生天耶。何故不咒父母知识妻子眷</a><a name="0402b13" id="0402b13">属。而尽屠害。使之生天。不灭己身。但杀羊</a><a name="0402b14" id="0402b14">者。当知皆是诸婆罗门。欲食肉故。妄为是说。</a><a name="0402b15" id="0402b15">虚诳之人。而言尊胜。于理不可。婆罗门法。</a><a name="0402b16" id="0402b16">犯四种罪。名为极恶。非婆罗门。何等为四。一</a><a name="0402b17" id="0402b17">者杀害诸婆罗门。二淫师妻。三者盗金。四者</a><a name="0402b18" id="0402b18">饮酒。唯此四恶。名之为罪。自余杀害。都无</a><a name="0402b19" id="0402b19">果报。而汝法中。得杀罪者。由断他命。若杀余</a><a name="0402b20" id="0402b20">人。亦名断命。何故杀之。而独无罪。乃至饮</a><a name="0402b21" id="0402b21">酒。亦复如是。当知汝等愚痴无智。横生妄想。</a><a name="0402b22" id="0402b22">不可以此名为豪贵。又婆罗门。犯前四罪。至</a><a name="0402b23" id="0402b23">心忏悔。还可得灭。手持床足。着弊坏衣。以人</a><a name="0402b24" id="0402b24">髑髅。悬其首上。如是忏悔。满十二年。戒还具</a><a name="0402b25" id="0402b25">足。成婆罗门。如是愚痴。随逐邪见。而生憍</a><a name="0402b26" id="0402b26">慢。自谓尊豪。由是观之。姓皆平等。可以仁女</a><a name="0402b27" id="0402b27">见与吾子。时莲花实。闻是语已。倍增嗔恚。语</a><a name="0402b28" id="0402b28">帝胜伽。汝不思惟。妄作是语。汝为王者。应知</a><a name="0402b29" id="0402b29">三法。一国土法。二贵贱法。三贡税法。世有四<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210402a.htm'><img src='up.gif' border=0></a>
<a href='T210402c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>