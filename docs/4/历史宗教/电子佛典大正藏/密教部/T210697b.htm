<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0697b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷8)</font> 劝证品第十九之一 <font face='Arial'>T21, p0697b</h2></font><hr>
<span class='old'>
</a><a name="0697a28" id="0697a28">上方便者是谓无方便也。此无方便自有八</a><a name="0697a29" id="0697a29">种。言八种者。所谓得是诸波罗蜜。不放逸故。</span><a name="0697b01" id="0697b01">汝等应知。摩那婆。是故入彼波罗蜜时。无有</a><a name="0697b02" id="0697b02">一法可觉了者。无觉了故无可言说。无言说</a><a name="0697b03" id="0697b03">故谁能言智证斯法者。摩那婆。汝等当知如</a><a name="0697b04" id="0697b04">是一切三种言教方便藏中说真实已。摩那</a><a name="0697b05" id="0697b05">婆。诸法平等犹如虚空。烦恼于中本无生处。</a><a name="0697b06" id="0697b06">谁于是处能有破除。谁于是中言我证觉。谁</a><a name="0697b07" id="0697b07">于是中能有言说。谁于是中敢决疑惑。谁于</a><a name="0697b08" id="0697b08">是中能发问请唯诸凡夫愚痴所覆。于诸佛</a><a name="0697b09" id="0697b09">法皆有疑心。摩那婆。以是因缘。我于愚痴诸</a><a name="0697b10" id="0697b10">凡夫等妄想颠倒烦恼乱时。然始建立三言教</a><a name="0697b11" id="0697b11">藏。法门名字皆方便耳。摩那婆。若人于是无</a><a name="0697b12" id="0697b12">名字法妄作名字。无言说中强立言说。如是</a><a name="0697b13" id="0697b13">次第爱憎之中无行之处。乃至三世方便欲</a><a name="0697b14" id="0697b14">出之处及尽理处。皆悉不能决定毕竟求波</a><a name="0697b15" id="0697b15">罗蜜。唯于世间共作违诤造诸戏论。以戏论</a><a name="0697b16" id="0697b16">故邪妄分别隐覆真实。为彼等故引诸譬喻</a><a name="0697b17" id="0697b17">种种说时。诸众生等各有重惑不知实义。还</a><a name="0697b18" id="0697b18">诣佛所请问决疑。摩那婆。汝应谛观如是法</a><a name="0697b19" id="0697b19">相正念思惟。思惟是已。即应具服如是大铠</a><a name="0697b20" id="0697b20">如是弓箭如是刀杖种种庄严。既庄严已如</a><a name="0697b21" id="0697b21">上所说假使世间积诸斗具如须弥山。或斫或</a><a name="0697b22" id="0697b22">击终无伤损。若入边中及宫殿所。汝于其间</a><a name="0697b23" id="0697b23">莫生执着。若不执着则灭爱憎。摩那婆。所言</a><a name="0697b24" id="0697b24">边者即是断常。如是断常无有终始。汝应觉</a><a name="0697b25" id="0697b25">知彼过去事。知前际已即灭常边。若见未来</a><a name="0697b26" id="0697b26">知后际已则除断边。汝等既得通达三世远离</a><a name="0697b27" id="0697b27">二边已。更当为人具宣中道。于是中义应善</a><a name="0697b28" id="0697b28">思惟。何者是中。云何为中。谁处于中。汝等若</a><a name="0697b29" id="0697b29">能入于中道则有方便。若不入者亦有方便。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210697a.htm'><img src='up.gif' border=0></a>
<a href='T210697c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>