<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0754a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷20)</font> 法师弘护品第五十二 <font face='Arial'>T21, p0754a</h2></font><hr>
<span class='old'>
</a><a name="0753c28" id="0753c28"><p>复次憍尸迦。若诸法师于此法中心不正住</a><a name="0753c29" id="0753c29">妄起思惟。妄思惟故遂成邪见。如是法师邪</span><a name="0754a01" id="0754a01">分别故不能会彼修多罗义。即住无知无明</a><a name="0754a02" id="0754a02">聚中。而彼法师住邪见故昔来所有诸天神</a><a name="0754a03" id="0754a03">等。一时弃舍不复守护。以诸天神不守护故。</a><a name="0754a04" id="0754a04">无有威德势力光明。无威力故一切所行不</a><a name="0754a05" id="0754a05">依戒律。诸余善根悉皆减损。如是法师先常</a><a name="0754a06" id="0754a06">为他解说法义修多罗等。所有听众尚皆诽</a><a name="0754a07" id="0754a07">谤弃而不受。况于戒律不复依行。而能更来</a><a name="0754a08" id="0754a08">听其说者。憍尸迦。若世间人无信行者。其家</a><a name="0754a09" id="0754a09">所有妻子眷属尚皆不顺。况彼大众复来听</a><a name="0754a10" id="0754a10">也</a><a name="0754a11" id="0754a11"><p>复次憍尸迦。如是法师无有信分。所谓如来</a><a name="0754a12" id="0754a12">常说不依戒律如教行者。憍尸迦。是诸法师</a><a name="0754a13" id="0754a13">无信分故。彼非善根而可说者。惟恶增长必</a><a name="0754a14" id="0754a14">受果报。如是果报若诸如来如实说者。彼人</a><a name="0754a15" id="0754a15">闻已便从口中多呕热血。因此患故即当命</a><a name="0754a16" id="0754a16">终</a><a name="0754a17" id="0754a17"><p>复次憍尸迦。如来应供正遍觉。为欲令彼一</a><a name="0754a18" id="0754a18">切世间诸众生等觉了诸法。而彼痴人于是</a><a name="0754a19" id="0754a19">法中起嫉妒心。然终不能如是思念。我若悭</a><a name="0754a20" id="0754a20">法秘而不说。以悭惜故法渐艰难或能隐没。</a><a name="0754a21" id="0754a21">我若不说听法之人云何能得如说而闻如闻</a><a name="0754a22" id="0754a22">而受。既无闻受云何奉行。若如是者即便令</a><a name="0754a23" id="0754a23">他无量众生不知是法。云何于法生希有心。</a><a name="0754a24" id="0754a24">以是因缘。我今不应于是法中与诸众生作</a><a name="0754a25" id="0754a25">悭吝事。憍尸迦。如是之人于佛法中终必不</a><a name="0754a26" id="0754a26">可立为证人。憍尸迦。汝应当观如是痴人。欲</a><a name="0754a27" id="0754a27">于无价真法宝中自作价量。憍尸迦。复应当</a><a name="0754a28" id="0754a28">知。如是痴人欲于如来三种业藏无相法中</a><a name="0754a29" id="0754a29">建立诸相。憍尸迦。是亦法师无信分处。如来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210753c.htm'><img src='up.gif' border=0></a>
<a href='T210754b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>