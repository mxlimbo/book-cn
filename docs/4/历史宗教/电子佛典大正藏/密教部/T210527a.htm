<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1331 佛说灌顶经 0527a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1331 佛说灌顶经</font> <font face='Arial'>(卷10)</font> <font face='Arial'>T21, p0527a</h2></font><hr>
<span class='old'>
</a><br><a name="0526c28" id="0526c28">　　精进莫杀生　　　杀者心不仁</a><br><a name="0526c29" id="0526c29">　　后罪短命死　　　不得复人身</span><br><a name="0527a01" id="0527a01">　　拘罗诸罪过　　　苦恼不生忻</a><br><a name="0527a02" id="0527a02">　　正念不放逸　　　专心畏于神</a><br><a name="0527a03" id="0527a03">　　军中何足贪　　　刀兵若在头</a><br><a name="0527a04" id="0527a04">　　四面无所见　　　惟有诸髑髅</a><br><a name="0527a05" id="0527a05">　　但当念道德　　　何能为他忧</a><br><a name="0527a06" id="0527a06">　　保还得安隐　　　不使空劳躯</a><br><a name="0527a07" id="0527a07">　　汝前取妇时　　　相视如鸳鸯</a><br><a name="0527a08" id="0527a08">　　和合共为家　　　必令保久长</a><br><a name="0527a09" id="0527a09">　　不悟忽中道　　　便欲相夭伤</a><br><a name="0527a10" id="0527a10">　　斗诤不脱时　　　财物亦消亡</a><br><a name="0527a11" id="0527a11">　　正觉久灭度　　　沙门承遗教</a><br><a name="0527a12" id="0527a12">　　苦行修功德　　　受训金颜貌</a><br><a name="0527a13" id="0527a13">　　浊世罪众生　　　轻贱为未效</a><br><a name="0527a14" id="0527a14">　　百事不吉祥　　　坐生诸殃考</a><br><a name="0527a15" id="0527a15">　　夫欲修仁义　　　皆应净心行</a><br><a name="0527a16" id="0527a16">　　常念于正觉　　　世世不遭横</a><br><a name="0527a17" id="0527a17">　　三界拔苦恼　　　宗族蒙福庆</a><br><a name="0527a18" id="0527a18">　　自归无上道　　　所生值众圣</a><br><a name="0527a19" id="0527a19">　　常念受罪人　　　获报得命夭</a><br><a name="0527a20" id="0527a20">　　不见好可论　　　祸害相缠绕</a><br><a name="0527a21" id="0527a21">　　众魔共娆试　　　邪心增其表</a><br><a name="0527a22" id="0527a22">　　杀生祠诸鬼　　　业报真不少</a><br><a name="0527a23" id="0527a23">　　改更归魔道　　　必当破汝家</a><br><a name="0527a24" id="0527a24">　　子孙多疾病　　　恒与官相罗</a><br><a name="0527a25" id="0527a25">　　治生不得利　　　无事生罪瑕</a><br><a name="0527a26" id="0527a26">　　缘汝业行恶　　　误计信于邪</a><br><a name="0527a27" id="0527a27">　　所作不如法　　　恒与恶相连</a><br><a name="0527a28" id="0527a28">　　所求垂应得　　　忽便致流迁</a><br><a name="0527a29" id="0527a29">　　往往非一事　　　悉是罪所延</a><br><a name="0527a30" id="0527a30">　　祸至亦不赊　　　必当在来年<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210526c.htm'><img src='up.gif' border=0></a>
<a href='T210527b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>