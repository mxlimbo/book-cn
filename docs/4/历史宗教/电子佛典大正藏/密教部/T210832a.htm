<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1341 大威德陀罗尼经 0832a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1341 大威德陀罗尼经</font> <font face='Arial'>(卷18)</font> <font face='Arial'>T21, p0832a</h2></font><hr>
<span class='old'>
</a><a name="0831c28" id="0831c28">家者。阿难答言。世尊。于中贩鸡贩猪等当作</a><a name="0831c29" id="0831c29">何。世尊。为勤方便修禅比丘等。说布沙他羯</span><a name="0832a01" id="0832a01">磨。佛复告言。阿难。今者何因何缘。复问如来</a><a name="0832a02" id="0832a02">如此之义。所以者何。若有妄语和合具者我</a><a name="0832a03" id="0832a03">不为说。而实语者我为说之。阿难复白佛言。</a><a name="0832a04" id="0832a04">世尊。其破戒果报可无言乎。佛言。阿难。于中</a><a name="0832a05" id="0832a05">有可说。阿难。若破戒妄语骂毁如来及诽谤</a><a name="0832a06" id="0832a06">佛。彼乃至其身正分及非分中。所有毛孔还</a><a name="0832a07" id="0832a07">如是等百千岁于阿鼻脂大地狱中受苦。尔</a><a name="0832a08" id="0832a08">时长老阿难。悲泣流泪而作是言。呜呼如来</a><a name="0832a09" id="0832a09">大德。呜呼诸众生辈。堕极罪处。尔时长老阿</a><a name="0832a10" id="0832a10">难。即从坐起四支布地顶礼佛足以口呜足。</a><a name="0832a11" id="0832a11">唯愿世尊受我忏悔。唯愿修伽多受我忏</a><a name="0832a12" id="0832a12">悔。我或于如来所说名字行所作业者。虽尊</a><a name="0832a13" id="0832a13">重称言南无婆伽婆。而成毁骂。南无婆伽婆。</a><a name="0832a14" id="0832a14">而作是已复为毁谤。尔时长老阿难。顶礼佛</a><a name="0832a15" id="0832a15">足。时上空中无量千数诸天子等称最善哉。</a><a name="0832a16" id="0832a16">作是语已。佛告长老阿难言。汝阿难起就坐。</a><a name="0832a17" id="0832a17">于是长老阿难。从地而起以土坋身。而以两</a><a name="0832a18" id="0832a18">手捧按世尊足而礼世尊。拭面及膝却坐一</a><a name="0832a19" id="0832a19">面。长老阿难。坐一面已而自扪泪</a><a name="0832a20" id="0832a20"><p>尔时世尊告长老阿难言。阿难。汝勿悔恶。阿</a><a name="0832a21" id="0832a21">难。我不见汝若实若虚若毁骂佛若诽谤佛。</a><a name="0832a22" id="0832a22">作是语已。长老阿难白佛言。世尊。我有少分</a><a name="0832a23" id="0832a23">入白法中。以是故。我实不敢毁谤如来世尊。</a><a name="0832a24" id="0832a24">我自思忖不曾知见。若实若虚骂辱毁谤如</a><a name="0832a25" id="0832a25">来世尊。尔时世尊仰观虚空。仰观虚空已。尔</a><a name="0832a26" id="0832a26">时虚空有八万诸天子等。在世尊前合掌恭</a><a name="0832a27" id="0832a27">敬。尔时世尊。告彼八万诸天子言。汝诸天子。</a><a name="0832a28" id="0832a28">以何义故住于虚空。为长老阿难称最善哉。</a><a name="0832a29" id="0832a29">尔时。彼天众中。有首陀婆娑身天。名曰摩醯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210831c.htm'><img src='up.gif' border=0></a>
<a href='T210832b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>