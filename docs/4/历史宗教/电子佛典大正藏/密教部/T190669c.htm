<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1008 菩提场庄严陀罗尼经 0669c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1008 菩提场庄严陀罗尼经</font> <font face='Arial'>(卷1)</font> <font face='Arial'>T19, p0669c</h2></font><hr>
<span class='old'>
</a><a name="0669b28" id="0669b28">摩树抳罗树。大抳罗树朅乳罗树。祥薇</a><a name="0669b29" id="0669b29">花树止蓝拏迦树。庾体(他以反)迦树信拏</span><a name="0669c01" id="0669c01">迦缚离树等。皆是妙光幢如来本愿菩提场</a><a name="0669c02" id="0669c02">庄严陀罗尼神力加持故。作大神变。时波吒</a><a name="0669c03" id="0669c03">离子人众心生奇特。互相视言。今所现者大</a><a name="0669c04" id="0669c04">神通相先应而现。谁之威力谁之神通于此</a><a name="0669c05" id="0669c05">赡部洲现大利益现大功德。当于世间现此</a><a name="0669c06" id="0669c06">瑞相。与诸有情成大利益。时彼人众互相视</a><a name="0669c07" id="0669c07">言。汝等各去营办种种殊胜饮食。明日请佛</a><a name="0669c08" id="0669c08">广大供养。时彼人众各还本家。其夜营办种</a><a name="0669c09" id="0669c09">种饮食色香美味香花涂香末香幢幡音乐。</a><a name="0669c10" id="0669c10">与多眷属将至中路只候世尊。时妙光幢如来</a><a name="0669c11" id="0669c11">在半遮逻大聚落中。与大众会说法教化。于</a><a name="0669c12" id="0669c12">大众前忽现七宝所成频伽水瓶并及齿木</a><a name="0669c13" id="0669c13"><p>尔时世尊见已微笑即舒百千福庄严金色</a><a name="0669c14" id="0669c14">臂。取频伽瓶并及齿木。寂然而住。尔时大众</a><a name="0669c15" id="0669c15">见此事已。咸生奇特叹未曾有。现此瑞相未</a><a name="0669c16" id="0669c16">知何方迎请世尊</a><a name="0669c17" id="0669c17"><p>尔时众中有一菩萨摩诃萨。名妙清净慧。往</a><a name="0669c18" id="0669c18">诣佛所头面礼足。右绕三匝而白佛言。世尊</a><a name="0669c19" id="0669c19">此之瑞相从何而来。现频伽水瓶并及齿木。</a><a name="0669c20" id="0669c20">奉请世尊。佛言此频伽瓶齿木从波吒离子</a><a name="0669c21" id="0669c21">大城而来。告妙清净慧菩萨言。汝可行筹随</a><a name="0669c22" id="0669c22">从我者。以大神力明日晨朝当入波吒离子</a><a name="0669c23" id="0669c23">大城。时妙清净慧菩萨摩诃萨闻是语已寻</a><a name="0669c24" id="0669c24">即行筹。告诸声闻众菩萨众有大神通能作</a><a name="0669c25" id="0669c25">神境通者。可受此筹。明日晨朝入波吒离</a><a name="0669c26" id="0669c26">城。时清净慧菩萨遍行筹已。即请世尊</a><a name="0669c27" id="0669c27"><p>尔时世尊于晨朝时。齐整衣服以大威严以</a><a name="0669c28" id="0669c28">大眷属。以大神力游戏加持。与诸大众即乘</a><a name="0669c29" id="0669c29">虚空。天龙药叉乾闼婆阿修罗迦楼罗紧那<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190669b.htm'><img src='up.gif' border=0></a>
<a href='T190670a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>