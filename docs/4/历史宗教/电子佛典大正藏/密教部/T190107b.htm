<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0107b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷1)</font> 大佛顶如来万行首楞严经序 <font face='Arial'>T19, p0107b</h2></font><hr>
<span class='old'>
</a><a name="0107a28" id="0107a28">外者。阿难答言世尊在堂。不见如来能见林</a><a name="0107a29" id="0107a29">泉。无有是处。阿难汝亦如是。汝之心灵一</span><a name="0107b01" id="0107b01">切明了。若汝现前所明了心实在身内。尔时</a><a name="0107b02" id="0107b02">先合了知内身。颇有众生先见身中后观外</a><a name="0107b03" id="0107b03">物。纵不能见心肝脾胃。爪生发长筋转脤摇。</a><a name="0107b04" id="0107b04">诚合明了如何不知。必不内知云何知外。是</a><a name="0107b05" id="0107b05">故应知汝言觉了能知之心。住在身内无有</a><a name="0107b06" id="0107b06">是处。阿难稽首而白佛言。我闻如来如是法</a><a name="0107b07" id="0107b07">音。悟知我心实居身外。所以者何。譬如灯光</a><a name="0107b08" id="0107b08">然于室中。是灯必能先照室内。从其室门后</a><a name="0107b09" id="0107b09">及庭际。一切众生不见身中独见身外。亦如</a><a name="0107b10" id="0107b10">灯光居在室外不能照室。是义必明将无所</a><a name="0107b11" id="0107b11">惑。同佛了义得无妄耶</a><a name="0107b12" id="0107b12"><p>佛告阿难是诸比丘。适来从我室罗筏城。循</a><a name="0107b13" id="0107b13">乞抟食归只陀林。我已宿斋。汝观比丘一人</a><a name="0107b14" id="0107b14">食时诸人饱不。阿难答言不也世尊。何以故。</a><a name="0107b15" id="0107b15">是诸比丘。虽阿罗汉躯命不同。云何一人能</a><a name="0107b16" id="0107b16">令众饱。佛告阿难若汝觉了知见之心实在</a><a name="0107b17" id="0107b17">身外。身心相外自不相干。则心所知身不能</a><a name="0107b18" id="0107b18">觉。觉在身际心不能知。我今示汝兜罗绵手。</a><a name="0107b19" id="0107b19">汝眼见时心分别不。阿难答言如是世尊。佛</a><a name="0107b20" id="0107b20">告阿难若相知者云何在外。是故应知汝言</a><a name="0107b21" id="0107b21">觉了能知之心住在身外。无有是处</a><a name="0107b22" id="0107b22"><p>阿难白佛言世尊如佛所言不见内故不居身</a><a name="0107b23" id="0107b23">内。身心相知不相离故不在身外。我今思惟</a><a name="0107b24" id="0107b24">知在一处。佛言处今何在。阿难言。此了知</a><a name="0107b25" id="0107b25">心。既不知内而能见外。如我思忖潜伏根里。</a><a name="0107b26" id="0107b26">犹如有人取琉璃碗合其两眼。虽有物合而</a><a name="0107b27" id="0107b27">不留碍。彼根随见随即分别。然我觉了能知</a><a name="0107b28" id="0107b28">之心。不见内者为在根故。分明瞩外无障碍</a><a name="0107b29" id="0107b29">者潜根内故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190107a.htm'><img src='up.gif' border=0></a>
<a href='T190107c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>