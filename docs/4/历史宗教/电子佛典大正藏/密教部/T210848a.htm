<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1343 尊胜菩萨所问一切诸法入无量门陀罗尼经 0848a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1343 尊胜菩萨所问一切诸法入无量门陀罗尼经</font> <font face='Arial'>(卷1)</font> <font face='Arial'>T21, p0848a</h2></font><hr>
<span class='old'>
</a><a name="0847c28" id="0847c28">此陀罗尼者。不得阴界诸入。若不得阴界诸</a><a name="0847c29" id="0847c29">入。则不得一切诸法。若不得一切诸法是人</span><a name="0848a01" id="0848a01">即疾成就此陀罗尼。复次尊胜。诸法实不可</a><a name="0848a02" id="0848a02">得。但以言语法故名为阴界诸入。阴界诸入</a><a name="0848a03" id="0848a03">故名为聚集。一切诸法实无聚集。何以故。色</a><a name="0848a04" id="0848a04">性不可得故。如地地自性成就水水自性成</a><a name="0848a05" id="0848a05">就火火自性成就风风自性成就。如是诸大</a><a name="0848a06" id="0848a06">自性成就。无增无减无有聚合。实不可得无</a><a name="0848a07" id="0848a07">有处所。云何名色如色。地水火风亦复如是。</a><a name="0848a08" id="0848a08">过去无作者。未来无作者。现在无作者。何以</a><a name="0848a09" id="0848a09">故。一切诸法。无形无色无生无灭。法若不生</a><a name="0848a10" id="0848a10">则无有灭。若无生灭则无作为。复次言有色</a><a name="0848a11" id="0848a11">故则有过去未来现在。是色实不可得。若色</a><a name="0848a12" id="0848a12">实不可得。当知则无过去未来现在。是故此</a><a name="0848a13" id="0848a13">色痛想行识亦复如是。是故能入者即是入</a><a name="0848a14" id="0848a14">陀罗尼。入此陀罗尼者即名入此阴。若入</a><a name="0848a15" id="0848a15">是阴即名得陀罗尼。此陀罗尼者。名之为持。</a><a name="0848a16" id="0848a16">此持何所持。持无所得。名之为持。所言得者。</a><a name="0848a17" id="0848a17">以言语法故。有名字音声假合。实无所得假</a><a name="0848a18" id="0848a18">名为作。实无阴无入。实无法可持。何以故。</a><a name="0848a19" id="0848a19">此无作法假名为色。此无作法云何聚集。若</a><a name="0848a20" id="0848a20">可聚集假名为阴。若不聚集云何名阴。复次</a><a name="0848a21" id="0848a21">尊胜。犹多集诸法。名之为舍。名之为城。如因</a><a name="0848a22" id="0848a22">有地墙壁梁柱椽梠门户向牖名之为舍。因</a><a name="0848a23" id="0848a23">集多舍巷陌楼阁埤堄却敌园林池堑。名之</a><a name="0848a24" id="0848a24">为城。若离此众物城不可得。如是如是。尊胜。</a><a name="0848a25" id="0848a25">为假合众缘。名为色阴。求此实相实不可得。</a><a name="0848a26" id="0848a26">若不可得何有聚集。若无聚集何处有色如</a><a name="0848a27" id="0848a27">色。痛想行识亦复如是。复次尊胜。若入此阴</a><a name="0848a28" id="0848a28">即名入陀罗尼门。尊胜。此陀罗尼亦不可</a><a name="0848a29" id="0848a29">得。何以故。如眼眼不可得界界不可得。耳鼻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210847c.htm'><img src='up.gif' border=0></a>
<a href='T210848b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>