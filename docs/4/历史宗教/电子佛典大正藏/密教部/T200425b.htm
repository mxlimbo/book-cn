<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1097 不空罥索陀罗尼自在王咒经 0425b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1097 不空罥索陀罗尼自在王咒经</font> <font face='Arial'>(卷2)</font> 成就策使罗刹童子分第八 <font face='Arial'>T20, p0425b</h2></font><hr>
<span class='old'>
</a><a name="0425a28" id="0425a28"><p><b>　　<A NAME="n526"></A>成就策使罗刹童子分第八</b></a><a name="0425a29" id="0425a29"><p>尔时圣观自在菩萨。复说策使罗刹童子之</span><a name="0425b01" id="0425b01">法。若欲使时。其持咒者应先画作罗刹童子。</a><a name="0425b02" id="0425b02">色相形容如童子像。以一切庄具严饰其身。</a><a name="0425b03" id="0425b03">于头之上为五发髻。面状喜悦身相端严。衣</a><a name="0425b04" id="0425b04">服黄色如乘空行。手执莲华其体金色。如是</a><a name="0425b05" id="0425b05">画已安置密处。若佛堂中若在房内。于白月</a><a name="0425b06" id="0425b06">八日或十四日。持八戒斋于像帧前。散华烧</a><a name="0425b07" id="0425b07">香末香涂香。悬诸华鬘及种种饮食而为供</a><a name="0425b08" id="0425b08">养。于其像前结加趺坐。诵不空罥索心神咒</a><a name="0425b09" id="0425b09">王一百八遍。现前即见罗刹童子。随持咒人</a><a name="0425b10" id="0425b10">有所希愿皆令满足。其持咒者语童子言。汝</a><a name="0425b11" id="0425b11">今作我驱策使者。童子答言如是如是。我当</a><a name="0425b12" id="0425b12">策励承事供养。随汝驱使皆令速疾。而得成</a><a name="0425b13" id="0425b13">办不生疲厌。其持咒人常应勤心。供养童子</a><a name="0425b14" id="0425b14">形像不作轻欺。若欲食时先与童子不得遗</a><a name="0425b15" id="0425b15">忘。若能如是驱使自在。所须财物皆能与之。</a><a name="0425b16" id="0425b16">亦复示其伏藏之处。随持咒人所须庄具及</a><a name="0425b17" id="0425b17">与资财。皆为将来无所乏少。而此童子若眼</a><a name="0425b18" id="0425b18">所见若耳所闻。皆来密向持咒之人耳边而</a><a name="0425b19" id="0425b19">说。令持咒者忆念宿世所有生事。若持咒人</a><a name="0425b20" id="0425b20">问童子过去未来现在之事。皆依实答终无</a><a name="0425b21" id="0425b21">虚妄</a><a name="0425b22" id="0425b22"><p><b>　　<A NAME="n527"></A>成就使死尸取伏藏分第九</b></a><a name="0425b23" id="0425b23"><p>尔时圣观自在菩萨。说取伏藏之法。若有欲</a><a name="0425b24" id="0425b24">取地中伏藏。其持咒人先当诵咒防自身已。</a><a name="0425b25" id="0425b25">即往冢间取丈夫尸。身形之上无疮瘢者。应</a><a name="0425b26" id="0425b26">与洗浴洗浴尸已。即取香华涂其两足而供</a><a name="0425b27" id="0425b27">养之。而便诵咒咒尸令起。作如是言。尊师今</a><a name="0425b28" id="0425b28">者与我何事。彼尸即从索纸笔墨。其持咒人</a><a name="0425b29" id="0425b29">即赍纸等而与死尸。彼尸即如法。抄写取伏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200425a.htm'><img src='up.gif' border=0></a>
<a href='T200425c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>