<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0147b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷9)</font> <font face='Arial'>T19, p0147b</h2></font><hr>
<span class='old'>
</a><a name="0147a28" id="0147a28">中得少为足。如第四禅无闻比丘妄言证圣。</a><a name="0147a29" id="0147a29">天报已毕衰相现前。谤阿罗汉身遭后有。堕</span><a name="0147b01" id="0147b01">阿鼻狱。汝应谛听吾今为汝子细分别。阿难</a><a name="0147b02" id="0147b02">起立并其会中同有学者。欢喜顶礼伏听慈</a><a name="0147b03" id="0147b03">诲</a><a name="0147b04" id="0147b04"><p>佛告阿难及诸大众。汝等当知有漏世界十</a><a name="0147b05" id="0147b05">二类生。本觉妙明觉圆心体。与十方佛无二</a><a name="0147b06" id="0147b06">无别。由汝妄想迷理为咎痴爱发生。生发遍</a><a name="0147b07" id="0147b07">迷故有空性。化迷不息有世界生。则此十方</a><a name="0147b08" id="0147b08">微尘国土非无漏者。皆是迷顽妄想安立。当</a><a name="0147b09" id="0147b09">知虚空生汝心内。犹如片云点太清里。况诸</a><a name="0147b10" id="0147b10">世界在虚空耶。汝等一人发真归元。此十方</a><a name="0147b11" id="0147b11">空皆悉销殒。云何空中所有国土而不振裂。</a><a name="0147b12" id="0147b12">汝辈修禅饰三摩地。十方菩萨及诸无漏大</a><a name="0147b13" id="0147b13">阿罗汉。心精通[淴-心+目]当处湛然。一切魔王及</a><a name="0147b14" id="0147b14">与鬼神诸凡夫天。见其宫殿无故崩裂。大地</a><a name="0147b15" id="0147b15">振坼水陆飞腾。无不惊慑。凡夫昏暗不觉迁</a><a name="0147b16" id="0147b16">讹。彼等咸得五种神通唯除漏尽。恋此尘劳。</a><a name="0147b17" id="0147b17">如何令汝摧裂其处。是故神鬼及诸天魔魍</a><a name="0147b18" id="0147b18">魉妖精。于三昧时佥来恼汝。然彼诸魔虽有</a><a name="0147b19" id="0147b19">大怒。彼尘劳内汝妙觉中。如风吹光如刀断</a><a name="0147b20" id="0147b20">水了不相触。汝如沸浪彼如坚冰。暖气渐邻</a><a name="0147b21" id="0147b21">不日销殒。徒恃神力但为其客。成就破乱。由</a><a name="0147b22" id="0147b22">汝心中五阴主人。主人若迷客得其便。当处</a><a name="0147b23" id="0147b23">禅那觉悟无惑。则彼魔事无奈汝何。阴销入</a><a name="0147b24" id="0147b24">明则彼群邪咸受幽气。明能破暗近自销殒。</a><a name="0147b25" id="0147b25">如何敢留扰乱禅定。若不明悟被阴所迷。则</a><a name="0147b26" id="0147b26">汝阿难必为魔子成就魔人。如摩登伽殊为</a><a name="0147b27" id="0147b27">眇劣。彼虽咒汝破佛律仪。八万行中秖毁</a><a name="0147b28" id="0147b28">一戒。心清净故尚未沦溺。此乃隳汝宝觉全</a><a name="0147b29" id="0147b29">身。如宰臣家忽逢籍没。宛转零落无可哀救<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190147a.htm'><img src='up.gif' border=0></a>
<a href='T190147c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>