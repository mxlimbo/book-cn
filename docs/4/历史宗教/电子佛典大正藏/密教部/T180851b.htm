<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0901 陀罗尼集经 0851b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 901 陀罗尼集经</font> <font face='Arial'>(卷7)</font> 金刚藏眷属法印咒品第二 金刚藏受法坛 <font face='Arial'>T18, p0851b</h2></font><hr>
<span class='old'>
</a><a name="0851a28" id="0851a28">法。一种无别。庄严道场悬诸幡盖。种种宝</a><a name="0851a29" id="0851a29">物庄严之具。具办种种华香之类。于道场中</span><a name="0851b01" id="0851b01">作方四肘五色法坛。其坛四角四门。各着一</a><a name="0851b02" id="0851b02">口新净水罐。其坛中心作莲华座。其坛中心</a><a name="0851b03" id="0851b03">亦着一罐。其火炉边亦一水罐。其五罐等各</a><a name="0851b04" id="0851b04">满盛净水。兼着五谷。于其罐口。各以柏叶</a><a name="0851b05" id="0851b05">梨枝塞之。仍各生绢三尺系上。迎金刚像。</a><a name="0851b06" id="0851b06">安着中心水罐之后。若无画像。作印法请金</a><a name="0851b07" id="0851b07">刚。安置亦得无咎。次第安置四十九灯。五十</a><a name="0851b08" id="0851b08">盘中盛种种食。又以薰陆香沉水香安悉</a><a name="0851b09" id="0851b09">香。是三种捣共和为丸。大如小枣。一千八丸。</a><a name="0851b10" id="0851b10">及烧胡麻粳米酥蜜乳酪等物。其坛西门南</a><a name="0851b11" id="0851b11">置火炉。其炉入地作之。四面各一肘深一</a><a name="0851b12" id="0851b12">肘。其火炉中画作莲华。种种办讫。香汤洗</a><a name="0851b13" id="0851b13">浴着新净衣。入道场中。作印护身结界毕已。</a><a name="0851b14" id="0851b14">作印召请金刚菩萨。安置坐竟。先作华香法</a><a name="0851b15" id="0851b15">事供养。次作诸法印咒供养。次烧胡麻粳米</a><a name="0851b16" id="0851b16">酥蜜相和供养。一如上法。然后取前香丸。</a><a name="0851b17" id="0851b17">用大心咒。一一各别咒七遍已。投火中烧。如</a><a name="0851b18" id="0851b18">是烧尽一千八丸。当尔之时。金刚像上。现</a><a name="0851b19" id="0851b19">金刚藏王菩萨之身。问行者言。汝欲何法。</a><a name="0851b20" id="0851b20">是时行者即把香炉随意报答。时金刚藏王</a><a name="0851b21" id="0851b21">满其愿已。忽然不现。行者当时即得其验。供</a><a name="0851b22" id="0851b22">养毕已。次第取其坛中水罐。出道场外。诣</a><a name="0851b23" id="0851b23">水坛上。次第灌其受法人顶。各灌顶已。着新</a><a name="0851b24" id="0851b24">净衣。引入道场顶礼佛已。与作护身一如上</a><a name="0851b25" id="0851b25">法。发遣金刚藏王菩萨扫除处所。残食散施</a><a name="0851b26" id="0851b26">一切众生。尔时佛告金刚藏等菩萨摩诃萨</a><a name="0851b27" id="0851b27">众言。汝等眷属今献诸咒。微妙甚深希有秘</a><a name="0851b28" id="0851b28">密法藏。得有如是利益之事。我亦从昔已来。</a><a name="0851b29" id="0851b29">曾学是法皆得成就。汝等亦须坚持梵行常<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180851a.htm'><img src='up.gif' border=0></a>
<a href='T180851c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>