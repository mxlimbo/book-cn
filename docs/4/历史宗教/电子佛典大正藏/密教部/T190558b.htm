<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0558b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷7)</font> 菩萨璎珞庄严品第六之一 <font face='Arial'>T19, p0558b</h2></font><hr>
<span class='old'>
</a><a name="0558a28" id="0558a28">萨复有二种智慧璎珞庄严。谓远离恶作现</a><a name="0558a29" id="0558a29">起烦恼。菩萨复有三种智慧璎珞庄严。谓</span><a name="0558b01" id="0558b01">断除愚痴破无明藏除去黑暗。菩萨复有四</a><a name="0558b02" id="0558b02">种智慧璎珞庄严。谓知苦智慧断集智慧。证</a><a name="0558b03" id="0558b03">灭智慧修道智慧。菩萨复有五种智慧璎珞</a><a name="0558b04" id="0558b04">庄严。谓戒蕴清净。戒体如空不可得故。定蕴</a><a name="0558b05" id="0558b05">清净。发胜智慧起动念故。解脱蕴清净。一</a><a name="0558b06" id="0558b06">切诸法体无二故。解脱知见蕴清净。了知三</a><a name="0558b07" id="0558b07">世体平等故。法蕴清净。诸法体性无染着故。</a><a name="0558b08" id="0558b08">菩萨复有六种智慧璎珞庄严。谓布施波罗</a><a name="0558b09" id="0558b09">蜜多三轮清净。谓我轮清净。知我如幻体平</a><a name="0558b10" id="0558b10">等故。众生轮清净。了所化生皆如梦故。菩提</a><a name="0558b11" id="0558b11">心轮清净。不求世间异熟果故。净戒波罗蜜</a><a name="0558b12" id="0558b12">多三轮清净。谓身轮清净。犹如镜像体平等</a><a name="0558b13" id="0558b13">故。语轮清净。犹如谷响体平等故。意轮清净。</a><a name="0558b14" id="0558b14">了心如幻体平等故。安忍波罗蜜多三轮清</a><a name="0558b15" id="0558b15">净。谓离嗔清净。忍受粗恶加毁辱故。离爱清</a><a name="0558b16" id="0558b16">净。断于称赞敬养等故。断支节清净。观察法</a><a name="0558b17" id="0558b17">身体无二故。精进波罗蜜多三轮清净。谓无</a><a name="0558b18" id="0558b18">功用清净。观察生死犹如梦故。坚固清净。心</a><a name="0558b19" id="0558b19">如金刚不可坏故。取舍清净。超过诸相无取</a><a name="0558b20" id="0558b20">舍故。静虑波罗蜜多三轮清净。谓本性清净</a><a name="0558b21" id="0558b21">无转智故。妙观清净。无执着故。因缘清净。生</a><a name="0558b22" id="0558b22">神通故。方便波罗蜜多三轮清净。谓财摄清</a><a name="0558b23" id="0558b23">净。成熟一切众生界故。总持清净。受持一切</a><a name="0558b24" id="0558b24">妙法门故。大愿清净。庄严种种净佛刹故。菩</a><a name="0558b25" id="0558b25">萨复有七种智慧璎珞庄严。所谓无念智慧。</a><a name="0558b26" id="0558b26">住于离念四念住故。无生灭智住正断故。身</a><a name="0558b27" id="0558b27">心寂静住神足故。具知根智住诸根故。摧破</a><a name="0558b28" id="0558b28">四魔住诸力故。知法本性住七觉故。知去来</a><a name="0558b29" id="0558b29">智住八圣故。菩萨复有八种智慧璎珞庄严。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190558a.htm'><img src='up.gif' border=0></a>
<a href='T190558c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>