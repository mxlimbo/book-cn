<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1057a 千眼千臂观世音菩萨陀罗尼神咒经 0087a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1057a 千眼千臂观世音菩萨陀罗尼神咒经</font> <font face='Arial'>(卷1)</font> 请佛三昧印第十二 置十肘曼拏罗坛法 <font face='Arial'>T20, p0087a</h2></font><hr>
<span class='old'>
</a><a name="0086c28" id="0086c28">香及白芥子。咒二十一遍掷火中烧。一切神</a><a name="0086c29" id="0086c29">鬼病者自然臣伏。记有疫病流行。当作四肘</span><a name="0087a01" id="0087a01">水曼茶罗。取好牛酥咒一百八遍火中烧之。</a><a name="0087a02" id="0087a02">一切灾疫悉皆消灭。又取酥少分。与疫病人</a><a name="0087a03" id="0087a03">食之立即除愈。昔有罽宾国疫疾流行。人得</a><a name="0087a04" id="0087a04">病者不过一二日并死。有婆罗门真帝将此</a><a name="0087a05" id="0087a05">法行。疫病应时即得消灭。行病鬼王出离国</a><a name="0087a06" id="0087a06">境知有验矣。又法他国侵绕盗贼逆乱起来。</a><a name="0087a07" id="0087a07">作前第一总摄身印咒一百八遍。一切盗贼</a><a name="0087a08" id="0087a08">自然殄灭。若一切业报众生命根尽者。作前</a><a name="0087a09" id="0087a09">灭尽定印日日供养。烧况水香诵咒满一千</a><a name="0087a10" id="0087a10">八十遍。即当转其业障。昔波罗奈国有一长</a><a name="0087a11" id="0087a11">者。唯有一子寿年合得十六。至年十五有一</a><a name="0087a12" id="0087a12">婆罗门巡门乞食。见其长者愁忧不乐。夫妻</a><a name="0087a13" id="0087a13">憔悴面无光泽。婆罗门问曰。长者何为不乐。</a><a name="0087a14" id="0087a14">长者说向因缘。婆罗门答言。长者不须愁忧。</a><a name="0087a15" id="0087a15">但取贫道处分子得寿年长远。于时婆罗门</a><a name="0087a16" id="0087a16">作此法门一日一夜。得阎罗王报云。长者其</a><a name="0087a17" id="0087a17">子命根只合十六。今已十五唯有一年。今遇</a><a name="0087a18" id="0087a18">善因缘得年八十故来相报。尔时长者夫妻</a><a name="0087a19" id="0087a19">欢喜踊跃。罄舍家资次施佛法众僧。当知此</a><a name="0087a20" id="0087a20">法不可思议具大神验。已曾入大都会三曼</a><a name="0087a21" id="0087a21">荼罗金刚大道场者。不须作曼荼罗。唯须结</a><a name="0087a22" id="0087a22">印诵咒。无愿不果速当成佛。若有女人临当</a><a name="0087a23" id="0087a23">产时受大苦恼。咒酥二十一遍令彼食之。必</a><a name="0087a24" id="0087a24">定安乐。所生男女具大相好。众善庄严宿殖</a><a name="0087a25" id="0087a25">德本令人爱敬。常于人中受胜快乐。若有众</a><a name="0087a26" id="0087a26">生有眼痛者。咒师以菩萨千眼印咒二十一</a><a name="0087a27" id="0087a27">遍。以印印眼眼即除愈。以此大因缘其人获</a><a name="0087a28" id="0087a28">得天眼。光明彻见上界。种种天人受胜快乐</a><a name="0087a29" id="0087a29">处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200086c.htm'><img src='up.gif' border=0></a>
<a href='T200087b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>