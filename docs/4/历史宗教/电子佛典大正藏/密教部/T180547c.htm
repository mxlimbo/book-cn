<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0889 一切如来大秘密王未曾有最上微妙大曼拏罗经 0547c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 889 一切如来大秘密王未曾有最上微妙大曼拏罗经</font> <font face='Arial'>(卷2)</font> 阿阇梨品第三 <font face='Arial'>T18, p0547c</h2></font><hr>
<span class='old'>
</a><a name="0547b28" id="0547b28">于三宝。不依阿阇梨所有旨教者。以因果故</a><a name="0547b29" id="0547b29">命终之后当堕叫唤地狱。后生人间以其余</span><a name="0547c01" id="0547c01">业生于犬中。复次金刚手白世尊言。一切智</a><a name="0547c02" id="0547c02">智一切有情恒在心念。惟愿为我说于一切</a><a name="0547c03" id="0547c03">最上真言之行。云何大阿阇梨知息灾增益</a><a name="0547c04" id="0547c04">及敬爱调伏等法。乃至持诵之人修相应观</a><a name="0547c05" id="0547c05">想。及曼拏罗护摩之法者。彼阿阇梨住智慧</a><a name="0547c06" id="0547c06">轮灭一切罪者</a><a name="0547c07" id="0547c07"><p>佛言金刚手若阿阇梨于真言中修行者。具</a><a name="0547c08" id="0547c08">大悲心愍念一切婆罗门外道尼干等。以真</a><a name="0547c09" id="0547c09">实言劝喻开发。令信甚深秘密之法。而于同</a><a name="0547c10" id="0547c10">学亦不谤毁坚持五戒。复行甚深十波罗蜜</a><a name="0547c11" id="0547c11">圆满大智。又复阿阇梨能救度有情。能与除</a><a name="0547c12" id="0547c12">灭一切罪障。又自远离杀生及彼妄语。自不</a><a name="0547c13" id="0547c13">饮酒亦不劝他。何以故以彼饮酒是为一切</a><a name="0547c14" id="0547c14">过失根本。若阿阇梨行不真实妄称有德。又</a><a name="0547c15" id="0547c15">复执好俗间典籍文字歌咏。又复赞叹我执</a><a name="0547c16" id="0547c16">人执有情阿阇梨若如是者。决定堕于地狱</a><a name="0547c17" id="0547c17">恶趣</a><a name="0547c18" id="0547c18"><p>又金刚手白言。若阿阇梨受行世法恒取快</a><a name="0547c19" id="0547c19">乐。恒食酒肉荤辛之味彼阿阇梨云何度弟</a><a name="0547c20" id="0547c20">子入曼拏罗。云何度弟子免轮回之难。云何</a><a name="0547c21" id="0547c21">可得真言悉地。我今疑惑其事云何</a><a name="0547c22" id="0547c22"><p>佛言金刚手无有阿阇梨。受行世法恒取快</a><a name="0547c23" id="0547c23">乐。乐食酒肉荤辛之味者。若有阿阇梨乐修</a><a name="0547c24" id="0547c24">相应之行者。乃真得名阿阇梨。金刚手汝听</a><a name="0547c25" id="0547c25">菩萨之行。我今说之。菩萨行者奉持戒法行</a><a name="0547c26" id="0547c26">菩萨道。深信坚固志乐相应。住无分别无碍</a><a name="0547c27" id="0547c27">之法。不行妄语杀生饮酒戏乐我人见等。如</a><a name="0547c28" id="0547c28">是奉戒无有过失。此为阿阇梨所行菩萨之</a><a name="0547c29" id="0547c29">行。若阿阇梨于一切事有所阙者。是于戒行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180547b.htm'><img src='up.gif' border=0></a>
<a href='T180548a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>