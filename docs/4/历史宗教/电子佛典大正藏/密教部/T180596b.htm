<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0892 佛说大悲空智金刚大教王仪轨经 0596b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 892 佛说大悲空智金刚大教王仪轨经</font> <font face='Arial'>(卷3)</font> 说方便品第十三 <font face='Arial'>T18, p0596b</h2></font><hr>
<span class='old'>
</a><a name="0596a28" id="0596a28">报作观离相。修瑜伽者于四刹那正行当如</a><a name="0596a29" id="0596a29">是知。庄严者。即初喜中方便为说种种理事。</span><a name="0596b01" id="0596b01">果报者。谓即胜喜知妙乐触。作观者。谓即离</a><a name="0596b02" id="0596b02">喜我所受用为说寻伺。离相者。即俱生喜远</a><a name="0596b03" id="0596b03">离三种贪与无贪及彼中间。复次灌顶阿阇</a><a name="0596b04" id="0596b04">梨。以四种秘密观想次第。发清净心熙怡顾</a><a name="0596b05" id="0596b05">视。知具福慧灭除烦恼。于诸众生因缘成熟。</a><a name="0596b06" id="0596b06">为说四种澡沐灌顶。以二手执金刚铃杵。其</a><a name="0596b07" id="0596b07">灌顶者面目熙怡庄严色相。以大拇指无名</a><a name="0596b08" id="0596b08">指。施设种种供养已。为说摄受大印。知彼弟</a><a name="0596b09" id="0596b09">子是大种族。远离嗔恚及我慢习。调御教诲</a><a name="0596b10" id="0596b10">执金刚杵。随其本尊说灌顶作用相应契印。</a><a name="0596b11" id="0596b11">见自师尊恭敬供养。如佛世尊具大寂静。于</a><a name="0596b12" id="0596b12">此金刚瑜伽出生成就印法不应分别。又应</a><a name="0596b13" id="0596b13">如我以大威力。于生死泥拔济沉溺作大归</a><a name="0596b14" id="0596b14">救。尔时弟子执金刚杵。以尽世甘美广大饮</a><a name="0596b15" id="0596b15">食。烧香涂香幢幡宝铎。及妙华鬘是等供养。</a><a name="0596b16" id="0596b16">于种种胜喜妙乐刹那远离。乃至菩提最后</a><a name="0596b17" id="0596b17">边际。持金刚杵利诸含识。又为弟子说大悲</a><a name="0596b18" id="0596b18">智安住一切。是身非身无有二相。观动植等</a><a name="0596b19" id="0596b19">皆幻化相。轮坛方便毕竟无疑。诸同学者如</a><a name="0596b20" id="0596b20">己眷属。时金刚藏白佛言。世尊云何名诸佛</a><a name="0596b21" id="0596b21">身最上轮坛。如其次第为我除疑。佛言是曼</a><a name="0596b22" id="0596b22">拏罗者。坚固菩提心作大施会。如虚空轮清</a><a name="0596b23" id="0596b23">净境界。应知是名金刚瑜伽莲华部义</a><a name="0596b24" id="0596b24"><p>时金刚藏复白佛言。世尊持何等戒住何三</a><a name="0596b25" id="0596b25">昧。佛言一者不应杀害众生。当共一心如护</a><a name="0596b26" id="0596b26">己有。二者无不与故取他人玩好。三者无欲</a><a name="0596b27" id="0596b27">邪行知本性空故。四者无虚妄语世出世间</a><a name="0596b28" id="0596b28">发最上愿。时诸瑜伽者于佛世尊作如是言</a><a name="0596b29" id="0596b29"><p class='lg'>　　云何名根境　　　云何十二处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180596a.htm'><img src='up.gif' border=0></a>
<a href='T180596c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>