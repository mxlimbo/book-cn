<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0699a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷9)</font> 劝证品第十九之一 <font face='Arial'>T21, p0699a</h2></font><hr>
<span class='old'>
</a><a name="0698c28" id="0698c28">坏一切三世事业。彼前后际亦不可知。云何</a><a name="0698c29" id="0698c29">名为三世边际。应当证知。摩那婆。所谓去来</span><a name="0699a01" id="0699a01">现在无边如是证知。摩那婆。我前所说宫殿</a><a name="0699a02" id="0699a02">门者。汝当觉知。彼非宫殿言宫殿故。涅槃亦</a><a name="0699a03" id="0699a03">尔。汝于是中莫生取着。无取著者乃名涅槃。</a><a name="0699a04" id="0699a04">摩那婆。复有第七义门。汝当应知我于往昔</a><a name="0699a05" id="0699a05">在生死中行菩萨时。凡所作业犹如幻师造</a><a name="0699a06" id="0699a06">作宫观诳惑他人我亦如是。为诸众生方便</a><a name="0699a07" id="0699a07">说法令彼证知。汝等思惟如来世尊为我等</a><a name="0699a08" id="0699a08">说真实法门。如彼幻师等无有异。摩那婆。是</a><a name="0699a09" id="0699a09">为第三善修功业方便证门。是中如来教说</a><a name="0699a10" id="0699a10">往昔所行之事。普为怜愍一切众生。非独为</a><a name="0699a11" id="0699a11">汝一身益也。汝等应当精勤奉行。摩那婆。汝</a><a name="0699a12" id="0699a12">应求证如是宫殿宝藏法门。摩那婆。世间藏</a><a name="0699a13" id="0699a13">中凡所有者。多是一切钱铜金银真珠琉璃</a><a name="0699a14" id="0699a14">虎珀车磲马瑙珂贝璧玉。乃至虽有种种</a><a name="0699a15" id="0699a15">妙宝摩尼诸珍。犹为世藏。如来宝藏则不如</a><a name="0699a16" id="0699a16">是。一切众生不能得见。以不见故多起疑惑。</a><a name="0699a17" id="0699a17">更相谓言。我等今者云何乃于不可见知法</a><a name="0699a18" id="0699a18">中而求名字。而如来藏无色可见。我今云何</a><a name="0699a19" id="0699a19">能得知解。何等众生发起此疑。唯彼愚痴无</a><a name="0699a20" id="0699a20">智慧者。摩那婆。有智之人于佛法中。不应分</a><a name="0699a21" id="0699a21">别若是若非。摩那婆。如来世尊智慧弟子。闻</a><a name="0699a22" id="0699a22">说深法不生疑惑。彼复不应如是分别此等</a><a name="0699a23" id="0699a23">诸法从何所来。然是诸法遍一切处。既无</a><a name="0699a24" id="0699a24">方所可以从来。况有住处。摩那婆。如来弟子</a><a name="0699a25" id="0699a25">善知法相。于甚深处不生疑惑。若有若无。亦</a><a name="0699a26" id="0699a26">无是念疑惑者谁。云何疑惑。何处疑惑。是故</a><a name="0699a27" id="0699a27">汝等于诸法相勿复生疑。摩那婆。譬如虚空</a><a name="0699a28" id="0699a28">本无疑惑。若彼虚空有疑惑者。是则不得名</a><a name="0699a29" id="0699a29">为无碍。汝等不可疑惑虚空。若言虚空生疑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210698c.htm'><img src='up.gif' border=0></a>
<a href='T210699b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>