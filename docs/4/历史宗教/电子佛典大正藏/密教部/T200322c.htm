<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1092 不空罥索神变真言经 0322c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1092 不空罥索神变真言经</font> <font face='Arial'>(卷18)</font> 十地真言品第三十一 <font face='Arial'>T20, p0322c</h2></font><hr>
<span class='old'>
</a><a name="0322b28" id="0322b28">敬无量。得此莲华顶真言明仙。乃至无上正</a><a name="0322b29" id="0322b29">等菩提。住法云地。随所方化增建佛事。秘密</span><a name="0322c01" id="0322c01">主汝问修行是陀罗尼真言。一一能成最上</a><a name="0322c02" id="0322c02">悉地。此不空罥索心王陀罗尼真言三昧耶。</a><a name="0322c03" id="0322c03">上法中法下法我皆演说。如是读诵受持之</a><a name="0322c04" id="0322c04">者。常净洗浴以香涂身。着净衣服于诸有</a><a name="0322c05" id="0322c05">情起大悲心。说真实语深信三宝敬事供养</a><a name="0322c06" id="0322c06">和上阇梨父母善友。备持律仪受持斯法。</a><a name="0322c07" id="0322c07">如是发行名真受持真言之人。当必决定得</a><a name="0322c08" id="0322c08">证无上正等菩提。尔时执金刚秘密主菩萨</a><a name="0322c09" id="0322c09">摩诃萨。闻说是法欢喜微笑。掌轮旋杵从座</a><a name="0322c10" id="0322c10">而起。曲躬合掌白言圣者。此等真言三昧耶。</a><a name="0322c11" id="0322c11">总名不空王莲华顶秘密心曼拏罗广大陀罗</a><a name="0322c12" id="0322c12">尼真言三昧耶。是等陀罗尼真言。但当读诵</a><a name="0322c13" id="0322c13">受持之者。皆得成就作大佛事。若有依法作</a><a name="0322c14" id="0322c14">大供养。每月依时一日一夜断语不食。或单</a><a name="0322c15" id="0322c15">食果或空服乳。或复常食三白饮食。昼夜精</a><a name="0322c16" id="0322c16">勤读诵受持。如是之人获何功德成何善根。</a><a name="0322c17" id="0322c17">住何刹土授何法门。尔时观世音菩萨摩诃</a><a name="0322c18" id="0322c18">萨。告执金刚秘密主菩萨摩诃萨言。如是</a><a name="0322c19" id="0322c19">总名不空王莲华顶陀罗尼真言三昧耶。秘</a><a name="0322c20" id="0322c20">密主谛听谛听。苾刍苾刍尼族姓男族姓女。</a><a name="0322c21" id="0322c21">白月一日承事供养。寂断诸语食三白食。读</a><a name="0322c22" id="0322c22">诵受持莲华顶陀罗尼真言。一观一一字如日</a><a name="0322c23" id="0322c23">光鬘。二观字光现观世音。三观字光现佛世</a><a name="0322c24" id="0322c24">尊。四观字光自性神力清净法界三昧。流出</a><a name="0322c25" id="0322c25">种种神通三摩地门。昼夜不绝乃至八日。一</a><a name="0322c26" id="0322c26">日一夜断食持者。此人则得除灭应受阿毗</a><a name="0322c27" id="0322c27">地狱。五无间罪一劫之苦。当舍命已生于西</a><a name="0322c28" id="0322c28">方极乐国土。莲华化生具宿住智。福命寿等</a><a name="0322c29" id="0322c29">八十千劫。受诸极乐。生生生处更不坠堕三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200322b.htm'><img src='up.gif' border=0></a>
<a href='T200323a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>