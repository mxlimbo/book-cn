<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1101 佛说大方广曼殊室利经 0453b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1101 佛说大方广曼殊室利经</font> <font face='Arial'>(卷1)</font> 观自在多罗菩萨经画像品 <font face='Arial'>T20, p0453b</h2></font><hr>
<span class='old'>
</a><a name="0453a28" id="0453a28">子。左边画善现天子。右手散华左手作敬礼</a><a name="0453a29" id="0453a29">相。上画宝盖诸天妓乐。四边空处悉画龙</span><a name="0453b01" id="0453b01">华。若修行者至诚供养顶礼一拜。灭除亿劫</a><a name="0453b02" id="0453b02">生死之罪</a><a name="0453b03" id="0453b03"><p><b>　　<A NAME="n551"></A>观自在多罗菩萨第二画像品</b></a><a name="0453b04" id="0453b04"><p>尔时观自在菩萨摩诃萨。复告多罗菩萨言。</a><a name="0453b05" id="0453b05">若修行人复欲成就第二画像法者。先于中</a><a name="0453b06" id="0453b06">台画无量寿佛。倚菩提树。左边画离垢菩萨</a><a name="0453b07" id="0453b07">白色种种庄严衣纱縠衣。手持白拂侧顾向</a><a name="0453b08" id="0453b08">佛。右边画四臂观自在菩萨。右第一手作无</a><a name="0453b09" id="0453b09">畏印。以中指大指捻数珠。展手作摩顶势。第</a><a name="0453b10" id="0453b10">二手作执杖形。左第一手持红莲华。第二手</a><a name="0453b11" id="0453b11">执军持。观自在菩萨右边。画多罗菩萨妙宝</a><a name="0453b12" id="0453b12">庄严身绿黄色。合掌捧青莲华。半跏而坐。</a><a name="0453b13" id="0453b13">作恭敬曲躬之相。离垢菩萨下。画三目四手</a><a name="0453b14" id="0453b14">毗俱胝菩萨。身着素衣。左第一手执莲华第</a><a name="0453b15" id="0453b15">二手执军持。右第一手作无畏印第二手执</a><a name="0453b16" id="0453b16">数珠。多罗菩萨下。画一髻罗刹。眼赤黑色</a><a name="0453b17" id="0453b17">担肚垂下。蛇为璎珞狗牙上出。着虎皮裙</a><a name="0453b18" id="0453b18">蟒蛇槃发。右手把钺斧左手持蛇罥索。以血</a><a name="0453b19" id="0453b19">涂身。二手合掌攒眉怒目作恐怖相。爪甲纤</a><a name="0453b20" id="0453b20">利交络象皮。毗俱胝下。画四臂马头菩萨。二</a><a name="0453b21" id="0453b21">手结根本印。右手持钺斧左手执莲华。丁字</a><a name="0453b22" id="0453b22">而立作忿怒相。像下画难陀跋难陀龙王。左</a><a name="0453b23" id="0453b23">手捧莲华茎右手作敬礼相池下画地天。捧</a><a name="0453b24" id="0453b24">宝槃胡跪瞻仰。四方四隅画八方神。上画</a><a name="0453b25" id="0453b25">日月诸天妓乐。五色云中洒甘雨势。观自在</a><a name="0453b26" id="0453b26">菩萨下画行者。着白衣执香炉胡跪瞻仰</a><a name="0453b27" id="0453b27"><p>若修行人于月八日或十五日或神通月。或</a><a name="0453b28" id="0453b28">顺吉宿。应食乳粥华果等食。或唯食香。依先</a><a name="0453b29" id="0453b29">持诵法三时澡浴不应睡眠。常坐茅草身衣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200453a.htm'><img src='up.gif' border=0></a>
<a href='T200453c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>