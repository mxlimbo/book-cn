<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0674a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷3)</font> 相好品第七之一 <font face='Arial'>T21, p0674a</h2></font><hr>
<span class='old'>
</a><a name="0673c28" id="0673c28">怀嗔毒共相论说。或时忿诤各有怨心。诣菩</a><a name="0673c29" id="0673c29">萨所辩讼求胜。菩萨尔时见彼众生嗔觉所</span><a name="0674a01" id="0674a01">恼。为救解故。以自在力而诲责曰。汝等众生</a><a name="0674a02" id="0674a02">勿得斗诤。夫斗诤者岂为入法。是畜生事。而</a><a name="0674a03" id="0674a03">诸畜生痴恚乱心。故求斗诤共相抵触。或相</a><a name="0674a04" id="0674a04">啮蹋。更相伺便。互相杀害。即是地狱众生恶</a><a name="0674a05" id="0674a05">法。汝诸众生勿学地狱。勿习畜生造诸恶业。</a><a name="0674a06" id="0674a06">汝等皆应归依如来归依法僧。尽形不杀受</a><a name="0674a07" id="0674a07">持五戒。我摄受汝。以我摄故。令汝今身常受</a><a name="0674a08" id="0674a08">安乐。舍此身已则生天上。如是菩萨。知诸众</a><a name="0674a09" id="0674a09">生舍诸恶事。各相慈爱无复恶心。在佛塔前。</a><a name="0674a10" id="0674a10">即便授与三归五戒。教导皆令断恶生善。如</a><a name="0674a11" id="0674a11">是菩萨。以能和合众生善根业因缘故。成就</a><a name="0674a12" id="0674a12">如是网缦等相。摩那婆。是为如来手足网缦</a><a name="0674a13" id="0674a13">善根因缘。我已说竟</a><a name="0674a14" id="0674a14"><p>复次摩那婆。如来指爪直长纤密无有疏减。</a><a name="0674a15" id="0674a15">成就因缘我今当说。汝等一心莫念他事。摩</a><a name="0674a16" id="0674a16">那婆。若有菩萨摩诃萨所在诸方。或独坐思</a><a name="0674a17" id="0674a17">惟。或与众谈论以无余念心常欢喜。如是菩</a><a name="0674a18" id="0674a18">萨。凡处世间随何等类。即能同彼而行。教化</a><a name="0674a19" id="0674a19">于彼。彼众若复贼盗。若旃陀罗。若猎师。若屠</a><a name="0674a20" id="0674a20">脍复有造作诸不善业。菩萨悉能随类觉知。</a><a name="0674a21" id="0674a21">以悲愍故为说法要。先教众生。远离种种诸</a><a name="0674a22" id="0674a22">不善事及以恶心。然后教令合十指掌口唱</a><a name="0674a23" id="0674a23">是言。我今归命世间所有尊重福田应受供</a><a name="0674a24" id="0674a24">者。为物出现。智人所赞。所谓诸佛如来应供</a><a name="0674a25" id="0674a25">正遍觉。及有正法僧宝之处。我皆等发无量</a><a name="0674a26" id="0674a26">敬心。如是菩萨化彼无量诸恶众生。皆令回</a><a name="0674a27" id="0674a27">心修诸善业。以是因缘成就妙甲。犹如赤铜。</a><a name="0674a28" id="0674a28">指直纤长软密光泽。摩那婆。是为如来指爪</a><a name="0674a29" id="0674a29">诸相功德因缘。我今说竟。摩那婆。汝于是中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210673c.htm'><img src='up.gif' border=0></a>
<a href='T210674b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>