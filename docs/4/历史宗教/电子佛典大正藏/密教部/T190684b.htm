<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1012 佛说出生无量门持经 0684b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1012 佛说出生无量门持经</font> <font face='Arial'>(卷1)</font> <font face='Arial'>T19, p0684b</h2></font><hr>
<span class='old'>
</a><br><a name="0684a28" id="0684a28">　　罪业障悉除　　　得妙无量持　</p></a><a name="0684a29" id="0684a29"><p>佛告舍利弗。乃昔过去无数劫时。有佛世尊</span><a name="0684b01" id="0684b01">号宝首焰王如来应供等正觉明行成善逝世</a><a name="0684b02" id="0684b02">间解无上士调御丈夫天人师佛世尊。舍利</a><a name="0684b03" id="0684b03">弗彼宝首焰王如来临灭度时。有转轮王名</a><a name="0684b04" id="0684b04">曰持光明。王四天下快得自在。王有太子名</a><a name="0684b05" id="0684b05">无念德道。其初生时形如十六岁童子。从彼</a><a name="0684b06" id="0684b06">世尊得闻此持。闻此持已专精求学。经七千</a><a name="0684b07" id="0684b07">岁不为睡眠之所荫盖。七千岁中未曾起身</a><a name="0684b08" id="0684b08">爱。未曾念王事。又七千岁中身不猗卧端坐</a><a name="0684b09" id="0684b09">正受。于是即见九十亿那由他诸佛。从其闻</a><a name="0684b10" id="0684b10">法皆能受持。便出家学道。九万岁中以是无</a><a name="0684b11" id="0684b11">量门出生之持广为人说。于一生中成就八</a><a name="0684b12" id="0684b12">十亿那由他人。立阿耨多罗三藐三菩提心。</a><a name="0684b13" id="0684b13">劝进教化令不退转。彼时众中有长者子名</a><a name="0684b14" id="0684b14">曰月幢。得闻是持至心随喜。彼以随喜善根</a><a name="0684b15" id="0684b15">因缘故。常得亲近九十亿佛。得最上持得最</a><a name="0684b16" id="0684b16">上处无量辩才。复于三劫亲近诸佛。三劫末</a><a name="0684b17" id="0684b17">时月幢得佛号灯光如来应供等正觉。彼时</a><a name="0684b18" id="0684b18">王子无念德道者。今西方无量寿佛是。舍利</a><a name="0684b19" id="0684b19">弗我亦与贤劫诸菩萨。曾闻此持闻已随喜。</a><a name="0684b20" id="0684b20">以此随喜善根因缘。除却四十万劫生死之</a><a name="0684b21" id="0684b21">罪。又得亲近九十亿佛。是故舍利弗若菩萨</a><a name="0684b22" id="0684b22">摩诃萨。欲得疾成阿耨多罗三藐三菩提者。</a><a name="0684b23" id="0684b23">于此妙持当勤随喜。随喜功德。乃至菩萨不</a><a name="0684b24" id="0684b24">退转地作大因缘。况复书持受诵如说修行。</a><a name="0684b25" id="0684b25">一切人民莫能思量称说其福。尔时世尊而</a><a name="0684b26" id="0684b26">说偈言</a><a name="0684b27" id="0684b27"><p class='lg'>　　闻经心随喜　　　书持敬讽诵</a><br><a name="0684b28" id="0684b28">　　天人莫能计　　　福报之限量</a><br><a name="0684b29" id="0684b29">　　生生常见佛　　　信向不回动<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190684a.htm'><img src='up.gif' border=0></a>
<a href='T190684c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>