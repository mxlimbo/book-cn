<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0754b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷20)</font> 法师弘护品第五十二 <font face='Arial'>T21, p0754b</h2></font><hr>
<span class='old'>
</a><a name="0754a28" id="0754a28">知。如是痴人欲于如来三种业藏无相法中</a><a name="0754a29" id="0754a29">建立诸相。憍尸迦。是亦法师无信分处。如来</span><a name="0754b01" id="0754b01">如是方便解释</a><a name="0754b02" id="0754b02"><p>复次憍尸迦。若有法师能于如是修多罗中。</a><a name="0754b03" id="0754b03">善巧取义住于正念。以诸方便开扬法门。为</a><a name="0754b04" id="0754b04">诸世间兴大利益。汝于彼时应善观察。当于</a><a name="0754b05" id="0754b05">何处有好园林。于彼林间多种树木及诸花</a><a name="0754b06" id="0754b06">果相状名字。皆应令彼诸众生等修治庄严。</a><a name="0754b07" id="0754b07">乃至以彼一揣牛粪涂树林地。既庄严已。然</a><a name="0754b08" id="0754b08">后应请法师演说。而彼法师当说法时。林间</a><a name="0754b09" id="0754b09">即有护林天神地神树神。及以上界所有诸</a><a name="0754b10" id="0754b10">天。一切乾闼婆紧那罗迦楼罗摩[<a href='javascript:showpic("images/023523.gif")'>目*侯</a>]罗伽诸</a><a name="0754b11" id="0754b11">龙夜叉。如是众类迭相告知。欢喜嗟赞彼</a><a name="0754b12" id="0754b12">庄严人。能以牛粪涂饰林下。忆念守护未曾</a><a name="0754b13" id="0754b13">暂忘。敬绕彼林如奉塔庙。憍尸迦。若彼法师</a><a name="0754b14" id="0754b14">普为世间不断法故。去离是处欲诣余方。尔</a><a name="0754b15" id="0754b15">时此地护林诸天及诸神等。犹常供养如是</a><a name="0754b16" id="0754b16">地林</a><a name="0754b17" id="0754b17"><p>复次憍尸迦。若有法师如是行者。斯人获得</a><a name="0754b18" id="0754b18">无量福聚。凡所言说人皆传受。何以故。以彼</a><a name="0754b19" id="0754b19">法师奉行佛教随顺法门无有违异终不断绝</a><a name="0754b20" id="0754b20">法义门故。憍尸迦。以是因缘为法师者。于是</a><a name="0754b21" id="0754b21">法中当自精勤然后教人。若不自励人谁信</a><a name="0754b22" id="0754b22">者。憍尸迦。以是义故。彼说法师应当善入</a><a name="0754b23" id="0754b23">如是法门。深智方便开显法藏故。以不放逸</a><a name="0754b24" id="0754b24">能得大力故。方便巧知定不受报故。起慈悲</a><a name="0754b25" id="0754b25">摄成心业果故。为诸众生知时节故。当至巧</a><a name="0754b26" id="0754b26">智不动真处故。时彼法师得如是已。须知众</a><a name="0754b27" id="0754b27">生善根方便智行差别然后说法。法师若得</a><a name="0754b28" id="0754b28">住是方便说法藏时。便得无量无等大功德</a><a name="0754b29" id="0754b29">聚。复得如是无量无边大智慧聚。当住大施<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210754a.htm'><img src='up.gif' border=0></a>
<a href='T210754c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>