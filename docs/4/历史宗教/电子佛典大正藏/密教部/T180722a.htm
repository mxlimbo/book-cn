<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0895a 苏婆呼童子请问经 0722a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 895a 苏婆呼童子请问经</font> <font face='Arial'>(卷1)</font> 分别处所分品第二 <font face='Arial'>T18, p0722a</h2></font><hr>
<span class='old'>
</a><a name="0721c28" id="0721c28">水洗足。一依前件分食法。供养本尊。一通</a><a name="0721c29" id="0721c29">无碍。一分自食。余者水陆过去七代父母及</span><a name="0722a01" id="0722a01">饿鬼。于前已释更不具名。依时而食勿犯过</a><a name="0722a02" id="0722a02">中。日三澡浴知时及节。献花涂香供养。以香</a><a name="0722a03" id="0722a03">泥揩手勿以赞叹。莫阙三时。所供养物莫令</a><a name="0722a04" id="0722a04">污触。夜三时唯烧香供养。以香泥揩手。勿以</a><a name="0722a05" id="0722a05">触手而结手印。念诵之时应坐茅草。若不办</a><a name="0722a06" id="0722a06">诸杂供养者。以奉花水亦得。花香者。一切水</a><a name="0722a07" id="0722a07">生及野泽山间。种种杂花香者。皆充供养行</a><a name="0722a08" id="0722a08">住坐立通许念诵唯除卧时不许持诵。念诵</a><a name="0722a09" id="0722a09">已讫。恒思六念。观察彼等种种功德勿令散</a><a name="0722a10" id="0722a10">乱</a><a name="0722a11" id="0722a11"><p><b>　　<A NAME="n518"></A>苏婆呼童子请问经除障分品第三</b></a><a name="0722a12" id="0722a12"><p>复次苏婆呼童子。念诵人若起一念。贪嗔痴</a><a name="0722a13" id="0722a13">等一切烦恼。与心相合者。名为生死烦恼。</a><a name="0722a14" id="0722a14">若除此心即得清净。诸佛常赞是法。名为解</a><a name="0722a15" id="0722a15">脱。譬如净水必无垢秽。以尘坌故令水浑浊。</a><a name="0722a16" id="0722a16">性本元净。以客尘烦恼浑心令浊。真性不现。</a><a name="0722a17" id="0722a17">若欲令不乱浊者。当取数珠。念诵人守心一</a><a name="0722a18" id="0722a18">境。数珠有多种。谓活儿子　莲华子　阿嚧</a><a name="0722a19" id="0722a19">陀啰阿叉子　水精　赤铜　锡　木患</a><a name="0722a20" id="0722a20">　琉璃　金银　镔铁　商佉</a><a name="0722a21" id="0722a21"><p>任取一色以为数珠。虔心执持数珠。已念诵</a><a name="0722a22" id="0722a22">或用右手或左手。应念真言。专心诵持勿令</a><a name="0722a23" id="0722a23">错乱。系心于本尊。或思真言并手印等。由如</a><a name="0722a24" id="0722a24">入定心勿散乱。调伏诸根端坐尊前。观想成</a><a name="0722a25" id="0722a25">已。微动两唇念持真言。人心逸荡由如风</a><a name="0722a26" id="0722a26">电猕猴掷树海波潮浪。谄曲自在耽着诸境。</a><a name="0722a27" id="0722a27">是故应须摄心不动。持诵真言。若心疲倦惛</a><a name="0722a28" id="0722a28">沉眠睡。心闷迷错者。应起经行。或观四方。或</a><a name="0722a29" id="0722a29">水洒面令得醒悟。或经行之次无故忆本师<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180721c.htm'><img src='up.gif' border=0></a>
<a href='T180722b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>