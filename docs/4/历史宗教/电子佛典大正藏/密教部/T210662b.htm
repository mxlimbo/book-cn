<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0662b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷1)</font> 缘起品第一 <font face='Arial'>T21, p0662b</h2></font><hr>
<span class='old'>
</a><a name="0662a28" id="0662a28">法宝藏不可思议。如是摩那婆。此陀罗尼妙</a><a name="0662a29" id="0662a29">法门中出生一切诸修多罗。一切章句。一切</span><a name="0662b01" id="0662b01">分别义。一切诸波罗蜜。故名为门。摩那婆。又</a><a name="0662b02" id="0662b02">陀罗尼者。悉能任持一切法故。亦名为地。佛</a><a name="0662b03" id="0662b03">告阿难。时彼放光如来应供正遍觉。说此法</a><a name="0662b04" id="0662b04">时。声震世界上彻梵宫。尔时阎魔境界及诸</a><a name="0662b05" id="0662b05">地狱饿鬼畜生诸苦恼处。闻此震声皆大叫</a><a name="0662b06" id="0662b06">唤。亦闻梵宫。阿难。时彼大梵天王及诸梵众</a><a name="0662b07" id="0662b07">闻叫声已。悉皆往诣放光佛所。问其因缘。世</a><a name="0662b08" id="0662b08">尊。向者叫声从何所出。阿难。时彼如来将欲</a><a name="0662b09" id="0662b09">说故。即便微笑。先以神力。令诸梵天悉见地</a><a name="0662b10" id="0662b10">狱诸恶道中受苦众生已。然后语言。诸梵天</a><a name="0662b11" id="0662b11">辈。即是斯等地狱饿鬼畜生。饥渴所逼生大</a><a name="0662b12" id="0662b12">苦恼。以苦迫故发此叫声。于是梵天复白佛</a><a name="0662b13" id="0662b13">言。善哉世尊。以佛力故。令此众生暂除诸苦</a><a name="0662b14" id="0662b14">少时安乐</a><a name="0662b15" id="0662b15"><p>尔时彼放光佛。即从眉间白毫放一光明。遍</a><a name="0662b16" id="0662b16">照地狱饿鬼畜生阎魔等界诸恶众生。灭除</a><a name="0662b17" id="0662b17">苦恼。所有地狱变成园池。是诸池中妙水盈</a><a name="0662b18" id="0662b18">满。池有诸花。所谓优钵罗花。波头摩花。拘物</a><a name="0662b19" id="0662b19">头花。分陀利花。池水香美清冷轻便。乃至放</a><a name="0662b20" id="0662b20">光如来入涅槃后。法住半劫。园池亦尔。阿难</a><a name="0662b21" id="0662b21">尔时梵天问彼佛言。世尊。何因缘故。如来微</a><a name="0662b22" id="0662b22">笑而复放此白毫光明。佛告梵天。我以念此</a><a name="0662b23" id="0662b23">地狱饿鬼畜生及阎魔界诸众生等过去业</a><a name="0662b24" id="0662b24">缘受是果报。及本愿故。我便微笑。又以知此</a><a name="0662b25" id="0662b25">诸众生等过业因缘堕三恶道。亦知业因多少</a><a name="0662b26" id="0662b26">苦尽时节。故我放光为作方便。放此光时。彼</a><a name="0662b27" id="0662b27">等一切受苦众生。蒙光照身心得安隐。各作</a><a name="0662b28" id="0662b28">是念。此是佛光。以念如来恶业得灭。亦蒙世</a><a name="0662b29" id="0662b29">尊慈悲力故舍诸苦恼。寻得命终生于人间。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210662a.htm'><img src='up.gif' border=0></a>
<a href='T210662c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>