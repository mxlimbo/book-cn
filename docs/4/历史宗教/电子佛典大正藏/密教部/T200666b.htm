<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1161 佛说观药王药上二菩萨经 0666b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1161 佛说观药王药上二菩萨经</font> <font face='Arial'>(卷1)</font> <font face='Arial'>T20, p0666b</h2></font><hr>
<span class='old'>
</a><a name="0666a28" id="0666a28">现在世必得见药王药上。及见于我贤劫千</a><a name="0666a29" id="0666a29">佛。于未来世见无数佛。一一世尊为其说法。</span><a name="0666b01" id="0666b01">生净佛土其心坚固。终不退转阿耨多罗三</a><a name="0666b02" id="0666b02">藐三菩提心。尔时阿难即从座起。为佛作礼</a><a name="0666b03" id="0666b03">绕佛七匝。白佛言世尊当云何名此经云何</a><a name="0666b04" id="0666b04">奉持之。佛告阿难谛听谛听善思念之。此法</a><a name="0666b05" id="0666b05">之要名灭诸罪障。亦名忏悔恶业神咒。亦名</a><a name="0666b06" id="0666b06">治烦恼病甘露妙药。亦名观药王药上清净</a><a name="0666b07" id="0666b07">色身。佛告阿难此法之要。有如是等殊胜</a><a name="0666b08" id="0666b08">妙名。我灭度后若有比丘及比丘尼闻此经</a><a name="0666b09" id="0666b09">者。至心随喜经须臾间。四重恶业皆悉清净。</a><a name="0666b10" id="0666b10">若有优婆塞优婆夷闻此经者。至心随喜经</a><a name="0666b11" id="0666b11">须臾间若犯五戒。破八支斋疾得清净。若国</a><a name="0666b12" id="0666b12">王大臣刹利居士。毗舍首陀婆罗门等。及余</a><a name="0666b13" id="0666b13">一切闻此经者。经须臾间至心随喜。五逆十</a><a name="0666b14" id="0666b14">恶悉得清净。佛告阿难此药王药上本行因</a><a name="0666b15" id="0666b15">缘。是阎浮提人病之良药。尔时世尊说是语</a><a name="0666b16" id="0666b16">已。默然而住如入三昧。尔时长者子宝积。及</a><a name="0666b17" id="0666b17">尊者阿难无数大众。闻佛所说皆大欢喜。以</a><a name="0666b18" id="0666b18">欢喜故长者众中五千人得无生法忍。他方</a><a name="0666b19" id="0666b19">来诸菩萨等有十千人。住首楞严三昧。舍利</a><a name="0666b20" id="0666b20">弗弟子五百比丘。不受诸漏成阿罗汉。天龙</a><a name="0666b21" id="0666b21">八部其数无量。皆发无上正真道意。尔时诸</a><a name="0666b22" id="0666b22">比丘比丘尼及诸大众。闻佛所说欢喜奉行</a><a name="0666b23" id="0666b23">作礼而退</a><a name="0666b24" id="0666b24"><p class='juan'>
佛说观药王药上二菩萨经</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200666a.htm'><img src='up.gif' border=0></a>
<a href='T200666c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>