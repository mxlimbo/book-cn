<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1341 大威德陀罗尼经 0802a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1341 大威德陀罗尼经</font> <font face='Arial'>(卷11)</font> <font face='Arial'>T21, p0802a</h2></font><hr>
<span class='old'>
</a><a name="0801c28" id="0801c28">浪</a><a name="0801c29" id="0801c29"><p>于中何者是五罗刹渊。无明为渊。睡眠为渊。</span><a name="0802a01" id="0802a01">生死流转为渊。无智渊。爱渊。于此之中为</a><a name="0802a02" id="0802a02">第一渊。若于三界流转于彼。此五渊中何者</a><a name="0802a03" id="0802a03">是五种罗刹。恶知识罗刹。不闲处生罗刹。亲</a><a name="0802a04" id="0802a04">承妇女罗刹不善思念罗刹。我想罗刹。是为</a><a name="0802a05" id="0802a05">五罗刹渊。于彼五罗刹渊中。业者所谓承事</a><a name="0802a06" id="0802a06">妇女也</a><a name="0802a07" id="0802a07"><p>于中何者是难度五波浪行。欲界难度波浪</a><a name="0802a08" id="0802a08">行。色界难度波浪行。无色界难度波浪行。若</a><a name="0802a09" id="0802a09">此三界不观察不正念难度波浪行。彼不正</a><a name="0802a10" id="0802a10">念众生乐求时不能知处。是为五难度波浪</a><a name="0802a11" id="0802a11">行。何故言难度波浪行。然彼难起难住处。是</a><a name="0802a12" id="0802a12">故言波浪行</a><a name="0802a13" id="0802a13"><p>于中何者是五乏少处。戒乏少。多闻乏少。世</a><a name="0802a14" id="0802a14">间果报乏少。闲处生乏少。善知识乏少。此为</a><a name="0802a15" id="0802a15">五乏少处。于彼五乏少中。多闻乏少于一切</a><a name="0802a16" id="0802a16">处最为乏少。多闻比丘者舍离一切障盖诸</a><a name="0802a17" id="0802a17">法。一切邪道皆能除灭。出生一切白净诸法。</a><a name="0802a18" id="0802a18">于诸佛所而不远住。于佛菩提而不舍离。最</a><a name="0802a19" id="0802a19">为近住。何者在近。如上座舍利弗如大目连。</a><a name="0802a20" id="0802a20">如上座须菩提。如汝阿难比丘。阿难。如是多</a><a name="0802a21" id="0802a21">闻比丘当不生地狱中。亦不生畜生中。亦不</a><a name="0802a22" id="0802a22">生阎罗世。在所生处于一切处恒有大智。有</a><a name="0802a23" id="0802a23">何大智。彼大智者。所谓不作五无间业。多</a><a name="0802a24" id="0802a24">闻比丘能散忧悲苦恼。所有毒箭最大嗔恚</a><a name="0802a25" id="0802a25">亦能拔断。无有现在及未来世。无有功德不</a><a name="0802a26" id="0802a26">入身者。是故阿难。欲取我教者。应当勤求多</a><a name="0802a27" id="0802a27">闻。比丘勤求之时。当作三事当受正法。他生</a><a name="0802a28" id="0802a28">疑惑即能除散。彼等决定。因彼诸修多罗而</a><a name="0802a29" id="0802a29">取涅槃。此多闻因。比丘。若勤求多闻时。当取<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210801c.htm'><img src='up.gif' border=0></a>
<a href='T210802b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>