<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0848 大毗卢遮那成佛神变加持经 0021c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 848 大毗卢遮那成佛神变加持经</font> <font face='Arial'>(卷3)</font> 悉地出现品第六 <font face='Arial'>T18, p0021c</h2></font><hr>
<span class='old'>
</a><br><a name="0021b28" id="0021b28">　　轻举习经行　　　中诵获神足</a><br><a name="0021b29" id="0021b29">　　宴坐观阿字　　　想在于耳根</span><br><a name="0021c01" id="0021c01">　　念持满一月　　　当得耳清净　</p></a><a name="0021c02" id="0021c02"><p>秘密主如是等意生悉地句。秘密主观此。无</a><a name="0021c03" id="0021c03">有形色。种种杂类众行生。于思念顷才转诵</a><a name="0021c04" id="0021c04">之。能作如是一切善业种子。复次秘密主。如</a><a name="0021c05" id="0021c05">来无所不作。于真言门修行诸菩萨。同于影</a><a name="0021c06" id="0021c06">像。随顺一切处随顺一切真言心。悉住其</a><a name="0021c07" id="0021c07">前。令诸有情咸得欢喜。皆由如来无分别意</a><a name="0021c08" id="0021c08">离诸境界。而说偈言</a><a name="0021c09" id="0021c09"><p class='lg'>　　无时方造作　　　离于法非法</a><br><a name="0021c10" id="0021c10">　　能授悉地句　　　真言行发生</a><br><a name="0021c11" id="0021c11">　　是故一切智　　　如来悉地果</a><br><a name="0021c12" id="0021c12">　　最为尊胜句　　　应当作成就　</p></a><a name="0021c13" id="0021c13"><p><b>　　<A NAME="n12"></A>成就悉地品第七</b></a><a name="0021c14" id="0021c14"><p class='lg'>　　时吉祥金刚　　　奇特开敷眼</a><br><a name="0021c15" id="0021c15">　　手转金刚印　　　流散如火光</a><br><a name="0021c16" id="0021c16">　　其明普遍照　　　一切诸佛刹</a><br><a name="0021c17" id="0021c17">　　微妙音称叹　　　法自在牟尼</a><br><a name="0021c18" id="0021c18">　　说诸真言行　　　彼行不可得</a><br><a name="0021c19" id="0021c19">　　真言从何来　　　所去至何所</a><br><a name="0021c20" id="0021c20">　　诸佛说如是　　　更无过上句</a><br><a name="0021c21" id="0021c21">　　一切法归趣　　　如众流赴海　</p></a><a name="0021c22" id="0021c22"><p>如是说已。世尊告执金刚秘密主言</a><a name="0021c23" id="0021c23"><p class='lg'>　　摩诃萨意处　　　说名漫茶罗</a><br><a name="0021c24" id="0021c24">　　诸真言心位　　　了知得成果</a><br><a name="0021c25" id="0021c25">　　诸有所分别　　　悉皆从意生</a><br><a name="0021c26" id="0021c26">　　分辩白黄赤　　　是等从心起</a><br><a name="0021c27" id="0021c27">　　决定心欢喜　　　说名内心处</a><br><a name="0021c28" id="0021c28">　　真言住斯位　　　能授广大果</a><br><a name="0021c29" id="0021c29">　　念彼莲华处　　　八叶须蕊敷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180021b.htm'><img src='up.gif' border=0></a>
<a href='T180022a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>