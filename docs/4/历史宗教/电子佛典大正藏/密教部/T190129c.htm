<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0129c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷6)</font> 大佛顶如来万行首楞严经序 <font face='Arial'>T19, p0129c</h2></font><hr>
<span class='old'>
</a><a name="0129b28" id="0129b28">后身心微妙含容遍周法界。能令众生持我</a><a name="0129b29" id="0129b29">名号。与彼共持六十二恒河沙诸法王子。二</span><a name="0129c01" id="0129c01">人福德正等无异。世尊我一号名与彼众多</a><a name="0129c02" id="0129c02">名号无异。由我修习得真圆通。是名十四施</a><a name="0129c03" id="0129c03">无畏力福备众生</a><a name="0129c04" id="0129c04"><p>世尊我又获是圆通修证无上道故。又能善</a><a name="0129c05" id="0129c05">获四不思议无作妙德。一者由我初获妙妙</a><a name="0129c06" id="0129c06">闻心心精遗闻。见闻觉知不能分隔。成一圆</a><a name="0129c07" id="0129c07">融清净宝觉。故我能现众多妙容。能说无边</a><a name="0129c08" id="0129c08">秘密神咒。其中或现一首三首。五首七首九</a><a name="0129c09" id="0129c09">首十一首。如是乃至一百八首。千首万首八</a><a name="0129c10" id="0129c10">万四千烁迦啰首。二臂四臂六臂八臂。十臂</a><a name="0129c11" id="0129c11">十二臂十四十六。十八二十至二十四。如是</a><a name="0129c12" id="0129c12">乃至一百八臂千臂万臂。八万四千母陀罗</a><a name="0129c13" id="0129c13">臂。二目三目四目九目。如是乃至一百八目</a><a name="0129c14" id="0129c14">千目万目。八万四千清净宝目。或慈或威或</a><a name="0129c15" id="0129c15">定或慧。救护众生得大自在。二者由我闻思</a><a name="0129c16" id="0129c16">脱出六尘。如声度垣不能为碍。故我妙能现</a><a name="0129c17" id="0129c17">一一形。诵一一咒。其形其咒。能以无畏施诸</a><a name="0129c18" id="0129c18">众生。是故十方微尘国土。皆名我为施无畏</a><a name="0129c19" id="0129c19">者。三者由我修习本妙圆通清净本根。所游</a><a name="0129c20" id="0129c20">世界。皆令众生。舍身珍宝求我哀愍。四者我</a><a name="0129c21" id="0129c21">得佛心证于究竟。能以珍宝种种供养十方</a><a name="0129c22" id="0129c22">如来。傍及法界六道众生。求妻得妻求子得</a><a name="0129c23" id="0129c23">子。求三昧得三昧。求长寿得长寿。如是乃至</a><a name="0129c24" id="0129c24">求大涅槃得大涅槃。佛问圆通我从耳门圆</a><a name="0129c25" id="0129c25">照三昧。缘心自在因入流相。得三摩提成就</a><a name="0129c26" id="0129c26">菩提斯为第一。世尊彼佛如来。叹我善得圆</a><a name="0129c27" id="0129c27">通法门。于大会中授记我为观世音号。由我</a><a name="0129c28" id="0129c28">观听十方圆明。故观音名遍十方界</a><a name="0129c29" id="0129c29"><p>尔时世尊于师子座。从其五体同放宝光。远<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190129b.htm'><img src='up.gif' border=0></a>
<a href='T190130a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>