<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0145c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷8)</font> <font face='Arial'>T19, p0145c</h2></font><hr>
<span class='old'>
</a><a name="0145b28" id="0145b28">不闻正法。于尘劳中法尔轮转。此辈名为可</a><a name="0145b29" id="0145b29">怜愍者</span><a name="0145c01" id="0145c01"><p>阿难复有从人不依正觉修三摩地。别修妄</a><a name="0145c02" id="0145c02">念。存想固形游于山林。人不及处有十仙</a><a name="0145c03" id="0145c03">种。阿难彼诸众生。坚固服饵而不休息。食道</a><a name="0145c04" id="0145c04">圆成名地行仙。坚固草木而不休息。药道圆</a><a name="0145c05" id="0145c05">成名飞行仙。坚固金石而不休息。化道圆成</a><a name="0145c06" id="0145c06">名游行仙。坚固动止而不休息。气精圆成名</a><a name="0145c07" id="0145c07">空行仙。坚固津液而不休息。润德圆成名天</a><a name="0145c08" id="0145c08">行仙。坚固精色而不休息。吸粹圆成名通行</a><a name="0145c09" id="0145c09">仙。坚固咒禁而不休息。术法圆成名道行仙。</a><a name="0145c10" id="0145c10">坚固思念而不休息。思忆圆成名照行仙。坚</a><a name="0145c11" id="0145c11">固交遘而不休息。感应圆成名精行仙。坚固</a><a name="0145c12" id="0145c12">变化而不休息。觉悟圆成名绝行仙。阿难是</a><a name="0145c13" id="0145c13">等皆于人中炼心不循正觉。别得生理寿千</a><a name="0145c14" id="0145c14">万岁。休止深山或大海岛绝于人境。斯亦轮</a><a name="0145c15" id="0145c15">回妄想流转不修三昧。报尽还来散入诸趣</a><a name="0145c16" id="0145c16"><p>阿难诸世间人不求常住。未能舍诸妻妾恩</a><a name="0145c17" id="0145c17">爱。于邪淫中心不流逸澄莹生明。命终之后</a><a name="0145c18" id="0145c18">邻于日月。如是一类名四天王天。于己妻房</a><a name="0145c19" id="0145c19">淫爱微薄。于净居时不得全味。命终之后</a><a name="0145c20" id="0145c20">超日月明居人间顶。如是一类名忉利天。逢</a><a name="0145c21" id="0145c21">欲暂交去无思忆。于人间世动少静多。命终</a><a name="0145c22" id="0145c22">之后于虚空中朗然安住。日月光明上照不</a><a name="0145c23" id="0145c23">及。是诸人等自有光明。如是一类名须焰摩</a><a name="0145c24" id="0145c24">天。一切时静。有应触来未能违戾。命终之后</a><a name="0145c25" id="0145c25">上升精微。不接下界诸人天境。乃至劫坏三</a><a name="0145c26" id="0145c26">灾不及。如是一类名兜率陀天。我无欲心应</a><a name="0145c27" id="0145c27">汝行事。于横陈时味如嚼蜡。命终之后生越</a><a name="0145c28" id="0145c28">化地。如是一类名乐变化天。无世间心同世</a><a name="0145c29" id="0145c29">行事。于行事交了然超越。命终之后遍能出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190145b.htm'><img src='up.gif' border=0></a>
<a href='T190146a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>