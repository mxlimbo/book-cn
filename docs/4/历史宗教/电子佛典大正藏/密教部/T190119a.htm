<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0119a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷3)</font> 大佛顶如来万行首楞严经序 <font face='Arial'>T19, p0119a</h2></font><hr>
<span class='old'>
</a><a name="0118c28" id="0118c28">觉知。为生为灭为同为异。为非生灭为非同</a><a name="0118c29" id="0118c29">异。汝曾不知如来藏中。性见觉明觉精明见。</span><a name="0119a01" id="0119a01">清净本然周遍法界。随众生心应所知量。如</a><a name="0119a02" id="0119a02">一见根见周法界。听嗅尝触觉触觉知。妙德</a><a name="0119a03" id="0119a03">莹然遍周法界。圆满十虚宁有方所。循业发</a><a name="0119a04" id="0119a04">现世间无知。惑为因缘及自然性。皆是识心</a><a name="0119a05" id="0119a05">分别计度。但有言说都无实义</a><a name="0119a06" id="0119a06"><p>阿难识性无源。因于六种根尘妄出。汝今遍</a><a name="0119a07" id="0119a07">观此会圣众。用目循历其目周视。但如镜中</a><a name="0119a08" id="0119a08">无别分析。汝识于中次第标指。此是文殊此</a><a name="0119a09" id="0119a09">富楼那。此目干连此须菩提此舍利弗。此识</a><a name="0119a10" id="0119a10">了知为生于见。为生于相为生虚空。为无所</a><a name="0119a11" id="0119a11">因突然而出。阿难若汝识性生于见中。如无</a><a name="0119a12" id="0119a12">明暗及与色空。四种必无元无汝见。见性尚</a><a name="0119a13" id="0119a13">无从何发识。若汝识性生于相中。不从见生。</a><a name="0119a14" id="0119a14">既不见明亦不见暗。明暗不瞩即无色空。彼</a><a name="0119a15" id="0119a15">相尚无识从何发。若生于空非相非见。非见</a><a name="0119a16" id="0119a16">无辩。自不能知明暗色空。非相灭缘。见闻</a><a name="0119a17" id="0119a17">觉知无处安立。处此二非。空非同无有非同</a><a name="0119a18" id="0119a18">物。纵发汝识欲何分别。若无所因突然而出。</a><a name="0119a19" id="0119a19">何不日中别识明月。汝更细详微细详审。见</a><a name="0119a20" id="0119a20">托汝睛相椎前境。可状成有不相成无。如是</a><a name="0119a21" id="0119a21">识缘因何所出。识动见澄非和非合。闻听觉</a><a name="0119a22" id="0119a22">知亦复如是。不应识缘无从自出。若此识心</a><a name="0119a23" id="0119a23">本无所从。当知了别见闻觉知。圆满湛然性</a><a name="0119a24" id="0119a24">非从所。兼彼虚空地水火风。均名七大性真</a><a name="0119a25" id="0119a25">圆融。皆如来藏本无生灭。阿难汝心。粗浮不</a><a name="0119a26" id="0119a26">悟见闻。发明了知本如来藏。汝应观此六处</a><a name="0119a27" id="0119a27">识心。为同为异为空为有。为非同异为非空</a><a name="0119a28" id="0119a28">有。汝元不知如来藏中。性识明知觉明真识。</a><a name="0119a29" id="0119a29">妙觉湛然遍周法界。含吐十虚宁有方所。循<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190118c.htm'><img src='up.gif' border=0></a>
<a href='T190119b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>