<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0724a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷14)</font> 入海神变品第三十一 <font face='Arial'>T21, p0724a</h2></font><hr>
<span class='old'>
</a><a name="0723c28" id="0723c28">念。今日海中欲有何事。彼善臂王吹是大贝</a><a name="0723c29" id="0723c29">击此大鼓</span><a name="0724a01" id="0724a01"><p>尔时善臂阿修罗王及大兵众升殿遍观。见</a><a name="0724a02" id="0724a02">彼如来乃为无量百千大众周匝围绕左右前</a><a name="0724a03" id="0724a03">后。有千数众无量亿数。无量百亿数。无量千</a><a name="0724a04" id="0724a04">亿数。无量百千亿数。无量那由他数。无量百</a><a name="0724a05" id="0724a05">那由他数。无量百千那由他数。复有无量声</a><a name="0724a06" id="0724a06">闻大众人众天众。无量梵天众。无量净居天</a><a name="0724a07" id="0724a07">众。亦左右围绕彼佛世尊。复见所有诸声闻</a><a name="0724a08" id="0724a08">众。若出家若在家。若天若龙。一切皆有金刚</a><a name="0724a09" id="0724a09">力士执金刚杵。光明炽然甚大可畏。随逐其</a><a name="0724a10" id="0724a10">后守护彼等。复见各乘金翅鸟王。如是见已</a><a name="0724a11" id="0724a11">心生奇特欢喜踊跃。各作是念。是等皆悉大</a><a name="0724a12" id="0724a12">神通力故能来此。汝等当观此希有事。是佛</a><a name="0724a13" id="0724a13">世尊有一弟子。于弹指间以心愿力。能为如</a><a name="0724a14" id="0724a14">是大庄严事。亦此放光如来有大神通具力</a><a name="0724a15" id="0724a15">无畏能为斯耳。彼闻是已。一切皆起未曾有</a><a name="0724a16" id="0724a16">心希有之心殊特之心。发是心已一切皆悉</a><a name="0724a17" id="0724a17">同意同心至心敬重。在如来前身体布地礼</a><a name="0724a18" id="0724a18">敬尊足</a><a name="0724a19" id="0724a19"><p>阿难。时放光如来知阿修罗陀那婆等皆有</a><a name="0724a20" id="0724a20">如是至诚心故。于少时间即便入于水澄三</a><a name="0724a21" id="0724a21">昧。彼佛如来入三昧时。诸阿修罗及陀那婆。</a><a name="0724a22" id="0724a22">蒙佛力故得宿命智。皆得自见过去所作诸</a><a name="0724a23" id="0724a23">阿修罗业因缘事。既见此已生大菩恼。各作</a><a name="0724a24" id="0724a24">是念。我于往昔造诸恶故。今日生此阿修罗</a><a name="0724a25" id="0724a25">宫。由作种种不善业故。得如是等可畏大</a><a name="0724a26" id="0724a26">身。然此三千大千世界。无有众生能造如是</a><a name="0724a27" id="0724a27">可畏恐怖大恶业者。而诸修罗各自入定。皆</a><a name="0724a28" id="0724a28">悉睹见往昔本业。既睹见已生大恐怖。虑命</a><a name="0724a29" id="0724a29">终后必堕地狱。生地狱时身量大小。及诸苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210723c.htm'><img src='up.gif' border=0></a>
<a href='T210724b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>