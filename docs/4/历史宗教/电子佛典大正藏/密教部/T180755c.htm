<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0896 妙臂菩萨所问经 0755c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 896 妙臂菩萨所问经</font> <font face='Arial'>(卷3)</font> 说诸遮难分第九 <font face='Arial'>T18, p0755c</h2></font><hr>
<span class='old'>
</a><a name="0755b28" id="0755b28">戒男子女人。或以嗔心纵火焚烧伽蓝。若有</a><a name="0755b29" id="0755b29">此罪虽复勤劳亦不成就。若或于佛法僧。所</span><a name="0755c01" id="0755c01">兴损害心不限多少。我今说彼受报少分。如</a><a name="0755c02" id="0755c02">是之人当堕无间地狱。毕是罪报复生人间。</a><a name="0755c03" id="0755c03">以余业故设得人身生贫贱种。或遇善友劝</a><a name="0755c04" id="0755c04">发无上菩提之心。后又不定返却归依外道</a><a name="0755c05" id="0755c05">天等。彼外道天虽见归依。亦复不喜返生嗔</a><a name="0755c06" id="0755c06">害。若此之人持诵修行终不成就。若复有人</a><a name="0755c07" id="0755c07">从初发起无上菩提之心。从是之后诸天。及</a><a name="0755c08" id="0755c08">人宜应供养。何以故彼人即是荷担一切有</a><a name="0755c09" id="0755c09">情。能于有情施无畏故。乃至于三宝种能继</a><a name="0755c10" id="0755c10">嗣故。是以不应返礼诸天。又复不得作猛害</a><a name="0755c11" id="0755c11">之过及杀仙人。又复不应于真言明互相破</a><a name="0755c12" id="0755c12">坏。又或以嗔心故不供养真言明主。又或乃</a><a name="0755c13" id="0755c13">至以足践莲花及诸印契。又或无故手折草</a><a name="0755c14" id="0755c14">木之类。又复礼拜诸恶药叉之类。或吃供养</a><a name="0755c15" id="0755c15">残食及供养鬼神残食。或吃弃地之食。又或</a><a name="0755c16" id="0755c16">于畜生女行不净事。或与女人于伽蓝清净</a><a name="0755c17" id="0755c17">之处行不净事。或以禁咒或用药力害诸蛇</a><a name="0755c18" id="0755c18">虫。或乘象马牛驴。欲令急速强鞭支之。又于</a><a name="0755c19" id="0755c19">病患之人及苦难之人。不发慈悲救济之心。</a><a name="0755c20" id="0755c20">如是等人于真言明终不成就</a><a name="0755c21" id="0755c21"><p>复次行人譬如虚空不可量度。若复有人于</a><a name="0755c22" id="0755c22">三宝所而行损害。后感其报不可度量亦复</a><a name="0755c23" id="0755c23">如是。又复行人曾以罗网伤害有情。畜养猫</a><a name="0755c24" id="0755c24">儿捉杀虫鼠。乃至笼禁鹦鹉飞禽之类。如是</a><a name="0755c25" id="0755c25">之人不得成就。又不得受用供养佛物。又不</a><a name="0755c26" id="0755c26">得礼拜大自在天。及日天月天火天那罗延</a><a name="0755c27" id="0755c27">天。设使遭其苦难亦不应礼拜。彼诸天等所</a><a name="0755c28" id="0755c28">有教法不应持诵亦不应供养行彼法人。于</a><a name="0755c29" id="0755c29">彼等法不嗔不喜。亦不随喜彼法仪则。或有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180755b.htm'><img src='up.gif' border=0></a>
<a href='T180756a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>