<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0893c 苏悉地羯罗经 0672c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 893c 苏悉地羯罗经</font> <font face='Arial'>(卷1)</font> 献食品第十一 <font face='Arial'>T18, p0672c</h2></font><hr>
<span class='old'>
</a><a name="0672b28" id="0672b28">净洗手漱口咽水。次须下食。先下莎悉底迦</a><a name="0672b29" id="0672b29">食。次下圆根长根果。次下诸粥。次下羹臛。次</span><a name="0672c01" id="0672c01">下饭。次下乳酪。各随本法依此下之。若作曼</a><a name="0672c02" id="0672c02">荼罗。及拟成就诸事。得诸境界者。应当倍加。</a><a name="0672c03" id="0672c03">奉献清净饮食花果等类。初持诵时。随其所</a><a name="0672c04" id="0672c04">辨。随所得味。依彼本法而奉献之。若白黑二</a><a name="0672c05" id="0672c05">月。八日十四日十五日。日月蚀时。地动时。广</a><a name="0672c06" id="0672c06">加供养。若护摩时。所须之物。先辨置于本尊</a><a name="0672c07" id="0672c07">主前。若持诵人。每欲食时。先出一分食。亦同</a><a name="0672c08" id="0672c08">置尊前。如先作护摩而后食者。应预作食而</a><a name="0672c09" id="0672c09">出置之。先设供养所辨食已。然后应当起首</a><a name="0672c10" id="0672c10">念诵。献诸花药及诸饮食。常须念之。不应废</a><a name="0672c11" id="0672c11">忘。仍依本法。若言一时念诵。一时供养诸根</a><a name="0672c12" id="0672c12">果食。若言二时念诵。二时供养。若言三时念</a><a name="0672c13" id="0672c13">诵。三时供养。如是依法。当速成就。持诵之人</a><a name="0672c14" id="0672c14">不献饮食。违本部者。其人乃着魔障。身无</a><a name="0672c15" id="0672c15">精光。风燥饥渴。恒恶思想。不能成就本尊真</a><a name="0672c16" id="0672c16">言。皆由不献本尊果食。应当依前白黑二月</a><a name="0672c17" id="0672c17">等日。广设供养。奉献本尊并诸眷属。初持诵</a><a name="0672c18" id="0672c18">时。于前等日。作扇底迦食。远持诵处。四方弃</a><a name="0672c19" id="0672c19">之。于此不说。或本部不通。纵有所通。以诸下</a><a name="0672c20" id="0672c20">味。而求上成。及所制食臭恶之类。皆不应用。</a><a name="0672c21" id="0672c21">常献酪饭。其诸部中。求上中下扇底迦等。并</a><a name="0672c22" id="0672c22">通诸天真言等者。应如是供养。若无本所制</a><a name="0672c23" id="0672c23">食。随其所得。以本部真言而真言之。此药香</a><a name="0672c24" id="0672c24">美堪奉尊主。我今奉献垂哀愍受。治食真言</a><a name="0672c25" id="0672c25">曰</a><a name="0672c26" id="0672c26"><p>阿(上)歌啰阿(上)歌啰(一)萨[<a href='javascript:showpic("images/004555.gif")'>口*缚</a>](同上)苾地(二合)耶驮</a><a name="0672c27" id="0672c27">啰(二)布尔羝(三)莎(二合)[<a href='javascript:showpic("images/004555.gif")'>口*缚</a>]诃(四)</a><a name="0672c28" id="0672c28"><p>此真言遍通三部。真言食后。诵所持。真言食</a><a name="0672c29" id="0672c29">而奉献之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180672b.htm'><img src='up.gif' border=0></a>
<a href='T180673a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>