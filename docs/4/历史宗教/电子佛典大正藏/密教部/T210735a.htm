<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0735a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷16)</font> 教证法品第四十一 <font face='Arial'>T21, p0735a</h2></font><hr>
<span class='old'>
</a><a name="0734c28" id="0734c28">今者从阿字门思惟分别忆念受持。更不咨</a><a name="0734c29" id="0734c29">问如来是义。亦知如来方便教示。诸菩萨众</span><a name="0735a01" id="0735a01">作是念已。各于众中端然立住。于一时间思</a><a name="0735a02" id="0735a02">惟观察阿字法门方便义处。于其中间不念</a><a name="0735a03" id="0735a03">余事。时诸菩萨如是思惟。满足七日即得证</a><a name="0735a04" id="0735a04">知彼阿字门宫殿义处。云何证知。言证知者。</a><a name="0735a05" id="0735a05">如如来说。犹如取板方便执持。不破不坏善</a><a name="0735a06" id="0735a06">加刮削。平治令净。量度长短。然后色涂曝晒</a><a name="0735a07" id="0735a07">令干。干已指摩。摩已持笔。书置板上方得成</a><a name="0735a08" id="0735a08">字。摩那婆。于意云何彼板如是善治理讫。当</a><a name="0735a09" id="0735a09">于尔时。板中已有色相可见名字可说耶。诸</a><a name="0735a10" id="0735a10">菩萨言。不也世尊。佛言。如是如是。摩那婆。</a><a name="0735a11" id="0735a11">是时无有色相可取名字可说。惟有言说如</a><a name="0735a12" id="0735a12">是我闻等修多罗文句次第。摩那婆。汝等听</a><a name="0735a13" id="0735a13">我方便解说此譬喻门。还如是持。可不正以</a><a name="0735a14" id="0735a14">治理彼板令无尘垢。或以色涂。即于书时无</a><a name="0735a15" id="0735a15">复有物。于文字句能为障碍耶。如是如是。摩</a><a name="0735a16" id="0735a16">那婆。是故我说四大身中得入宫殿。犹如彼</a><a name="0735a17" id="0735a17">板。摩那婆。入宫殿者云何而入。摩那婆。然此</a><a name="0735a18" id="0735a18">诸界有二种事。方便教授。故言宫殿。何第名</a><a name="0735a19" id="0735a19">为二种事也。摩那婆。犹如彼板精好治理。即</a><a name="0735a20" id="0735a20">是如所闻已分别思惟。云是我身而得安住。</a><a name="0735a21" id="0735a21">又如彼板善治理故。不用多功而得书字。彼</a><a name="0735a22" id="0735a22">人见已心生欢喜。如是如是。摩那婆。一心正</a><a name="0735a23" id="0735a23">念除诸烦恼。思惟所闻普知所作。正住清净</a><a name="0735a24" id="0735a24">亦复如是。摩那婆。又如彼板善治理已得好</a><a name="0735a25" id="0735a25">笔墨思惟方便点画分明文字章句皆悉成</a><a name="0735a26" id="0735a26">满。摩那婆。若令彼板不善治理笔墨不精。彼</a><a name="0735a27" id="0735a27">之所书文字章句。不甚分明不可辩了。如是</a><a name="0735a28" id="0735a28">如是。摩那婆。若人心不清净烦恼秽浊意业</a><a name="0735a29" id="0735a29">不善。则于所说不能照明。如板笔不精文字<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210734c.htm'><img src='up.gif' border=0></a>
<a href='T210735b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>