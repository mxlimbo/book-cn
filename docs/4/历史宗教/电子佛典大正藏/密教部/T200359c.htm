<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1092 不空罥索神变真言经 0359c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1092 不空罥索神变真言经</font> <font face='Arial'>(卷24)</font> 执金刚秘密主问疑品第五十一 <font face='Arial'>T20, p0359c</h2></font><hr>
<span class='old'>
</a><a name="0359b28" id="0359b28">根成熟。复得一切菩萨摩诃萨。共所修治恭</a><a name="0359b29" id="0359b29">敬顶礼。无量不空罥索心王陀罗尼真言广</span><a name="0359c01" id="0359c01">大解脱莲华曼拏罗印三昧耶。无量不空广</a><a name="0359c02" id="0359c02">大明王真言曼拏罗印三昧耶处皆获成就。</a><a name="0359c03" id="0359c03">斯人由此受持供养舍利之福。即身现前获</a><a name="0359c04" id="0359c04">得无量功德称叹得大成就。执金刚秘密主。</a><a name="0359c05" id="0359c05">我虽此说犹未了矣。汝应复往观世音前具</a><a name="0359c06" id="0359c06">所陈问。彼复为汝重更宣说</a><a name="0359c07" id="0359c07"><p>尔时执金刚秘密主菩萨摩诃萨。欢喜踊跃</a><a name="0359c08" id="0359c08">顶礼佛足。往观世音菩萨摩诃萨前。合掌</a><a name="0359c09" id="0359c09">顶礼右绕三匝。于一面立欢喜微笑。轮弄持</a><a name="0359c10" id="0359c10">杵瞻仰菩萨目不暂舍。尔时观世音菩萨摩</a><a name="0359c11" id="0359c11">诃萨。诰执金刚秘密主菩萨摩诃萨。言仁者</a><a name="0359c12" id="0359c12">瞻我请求何愿。我当相为一一解释令所愿</a><a name="0359c13" id="0359c13">满</a><a name="0359c14" id="0359c14"><p>尔时执金刚秘密主菩萨摩诃萨。即白观世</a><a name="0359c15" id="0359c15">音菩萨摩诃萨言。此不空罥索心王陀罗尼</a><a name="0359c16" id="0359c16">真言。广大解脱莲华曼拏罗印三昧耶。乃是</a><a name="0359c17" id="0359c17">一切菩萨摩诃萨共所恭敬顶礼学处。深广</a><a name="0359c18" id="0359c18">无量难解难入。是法中有无量种陀罗尼真</a><a name="0359c19" id="0359c19">言广大解脱莲华曼拏罗印像三昧耶。极为</a><a name="0359c20" id="0359c20">甚深。广大无量踰过大海苏弥卢山。等如虚</a><a name="0359c21" id="0359c21">空无有限量。此法广大从何出生。云何受持</a><a name="0359c22" id="0359c22">读诵听闻修习。云何尽得一一解了。云何了</a><a name="0359c23" id="0359c23">知证法成就。云何大法而得成就云何地成</a><a name="0359c24" id="0359c24">就广大解脱莲华曼拏罗印三昧耶。何者为</a><a name="0359c25" id="0359c25">先何者为中何者为后。是中无量陀罗尼真</a><a name="0359c26" id="0359c26">言。各有无量坛印法则。应云何作云何证解。</a><a name="0359c27" id="0359c27">惟愿圣者为我解说除断众疑。解此法中无</a><a name="0359c28" id="0359c28">量陀罗尼真言坛印像法。一切受持得大成</a><a name="0359c29" id="0359c29">就<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200359b.htm'><img src='up.gif' border=0></a>
<a href='T200360a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>