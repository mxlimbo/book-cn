<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0719a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷13)</font> 供养法师品第三十 <font face='Arial'>T21, p0719a</h2></font><hr>
<span class='old'>
</a><a name="0718c28" id="0718c28">来如本。然是龙德比丘。所获希有神通力无</a><a name="0718c29" id="0718c29">畏等。假令无量无边劫中。欲说少分终不能</span><a name="0719a01" id="0719a01">尽。是故如来入涅槃后。如此世间无有威德</a><a name="0719a02" id="0719a02">大势力时。一切恶魔及诸外道不可降伏。法</a><a name="0719a03" id="0719a03">师尔时应明诫告彼诸檀越及受法人。汝今</a><a name="0719a04" id="0719a04">当能护持是法及以我身一切听法及受持者</a><a name="0719a05" id="0719a05">不。彼人应答。我今定当守护是法及以法师</a><a name="0719a06" id="0719a06">并受持者。乃至告彼十六侍人。汝为法师办</a><a name="0719a07" id="0719a07">诸供调。如前所许勿令违异。何以故。若无</a><a name="0719a08" id="0719a08">护法。是时法师设欲施造诸利益事。皆不得</a><a name="0719a09" id="0719a09">行。若有诸人守护法师。复令所须得无俭乏。</a><a name="0719a10" id="0719a10">是人所得功德善根。吾今为汝说其少分。摩</a><a name="0719a11" id="0719a11">那婆。譬如阿耨达池及四大海。所有水聚总</a><a name="0719a12" id="0719a12">置一所。若复有人手掬此水。东方过恒河沙</a><a name="0719a13" id="0719a13">等世界之外。始下一掬。如是次第所有阿耨</a><a name="0719a14" id="0719a14">达池及四大海。彼诸水聚一一皆悉掬置掌</a><a name="0719a15" id="0719a15">中。展转东行掷过恒河沙世界皆令竭尽。南</a><a name="0719a16" id="0719a16">西北方亦复如是　摩那婆。彼诸世界所说名</a><a name="0719a17" id="0719a17">字。一一名字皆分别知尔许世界。彼诸世界。</a><a name="0719a18" id="0719a18">满置七宝上至有顶如是众宝尽皆持用。奉</a><a name="0719a19" id="0719a19">佛及僧过恒沙劫。皆具三种净心惠施。如是</a><a name="0719a20" id="0719a20">布施所得功德。持以比前守护是法及护法</a><a name="0719a21" id="0719a21">师功德多少。百分不及一。千分不及一。百千</a><a name="0719a22" id="0719a22">分不及一。百千亿分不及一。如是乃至过彼</a><a name="0719a23" id="0719a23">算数譬喻亦不及一。何以故。摩那婆。以彼法</a><a name="0719a24" id="0719a24">师能成佛事。是故护法及护法师。获得如是</a><a name="0719a25" id="0719a25">无量功德。摩那婆。我今为是人言教故。说阿</a><a name="0719a26" id="0719a26">字门。如是次第入于法义。须夜摩复言。世尊。</a><a name="0719a27" id="0719a27">所言义者。其事云何佛言摩那婆。汝等于此</a><a name="0719a28" id="0719a28">言教义藏。所得多少随分受持。若汝受持此</a><a name="0719a29" id="0719a29">陀罗尼方便门者。汝等不久当得成就。何处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210718c.htm'><img src='up.gif' border=0></a>
<a href='T210719b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>