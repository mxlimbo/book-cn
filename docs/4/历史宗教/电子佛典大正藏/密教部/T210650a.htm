<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1339 大方等陀罗尼经 0650a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1339 大方等陀罗尼经</font> <font face='Arial'>(卷2)</font> 授记分第二 <font face='Arial'>T21, p0650a</h2></font><hr>
<span class='old'>
</a><a name="0649c28" id="0649c28">乃名受阿耨多罗三藐三菩提记</a><a name="0649c29" id="0649c29"><p>舍利弗问文殊师利言。若一切法性空者。如</span><a name="0650a01" id="0650a01">来以何法授我等阿耨多罗三藐三菩提记</a><a name="0650a02" id="0650a02">也。文殊师利答舍利弗言。如来以如如性授</a><a name="0650a03" id="0650a03">汝等记。舍利弗言如文殊师利所说中。无有</a><a name="0650a04" id="0650a04">如性。汝今语我如来以如如性授汝等记。文</a><a name="0650a05" id="0650a05">殊师利答舍利弗言。如来授记不即是如不</a><a name="0650a06" id="0650a06">离是如。舍利弗言如上所记无有形段。而</a><a name="0650a07" id="0650a07">今此法有形段无。文殊师利言。不有不无不</a><a name="0650a08" id="0650a08">离一不离二。不离色不即是色。舍利弗言且</a><a name="0650a09" id="0650a09">置此事。我近问汝。文殊师利如来三十二相</a><a name="0650a10" id="0650a10">有形段无。文殊师利言不即形段不离</a><a name="0650a11" id="0650a11">形段是三十二相。舍利弗言。如来授我等三</a><a name="0650a12" id="0650a12">菩提记宁虚妄乎。文殊师利言不即是虚妄</a><a name="0650a13" id="0650a13">不离是虚妄。舍利弗言当云何求。文殊师利</a><a name="0650a14" id="0650a14">言如如性中求。舍利弗言此如如性当于何</a><a name="0650a15" id="0650a15">求。文殊师利言于如来真谛中求。舍利弗言</a><a name="0650a16" id="0650a16">如来真谛当于何求。文殊师利言于如如性</a><a name="0650a17" id="0650a17">中求。舍利弗言即是如乎不即如乎。文殊师</a><a name="0650a18" id="0650a18">利言不即不离即是如性。舍利弗言即是如</a><a name="0650a19" id="0650a19">乎不即如乎。文殊师利言即亦是如不即亦</a><a name="0650a20" id="0650a20">如。不即不离是名如性。尔时舍利弗不识是</a><a name="0650a21" id="0650a21">何言。不知以何答。默而还去诣本坐处</a><a name="0650a22" id="0650a22"><p>尔时佛告文殊师利法王子言。善哉善哉佛</a><a name="0650a23" id="0650a23">子。快说是语如授记法。夫授记者应如是观</a><a name="0650a24" id="0650a24">是法性然名授记。时舍利弗在于佛前而自</a><a name="0650a25" id="0650a25">叹说。舍于声闻辟支佛心还至本业。佛告舍</a><a name="0650a26" id="0650a26">利弗善哉善哉善男子。乃能除舍声闻辟支</a><a name="0650a27" id="0650a27">佛心还至本业。而不取着诸法性相。不久当</a><a name="0650a28" id="0650a28">得阿耨多罗三藐三菩提。说此法时无量亿</a><a name="0650a29" id="0650a29">千那由他人。皆发阿耨多罗三藐三菩提心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210649c.htm'><img src='up.gif' border=0></a>
<a href='T210650b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>