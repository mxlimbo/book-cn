<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0901 陀罗尼集经 0893a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 901 陀罗尼集经</font> <font face='Arial'>(卷12)</font> 佛说诸佛大陀罗尼都会道场印品 一切罗刹法印咒第五十三 <font face='Arial'>T18, p0893a</h2></font><hr>
<span class='old'>
</a><a name="0892c28" id="0892c28">闻我说是法印神咒希有之事。莫不欢喜</a><a name="0892c29" id="0892c29"><p>尔时十方无量无数恒河沙等诸佛如来。并</span><a name="0893a01" id="0893a01">诸菩萨摩诃萨金刚密迹大阿罗汉声闻众</a><a name="0893a02" id="0893a02">俱。及诸天龙八部神等。各将香花饮食衣服</a><a name="0893a03" id="0893a03">种种伎乐。而散供养同时赞叹。遍满虚空。</a><a name="0893a04" id="0893a04">闻佛说已皆大欢喜。各出本意而说咒法。同</a><a name="0893a05" id="0893a05">诸利益。时会复有无量诸天。献诸咒法。称</a><a name="0893a06" id="0893a06">有神力护佛法藏威严一切。我亦印可。是故</a><a name="0893a07" id="0893a07">同入我密藏中。广设道场。具都坛法。列诸名</a><a name="0893a08" id="0893a08">字威临法位。若有人得遇闻是法。即能灭除</a><a name="0893a09" id="0893a09">一切众罪。何况更见广开法门陀罗尼藏。是</a><a name="0893a10" id="0893a10">名成就第一希有。是陀罗尼秘密法藏。实诚</a><a name="0893a11" id="0893a11">微细。亦难得见亦难得闻。亦难书写亦难得</a><a name="0893a12" id="0893a12">读。亦难受持。难解义趣方便之理。若有苾</a><a name="0893a13" id="0893a13">刍若婆罗门优婆塞迦善男子等。爱乐是经</a><a name="0893a14" id="0893a14">常修习诵。作诸法印广设道场。日日香花稣</a><a name="0893a15" id="0893a15">灯不绝。而为供养十方诸佛。威仪无缺恒为</a><a name="0893a16" id="0893a16">苦行。诵经念佛。普为法界一切众生。忏悔过</a><a name="0893a17" id="0893a17">现三业之罪。勤修是等功德法门。身心无倦</a><a name="0893a18" id="0893a18">昼夜精进。常修梵行慈悲护念怜愍一切诸</a><a name="0893a19" id="0893a19">众生等。能除行者尘沙等劫障难之罪。于一</a><a name="0893a20" id="0893a20">念中皆悉灭除。设复有人发菩提心。救诸</a><a name="0893a21" id="0893a21">疾病。深劝汝等。亦须方便慈爱一切苦恼众</a><a name="0893a22" id="0893a22">生。当知如是发心之人。现身常得种种果报。</a><a name="0893a23" id="0893a23">我与一切诸菩萨等。卫护行者日夜忆念不</a><a name="0893a24" id="0893a24">相舍离。无有横恶侵娆其身。若命终后十方</a><a name="0893a25" id="0893a25">净土随意往生。常见诸佛。若行此法。心生不</a><a name="0893a26" id="0893a26">善。于其众生恒为欺负。妄说谄曲贪求名利。</a><a name="0893a27" id="0893a27">于诸神鬼横作嗔呵。承大威风常行恶事。如</a><a name="0893a28" id="0893a28">是等辈被诸神鬼。常伺觅便。多遭横祸种种</a><a name="0893a29" id="0893a29">苦恼逼切其身。若命终时更相刑害。当堕<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180892c.htm'><img src='up.gif' border=0></a>
<a href='T180893b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>