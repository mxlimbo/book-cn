<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0687c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷6)</font> 谤法果报品第十四 <font face='Arial'>T21, p0687c</h2></font><hr>
<span class='old'>
</a><a name="0687b28" id="0687b28">诸佛如来大慧门中生不信者。有何果报。佛</a><a name="0687b29" id="0687b29">言。婆罗门。是人造业世间极重。是以一切尤</span><a name="0687c01" id="0687c01">重恶报皆在斯人。斯人永失佛法深利。三世</a><a name="0687c02" id="0687c02">诸佛同共放舍。于甚深法无有信乐。自既不</a><a name="0687c03" id="0687c03">信一切佛法。复教他人多生诽谤。恒乐随逐</a><a name="0687c04" id="0687c04">极恶朋友。学习愚痴增长邪见。常为己身贪</a><a name="0687c05" id="0687c05">嗜衣食。是人未来虽闻诸佛说诸妙法亦不</a><a name="0687c06" id="0687c06">生信。以其现无信分善根故。如是之人自于</a><a name="0687c07" id="0687c07">佛法起深障碍。复更令他无量众生于正法</a><a name="0687c08" id="0687c08">中作深障碍。以是因缘。具受种种无量大苦。</a><a name="0687c09" id="0687c09">何以故。以具恶业断善根故。所以者何。是人</a><a name="0687c10" id="0687c10">皆由自习愚痴无智邪见。复教多人无智邪</a><a name="0687c11" id="0687c11">见。闻说深法不能信受而生轻慢。以轻慢故。</a><a name="0687c12" id="0687c12">不能咨问智人胜法。毗舍佉。若有智者常应</a><a name="0687c13" id="0687c13">咨问。不当亲近愚痴邪见无智众生。若人闻</a><a name="0687c14" id="0687c14">此三教藏时不信行者。汝知是人乃至一切</a><a name="0687c15" id="0687c15">天人世间不能令其欢喜信解。若闻说此三</a><a name="0687c16" id="0687c16">种业藏不生信解。假使更闻诸余法相能生</a><a name="0687c17" id="0687c17">信者。无有是处。当知是人去佛法远。如是愚</a><a name="0687c18" id="0687c18">冥无智众生。凡所行作不可随顺。乃至有说</a><a name="0687c19" id="0687c19">亦勿听受。我实不能分别具说是谤法人所</a><a name="0687c20" id="0687c20">生恶趣。我亦不欲说是谤人所受生处身量</a><a name="0687c21" id="0687c21">分齐形体容貌可异丑恶。何以故。若我具说。</a><a name="0687c22" id="0687c22">众生闻之或当怖死。故我不说。如是毗舍</a><a name="0687c23" id="0687c23">佉。若人于法乃至一句欲作障碍生谤毁者。</a><a name="0687c24" id="0687c24">彼所得报不可具说。我今为彼未谤之人明</a><a name="0687c25" id="0687c25">识斯过。故少说耳。毗舍佉。假使于此三千大</a><a name="0687c26" id="0687c26">千世界。所有诸大地狱及小地狱。彼谤法人</a><a name="0687c27" id="0687c27">悉生其中具受诸苦。何以故。以其断灭一切</a><a name="0687c28" id="0687c28">善根。复令无量无边众生起谤法心增长邪</a><a name="0687c29" id="0687c29">见诸恶行业。是故备经恶道受殃。如是众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210687b.htm'><img src='up.gif' border=0></a>
<a href='T210688a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>