<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1022B 一切如来心秘密全身舍利宝箧印陀罗尼经 0713a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1022B 一切如来心秘密全身舍利宝箧印陀罗尼经</font> <font face='Arial'>(卷1)</font> <font face='Arial'>T19, p0713a</h2></font><hr>
<span class='old'>
</a><a name="0712c28" id="0712c28">万四千法蕴亦在其中。九十九百千万俱胝</a><a name="0712c29" id="0712c29">如来顶相亦在其中。由是妙事是塔所在之</span><a name="0713a01" id="0713a01">处。有大神验殊胜威德。能满一切世间吉庆</a><a name="0713a02" id="0713a02"><p>尔时大众闻佛是说。远尘离垢断诸烦恼得</a><a name="0713a03" id="0713a03">法眼净。时众机异利益亦别须陀洹果斯陀</a><a name="0713a04" id="0713a04">含果阿那含果阿罗汉果辟支佛道。及菩萨道</a><a name="0713a05" id="0713a05">阿鞞跋致萨波若智。于如是事各得其一。或</a><a name="0713a06" id="0713a06">有证得初地二地乃至十地。或有满足六波</a><a name="0713a07" id="0713a07">罗蜜。其婆罗门远尘离垢得五神通。时金刚</a><a name="0713a08" id="0713a08">手见此奇特希有之事。白言世尊妙哉奇异。</a><a name="0713a09" id="0713a09">但闻此事尚获如是殊胜功德况闻深理至心</a><a name="0713a10" id="0713a10">起信得几功德。佛言谛听汝金刚手。后世若</a><a name="0713a11" id="0713a11">有信男信女及复我等四部弟子。发心书写</a><a name="0713a12" id="0713a12">此一经典。即准书写九十九百千万俱胝如</a><a name="0713a13" id="0713a13">来所说一切经典。即过于彼九十九百千万</a><a name="0713a14" id="0713a14">俱胝如来之前久植善根。即亦彼诸一切如</a><a name="0713a15" id="0713a15">来。加持护念犹如爱眼。亦如慈母爱护幼子。</a><a name="0713a16" id="0713a16">若人读诵此一卷经。即为读诵过去现在未</a><a name="0713a17" id="0713a17">来诸佛所说经典。由如是故。九十九百千万</a><a name="0713a18" id="0713a18">俱胝一切如来应正等觉。侧塞无隙犹如胡</a><a name="0713a19" id="0713a19">麻重叠赴来。昼夜现身加持其人。如是一切</a><a name="0713a20" id="0713a20">诸佛如来无数恒沙。前聚未去后群重来须</a><a name="0713a21" id="0713a21">臾推迁回转更赴。譬如细沙在水旋急。不得</a><a name="0713a22" id="0713a22">停滞回去复来。若有人以香华涂香华鬘衣</a><a name="0713a23" id="0713a23">服微妙严具供养此经。即成于彼十方九十</a><a name="0713a24" id="0713a24">九百千万俱胝如来之前。以天香华衣服严</a><a name="0713a25" id="0713a25">具七宝所成。积如须弥尽以供养。种植善根</a><a name="0713a26" id="0713a26">亦复如是。尔时天龙八部人非人等闻是说</a><a name="0713a27" id="0713a27">已。各怀希奇互相谓言。奇哉威德是朽土聚。</a><a name="0713a28" id="0713a28">如来神力所加持故有是神变。金刚手复白</a><a name="0713a29" id="0713a29">佛言。世尊何因缘故。是七宝塔现为土聚。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190712c.htm'><img src='up.gif' border=0></a>
<a href='T190713b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>