<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1008 菩提场庄严陀罗尼经 0671a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1008 菩提场庄严陀罗尼经</font> <font face='Arial'>(卷1)</font> <font face='Arial'>T19, p0671a</h2></font><hr>
<span class='old'>
</a><a name="0670c28" id="0670c28"><p>尔时金刚手菩萨摩诃萨白文殊师利童真菩</a><a name="0670c29" id="0670c29">萨言。甚奇特文殊师利童真菩萨。现于如来</span><a name="0671a01" id="0671a01">大众会神变。今此光相为谁所现。以何因缘</a><a name="0671a02" id="0671a02">是谁威神现大如来形像集会</a><a name="0671a03" id="0671a03"><p>文殊师利言。金刚手汝岂不知现此光相</a><a name="0671a04" id="0671a04">神变耶。金刚手言。文殊师利我昔未曾见闻</a><a name="0671a05" id="0671a05">如是大神通一切如来集会。此之希有未曾</a><a name="0671a06" id="0671a06">见闻。今乃得见。尔时金刚手菩萨摩诃萨。旋</a><a name="0671a07" id="0671a07">转金刚杵右绕世尊。佛前而住白佛言。世尊</a><a name="0671a08" id="0671a08">欲说何法。今有未曾见闻相现。于世间中大</a><a name="0671a09" id="0671a09">神通相分明而现。佛言金刚手且待须臾当</a><a name="0671a10" id="0671a10">自证见。于刹那顷佛前忽然有七宝柱从地</a><a name="0671a11" id="0671a11">踊出高七千踰缮那阔五千踰缮那。天妙庄</a><a name="0671a12" id="0671a12">严光明炽盛。垂妙缯彩真珠罗网弥覆其上。</a><a name="0671a13" id="0671a13">铃铎摇动出和雅音花鬘庄严。无量俱胝百</a><a name="0671a14" id="0671a14">千天子从空而下。持种种七宝供养具而供</a><a name="0671a15" id="0671a15">养宝幢</a><a name="0671a16" id="0671a16"><p>尔时世尊告金刚手菩萨言。汝可往开幢门</a><a name="0671a17" id="0671a17"><p>尔时金刚手菩萨。遍身光焰如火聚炽盛。头</a><a name="0671a18" id="0671a18">冠璎珞庄严其身。执金刚杵面貌忿怒令人</a><a name="0671a19" id="0671a19">怖畏。近至宝幢而申右臂开其幢门。开幢门</a><a name="0671a20" id="0671a20">已。于是幢中有师子座。其座阎浮檀金所成。</a><a name="0671a21" id="0671a21">七宝庄严。以种种天妙衣服敷其座上。广博</a><a name="0671a22" id="0671a22">面金口高勇光明幢顶如来应供正遍知如</a><a name="0671a23" id="0671a23">来。于上而坐入三摩地而现</a><a name="0671a24" id="0671a24"><p>尔时广博金口高勇光明幢顶如来。赞叹释</a><a name="0671a25" id="0671a25">迦牟尼佛言。善哉善哉释迦牟尼如来。于世</a><a name="0671a26" id="0671a26">间中现大神变。现大如来集会。无有神变集</a><a name="0671a27" id="0671a27">会与此等者。先佛等觉而亦未有此如来集</a><a name="0671a28" id="0671a28">会神通示现。唯愿世尊说此菩提场庄严陀</a><a name="0671a29" id="0671a29">罗尼教王。成多人利益安乐哀愍。此如来形<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190670c.htm'><img src='up.gif' border=0></a>
<a href='T190671b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>