<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1183 一髻文殊师利童子陀罗尼念诵仪轨 0783b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1183 一髻文殊师利童子陀罗尼念诵仪轨</font> <font face='Arial'>(卷1)</font> <font face='Arial'>T20, p0783b</h2></font><hr>
<span class='old'>
</a><a name="0783a28" id="0783a28">无义利处违教用之。必不得贮积。应须每日</a><a name="0783a29" id="0783a29">常已种种饼果供养文殊菩萨。替拔及时分</span><a name="0783b01" id="0783b01">勿令不清净。及自身衣服极须净洁。数数洗</a><a name="0783b02" id="0783b02">浴勿令垢秽。若见非法沙门婆罗门。或颜色</a><a name="0783b03" id="0783b03">樵瘁或非威仪身形丑陋。必不得轻笑毁谤。</a><a name="0783b04" id="0783b04">以大圣文殊种种化现异类之身。试验调伏修</a><a name="0783b05" id="0783b05">行人心。欲令常起慈愍普皆平等。于一切有</a><a name="0783b06" id="0783b06">情生珍敬心无分别心。无染着心无增爱心。</a><a name="0783b07" id="0783b07">广大无碍。尽当作当来成佛之想。修行者若</a><a name="0783b08" id="0783b08">能如是依教住无分别精勤持诵。所求之愿</a><a name="0783b09" id="0783b09">文殊大圣速为满足。钵中化变日常盈满用</a><a name="0783b10" id="0783b10">无穷尽。又法以昌[廿/补]根用前身真言加持八</a><a name="0783b11" id="0783b11">千返置钵中。持此钵入城乞求。所须衣服悉</a><a name="0783b12" id="0783b12">得随意。又法取安悉香白檀香苏合香。此三</a><a name="0783b13" id="0783b13">种香常用供养。于一切处常说烧此香不得</a><a name="0783b14" id="0783b14">间断。所求愿速得满足。又法取五色线长一</a><a name="0783b15" id="0783b15">寻。诵真言加持一百八遍。结作一结满二十</a><a name="0783b16" id="0783b16">一结。置线结于钵中安像前。随力供养。文殊</a><a name="0783b17" id="0783b17">日日于此钵中现出上上黄金二十一两。此</a><a name="0783b18" id="0783b18">金必不得停贮积集。施用修功德供养三宝</a><a name="0783b19" id="0783b19">用无尽竭。若藏贮积集。便即隐没更不复出。</a><a name="0783b20" id="0783b20">又法有药名数沙波多那。亦名萨沙波(此云白芥子)</a><a name="0783b21" id="0783b21"><p>又有药名摩诃弭多(此药出蜀地)。若有大风大雨霖</a><a name="0783b22" id="0783b22">[<a href='javascript:showpic("images/042333.gif")'>雨/注</a>]久不晴明者。前件二药共置一处。用身真</a><a name="0783b23" id="0783b23">言加持此二药八千遍。掷上虚空中。风雨便</a><a name="0783b24" id="0783b24">止。时若炎旱无雨。取数沙波多那加持八千</a><a name="0783b25" id="0783b25">遍。掷散于有龙水中。便即大雨即下。又法</a><a name="0783b26" id="0783b26">将持此加持药散大战阵中。一切刀杖弓箭</a><a name="0783b27" id="0783b27">无堪用者。设用定不伤害。若散置草中或树</a><a name="0783b28" id="0783b28">林或一切田苗稼中者。悉无虫类能伤损者。</a><a name="0783b29" id="0783b29">若散石窟中或竹林间或粳米及余五谷田<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200783a.htm'><img src='up.gif' border=0></a>
<a href='T200783c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>