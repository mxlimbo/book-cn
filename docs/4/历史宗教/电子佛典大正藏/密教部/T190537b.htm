<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0537b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷3)</font> 大悲胎藏出生品第三 <font face='Arial'>T19, p0537b</h2></font><hr>
<span class='old'>
</a><a name="0537a28" id="0537a28">譬如种子随其本类。各别生芽终无杂乱。善</a><a name="0537a29" id="0537a29">男子此等众生作如是见皆无果报。菩萨为彼</span><a name="0537b01" id="0537b01">起大悲心。开示演说缘起之门。令其信入因</a><a name="0537b02" id="0537b02">缘果报。菩萨复念伤哉众生起四颠倒。无常</a><a name="0537b03" id="0537b03">计常无乐计乐。无我计我无净计净。我当为</a><a name="0537b04" id="0537b04">彼说甚深法令除颠倒。伤哉众生于其无我</a><a name="0537b05" id="0537b05">无我所中计我我所。我当为说微妙之法。令</a><a name="0537b06" id="0537b06">其除断我我所见。伤哉众生。为诸盖障之所</a><a name="0537b07" id="0537b07">覆蔽贪箭中心。嗔火炽盛身心俱焚。昏沉睡</a><a name="0537b08" id="0537b08">眠之所迷醉。掉举恶作缠绕不舍。于甚深法</a><a name="0537b09" id="0537b09">常怀疑惑。我当为说微妙之法。令其隳裂诸</a><a name="0537b10" id="0537b10">盖之网。伤哉众生。恋着六处眼才见色。随</a><a name="0537b11" id="0537b11">色名相而生执着。耳闻音声鼻嗅香臭。舌尝</a><a name="0537b12" id="0537b12">滋味身触细滑意分别法。皆随名相而生执</a><a name="0537b13" id="0537b13">着。我当为说深妙之法。令不乐着六处空聚。</a><a name="0537b14" id="0537b14">伤哉众生。多起诸慢。为慢过慢及慢过慢。</a><a name="0537b15" id="0537b15">我慢增上慢卑慢邪慢。云何为慢。谓于下</a><a name="0537b16" id="0537b16">劣众生计我胜彼。言过慢者。于己等者言我</a><a name="0537b17" id="0537b17">过彼。慢过慢者。于他胜己计我胜彼。言我慢</a><a name="0537b18" id="0537b18">者。于色计我乃至于识亦计于我令心高举。</a><a name="0537b19" id="0537b19">言增上慢者。增上圣法曾未获得向他人说</a><a name="0537b20" id="0537b20">我得圣法。言卑慢者。于彼多分胜己之人言</a><a name="0537b21" id="0537b21">我少劣。言邪慢者。于己邪见无德之中谓己</a><a name="0537b22" id="0537b22">为正。翻诏他人以之为邪。如是等慢。我当</a><a name="0537b23" id="0537b23">为彼说甚深法。令其除断住于平等。伤哉众</a><a name="0537b24" id="0537b24">生。趣向邪道远离圣道。我当为说正道之法</a><a name="0537b25" id="0537b25">令远邪径。伤哉众生。为恩爱奴受其驱策。</a><a name="0537b26" id="0537b26">妻妾男女以为枷锁。杻械系缚染着耽味不</a><a name="0537b27" id="0537b27">能舍离。令身口意不得自在。我当为彼说离</a><a name="0537b28" id="0537b28">贪法。令其三业动止无羁。伤哉众生更相</a><a name="0537b29" id="0537b29">斗诤。嗔恚结恨互为怨仇。当为说法令其除<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190537a.htm'><img src='up.gif' border=0></a>
<a href='T190537c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>