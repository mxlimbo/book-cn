<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1092 不空罥索神变真言经 0358a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1092 不空罥索神变真言经</font> <font face='Arial'>(卷23)</font> 净身真言 <font face='Arial'>T20, p0358a</h2></font><hr>
<span class='old'>
</a><a name="0357c28" id="0357c28">大悲心恭敬供养。受持读诵书写解说。或复</a><a name="0357c29" id="0357c29">教人书写受持。如法思惟清净修行。无暂舍</span><a name="0358a01" id="0358a01">废常依如是不空罥索心王陀罗尼真言三昧</a><a name="0358a02" id="0358a02">耶中一一曼拏啰印三昧耶。随真言法一一</a><a name="0358a03" id="0358a03">作法。我当随逐为作拥护。为除无始垢障重</a><a name="0358a04" id="0358a04">罪。为速现与不空随量成就法愿。世尊斯人</a><a name="0358a05" id="0358a05">我常不舍。当与安住不退转地。乃至阿耨多</a><a name="0358a06" id="0358a06">罗三藐三菩提转法轮处。我常承事爱乐是</a><a name="0358a07" id="0358a07">人。亦如阿难承事如来。无暂懈怠。如是承事</a><a name="0358a08" id="0358a08">乃至涅槃收取舍利。大以七宝起舍利塔。以</a><a name="0358a09" id="0358a09">诸华香种种幢幡宝盖衣服。常作供养无时</a><a name="0358a10" id="0358a10">断绝。世尊我于此人。如是爱乐恭敬尊重观</a><a name="0358a11" id="0358a11">侍供养。世尊若旃茶罗人受持此法。不识恩</a><a name="0358a12" id="0358a12">义外示贤善内行腐败。窃盗一切陀罗尼真</a><a name="0358a13" id="0358a13">言坛印三昧耶。我慢贡高无菩提心。不持净</a><a name="0358a14" id="0358a14">戒不住慈悲。谄曲嫉妒互相毁蔑。谤讟一切</a><a name="0358a15" id="0358a15">陀罗尼真言坛印三昧耶。亦不具信此陀罗</a><a name="0358a16" id="0358a16">尼真言坛印三昧耶。如斯人辈是真恶族旃</a><a name="0358a17" id="0358a17">茶罗种。世尊如是旃茶罗人。我以种种方便</a><a name="0358a18" id="0358a18">神力。欲脱此人少许厄难。无能得济。由斯因</a><a name="0358a19" id="0358a19">缘修不成就非我过咎。世尊复有苾刍苾刍</a><a name="0358a20" id="0358a20">尼诸族姓子。身意恬寂持如来戒。正见正信</a><a name="0358a21" id="0358a21">是不空罥索心王陀罗尼真言广大解脱莲华</a><a name="0358a22" id="0358a22">曼拏罗印三昧耶。具依众法无诸妒心。昼夜</a><a name="0358a23" id="0358a23">精勤受持读诵恒不断绝。我随爱乐肩负是</a><a name="0358a24" id="0358a24">人恒不舍离。心所求法皆为满足</a><a name="0358a25" id="0358a25"><p>尔时释迦牟尼如来。赞观世音菩萨摩诃萨</a><a name="0358a26" id="0358a26">言。善哉善哉大悲者。汝发斯愿为最上愿。如</a><a name="0358a27" id="0358a27">是愿者汝应为之。世间度脱一切有情。皆令</a><a name="0358a28" id="0358a28">安住阿耨多罗三藐三菩提地。尔时执金刚</a><a name="0358a29" id="0358a29">秘密主。一切眷属曼拏罗神四天王神。一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200357c.htm'><img src='up.gif' border=0></a>
<a href='T200358b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>