<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0897 蕤呬耶经 0763c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 897 蕤呬耶经</font> <font face='Arial'>(卷1)</font> 拣择弟子品第六 <font face='Arial'>T18, p0763c</h2></font><hr>
<span class='old'>
</a><a name="0763b28" id="0763b28">如是三请至诚礼拜。以妙伽陀赞叹诸尊。然</a><a name="0763b29" id="0763b29">后发遣。分别吉祥不吉祥相。次即为诸弟子。</span><a name="0763c01" id="0763c01">广说愿欲相应正法。然后教令头面向东。敷</a><a name="0763c02" id="0763c02">茅草卧。天明起已。阿阇梨应问彼等善不善</a><a name="0763c03" id="0763c03">梦。所谓梦见如来具功德海制底尊容。及见</a><a name="0763c04" id="0763c04">供养。或于僧所闻法。或余人处闻法。或闻决</a><a name="0763c05" id="0763c05">择法义。或见转读经典。或见僧众。或见一僧。</a><a name="0763c06" id="0763c06">或共住及语或见自出家。或见僧伽蓝。或</a><a name="0763c07" id="0763c07">见尼僧。或见菩萨众。或见父母及诸兄弟。或</a><a name="0763c08" id="0763c08">见尊者。或见诵真言及见真言。或受得明。</a><a name="0763c09" id="0763c09">或见成就。或受律仪。或见树林江河及海大</a><a name="0763c10" id="0763c10">山及岛。或见敬信国王仙人及婆罗门。或见</a><a name="0763c11" id="0763c11">豪富宰相。或见牛马犊子师子及鹿吉祥鸟。</a><a name="0763c12" id="0763c12">或见得金及诸珍宝。或见得地藏种种财物</a><a name="0763c13" id="0763c13">及净衣服。或得诸谷器杖花果诸严身具。</a><a name="0763c14" id="0763c14">或食乳粥。或见童男童女端正妇人。或见交</a><a name="0763c15" id="0763c15">友。或见与共语。或蒙灌顶。或得军持。或于</a><a name="0763c16" id="0763c16">阵得胜杀害怨敌。或见亲情眷属集会一处。</a><a name="0763c17" id="0763c17">见诸天神登山。乘象及车辂上高楼阁。见诸</a><a name="0763c18" id="0763c18">希奇异相之相。或作护摩及诸善事。或见渡</a><a name="0763c19" id="0763c19">河及超大坑。亦决恶贼。相扑叫唤。种种游</a><a name="0763c20" id="0763c20">戏。作诸纵事。及诸吉祥善梦。或闻真言法则。</a><a name="0763c21" id="0763c21">或见节日。又见善人。或蒙赞叹。又见向</a><a name="0763c22" id="0763c22">起首作成就法。亦见他作。如是等梦应知吉</a><a name="0763c23" id="0763c23">祥。若反此相即应弃舍。若见善梦准知成</a><a name="0763c24" id="0763c24">就若见恶相应知不成就。是故应弃不善</a><a name="0763c25" id="0763c25">梦相。随所见梦上中下品。获得成就准此应</a><a name="0763c26" id="0763c26">知。虽见是恶欲将入者。应以寂静真言护摩</a><a name="0763c27" id="0763c27">牛苏。经以百遍。即除灾障便成清净。以怜</a><a name="0763c28" id="0763c28">愍故随意将入</a><a name="0763c29" id="0763c29"><p class='juan'>
蕤呬耶经卷上</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180763b.htm'><img src='up.gif' border=0></a>
<a href='T180764a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>