<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1083 观世音菩萨如意摩尼陀罗尼经 0201a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1083 观世音菩萨如意摩尼陀罗尼经</font> <font face='Arial'>(卷1)</font> <font face='Arial'>T20, p0201a</h2></font><hr>
<span class='old'>
</a><a name="0200c28" id="0200c28">成就。又见一切诸佛如来。及见西方无量寿</a><a name="0200c29" id="0200c29">佛。极乐世界及菩萨会。补特勒伽山中观世</span><a name="0201a01" id="0201a01">音菩萨宫殿。其身清净贵人供养众人乐见。</a><a name="0201a02" id="0201a02">罪障盖缠无不清净。所生之处得宿命智。莲</a><a name="0201a03" id="0201a03">华化生一切妙具。皆自装严直至菩提。永离</a><a name="0201a04" id="0201a04">恶趣究竟成佛。罪恶消灭善道清净。才读诵</a><a name="0201a05" id="0201a05">者皆即成就</a><a name="0201a06" id="0201a06"><p>尔时观世音菩萨。复说最上秘密功能。若</a><a name="0201a07" id="0201a07">为利益哀愍一切众生。摄取令伏遮止恶人。</a><a name="0201a08" id="0201a08">令慈增长念诵即成。能与众生作大利益。令</a><a name="0201a09" id="0201a09">诸智者得大安乐。货食增长富贵资具。无不</a><a name="0201a10" id="0201a10">丰足色力滋盛。此咒秘密不得妄说。若欲</a><a name="0201a11" id="0201a11">真实成就无上如意摩尼大印念诵即成。若</a><a name="0201a12" id="0201a12">已食若未食若净若不净。每常诵念悉无过</a><a name="0201a13" id="0201a13">患。诵念之时当念忆观世音菩萨永作依怙。</a><a name="0201a14" id="0201a14">若贵若贱若男若女沙门外道。称其名字注</a><a name="0201a15" id="0201a15">心系念。而诵此咒应以后夜若平明时。男</a><a name="0201a16" id="0201a16">最贵者一千八遍。女最贵者一千十遍。第</a><a name="0201a17" id="0201a17">二贵男诵八百遍。第二贵女诵七百遍。第三</a><a name="0201a18" id="0201a18">贵女诵六百遍。若婆罗门诵五百遍。刹利四</a><a name="0201a19" id="0201a19">百遍。首陀三百。毗舍二百。比丘一百八遍。女</a><a name="0201a20" id="0201a20">人一百三十遍。丈夫一百五十遍。童男六十。</a><a name="0201a21" id="0201a21">童女九十。此念诵法无不归依。摄百由旬迅</a><a name="0201a22" id="0201a22">疾如风。诵八百遍观音真身现前令见。一切</a><a name="0201a23" id="0201a23">所愿皆能与之。一切众生明咒成就。诵十千</a><a name="0201a24" id="0201a24">遍。圣者执金刚真身现前令咒者见。如所爱</a><a name="0201a25" id="0201a25">子鞠养抱持。一切明咒皆令成就。凡有所欲</a><a name="0201a26" id="0201a26">愿与之令满。诵十三千遍得见一切诸佛如</a><a name="0201a27" id="0201a27">来。诵满七日诸咒仙王。皆以真身现咒者前。</a><a name="0201a28" id="0201a28">各以所成明咒授与。隐蔽其形随逐拥护。一</a><a name="0201a29" id="0201a29">切安乐无不现前。七日之内每日之中。于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200200c.htm'><img src='up.gif' border=0></a>
<a href='T200201b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>