<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0890 佛说瑜伽大教王经 0577c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 890 佛说瑜伽大教王经</font> <font face='Arial'>(卷4)</font> 观想菩提心大智品第七 <font face='Arial'>T18, p0577c</h2></font><hr>
<span class='old'>
</a><a name="0577b28" id="0577b28"><p>如是不空成就如来说此颂已</a><a name="0577b29" id="0577b29"><p>尔时慈氏菩萨等诸大菩萨。闻诸如来以金</span><a name="0577c01" id="0577c01">刚身语心。说清净菩提心法。叹未曾有而说</a><a name="0577c02" id="0577c02">颂曰</a><a name="0577c03" id="0577c03"><p class='lg'>　　唯佛最上尊　　　善说微妙法</a><br><a name="0577c04" id="0577c04">　　法从无我生　　　稽首菩提心</a><br><a name="0577c05" id="0577c05">　　字从无字生　　　佛从无相显</a><br><a name="0577c06" id="0577c06">　　一切如幻梦　　　稽首金刚心　</p></a><a name="0577c07" id="0577c07"><p>如是慈氏菩萨等说此颂已</a><a name="0577c08" id="0577c08"><p>尔时大遍照金刚如来。复说观想法。持诵者</a><a name="0577c09" id="0577c09">先跏趺坐。观想五趣处与非处。以净三业真</a><a name="0577c10" id="0577c10">言。普皆清净令住净。法然后想自本心为其</a><a name="0577c11" id="0577c11">吽字。吽字变成佛身。佛身即自身。现贡高势</a><a name="0577c12" id="0577c12">以金刚钩请召贤圣已。而现三昧作结界法。</a><a name="0577c13" id="0577c13">然后依法献座。及献阏伽等种种供养。令一</a><a name="0577c14" id="0577c14">切贤圣生大欢喜。然后自作相应法。此有三</a><a name="0577c15" id="0577c15">种。一祈求诸佛慈悲加护。想微妙字化成佛</a><a name="0577c16" id="0577c16">相。二起自本身清净菩提心成大智佛。三所</a><a name="0577c17" id="0577c17">成佛相及菩萨等。依法了知印相圆满。如是</a><a name="0577c18" id="0577c18">三种相应仪法具足。刹那之间神通变化成</a><a name="0577c19" id="0577c19">毕竟大智</a><a name="0577c20" id="0577c20"><p>复次持诵者先安住三昧已。发大菩提心洗</a><a name="0577c21" id="0577c21">除心垢。诵净三业真言。一刹那中心垢清净。</a><a name="0577c22" id="0577c22">以真言威力开发菩提心。观一切法如幻如</a><a name="0577c23" id="0577c23">化。本自性空无有坚实。依此菩提心想为月</a><a name="0577c24" id="0577c24">轮。于月轮上想有唵字为身金刚。次想</a><a name="0577c25" id="0577c25">阿字成语金刚吽字成心金刚。如是三字</a><a name="0577c26" id="0577c26">成金刚身语心已。想</a><a name="0577c27" id="0577c27"><p>钵字化成莲花。乘此莲花相好具足。想于佛</a><a name="0577c28" id="0577c28">身色相执捉仪法已。想自身作贡高势。我身</a><a name="0577c29" id="0577c29">即是金刚如来。一切装严圆光照曜。如是本<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180577b.htm'><img src='up.gif' border=0></a>
<a href='T180578a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>