<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0742b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷18)</font> 缘生法品第四十六 <font face='Arial'>T21, p0742b</h2></font><hr>
<span class='old'>
</a><a name="0742a28" id="0742a28">脱。能信行者。是人当为一切世间开大利门。</a><a name="0742a29" id="0742a29">彼得法已转相教授。众生闻者尽作证明。而</span><a name="0742b01" id="0742b01">诸众生各相谓言。如来为我说真实法。复示</a><a name="0742b02" id="0742b02">我等不颠倒说。摩那婆。汝应如是精勤不懈</a><a name="0742b03" id="0742b03">或就正业。正业成故远离尘垢无有染着。无</a><a name="0742b04" id="0742b04">染着故得清净见。见清净故无复冷热。一切</a><a name="0742b05" id="0742b05">世间所有众事。皆得成就正善业故。诸余众</a><a name="0742b06" id="0742b06">生更作异说种种邪法不善业行。于彼人所</a><a name="0742b07" id="0742b07">当起舍心。应自思惟修对治法。若得修学如</a><a name="0742b08" id="0742b08">是法已。即能于彼六十二种恶邪见中。得实</a><a name="0742b09" id="0742b09">知见成就真法。灭除一切如实障碍</a><a name="0742b10" id="0742b10"><p>复次摩那婆。若说法师常为如是亿百千数</a><a name="0742b11" id="0742b11">信根众生。具说法要。或复有人但为一二破</a><a name="0742b12" id="0742b12">戒邪见重恶众生。一弹指顷少时说法。随彼</a><a name="0742b13" id="0742b13">恶人受与不受。其说法师所得功德。胜前福</a><a name="0742b14" id="0742b14">聚无量无边。因此善根于当来世所生常得</a><a name="0742b15" id="0742b15">精勤勇猛供养诸佛。彼时虽有多种众生若</a><a name="0742b16" id="0742b16">人非人闻正法已心生恐怖。汝等但当为说</a><a name="0742b17" id="0742b17">正法。摩那婆。汝应观察诸众生等。常有如是</a><a name="0742b18" id="0742b18">无量恶欲谄诳我慢。无明黑闇覆蔽缠缚。以</a><a name="0742b19" id="0742b19">缠覆故于是法中生大恐怖。自恐怖故不能</a><a name="0742b20" id="0742b20">行法。假有所说。亦复不能令他受行。或时自</a><a name="0742b21" id="0742b21">知烦恼障碍。更相谓言。我等今有如是众恶。</a><a name="0742b22" id="0742b22">虽闻正法不断诸见。如是诸见我应除断。云</a><a name="0742b23" id="0742b23">何应断。我今自知须断诸见。若受众见而不</a><a name="0742b24" id="0742b24">断者。即入黑闇邪见丛林。以邪见故常为生</a><a name="0742b25" id="0742b25">死系闭缠缚。我若能断。根本众见。自然解脱</a><a name="0742b26" id="0742b26">生死系缚。摩那婆。若佛世尊为他说时。若人</a><a name="0742b27" id="0742b27">听受终不生怖。何以故。如来世尊以自无怖。</a><a name="0742b28" id="0742b28">于诸佛法无有缺减。为他说时令彼闻者增</a><a name="0742b29" id="0742b29">长善业故。摩那婆。当闻法时。汝等莫着于是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210742a.htm'><img src='up.gif' border=0></a>
<a href='T210742c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>