<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1185A 佛说文殊师利法宝藏陀罗尼经 0797b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1185A 佛说文殊师利法宝藏陀罗尼经</font> <font face='Arial'>(卷1)</font> <font face='Arial'>T20, p0797b</h2></font><hr>
<span class='old'>
</a><a name="0797a28" id="0797a28"><p>尔时世尊告金刚密迹主菩萨言。善男子诸</a><a name="0797a29" id="0797a29">佛威德。及诸菩萨神通变化。如是威力不可</span><a name="0797b01" id="0797b01">思议。此法宝藏亦不可思议。是故金刚常须</a><a name="0797b02" id="0797b02">精勤恭敬忆念。乃至国王人民百官。苾刍苾</a><a name="0797b03" id="0797b03">刍尼乌波索迦乌波私迦并诸法师。常须忆</a><a name="0797b04" id="0797b04">念深生难遇。此陀罗尼法宝功德不可思议。</a><a name="0797b05" id="0797b05">此法与一切众生广行流通。从国至国乃至</a><a name="0797b06" id="0797b06">村坊。有人住处递相传受。于大众中必须供</a><a name="0797b07" id="0797b07">养。恭敬尊重为他演说。及教他人展转。令人</a><a name="0797b08" id="0797b08">受持读诵。若能如是获福无量说不可尽。乃</a><a name="0797b09" id="0797b09">至他国闻有国王并善人。爱乐大乘修行善</a><a name="0797b10" id="0797b10">事。亦须往彼劝令依法受持书写读诵。若拥</a><a name="0797b11" id="0797b11">护结界一切诸处。亦须应用此陀罗尼。若有</a><a name="0797b12" id="0797b12">法师受持读诵此陀罗尼经者。常须恭敬当</a><a name="0797b13" id="0797b13">如敬佛无有异意。所须衣服卧具饮食汤药。</a><a name="0797b14" id="0797b14">乃至四事勿令乏少悉皆充足。于法师处生</a><a name="0797b15" id="0797b15">大尊重珍敬之心。当兴广大不思议意。密迹</a><a name="0797b16" id="0797b16">主若有人闻此宝藏经。不能受持读诵书写</a><a name="0797b17" id="0797b17">为他演说。及不流传使他人知。复不恭敬供</a><a name="0797b18" id="0797b18">养持此陀罗尼法师。亦不敬阿阇梨。亦不能</a><a name="0797b19" id="0797b19">发无上菩提之心。又复生疑不信之者。如此</a><a name="0797b20" id="0797b20">人辈当获大罪。如犯四重五逆罪等无有异</a><a name="0797b21" id="0797b21">也。一切诸佛及诸菩萨。常当舍离难为救护。</a><a name="0797b22" id="0797b22">密迹主于后末世。若有善男子善女人。诽谤</a><a name="0797b23" id="0797b23">是经及出粗语。言此经非法非佛所说。当知</a><a name="0797b24" id="0797b24">是人佛法中怨。命终已后决定堕阿毗地狱。</a><a name="0797b25" id="0797b25">一切诸佛菩萨悉当远离</a><a name="0797b26" id="0797b26"><p>尔时金刚密迹主菩萨摩诃萨。闻佛说是陀</a><a name="0797b27" id="0797b27">罗尼法已。即于佛前欢喜踊跃。顶礼世尊以</a><a name="0797b28" id="0797b28">偈赞佛</a><a name="0797b29" id="0797b29"><p class='lg'>　　广饶益有情　　　说此最胜法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200797a.htm'><img src='up.gif' border=0></a>
<a href='T200797c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>