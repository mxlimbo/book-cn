<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1341 大威德陀罗尼经 0823c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1341 大威德陀罗尼经</font> <font face='Arial'>(卷16)</font> <font face='Arial'>T21, p0823c</h2></font><hr>
<span class='old'>
</a><a name="0823b28" id="0823b28">呜呼僧伽善住诸行中者。我今已缺诸佛戒</a><a name="0823b29" id="0823b29">行。我今已少诸三昧行。我今已缺佛之智慧。</span><a name="0823c01" id="0823c01">我今已缺佛身解脱。我已缺少解脱知见。我</a><a name="0823c02" id="0823c02">已现前恶处游行。善行中今已闭塞。我当必</a><a name="0823c03" id="0823c03">死。我当无有。我当不渡诸有流转。我今当</a><a name="0823c04" id="0823c04">闻不甜美声。堕地狱已我身当然。被狱卒逼</a><a name="0823c05" id="0823c05">我时叫唤当驰何方。谁当与我无恐无畏。谁</a><a name="0823c06" id="0823c06">信者边受取饮食。彼等在我前手执杖棒。我</a><a name="0823c07" id="0823c07">当求及谁。当瞻仰谁。若复狱卒若狗若乌若</a><a name="0823c08" id="0823c08">铁嘴口若执钳者。我所走处随其方面唯见</a><a name="0823c09" id="0823c09">恐怖。见兰若者当作如是言。呜呼此为快乐。</a><a name="0823c10" id="0823c10">而在空闲阿兰若处。无所悕望而住。其无心</a><a name="0823c11" id="0823c11">患。亦无身病。我等今者无一吉祥。我今少福。</a><a name="0823c12" id="0823c12">如我今者。共诸俗人受用产业随宜活命。为</a><a name="0823c13" id="0823c13">佛出家应当欲乐沙门信法。今值破戒丈夫</a><a name="0823c14" id="0823c14">富伽罗辈。我若亲近入持戒众。于彼之处当</a><a name="0823c15" id="0823c15">被憎厌当被分别。若我彼处住宿之者。濡善</a><a name="0823c16" id="0823c16">比丘当见我已。当观察我。当瞻视我。此从何</a><a name="0823c17" id="0823c17">也。此是谁许。此是谁也。或时持戒或时破戒。</a><a name="0823c18" id="0823c18">我当彼时被他瞻视。我时惭愧卑下羞耻。我</a><a name="0823c19" id="0823c19">时儜弱在彼辈前。我不娱乐背面而回。譬如</a><a name="0823c20" id="0823c20">鸺猴于日出时从窠张口观察四方。此无乌</a><a name="0823c21" id="0823c21">也。彼时夜出从夜出已。所应见者彼不能见。</a><a name="0823c22" id="0823c22">唯见大山往诣彼处。如是去来遂便夜尽。时</a><a name="0823c23" id="0823c23">鸺猴还未至窠中。然彼复有若乌若鹰若鹞</a><a name="0823c24" id="0823c24">趁逐飞走。彼恐怖已还求闇处。复观诸处。大</a><a name="0823c25" id="0823c25">恐怖已瞻乌群队。如是如是。破戒比丘如彼</a><a name="0823c26" id="0823c26">鸺猴。若在沙门众僧之中共布萨业。若沙门</a><a name="0823c27" id="0823c27">业各各议论。无俗人故。彼破戒者生大怖畏。</a><a name="0823c28" id="0823c28">恐被驱逐畏人言道。是人在彼比丘众中。彼</a><a name="0823c29" id="0823c29">问夏腊不道多少。亦不问他不观他面。低<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210823b.htm'><img src='up.gif' border=0></a>
<a href='T210824a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>