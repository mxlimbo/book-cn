<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1419 佛说造像量度经解 0937b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1419 佛说造像量度经解</font> <font face='Arial'>(卷1)</font> 佛说造像量度经序 <font face='Arial'>T21, p0937b</h2></font><hr>
<span class='old'>
</a><a name="0937a28" id="0937a28">不学也。不学诸佛。众生不了也。众生要了者。</a><a name="0937a29" id="0937a29">当观诸佛之相好也。诸佛之相。有四八端严。</span><a name="0937b01" id="0937b01">八十妙好者。从百千三昧。无量妙行而来也。</a><a name="0937b02" id="0937b02">众生可有此相耶。可有此好耶。既无此相。又</a><a name="0937b03" id="0937b03">无此好者。定无百千三昧。无量妙行者也。要</a><a name="0937b04" id="0937b04">求诸佛之相好端严。当求诸佛之百千三昧。</a><a name="0937b05" id="0937b05">无量妙行。诸佛之百千三昧。无量妙行者。不</a><a name="0937b06" id="0937b06">离众生。自身自口自意而求也。众生之身口</a><a name="0937b07" id="0937b07">意。无明为首。便为十恶。智慧为首。番为十善。</a><a name="0937b08" id="0937b08">又以智慧为首。番而为十波罗蜜。十波罗蜜。</a><a name="0937b09" id="0937b09">十地等证。名为等觉。觉既等矣。必等于相。相</a><a name="0937b10" id="0937b10">觉不分。而入于妙。所谓妙觉。妙斯妙矣。妙妙</a><a name="0937b11" id="0937b11">圆明。所谓圆觉。圆觉者。佛果也。佛果者。方</a><a name="0937b12" id="0937b12">有四八端严之相。八十二种无上妙好者也。</a><a name="0937b13" id="0937b13">不有如是之相。安有如是之果。不有如是之</a><a name="0937b14" id="0937b14">果。安有如是之相。如是之佛果。如是之佛相。</a><a name="0937b15" id="0937b15">可说有耶。可说无耶。可说无相中有相耶。可</a><a name="0937b16" id="0937b16">说有相中无相耶。虽然。无方便中。假立方便。</a><a name="0937b17" id="0937b17">无佛相中。假立佛相。令诸众生。观佛相好。</a><a name="0937b18" id="0937b18">从何而生。经云。佛身者。法身也。从慈悲喜</a><a name="0937b19" id="0937b19">舍而生。众生即悟曰。慈悲喜舍。人亦能为。不</a><a name="0937b20" id="0937b20">肯为也。譬如周道皇皇。进亦无阻。退亦无阻。</a><a name="0937b21" id="0937b21">进退由人。非由道也。我等众生。何莫由斯道</a><a name="0937b22" id="0937b22">也。裹慈悲喜舍之粮。驾三十七助之车。御十</a><a name="0937b23" id="0937b23">八不共之骥。进取佛果。而证佛相。宁痴痴蠢</a><a name="0937b24" id="0937b24">蠢。甘忍尘劳。庄饰人天世趣。三恶业道之身</a><a name="0937b25" id="0937b25">相也耶。书曰。见贤思齐。祖曰。彼既丈夫。我</a><a name="0937b26" id="0937b26">亦尔。定光曰。佛昔曾为我。我安不成佛。胡不</a><a name="0937b27" id="0937b27">思之。胡不勉之。予因龙公之命。敬于经首。假</a><a name="0937b28" id="0937b28">立问答。论而序之。以发明人天瞻像之旨焉</a><a name="0937b29" id="0937b29"><p>　　时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210937a.htm'><img src='up.gif' border=0></a>
<a href='T210937c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>