<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0901 陀罗尼集经 0791a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 901 陀罗尼集经</font> <font face='Arial'>(卷1)</font> 大神力陀罗尼经释迦佛顶三昧陀罗尼品一卷于大部卷第一 又有白光明佛顶印第十六 <font face='Arial'>T18, p0791a</h2></font><hr>
<span class='old'>
</a><a name="0790c28" id="0790c28"><p>佛告诸比丘。若国界内滞雨不息。作白光明</a><a name="0790c29" id="0790c29">印。诵大心咒。奉请佛。安置坐华座上。即烧</span><a name="0791a01" id="0791a01">求罗香(唐云安悉香也)薰陆香。供养佛讫。白云。我某</a><a name="0791a02" id="0791a02">甲为某事奉请作法。施与众生种种安隐。愿</a><a name="0791a03" id="0791a03">大慈悲果我所愿。作是语已。取白芥子和盐。</a><a name="0791a04" id="0791a04">咒一百八遍。及作光明印咒三七遍。搅芥子</a><a name="0791a05" id="0791a05">盐。安一火炉。左手执金刚杵。并执数珠。右</a><a name="0791a06" id="0791a06">手捉白芥子。咒一遍一投火中。如是数满一</a><a name="0791a07" id="0791a07">千八遍。其雨即止。像面向北咒师向南。露地</a><a name="0791a08" id="0791a08">作法。如其不止即示现威仪。顶上着绯。以黄</a><a name="0791a09" id="0791a09">缯缠右绕剑一口。正当像前竖刀二口。两边</a><a name="0791a10" id="0791a10">亦竖。一边各二。如前所作白芥子法。一百八</a><a name="0791a11" id="0791a11">遍讫。右手执剑绕像三匝。行道诵咒相续不</a><a name="0791a12" id="0791a12">绝。还至本处。面向东北角。以剑随日。头上急</a><a name="0791a13" id="0791a13">转。转三匝已。向东北拟。四角四方皆亦如是。</a><a name="0791a14" id="0791a14">于夜分时咒五炬火。以白芥子打其炬火。满</a><a name="0791a15" id="0791a15">三七遍。以一炬火头上右转。转三匝竟向东</a><a name="0791a16" id="0791a16">掷之。南西北方皆亦如是。其后一炬头向地</a><a name="0791a17" id="0791a17">转。转三匝竟刺于地上。更转三匝向空上掷。</a><a name="0791a18" id="0791a18">作是法时相续诵咒。其雨即止</a><a name="0791a19" id="0791a19"><p>复有作法。以种种华散佛像上。然后收华举</a><a name="0791a20" id="0791a20">着净处。若滞雨时取前举华。咒华一遍一</a><a name="0791a21" id="0791a21">投火中。如是数满一千八遍若一万遍。其雨</a><a name="0791a22" id="0791a22">即止</a><a name="0791a23" id="0791a23"><p>和白芥子作法</a><a name="0791a24" id="0791a24"><p>复有作法。取一新瓦瓨可受二升。瓨上画作</a><a name="0791a25" id="0791a25">一须菩提。出家形像头戴华冠。作怒神面怒</a><a name="0791a26" id="0791a26">眼大嗔。将此画瓨出着露地。如前所说白芥</a><a name="0791a27" id="0791a27">子法。其雨即止</a><a name="0791a28" id="0791a28"><p>又有作法。舍露地。和香牛粪作一水坛。</a><a name="0791a29" id="0791a29">纵广四肘。于其坛中。牛粪和泥作一龙形。龙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180790c.htm'><img src='up.gif' border=0></a>
<a href='T180791b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>