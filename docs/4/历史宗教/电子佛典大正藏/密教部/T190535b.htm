<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0535b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷3)</font> 陀罗尼品第二之一 <font face='Arial'>T19, p0535b</h2></font><hr>
<span class='old'>
</a><a name="0535a28" id="0535a28">善男子菩萨住此陀罗尼门。随彼无量大会</a><a name="0535a29" id="0535a29">之中说妙法时。即有广大妙莲花座涌现其</span><a name="0535b01" id="0535b01">前。种种色相殊妙庄严。其有见者情无厌足。</a><a name="0535b02" id="0535b02">此座才现。身便安处。即于空中雨众宝花。种</a><a name="0535b03" id="0535b03">种花中出种种声。种种声中说种种法。所谓</a><a name="0535b04" id="0535b04">或甚深无量法。或说善巧名句法。或说种种</a><a name="0535b05" id="0535b05">诸譬喻门。如是或说修多罗祇夜。和伽罗</a><a name="0535b06" id="0535b06">那。伽他揾陀那。尼陀那本事。本生方广。希</a><a name="0535b07" id="0535b07">法优波提舍。说如是等十二分教及种种门。</a><a name="0535b08" id="0535b08">皆为断除一切众生诸烦恼故。而菩萨心安</a><a name="0535b09" id="0535b09">住大舍。寂然正受即能等引。如是音声说法</a><a name="0535b10" id="0535b10">不断。灭众生苦作诸佛事。又于菩萨遍身毛</a><a name="0535b11" id="0535b11">孔出种种光。一一光中出生种种妙宝莲华。</a><a name="0535b12" id="0535b12">一一花上有一菩萨。遍往十方无量无边诸</a><a name="0535b13" id="0535b13">世界中而作佛事。是为初入莲华庄严陀罗</a><a name="0535b14" id="0535b14">尼门。若广说者不可穷尽。复次善男子。云何</a><a name="0535b15" id="0535b15">名为能入无著陀罗尼门。善男子菩萨住此</a><a name="0535b16" id="0535b16">陀罗尼门。于一法门心无所著。如是若二若</a><a name="0535b17" id="0535b17">三。若十若百若千若百千若俱胝若那由他。</a><a name="0535b18" id="0535b18">乃至阿僧祇无量无边。无等不可数不可称</a><a name="0535b19" id="0535b19">不可思不可量不可说法门。皆心平等而无</a><a name="0535b20" id="0535b20">所著。或恒河沙法门。亦皆平等心无所著。如</a><a name="0535b21" id="0535b21">是阎浮提微尘数法门。四天下微尘数法门。</a><a name="0535b22" id="0535b22">三千大千世界微尘数法门亦无所著。若一</a><a name="0535b23" id="0535b23">佛刹若十佛刹。若百若千若恒河沙佛刹微</a><a name="0535b24" id="0535b24">尘数法门。乃至一切佛刹微尘数法门。亦皆</a><a name="0535b25" id="0535b25">平等心无所著。若说一门摄如上说一切佛</a><a name="0535b26" id="0535b26">刹尘数法门。皆入一门一时演说。如于一门。</a><a name="0535b27" id="0535b27">若二若三乃至无量无边法门亦皆如是。一</a><a name="0535b28" id="0535b28">一门中摄一切门一时演说。如是说时心无</a><a name="0535b29" id="0535b29">所著亦无所住。利益安乐一切众生。其义深<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190535a.htm'><img src='up.gif' border=0></a>
<a href='T190535c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>