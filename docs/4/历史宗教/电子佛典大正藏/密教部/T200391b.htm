<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1092 不空罥索神变真言经 0391b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1092 不空罥索神变真言经</font> <font face='Arial'>(卷29)</font> 功德成就品第七十三 <font face='Arial'>T20, p0391b</h2></font><hr>
<span class='old'>
</a><a name="0391a28" id="0391a28">前身。复得一切如来种族秘密曼拏罗印三</a><a name="0391a29" id="0391a29">昧耶现前身。复得金刚种族秘密曼拏罗印</span><a name="0391b01" id="0391b01">三昧耶现前身。复得大摩尼种族秘密曼拏</a><a name="0391b02" id="0391b02">罗印三昧耶现前身。如是但当法瑜伽观观</a><a name="0391b03" id="0391b03">自在相。常勤精进受持读诵。则得如是一切</a><a name="0391b04" id="0391b04">刹土。一切如来授记诸法。乃至菩提正觉涅</a><a name="0391b05" id="0391b05">槃恒不忘失。今所称赞此出世法。若受持者。</a><a name="0391b06" id="0391b06">则得除灭百千大劫。诸所积造五无间罪等</a><a name="0391b07" id="0391b07">身毛数。一一罪累如须弥山。应受阿毗地狱</a><a name="0391b08" id="0391b08">七大地狱十六地狱。种种剧苦烬然消灭。若</a><a name="0391b09" id="0391b09">每白月八日至十五日。净治身服默无谈说。</a><a name="0391b10" id="0391b10">法瑜伽观观自在相。诵念真言念无间者。或</a><a name="0391b11" id="0391b11">梦或觉。见入十方一切刹土三世一切如来</a><a name="0391b12" id="0391b12">种族曼拏罗印三昧耶。莲华种族曼拏罗印</a><a name="0391b13" id="0391b13">三昧耶。金刚种族曼拏罗印三昧耶。摩尼种</a><a name="0391b14" id="0391b14">族曼拏罗印三昧耶。不空罥索心王广大解</a><a name="0391b15" id="0391b15">脱莲华秘密曼拏罗印三昧耶。得诸如来观</a><a name="0391b16" id="0391b16">世音菩萨摩诃萨。执手授诸种族曼拏罗印</a><a name="0391b17" id="0391b17">三昧耶。一切曼拏罗神种种真言明神。功德</a><a name="0391b18" id="0391b18">天毗沙门天爱敬拥护。乐同侍会。若常依法</a><a name="0391b19" id="0391b19">于诸有情。大悲心观诵此真言。得身业净无</a><a name="0391b20" id="0391b20">诸疾病。不畏世间一切非人诸恶猛兽而作</a><a name="0391b21" id="0391b21">灾难。若命终后舌根不坏。犹如金刚赤红莲</a><a name="0391b22" id="0391b22">华。往诸净土坐莲华座。一切诸天而相为伴。</a><a name="0391b23" id="0391b23">体肤柔软色如金色。身气香洁如栴檀香。口</a><a name="0391b24" id="0391b24">气芬馥如郁钵罗华香。目净广长面貌方圆。</a><a name="0391b25" id="0391b25">发青右旋身无垢腻臭气坌秽。言词美妙清</a><a name="0391b26" id="0391b26">彻远闻。如紧那罗迦陵频伽之声。行如牛王</a><a name="0391b27" id="0391b27">德如师子。手指纤长无众怖惧。为诸天尊。凡</a><a name="0391b28" id="0391b28">所言说天皆信仰。种种相好众宝璎珞。耳珰</a><a name="0391b29" id="0391b29">环钏天诸衣服自庄严身具宿住智。一切如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200391a.htm'><img src='up.gif' border=0></a>
<a href='T200391c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>