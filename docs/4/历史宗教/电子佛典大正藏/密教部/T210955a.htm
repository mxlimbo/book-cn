<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1419 佛说造像量度经解 0955a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1419 佛说造像量度经解</font> <font face='Arial'>(卷1)</font> 造像量度经续补 九造像福 <font face='Arial'>T21, p0955a</h2></font><hr>
<span class='old'>
</a><a name="0954c28" id="0954c28">中。曾患背痛。令摩诃迦叶诵七菩提分。所苦</a><a name="0954c29" id="0954c29">得除。复于一时。曾有所患。使阿难陀往婆罗</span><a name="0955a01" id="0955a01">门家。乞求牛乳。往复一时。于婆罗村中三月</a><a name="0955a02" id="0955a02">安居。唯食马麦。复曾一时。乞食不得。空钵而</a><a name="0955a03" id="0955a03">还。如世尊言。若有人作佛像者。所有业障皆</a><a name="0955a04" id="0955a04">得除灭。离众苦恼。无诸疾病。世尊往昔为曾</a><a name="0955a05" id="0955a05">作像。为不曾作。若于昔时作佛像者。何因而</a><a name="0955a06" id="0955a06">有如是等事。佛告波斯匿王言。谛听谛听。善</a><a name="0955a07" id="0955a07">思念之。当为大王分别解说。大王。我于往世</a><a name="0955a08" id="0955a08">为求菩提。以众宝栴檀彩画等事而作佛像。</a><a name="0955a09" id="0955a09">过此会中人天之数。以斯福故。虽在生死未</a><a name="0955a10" id="0955a10">尽诸惑。然所受身坚如金刚。不可损坏。大</a><a name="0955a11" id="0955a11">王。我念过去于无量劫生死之中造佛形像。</a><a name="0955a12" id="0955a12">尔时尚有贪嗔等无量烦恼而共相应。然未</a><a name="0955a13" id="0955a13">曾于一念之间。以罪业故有四大不调。及</a><a name="0955a14" id="0955a14">恶鬼神诸少病苦。所须之物莫不充备。况</a><a name="0955a15" id="0955a15">我于今已得阿耨多罗三藐三菩提。而有如</a><a name="0955a16" id="0955a16">是不如意事。大王。若我昔时曾作佛像。今有</a><a name="0955a17" id="0955a17">残业受斯报者。我复云何作无畏说。言造佛</a><a name="0955a18" id="0955a18">像。决定能尽诸恶业耶。大王。我于过去。给</a><a name="0955a19" id="0955a19">施无量饮食财宝。云何今时乞求不得。而食</a><a name="0955a20" id="0955a20">马麦。傥令此事而有实者。云何我于无量经</a><a name="0955a21" id="0955a21">中。种种赞叹檀波罗蜜。说其福业终不虚也。</a><a name="0955a22" id="0955a22">大王。我是真实语者。不诳语者。我若欺诳况</a><a name="0955a23" id="0955a23">余人乎。大王。我已久断一切恶业。能舍难舍。</a><a name="0955a24" id="0955a24">能行难行。所舍身命过百千亿。已造无量诸</a><a name="0955a25" id="0955a25">佛形像。已悔无量诸罪恶业。岂得有斯毁伤</a><a name="0955a26" id="0955a26">病苦。食啖马麦。饥渴等事。若曾得胜果。今还</a><a name="0955a27" id="0955a27">退失。何假劝修此众福善。大王。诸佛如来常</a><a name="0955a28" id="0955a28">身法身。为度众生。故现斯事非为实也。伤</a><a name="0955a29" id="0955a29">足患背。乞乳服药。乃至涅槃。以其舍利分布<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210954c.htm'><img src='up.gif' border=0></a>
<a href='T210955b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>