<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1070 佛说十一面观世音神咒经 0150c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1070 佛说十一面观世音神咒经</font> <font face='Arial'>(卷1)</font> <font face='Arial'>T20, p0150c</h2></font><hr>
<span class='old'>
</a><a name="0150b28" id="0150b28">芥子散着四方。或咒净灰散着四方。各咒七</a><a name="0150b29" id="0150b29">遍</span><a name="0150c01" id="0150c01"><p>南无佛陀耶　南无达摩耶　南无僧伽耶</a><a name="0150c02" id="0150c02">　南无阿利耶跋路　吉氐摄婆罗耶　菩提</a><a name="0150c03" id="0150c03">萨埵耶　摩诃萨埵耶　摩诃伽楼尼伽耶</a><a name="0150c04" id="0150c04">　多侄他　赖致帝利脂致　伽车　伽车　婆</a><a name="0150c05" id="0150c05">伽畔　阿利耶跋路　吉氐摄婆罗耶　娑</a><a name="0150c06" id="0150c06">婆婆能　娑波呵</a><a name="0150c07" id="0150c07"><p>行道讫竟。诵此咒七遍绕观世音。此咒别更</a><a name="0150c08" id="0150c08">有神力。若有人患寒热病者。或一日一发或</a><a name="0150c09" id="0150c09">二日一发或三日一发。以此咒之悉得除愈</a><a name="0150c10" id="0150c10"><p>若被恶鬼打之。或被鬼子母所打。或被罗刹</a><a name="0150c11" id="0150c11">女打之。或被毗舍阇鬼打之。或被富单那鬼</a><a name="0150c12" id="0150c12">打之。或被颠鬼打之或患丁肿或患漏。或体</a><a name="0150c13" id="0150c13">生疮疱或被蛇螫或蝎螫。一切毒虫所螫之</a><a name="0150c14" id="0150c14">者。以黄土作泥咒之七遍。涂其螫处悉得除</a><a name="0150c15" id="0150c15">愈。若患风病咒酥七遍。涂其患处并服之即</a><a name="0150c16" id="0150c16">得除愈。或患偏风耳鼻不通。以青木香用胡</a><a name="0150c17" id="0150c17">麻油。桦皮上煮之并咒七遍。涂其患处即得</a><a name="0150c18" id="0150c18">除愈。所有疾病用此咒治悉得除愈。此咒神</a><a name="0150c19" id="0150c19">力说不可尽。我依经教略而言之</a><a name="0150c20" id="0150c20"><p>尔时观世音菩萨摩诃萨。白佛言世尊。若有</a><a name="0150c21" id="0150c21">善男子善女人。有能依观世音教作法者。彼</a><a name="0150c22" id="0150c22">善男子善女人。须用白旃檀作观世音像。其</a><a name="0150c23" id="0150c23">木要须精实不得枯箧。身长一尺三寸作十</a><a name="0150c24" id="0150c24">一头。当前三面作菩萨面。左厢三面作嗔</a><a name="0150c25" id="0150c25">面。右厢三面似菩萨面狗牙上出。后有一面</a><a name="0150c26" id="0150c26">作大笑面。顶上一面作佛面。面悉向前后</a><a name="0150c27" id="0150c27">着光。其十一面各戴花冠。其花冠中各有阿</a><a name="0150c28" id="0150c28">弥陀佛。观世音左手把澡瓶。瓶口出莲花。展</a><a name="0150c29" id="0150c29">其右手以串璎珞施无畏手。其像身须刻出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200150b.htm'><img src='up.gif' border=0></a>
<a href='T200151a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>