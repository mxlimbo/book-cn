<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1419 佛说造像量度经解 0938c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1419 佛说造像量度经解</font> <font face='Arial'>(卷1)</font> 佛像量度经序 <font face='Arial'>T21, p0938c</h2></font><hr>
<span class='old'>
</a><a name="0938b28" id="0938b28"><p>夫造像之艺。其来尚矣。梵志阿思陀(二合)仙</a><a name="0938b29" id="0938b29">子所作像传曰。人寿十万岁时。南洲有转轮</span><a name="0938c01" id="0938c01">王。名尾亚舍。尔时有儒童夭殇。其父被哀迷</a><a name="0938c02" id="0938c02">乱。负尸号而[<a href='javascript:showpic("images/020058.gif")'>牛/牪</a>]阙。妄犯启言。梵典颇载。轮王</a><a name="0938c03" id="0938c03">治世。民无非命。今臣息如是。其咎何归。速还</a><a name="0938c04" id="0938c04">吾子。莫污圣扬。如此缠绵不已。举朝无法解</a><a name="0938c05" id="0938c05">慰。稍生不宁。即时大梵天帝。为护国王。特遣</a><a name="0938c06" id="0938c06">毗首羯麻天子。授之以图画之术。物色儒童</a><a name="0938c07" id="0938c07">真容。而令活之。与其翁。上下俱得欢悦。梵天</a><a name="0938c08" id="0938c08">尝赞曰。山中妙高最。鸟中惟大鹏。人中如轮</a><a name="0938c09" id="0938c09">王。艺中是丹青。遂流传于世间。以为像艺之</a><a name="0938c10" id="0938c10">通原焉。惟佛像之本。则我佛中年之时。中天</a><a name="0938c11" id="0938c11">竺国瓶沙王。为遗远友。乞得世尊画容。为[<a href='javascript:showpic("images/009148.gif")'>巾*(穴/登)</a>]</a><a name="0938c12" id="0938c12">像之始(时工被佛神光射眼。眩目不能注视。乃请世尊令坐河岸。而谨取水中影相为式。描得圣容。因</a><a name="0938c13" id="0938c13">被微波。由作曲弯长丝相。故名谓水丝衣佛。今[<a href='javascript:showpic("images/001244.gif")'>仁-二+尔</a>]波罗国所出佛像。多有此样。其摹似乎唐吴道子观音石像)</a><a name="0938c14" id="0938c14">暮节。舍利弗创受造像量度。而优填王镂檀</a><a name="0938c15" id="0938c15">造世尊立像。是为如来胎偶之初。于是流布</a><a name="0938c16" id="0938c16">五天竺之境矣。其于土番。则唐之贞观中。创</a><a name="0938c17" id="0938c17">兴佛法。前后累使东土及天竺。征聘诸贤。而</a><a name="0938c18" id="0938c18">[<a href='javascript:showpic("images/036805.gif")'>来/贝</a>]取众经。一切五明典籍(一声明。二因明。三医方明。四工巧明。五内</a><a name="0938c19" id="0938c19">明)继续翻译。准令国内公私立刹。各随其愿</a><a name="0938c20" id="0938c20">力学习之。夫三倚之造法。乃工巧明部所收。</a><a name="0938c21" id="0938c21">最为尊胜者也(三倚者。佛像为身倚。佛身之相也。神灵倚。结此寓之。以施人愿也。文字为</a><a name="0938c22" id="0938c22">语倚。佛语之相也。妙法倚。凝此存之。以备传教训也。塔幢为心倚。佛心之相也。道德倚。因此表之。以示显义理</a><a name="0938c23" id="0938c23">也。又倚者依也。众生依此三相而发信。见道明理。又倚此作福田也。梵语伽啼。华云倚。或翻因。谓圣凡相。结之</a><a name="0938c24" id="0938c24">因由也。或翻作迹。假此踪迹引诱后人也。亦通。又像为色身倚。文字及塔为法身倚。而庙宇附之。至于法轮铃杵</a><a name="0938c25" id="0938c25">等物。于一切工用之中。最为尊胜也)彼所出载经传颇多。而得其</a><a name="0938c26" id="0938c26">传授者。曼。堇。啾。三氏惟精。西来佛像。什有</a><a name="0938c27" id="0938c27">八九。靡非彼三家所出者(相有大同小异)而天下通</a><a name="0938c28" id="0938c28">称藏佛(藏翻江。其地有江故名。国中两大邑聚。一谓前藏。一谓后藏。)贤愚同宝。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210938b.htm'><img src='up.gif' border=0></a>
<a href='T210939a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>