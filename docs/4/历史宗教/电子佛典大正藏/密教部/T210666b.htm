<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0666b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷2)</font> 三乘行品第四 <font face='Arial'>T21, p0666b</h2></font><hr>
<span class='old'>
</a><a name="0666a28" id="0666a28"><p><b>　　<A NAME="n840"></A>大法炬陀罗尼经三乘行品第四</b></a><a name="0666a29" id="0666a29"><p>佛告阿难。尔时放光如来复语众菩萨言。摩</span><a name="0666b01" id="0666b01">那婆。汝等当念。如来十力无有缺减。具足威</a><a name="0666b02" id="0666b02">仪不断所作。善能分别彼四圣谛。方便教诲</a><a name="0666b03" id="0666b03">成就声闻行。亦当善说六波罗蜜。劝进菩萨</a><a name="0666b04" id="0666b04">发行一切波罗蜜心。受持心信修心。行施精</a><a name="0666b05" id="0666b05">进牢固勇猛无诸虚伪。如是方便入于智门。</a><a name="0666b06" id="0666b06">汝等亦知三十七种助菩提法。方便证得沙</a><a name="0666b07" id="0666b07">门果印。又于十二因缘法。勤修观行成辟支</a><a name="0666b08" id="0666b08">佛。或作声闻。如是一切诸法相应不相舍离。</a><a name="0666b09" id="0666b09">若行辟支佛者。此是如来方便教诲颠倒说</a><a name="0666b10" id="0666b10">法示现此义。是人出于无佛法世。独念思惟</a><a name="0666b11" id="0666b11">十二因缘得独觉涅槃。如是独觉。不同如来</a><a name="0666b12" id="0666b12">及与声闻。何以故。是辟支佛思惟因缘得断</a><a name="0666b13" id="0666b13">疑惑。不从他闻自然独悟。又唯戒行清净故</a><a name="0666b14" id="0666b14">专求智力。求智力故得不放逸到于智岸。无</a><a name="0666b15" id="0666b15">诸佛法。唯戒具足得入涅槃。名辟支佛</a><a name="0666b16" id="0666b16"><p>尔时月上菩萨复白放光佛言。世尊。以何义</a><a name="0666b17" id="0666b17">故。彼辟支佛具足智慧。然复不能说法度人。</a><a name="0666b18" id="0666b18">既不能说。云何而得于福田中胜声闻也。阿</a><a name="0666b19" id="0666b19">难。时放光佛告月上菩萨言。摩那婆。此等过</a><a name="0666b20" id="0666b20">去初发心时。但取菩提之名而无勇猛。不能</a><a name="0666b21" id="0666b21">修行檀波罗蜜。尸波罗蜜。羼提波罗蜜。毗</a><a name="0666b22" id="0666b22">离耶波罗蜜。禅波罗蜜。般若波罗蜜。闻思</a><a name="0666b23" id="0666b23">修等悉不能行。是故不能获得如是无上菩</a><a name="0666b24" id="0666b24">提。何以故。于此法中初闻菩萨行六波罗蜜</a><a name="0666b25" id="0666b25">而不能行。以不具行六波罗蜜故。于一切菩</a><a name="0666b26" id="0666b26">萨法中不能咨问。又复不得乐难持戒。非持</a><a name="0666b27" id="0666b27">无上大菩提戒。但持中戒亦非下戒。行中法</a><a name="0666b28" id="0666b28">故本愿成就。得中菩提名辟支佛。摩那婆。是</a><a name="0666b29" id="0666b29">故菩萨常应咨问诸佛如来所说法要。既听<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210666a.htm'><img src='up.gif' border=0></a>
<a href='T210666c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>