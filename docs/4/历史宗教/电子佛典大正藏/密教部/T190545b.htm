<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0545b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷5)</font> 入如来不思议甚深事业品第五之一 <font face='Arial'>T19, p0545b</h2></font><hr>
<span class='old'>
</a><a name="0545a28" id="0545a28">诸功德。此界众生造诸恶业。此界众生修解</a><a name="0545a29" id="0545a29">脱业。此界众生当得出世。如是种种悉如实</span><a name="0545b01" id="0545b01">知</a><a name="0545b02" id="0545b02"><p>复次善男子。如来知眼界色界眼识界。当云</a><a name="0545b03" id="0545b03">何知。有三因故。谓知内空外空内外空故。如</a><a name="0545b04" id="0545b04">是遍知。乃至知意界法界意识界。内空外空</a><a name="0545b05" id="0545b05">内外空故</a><a name="0545b06" id="0545b06"><p>复次知于地界水火风界。皆如虚空</a><a name="0545b07" id="0545b07"><p>复次知欲界色界无色界。从于妄想分别所</a><a name="0545b08" id="0545b08">起</a><a name="0545b09" id="0545b09"><p>复次知有为界。行相现前有穷尽故知无为</a><a name="0545b10" id="0545b10">界。无行相故。知烦恼界。客尘相故。了烦恼</a><a name="0545b11" id="0545b11">流。可断绝故。达其本性。光明相故。知诸行</a><a name="0545b12" id="0545b12">界。妄念无明为其相故。知涅槃界。智慧相故。</a><a name="0545b13" id="0545b13">正念相故。善男子如是如是世界安立。初现</a><a name="0545b14" id="0545b14">在前世界转灭。至于他世生起因缘依住作</a><a name="0545b15" id="0545b15">业。如是差别如来一一皆如实知。知已随应</a><a name="0545b16" id="0545b16">而为说法。此是如来第四正觉事业。尔时世</a><a name="0545b17" id="0545b17">尊欲重宣此义。而说偈言</a><a name="0545b18" id="0545b18"><p class='lg'>　　佛于界善巧　　　及住转减时</a><br><a name="0545b19" id="0545b19">　　少善大果成　　　人师子能了</a><br><a name="0545b20" id="0545b20">　　有福无福界　　　福开解脱门</a><br><a name="0545b21" id="0545b21">　　解脱界不同　　　一切智明见</a><br><a name="0545b22" id="0545b22">　　如来知眼界　　　色识界俱空</a><br><a name="0545b23" id="0545b23">　　耳界鼻舌身　　　意法空亦尔</a><br><a name="0545b24" id="0545b24">　　地水火风界　　　如实了皆空</a><br><a name="0545b25" id="0545b25">　　三界妄念心　　　人师子能了</a><br><a name="0545b26" id="0545b26">　　烦恼空尘相　　　诸法性皆无</a><br><a name="0545b27" id="0545b27">　　行不行如空　　　斯涅槃三相</a><br><a name="0545b28" id="0545b28">　　世界不善起　　　成已坏灭同</a><br><a name="0545b29" id="0545b29">　　此界及他方　　　无念皆知见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190545a.htm'><img src='up.gif' border=0></a>
<a href='T190545c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>