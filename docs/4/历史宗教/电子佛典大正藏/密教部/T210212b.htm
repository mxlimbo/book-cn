<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1243 佛说出生一切如来法眼遍照大力明王经 0212b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1243 佛说出生一切如来法眼遍照大力明王经</font> <font face='Arial'>(卷2)</font> <font face='Arial'>T21, p0212b</h2></font><hr>
<span class='old'>
</a><a name="0212a28" id="0212a28">世尊全身舍利塔故。金刚手言善哉善哉。佛</a><a name="0212a29" id="0212a29">说如是甚深微妙正法功德变化庄严我。当</span><a name="0212b01" id="0212b01">受持佛言金刚手若有善男子善女人。受持</a><a name="0212b02" id="0212b02">此正法者。彼诸业障如河岸树速疾破坏。应</a><a name="0212b03" id="0212b03">以涂香烧香及众妙花。种种幢幡等而作供</a><a name="0212b04" id="0212b04">养。即获广大无量无边福德藏故。离诸障难。</a><a name="0212b05" id="0212b05">若受持读诵解说此经之地。彼诸天龙阿修</a><a name="0212b06" id="0212b06">罗乾闼婆等。一切人天常以守护供养一切</a><a name="0212b07" id="0212b07">魔王不敢违越。此大力明王心若常忆念。即</a><a name="0212b08" id="0212b08">得八千菩萨及诸如来。诸大神仙天人龙王。</a><a name="0212b09" id="0212b09">阿修罗乾闼婆等称扬赞叹。于时释迦牟尼</a><a name="0212b10" id="0212b10">如来。复告金刚手言。若有轻慢生高举心者。</a><a name="0212b11" id="0212b11">当堕八大地狱。金刚手若有受持读诵。为他</a><a name="0212b12" id="0212b12">解说供养恭敬尊重赞叹。即得无量无边伏</a><a name="0212b13" id="0212b13">藏故若闻一字一句。即得究竟不退菩萨道。</a><a name="0212b14" id="0212b14">时金刚手言。如来之法极大甚深微妙难测。</a><a name="0212b15" id="0212b15">不可量不可思不可。议时诸众生心自迷惑</a><a name="0212b16" id="0212b16">而不能了。佛言金刚手此经为一切众生说。</a><a name="0212b17" id="0212b17">为劝诱一切众生故。为欲安乐一切众生故。</a><a name="0212b18" id="0212b18">为增益一切众生故。为令一切众生得灌顶</a><a name="0212b19" id="0212b19">故。为一切众生离诸贫穷。灭诸业障得大吉</a><a name="0212b20" id="0212b20">祥故。为令一切众生得阿耨多罗三藐三菩</a><a name="0212b21" id="0212b21">提故。时八千菩萨闻是说已。绕佛三匝合掌</a><a name="0212b22" id="0212b22">恭敬。赞言善哉善哉释迦牟尼如来善说此</a><a name="0212b23" id="0212b23">法。彼诸菩萨为释迦牟尼如来名故。复作是</a><a name="0212b24" id="0212b24">言。如是如是世尊此实善说</a><a name="0212b25" id="0212b25"><p>尔时世尊告金刚手言。秘密主我说此大力</a><a name="0212b26" id="0212b26">威德法门。摄诸魔王眷属皆悉来集。一切障</a><a name="0212b27" id="0212b27">难更不复作。一切所求皆得圆满。乃至阿耨</a><a name="0212b28" id="0212b28">多罗三藐三菩提。尔时世尊复说此陀罗尼。</a><a name="0212b29" id="0212b29">即说咒曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210212a.htm'><img src='up.gif' border=0></a>
<a href='T210212c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>