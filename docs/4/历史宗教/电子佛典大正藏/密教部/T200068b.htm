<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1053 圣观自在菩萨功德赞 0068b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1053 圣观自在菩萨功德赞</font> <font face='Arial'>(卷1)</font> <font face='Arial'>T20, p0068b</h2></font><hr>
<span class='old'>
</a><br><a name="0068a28" id="0068a28">　　梵音清响复深妙　　　一切闻者生爱心</a><br><a name="0068a29" id="0068a29">　　凡所宣说众语言　　　柔和善顺而甘美</span><br><a name="0068b01" id="0068b01">　　常以大悲方便力　　　救度一切苦众生</a><br><a name="0068b02" id="0068b02">　　自利利他众导师　　　是故归命莲华手</a><br><a name="0068b03" id="0068b03">　　双眉同彼初生月　　　身相犹如真紫金</a><br><a name="0068b04" id="0068b04">　　众宝为鬘以庄严　　　一切见者无厌足</a><br><a name="0068b05" id="0068b05">　　敷鹿皮衣而为座　　　最上自在众中尊</a><br><a name="0068b06" id="0068b06">　　身诸相分悉周圆　　　是故归命莲华手</a><br><a name="0068b07" id="0068b07">　　上妙细[<a href='javascript:showpic("images/057087.gif")'>叠*毛</a>]为络腋　　　摩尼珠宝作耳环</a><br><a name="0068b08" id="0068b08">　　世出世宝所庄严　　　最上自在最尊胜</a><br><a name="0068b09" id="0068b09">　　诸善功德皆满足　　　一切世间大法王</a><br><a name="0068b10" id="0068b10">　　能开种种方便门　　　是故归命莲华手</a><br><a name="0068b11" id="0068b11">　　罪业众生微尘数　　　无量劫来处轮回</a><br><a name="0068b12" id="0068b12">　　菩萨常生方便心　　　化度悉令归智聚</a><br><a name="0068b13" id="0068b13">　　放慈悲光照一切　　　以最上法施众生</a><br><a name="0068b14" id="0068b14">　　普令有情证菩提　　　是故归命莲华手</a><br><a name="0068b15" id="0068b15">　　所有阿鼻大地狱　　　菩萨慈悲往现身</a><br><a name="0068b16" id="0068b16">　　破坏彼趣悉无余　　　阎摩狱卒生惊怖</a><br><a name="0068b17" id="0068b17">　　彼诸业报众生类　　　咸皆离苦罪锁除</a><br><a name="0068b18" id="0068b18">　　恶趣能以智火焚　　　是故归命莲华手</a><br><a name="0068b19" id="0068b19">　　具足悲智行愿力　　　欲色界中皆现身</a><br><a name="0068b20" id="0068b20">　　于法自在利群生　　　阎摩眷属悉欢喜</a><br><a name="0068b21" id="0068b21">　　破坏一切罪业境　　　令诸苦恼不复生</a><br><a name="0068b22" id="0068b22">　　有情离苦得清凉　　　是故归命莲华手</a><br><a name="0068b23" id="0068b23">　　我今称赞大圣者　　　最上色相无等伦</a><br><a name="0068b24" id="0068b24">　　无碍自在三界尊　　　普施众生无所畏</a><br><a name="0068b25" id="0068b25">　　度脱有情出苦海　　　断彼三毒烦恼根</a><br><a name="0068b26" id="0068b26">　　咸令得住安乐中　　　是故归命莲华手</a><br><a name="0068b27" id="0068b27">　　所有一切饿鬼众　　　针咽大腹及臭毛</a><br><a name="0068b28" id="0068b28">　　如是等类数甚多　　　昼夜受彼饥渴苦</a><br><a name="0068b29" id="0068b29">　　由彼饥渴火所逼　　　互相吞啖苦恼生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200068a.htm'><img src='up.gif' border=0></a>
<a href='T200068c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>