<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0694c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷8)</font> 证涅槃品第十八之一 <font face='Arial'>T21, p0694c</h2></font><hr>
<span class='old'>
</a><a name="0694b28" id="0694b28">来如是问已。诸菩萨众同白佛言。如是世尊。</a><a name="0694b29" id="0694b29">何故名铠。而我着已当能荷负如是重担。叉</span><a name="0694c01" id="0694c01">复云何名为二际际有何相。着是大铠。而于</a><a name="0694c02" id="0694c02">其间得超过也。前言宫殿。复以何义名为宫</a><a name="0694c03" id="0694c03">殿。世尊。所言铠甲与彼二际及宫殿等相貌</a><a name="0694c04" id="0694c04">云何。世尊。至彼宫殿当作何事。着甲入际复</a><a name="0694c05" id="0694c05">作何事。世尊如是等义我等乐闻。唯愿如来</a><a name="0694c06" id="0694c06">哀愍具说。亦令当来诸众生等闻已获益</a><a name="0694c07" id="0694c07"><p>佛告阿难。彼菩萨众如是问已。时放光佛告</a><a name="0694c08" id="0694c08">诸菩萨言。摩那婆。所问铠者。持戒为甲具正</a><a name="0694c09" id="0694c09">念为竿幢。精进为器仗。禅定为椎棓。智慧</a><a name="0694c10" id="0694c10">为刀剑。摩那婆。所言二际今当具说。令汝明</a><a name="0694c11" id="0694c11">了此二际门名字何等摩那婆。第一际者名</a><a name="0694c12" id="0694c12">曰断见。当知即是无明为本第二际者名曰</a><a name="0694c13" id="0694c13">常见。与六十二见为缠缚源。如是二际前后</a><a name="0694c14" id="0694c14">难知。于中修行断一切见。着如是铠然后得</a><a name="0694c15" id="0694c15">过。过彼际已能入天宫。何者天宫。所谓空门。</a><a name="0694c16" id="0694c16">如是空门无有挂碍。他不能障。如手摸空无</a><a name="0694c17" id="0694c17">可执处。一切功行亦复如是。同于虚空故彼</a><a name="0694c18" id="0694c18">天宫相貌如是。摩那婆。入此宫殿无异念求。</a><a name="0694c19" id="0694c19">以是因缘故名宫殿。汝复当知。所言宫殿即</a><a name="0694c20" id="0694c20">大涅槃。涅槃义者本来自有。非人所为故名</a><a name="0694c21" id="0694c21">涅槃。诸菩萨言。世尊。是涅槃中有何相貌。佛</a><a name="0694c22" id="0694c22">言。摩那婆。夫涅槃者。所谓一切世间及出世</a><a name="0694c23" id="0694c23">间。乃至若有若无。如是一切悉名涅槃。若取</a><a name="0694c24" id="0694c24">相分别则非涅槃。摩那婆。无所有者名为证</a><a name="0694c25" id="0694c25">知。云何证知。如无所有。如是证知。摩那婆。谓</a><a name="0694c26" id="0694c26">证知者亦无证知。摩那婆。于无所有亦不应</a><a name="0694c27" id="0694c27">取。无所有相。若人取彼无所有相。当知是人</a><a name="0694c28" id="0694c28">则不离相。若人起作无所有相。则更生相。相</a><a name="0694c29" id="0694c29">若更生。当知彼则不能灭相相若不灭。是则<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210694b.htm'><img src='up.gif' border=0></a>
<a href='T210695a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>