<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0109a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷1)</font> 大佛顶如来万行首楞严经序 <font face='Arial'>T19, p0109a</h2></font><hr>
<span class='old'>
</a><a name="0108c28" id="0108c28">心。我实惊怖兼此大众无不疑惑。唯垂大悲</a><a name="0108c29" id="0108c29">开示未悟</span><a name="0109a01" id="0109a01"><p>尔时世尊开示阿难及诸大众。欲令心入无</a><a name="0109a02" id="0109a02">生法忍。于师子座摩阿难顶而告之言。如来</a><a name="0109a03" id="0109a03">常说诸法所生唯心所现。一切因果世界微</a><a name="0109a04" id="0109a04">尘因心成体。阿难若诸世界一切所有。其中</a><a name="0109a05" id="0109a05">乃至草叶缕结。诘其根元咸有体性。纵令虚</a><a name="0109a06" id="0109a06">空亦有名貌。何况清净妙净明心性一切心</a><a name="0109a07" id="0109a07">而自无体。若汝执吝分别觉观。所了知性必</a><a name="0109a08" id="0109a08">为心者。此心即应离诸一切色香味触。诸尘</a><a name="0109a09" id="0109a09">事业别有全性。如汝今者承听我法。此则因</a><a name="0109a10" id="0109a10">声而有分别。纵灭一切见闻觉知。内守幽闲</a><a name="0109a11" id="0109a11">犹为法尘分别影事。我非敕汝执为非心。但</a><a name="0109a12" id="0109a12">汝于心。微细揣摩若离前尘有分别性即真</a><a name="0109a13" id="0109a13">汝心。若分别性离尘无体。斯则前尘分别影</a><a name="0109a14" id="0109a14">事。尘非常住若变灭时。此心则同龟毛兔角。</a><a name="0109a15" id="0109a15">则汝法身同于断灭。其谁修证无生法忍。即</a><a name="0109a16" id="0109a16">时阿难与诸大众默然自失。佛告阿难世间</a><a name="0109a17" id="0109a17">一切诸修学人。现前虽成九次第定。不得漏</a><a name="0109a18" id="0109a18">尽成阿罗汉。皆由执此生死妄想误为真实。</a><a name="0109a19" id="0109a19">是故汝今虽得多闻不成圣果。阿难闻已重</a><a name="0109a20" id="0109a20">复悲泪五体投地。长跪合掌而白佛言。自我</a><a name="0109a21" id="0109a21">从佛发心出家恃佛威神。常自思惟无劳我</a><a name="0109a22" id="0109a22">修。将谓如来惠我三昧。不知身心本不相代。</a><a name="0109a23" id="0109a23">失我本心。虽身出家心不入道。譬如穷子舍</a><a name="0109a24" id="0109a24">父逃逝。今日乃知虽有多闻。若不修行与不</a><a name="0109a25" id="0109a25">闻等。如人说食终不能饱。世尊我等今者二</a><a name="0109a26" id="0109a26">障所缠。良由不知寂常心性。唯愿如来哀愍</a><a name="0109a27" id="0109a27">穷露。发妙明心开我道眼</a><a name="0109a28" id="0109a28"><p>即时如来从胸卍字涌出宝光。其光晃昱有</a><a name="0109a29" id="0109a29">百千色。十方微尘普佛世界一时周遍。遍灌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190108c.htm'><img src='up.gif' border=0></a>
<a href='T190109b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>