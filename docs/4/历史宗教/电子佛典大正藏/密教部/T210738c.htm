<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0738c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷17)</font> 说听功德品第四十三 <font face='Arial'>T21, p0738c</h2></font><hr>
<span class='old'>
</a><a name="0738b28" id="0738b28">彼心。非灭非非灭。何以故。摩那婆。彼人尔时</a><a name="0738b29" id="0738b29">心想若灭。谁复能入彼虚空者。但彼心想既</span><a name="0738c01" id="0738c01">住一处。所有法门自然现前。一切文义无隐</a><a name="0738c02" id="0738c02">藏者。意欲多说随意则能。摩那婆。复于何时</a><a name="0738c03" id="0738c03">出入息住。云何众生作如是想。此人存活此</a><a name="0738c04" id="0738c04">人退堕。此人始生此人终死摩那婆。出入息</a><a name="0738c05" id="0738c05">者即是风气。于何时中知彼风住。复于何时</a><a name="0738c06" id="0738c06">知彼风灭。摩那婆。所言风者即是摄在出入</a><a name="0738c07" id="0738c07">息中。此但是我方便言说。云何名为方便说</a><a name="0738c08" id="0738c08">也。譬如一切出入息灭则名为死。如是摩那</a><a name="0738c09" id="0738c09">婆。说法息灭。当知即是正法灭也。法不转故</a><a name="0738c10" id="0738c10">说言法灭。众生惟见此诸法灭言正法灭。然</a><a name="0738c11" id="0738c11">是正法实无灭也。摩那婆。汝等不应忆想分</a><a name="0738c12" id="0738c12">别谓正法灭。汝等于此正法之中。莫生疑惑</a><a name="0738c13" id="0738c13">当如是知</a><a name="0738c14" id="0738c14"><p>复次摩那婆。于意云何。后身菩萨坐于道场</a><a name="0738c15" id="0738c15">将成阿耨多罗三藐三菩提时。如是菩萨假</a><a name="0738c16" id="0738c16">师教不。不也世尊。菩萨尔时无有人教。自然</a><a name="0738c17" id="0738c17">得成阿耨多罗三藐三菩提。摩那婆。应如是</a><a name="0738c18" id="0738c18">知。菩萨尔时无有师教自然证知。何以故。尔</a><a name="0738c19" id="0738c19">时将为一切世间作自然师。谁复当堪为彼</a><a name="0738c20" id="0738c20">师者。是故汝等当如是知。又复由证第三明</a><a name="0738c21" id="0738c21">已。尔乃得名阿耨多罗三藐三佛陀。于一切</a><a name="0738c22" id="0738c22">众生大众之中最胜最上。于说法时若有沙</a><a name="0738c23" id="0738c23">门婆罗门。若人若天若魔若梵。一切来问是</a><a name="0738c24" id="0738c24">般若波罗蜜无能胜者。于诸法门无有障碍。</a><a name="0738c25" id="0738c25">若说一句经恒沙劫终无穷尽。以是义故称</a><a name="0738c26" id="0738c26">言如来。又复摩那婆。无有等故名为如来。一</a><a name="0738c27" id="0738c27">切世间难可得知。云何而言此是如来。夫如</a><a name="0738c28" id="0738c28">来者既不可以眼根知故。云何可见。摩那</a><a name="0738c29" id="0738c29">婆。当知此乃一切诸法虚空处也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210738b.htm'><img src='up.gif' border=0></a>
<a href='T210739a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>