<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0882 佛说一切如来真实摄大乘现证三昧大教王经 0437b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 882 佛说一切如来真实摄大乘现证三昧大教王经</font> <font face='Arial'>(卷28)</font> 一切如来真实摄一切仪轨胜上教理分第二十六之一 <font face='Arial'>T18, p0437b</h2></font><hr>
<span class='old'>
</a><a name="0437a28" id="0437a28"><p>若欲求三摩地成就者。先应观想微妙金刚。</a><a name="0437a29" id="0437a29">后若三摩地门有所爱乐。即以相应心明修</span><a name="0437b01" id="0437b01">习先行。期满四月。然后竟夜端直加趺。正心</a><a name="0437b02" id="0437b02">摄敛寂静而住。至明旦时。即得如来等一切</a><a name="0437b03" id="0437b03">三摩地成就现前圆满。然后随所乐法皆得</a><a name="0437b04" id="0437b04">成就</a><a name="0437b05" id="0437b05"><p>此佛所说金刚萨埵法门</a><a name="0437b06" id="0437b06"><p>若欲求羯磨成就者。亦然依法持诵一月。志</a><a name="0437b07" id="0437b07">求成就。然当最后竟夜持诵。即得一切羯磨</a><a name="0437b08" id="0437b08">成就</a><a name="0437b09" id="0437b09"><p>次当宣说诸成就事业</a><a name="0437b10" id="0437b10"><p>诸有行人。依法若诵大明一遍。即于自他州</a><a name="0437b11" id="0437b11">城聚落悉能卫护</a><a name="0437b12" id="0437b12"><p>若欲作诸标帜警悟成就者。行人当结甲胄</a><a name="0437b13" id="0437b13">印契。以牛头旃檀香涂众标帜。或复不涂</a><a name="0437b14" id="0437b14">亦能成就。所谓金刚杵钩箭手相。宝日轮幢</a><a name="0437b15" id="0437b15">齿行列。莲华螺轮舌相。羯磨杵甲胄牙拳印</a><a name="0437b16" id="0437b16">等。如是诸标帜相。依法所作悉能警悟</a><a name="0437b17" id="0437b17"><p>若欲加持物像成就者。应当依法取孔雀尾</a><a name="0437b18" id="0437b18">作拂。以金刚杵破中成窍。色线缠缚。行人结</a><a name="0437b19" id="0437b19">彼萨埵金刚印。执所成拂。诵本大明依法加</a><a name="0437b20" id="0437b20">持。乃至得一切如来印契。警悟于彼。拂中见</a><a name="0437b21" id="0437b21">种种相。从是已后。彼孔雀拂。于行人身中依</a><a name="0437b22" id="0437b22">法出现一切色相</a><a name="0437b23" id="0437b23"><p>又复若以此孔雀拂加持一遍。动摇于身。即</a><a name="0437b24" id="0437b24">能出现一切色相</a><a name="0437b25" id="0437b25"><p>又复此拂能现世间一切所应如幻事业</a><a name="0437b26" id="0437b26"><p>又复此拂能现一切佛菩萨像。乃至十方一</a><a name="0437b27" id="0437b27">切佛刹。所有一切如来。并其众会降魔军等</a><a name="0437b28" id="0437b28">佛神通业。诸变化事皆悉能现。乃至佛身端</a><a name="0437b29" id="0437b29">严诸相具足。亦悉能现<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180437a.htm'><img src='up.gif' border=0></a>
<a href='T180437c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>