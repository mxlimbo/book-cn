<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0696c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷8)</font> 劝证品第十九之一 <font face='Arial'>T21, p0696c</h2></font><hr>
<span class='old'>
</a><a name="0696b28" id="0696b28">如来说超过二边。如彼宫殿出过二边。涅槃</a><a name="0696b29" id="0696b29">亦尔无有边际。如是等法远离二边。即是一</span><a name="0696c01" id="0696c01">相应当证知。何者一相。所谓即是无相相</a><a name="0696c02" id="0696c02">也</a><a name="0696c03" id="0696c03"><p>佛告阿难。彼诸菩萨于彼林间。一日一夜端</a><a name="0696c04" id="0696c04">坐不起。皆共一心谈论此义。如是论已复作</a><a name="0696c05" id="0696c05">是言。我等今者于是法中唯知是义。余未知</a><a name="0696c06" id="0696c06">者应离此座至世尊所。白言世尊。如来前已</a><a name="0696c07" id="0696c07">为我宣说如是等法汝当善持。于所教中何</a><a name="0696c08" id="0696c08">等语言是应可持。何等义理如我应持。虽然</a><a name="0696c09" id="0696c09">我观是法亦无可持。摩那婆。是中所有一切</a><a name="0696c10" id="0696c10">诸法皆可证知。有善方便于一切法当自证</a><a name="0696c11" id="0696c11">知。摩那婆。云何方便是何句义。而一切法应</a><a name="0696c12" id="0696c12">善证知。摩那婆。一切法者是最胜义。若能安</a><a name="0696c13" id="0696c13">心一切法处。名为胜义。如是胜义难可证知。</a><a name="0696c14" id="0696c14">难证知者即是涅槃。是涅槃中无有一法而</a><a name="0696c15" id="0696c15">可得者。不可得故无有言说。以何义故无有</a><a name="0696c16" id="0696c16">言说。无名字故。云何无名。若有名字则生执</a><a name="0696c17" id="0696c17">着。是故无名。摩那婆。是无著处汝等应修。若</a><a name="0696c18" id="0696c18">无著者亦不可取。以无取故则无障碍。无障</a><a name="0696c19" id="0696c19">碍故无能系缚。以无缚故毕竟不可以彼音</a><a name="0696c20" id="0696c20">声名字句义而说。以无说故。亦无譬喻令他</a><a name="0696c21" id="0696c21">得解断除疑惑。摩那婆。唯有一法所谓方便。</a><a name="0696c22" id="0696c22">汝当忆持。亦应教诲一切众生令知方便。摩</a><a name="0696c23" id="0696c23">那婆。何等方便令他证知。所谓建立一切法</a><a name="0696c24" id="0696c24">相。但是如来于假名中方便宣说引导众生</a><a name="0696c25" id="0696c25">令入实义。非实义中有是言说。是名方便。摩</a><a name="0696c26" id="0696c26">那婆。我等今宜还如来所请问是法。若我所</a><a name="0696c27" id="0696c27">问三种业藏。诸法门中有少许法当圣心者</a><a name="0696c28" id="0696c28">我遂受持如不蒙许我当殷勤郑重咨问。唯</a><a name="0696c29" id="0696c29">应尽力勿辞劳倦。摩那婆。如来应供等正觉。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210696b.htm'><img src='up.gif' border=0></a>
<a href='T210697a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>