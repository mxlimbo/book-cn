<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1184 大圣妙吉祥菩萨秘密八字陀罗尼修行曼荼罗次第仪轨法 0785a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1184 大圣妙吉祥菩萨秘密八字陀罗尼修行曼荼罗次第仪轨法</font> <font face='Arial'>(卷1)</font> <font face='Arial'>T20, p0785a</h2></font><hr>
<span class='old'>
</a><a name="0784c28" id="0784c28"><p>常须念诵。所有五逆四重十恶等罪悉得消</a><a name="0784c29" id="0784c29">灭。当得面睹文殊师利。行住坐卧常须受持</span><a name="0785a01" id="0785a01">念诵忆持不忘。每诵一百八遍勿令断绝。常</a><a name="0785a02" id="0785a02">得一切众生降伏</a><a name="0785a03" id="0785a03"><p>若加持发髻七遍。一切众生见者。悉当降伏</a><a name="0785a04" id="0785a04">恶人退散</a><a name="0785a05" id="0785a05"><p>若能每日三时。依法入道场。时别一百八遍。</a><a name="0785a06" id="0785a06">所求皆得称意圆满具足。得大富贵所行自</a><a name="0785a07" id="0785a07">在。临命终时得普门三昧。及见文殊师利菩</a><a name="0785a08" id="0785a08">萨</a><a name="0785a09" id="0785a09"><p>尔时世尊。复告大众。诸菩萨等。我今更说最</a><a name="0785a10" id="0785a10">胜大威德八字曼荼罗坛法次第。汝当谛听。</a><a name="0785a11" id="0785a11">若欲建立息灾曼荼罗者。先当简择其地。当</a><a name="0785a12" id="0785a12">须于清净伽蓝处。或于深山吉祥胜上之地。</a><a name="0785a13" id="0785a13">或于城邑村落胜上有福德。多生华果乳木</a><a name="0785a14" id="0785a14">之地。建立道场。深行比丘比丘尼。善男子</a><a name="0785a15" id="0785a15">善女人。发悲愿心造曼荼罗。而作八字真言</a><a name="0785a16" id="0785a16">念诵。誓于急难之际救护有情。欲受持此真</a><a name="0785a17" id="0785a17">言者。先当访觅具德知解真实道行大阿阇</a><a name="0785a18" id="0785a18">梨而受灌顶。得灌顶已。恭白咨请传受此</a><a name="0785a19" id="0785a19">教。亲蒙传授然可修念。若为急厄怕怖事</a><a name="0785a20" id="0785a20">者。当于露处以涂香磨作曼荼罗。但书真言</a><a name="0785a21" id="0785a21">及种子字。以观想本尊形色。相应与作持念</a><a name="0785a22" id="0785a22">拥护。若事慢要图画者。则勿用皮胶。纯以</a><a name="0785a23" id="0785a23">香汁调色彩画。若作久长念诵者。即当如法</a><a name="0785a24" id="0785a24">掘地。别取河岸坚好甘淡白色润细之土微</a><a name="0785a25" id="0785a25">黄赤。得而用香水和筑其坛。依教次第加持</a><a name="0785a26" id="0785a26">作之。其工巧人。须日日清净澡浴着新净</a><a name="0785a27" id="0785a27">衣。受八关斋戒讫然得兴功。余依悉地中法</a><a name="0785a28" id="0785a28">不可具说。其曼荼罗法。先当心作一圆轮由</a><a name="0785a29" id="0785a29">◇满字。次从字后北<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200784c.htm'><img src='up.gif' border=0></a>
<a href='T200785b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>