<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1331 佛说灌顶经 0512b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1331 佛说灌顶经</font> <font face='Arial'>(卷6)</font> <font face='Arial'>T21, p0512b</h2></font><hr>
<span class='old'>
</a><a name="0512a28" id="0512a28">苦行昼夜不废。可得至道涅槃之乐</a><a name="0512a29" id="0512a29"><p>贤者阿难因复问佛言。阎浮提界有几种葬</span><a name="0512b01" id="0512b01">法。为今现在及未来众生重更问耳。佛语阿</a><a name="0512b02" id="0512b02">难葬法无数。吾今当为略说少事。示现未来</a><a name="0512b03" id="0512b03">诸众生也。我此国土水葬火葬。塔冢之葬其</a><a name="0512b04" id="0512b04">事有三。阎浮界内有震旦国。我遣三圣在中</a><a name="0512b05" id="0512b05">化导。人民慈哀礼义具足。上下相率无逆忤</a><a name="0512b06" id="0512b06">者。震旦国中人民葬法庄严之具。金银珍宝</a><a name="0512b07" id="0512b07">刻镂车乘。飞天仙人以为庄严。众伎鼓乐</a><a name="0512b08" id="0512b08">铃钟之音。歌咏赞叹用为哀乐。终亡者身</a><a name="0512b09" id="0512b09">衣服具足。棺椁微妙香烟芬芬。百千万众</a><a name="0512b10" id="0512b10">送于山野。庄严山林树木郁郁。行行相值</a><a name="0512b11" id="0512b11">无亏盈者。坟柏茂盛碑阙俨然。人民见者莫</a><a name="0512b12" id="0512b12">不欢欣</a><a name="0512b13" id="0512b13"><p>佛告阿难震旦国中又有小国。不识真正无</a><a name="0512b14" id="0512b14">有礼法。但知杀害无有慈心。三圣教化遣言</a><a name="0512b15" id="0512b15">不着。至吾法没千岁之后。三圣又过法言衰</a><a name="0512b16" id="0512b16">薄。设闻道法不肯信受。但相侵陵诤于国</a><a name="0512b17" id="0512b17">土。欲灭三宝使法言不行。破塔灭僧真言无</a><a name="0512b18" id="0512b18">用。佛又语阿难震旦边国。诸小王辈所领人</a><a name="0512b19" id="0512b19">民。不知有法不识真正。言语难了无有音章。</a><a name="0512b20" id="0512b20">命终已后欲葬之时棺椁盛持。内着岩石室</a><a name="0512b21" id="0512b21">窟之中。疾病之日开看骸骨。洗浴求福使病</a><a name="0512b22" id="0512b22">得愈。又有众生命终已后无有棺椁。取其</a><a name="0512b23" id="0512b23">尸骸置高阁上。疾急之日。下尸咒愿以求福</a><a name="0512b24" id="0512b24">祐。佛语阿难是诸众生不了葬法。三圣教化</a><a name="0512b25" id="0512b25">遗言不着故使然也。我法中学欲修福时。应</a><a name="0512b26" id="0512b26">当精进修行六度。布施持戒忍辱精进一心</a><a name="0512b27" id="0512b27">智慧。守行十善可得生天。渐向无上正真道</a><a name="0512b28" id="0512b28">也。不知外道杀生祷祀。邪见修福洗浴死</a><a name="0512b29" id="0512b29">骸。以求解脱无有是处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210512a.htm'><img src='up.gif' border=0></a>
<a href='T210512c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>