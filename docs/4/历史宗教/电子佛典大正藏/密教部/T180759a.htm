<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0896 妙臂菩萨所问经 0759a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 896 妙臂菩萨所问经</font> <font face='Arial'>(卷4)</font> 说八法分第十二 <font face='Arial'>T18, p0759a</h2></font><hr>
<span class='old'>
</a><a name="0758c28" id="0758c28">变身。为真言王种种色相。救济有情令得解</a><a name="0758c29" id="0758c29">脱。又复有情虽处居家爱着妙境。于真言法</span><a name="0759a01" id="0759a01">及彼仪轨。虽则日有持诵。且非猛利精进。于</a><a name="0759a02" id="0759a02">久久时乃成先行之数。先行满已或验现前。</a><a name="0759a03" id="0759a03">乃于是时方离五欲具戒清净。入于静室更</a><a name="0759a04" id="0759a04">诵真言满一洛叉。然后不久即得所乐悉地</a><a name="0759a05" id="0759a05"><p>复次行人于持诵时或悉地时。入曼拏罗近</a><a name="0759a06" id="0759a06">诸贤圣。既修是法要须清净。澡浴之法先以</a><a name="0759a07" id="0759a07">净水。调和净土遍涂其身。然后入大水中随</a><a name="0759a08" id="0759a08">意洗浴。净手足已或面东或面西。蹲踞而坐</a><a name="0759a09" id="0759a09">作护身法。即以右手取水遍洒其身。不得令</a><a name="0759a10" id="0759a10">水有声。复以右手取水一掌。掌中之水勿令</a><a name="0759a11" id="0759a11">有沫。乃诵真言咒掌中水三遍吸三吸。亦勿</a><a name="0759a12" id="0759a12">令有声。然后用水以大指拭口两遍。及洒身</a><a name="0759a13" id="0759a13">上以为护身。如后忽觉齿中有其碜秽。又以</a><a name="0759a14" id="0759a14">手触或即欬嗽洟唾。或即觉气逆哕。更须如</a><a name="0759a15" id="0759a15">前咒水吸水拭口漱口。澡浴毕已即入静室。</a><a name="0759a16" id="0759a16">此后不得辄与人语。除助伴外应是男女在</a><a name="0759a17" id="0759a17">家出家之者。及外道婆罗门净行之者。童子</a><a name="0759a18" id="0759a18">童女及复耆年。乃至诸不男等。如是人等。悉</a><a name="0759a19" id="0759a19">不得共相言语及相触着。若相触着。又须同</a><a name="0759a20" id="0759a20">前洗浴及拭口漱口。若有行人恒乐清净。澡</a><a name="0759a21" id="0759a21">浴其身及乐持诵。及于有情普皆怜愍。亦不</a><a name="0759a22" id="0759a22">于他利养心生贪爱。乞食自居修真言行。如</a><a name="0759a23" id="0759a23">是之人妙陀罗尼自然获得</a><a name="0759a24" id="0759a24"><p>复次行人若求悉地。于念诵时或有人来。奉</a><a name="0759a25" id="0759a25">施上妙衣服金银珍宝。装严骑乘涂香烧香。</a><a name="0759a26" id="0759a26">乃至饮食及一切乐具。或多或少悉不得受</a><a name="0759a27" id="0759a27"><p>复次行人求成就时。凡是大小便利毕已。一</a><a name="0759a28" id="0759a28">一并须依法。用其水土重重揩洗以求清净。</a><a name="0759a29" id="0759a29">若其不食斯最为上。免使触秽薰于贤圣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180758c.htm'><img src='up.gif' border=0></a>
<a href='T180759b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>