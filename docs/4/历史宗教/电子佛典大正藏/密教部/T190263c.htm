<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0952 五佛顶三昧陀罗尼经 0263c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 952 五佛顶三昧陀罗尼经</font> <font face='Arial'>(卷1)</font> 序品第一 <font face='Arial'>T19, p0263c</h2></font><hr>
<span class='old'>
</a><a name="0263b28" id="0263b28"><p><b>　　<A NAME="n246"></A>序品第一</b></a><a name="0263b29" id="0263b29"><p>如是我闻。一时薄伽梵。在摩竭提国始成正</span><a name="0263c01" id="0263c01">觉菩提树下金刚道场大宝藏帐。其地宝帐。</a><a name="0263c02" id="0263c02">皆是如来神通大福功德之所成故。纯以无</a><a name="0263c03" id="0263c03">量上妙珍奇自然盛显。种种庄严众色交映</a><a name="0263c04" id="0263c04">出大光明。奇特宝轮清净圆满。以无量色</a><a name="0263c05" id="0263c05">间杂庄饰。周匝围绕而显现之。宝盖幢幡</a><a name="0263c06" id="0263c06">光明晃曜。妙香花鬘七宝罗网弥覆其上。无</a><a name="0263c07" id="0263c07">尽大宝自在显现。是诸宝树花叶光茂。佛</a><a name="0263c08" id="0263c08">神力故令此场地广丽严净。光明普照。一切</a><a name="0263c09" id="0263c09">奇特妙宝积聚无量善根严饰道场。其菩提</a><a name="0263c10" id="0263c10">树高显殊特。琉璃为干妙宝枝条宝叶垂布</a><a name="0263c11" id="0263c11">犹若重云。杂色宝花互相间错。大宝摩尼</a><a name="0263c12" id="0263c12">以为其果。其光遍照一切佛刹。种种现化施</a><a name="0263c13" id="0263c13">作佛事。普现大乘一字佛顶转轮王咒菩萨</a><a name="0263c14" id="0263c14">道教佛神力故演出种种梵音妙声赞扬如来</a><a name="0263c15" id="0263c15">无量功德。与无数大菩萨俱。其名曰金刚</a><a name="0263c16" id="0263c16">幢菩萨摩诃萨。观世音菩萨摩诃萨等。无量</a><a name="0263c17" id="0263c17">诸大菩萨皆为上首。与一切大众会。于妙菩</a><a name="0263c18" id="0263c18">提树下。以佛神力周围五百踰膳那。会座而</a><a name="0263c19" id="0263c19">坐不相障碍。如来于中诰弥勒菩萨及诸菩</a><a name="0263c20" id="0263c20">萨言。汝善男子此树乃是佛菩提所庄严树。</a><a name="0263c21" id="0263c21">我最初坐此树下时。则破四魔得证无上正</a><a name="0263c22" id="0263c22">等佛智。汝等亦应坐斯地处。令汝当得无上</a><a name="0263c23" id="0263c23">佛智。诰是语已寂然不动。尔时金刚密迹首</a><a name="0263c24" id="0263c24">菩萨。以佛威神德。乘是往昔本所愿力。即从</a><a name="0263c25" id="0263c25">座起偏袒右肩。整理衣服长跪合掌。恭敬瞻</a><a name="0263c26" id="0263c26">仰白佛言。世尊我今启问如来正觉转轮顶</a><a name="0263c27" id="0263c27">咒法。以何方便使少功力则得诚向。一切如</a><a name="0263c28" id="0263c28">来大明咒法。加行坛印种种事法。一字转轮</a><a name="0263c29" id="0263c29">王法。入大三摩地坛处成就法念诵之法轮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190263b.htm'><img src='up.gif' border=0></a>
<a href='T190264a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>