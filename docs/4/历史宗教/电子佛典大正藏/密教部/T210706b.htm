<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0706b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷10)</font> 六度品第二十四之一 <font face='Arial'>T21, p0706b</h2></font><hr>
<span class='old'>
</a><a name="0706a28" id="0706a28">亦满九千尽用布施。摩那婆。自余诸物不可</a><a name="0706a29" id="0706a29">具言。若见求者皆持惠施。摩那婆。时彼菩萨</span><a name="0706b01" id="0706b01">如是施已。即于宝火如来法中厌世出家。精</a><a name="0706b02" id="0706b02">勤修满檀波罗蜜。摩那婆。是为第一菩萨摩</a><a name="0706b03" id="0706b03">诃萨乐行檀波罗蜜中</a><a name="0706b04" id="0706b04"><p>复次摩那婆。云何名为第二菩萨乐行尸罗</a><a name="0706b05" id="0706b05">波罗蜜者。谓彼菩萨行尸波罗蜜时。常赞持</a><a name="0706b06" id="0706b06">戒。为欲胜彼外道五通诸仙人故具修五通。</a><a name="0706b07" id="0706b07">得五通已于彼宝火如来法中。出家持戒唯</a><a name="0706b08" id="0706b08">畜三衣。如来教发无边量心。心得自在成如</a><a name="0706b09" id="0706b09">来智。发生戒聚得如是身。乃至成满三十二</a><a name="0706b10" id="0706b10">种大人妙相。以是因缘时彼菩萨赞叹尸波</a><a name="0706b11" id="0706b11">罗蜜。具足持戒而行平等。摩那婆。是为第二</a><a name="0706b12" id="0706b12">菩萨摩诃萨乐行住于尸罗波罗蜜中</a><a name="0706b13" id="0706b13"><p>复次摩那婆。云何名为第三菩萨乐行羼提</a><a name="0706b14" id="0706b14">波罗蜜者。谓彼菩萨行忍辱时。或生王宫为</a><a name="0706b15" id="0706b15">王太子具足威力。劫浊世时有诸众生多行</a><a name="0706b16" id="0706b16">非法。不孝父母。不敬沙门及婆罗门无有正</a><a name="0706b17" id="0706b17">信。污毁居家破散他室常行贼盗坏人印记。</a><a name="0706b18" id="0706b18">好诤佷戾不用善言。见他为恶或赞或默。不</a><a name="0706b19" id="0706b19">护口过妄说是非。杀生偷盗两舌妄语。具行</a><a name="0706b20" id="0706b20">十恶远离十善。是恶人辈渐用增多。日别常</a><a name="0706b21" id="0706b21">有一千二千乃至数千官司捕采。王子前过。</a><a name="0706b22" id="0706b22">其间复有种种恶人。或穿墙违禁。或踰城越</a><a name="0706b23" id="0706b23">关。或弃摈逃叛。或侵凌他妻或欺诈他物。</a><a name="0706b24" id="0706b24">或妄证是非。诸如是等多过罪人官司执获。</a><a name="0706b25" id="0706b25">悉以枷锁桎梏桁械。次第将引王子前过。如</a><a name="0706b26" id="0706b26">是经历二十年间。然彼王子以慈忍故。初无</a><a name="0706b27" id="0706b27">苛暴恚恨之心。卒亦不行刑戮之事。唯出私</a><a name="0706b28" id="0706b28">藏财宝而施与之。然后随罪轻重诃啧便放。</a><a name="0706b29" id="0706b29">因教诫曰。汝等当知我信佛故不为众恶。复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210706a.htm'><img src='up.gif' border=0></a>
<a href='T210706c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>