<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1341 大威德陀罗尼经 0778b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1341 大威德陀罗尼经</font> <font face='Arial'>(卷5)</font> <font face='Arial'>T21, p0778b</h2></font><hr>
<span class='old'>
</a><a name="0778a28" id="0778a28">丈夫欲。所有彼欲。彼物欲。诸烦恼欲。于彼中</a><a name="0778a29" id="0778a29">有诸物欲。彼即无欲。彼中所有诸烦恼欲。彼</span><a name="0778b01" id="0778b01">亦非欲。何以故。彼欲无常。若无常者彼等非</a><a name="0778b02" id="0778b02">欲。若无常中生于常想。彼名我见。如是不定</a><a name="0778b03" id="0778b03">住见即是我见。我见者即是不定住。谁所有</a><a name="0778b04" id="0778b04">见彼见即是不如所见。不如所见即是邪见。</a><a name="0778b05" id="0778b05">所有邪见。彼即是我。是名我见。以何义故名</a><a name="0778b06" id="0778b06">我见。邪见彼不实见。于无常中分别为常。不</a><a name="0778b07" id="0778b07">如实知彼五受阴。犹如聚沫。如泡如焰如芭</a><a name="0778b08" id="0778b08">蕉形如幻如梦。于彼法中虚无在。于不实法</a><a name="0778b09" id="0778b09">中所有染着。分别我者。染着贪执增彼欲求。</a><a name="0778b10" id="0778b10">是名我见。以我见故即生贪欲。即生嗔恚。即</a><a name="0778b11" id="0778b11">生愚痴。若于空想生贪欲者。无有是处。若生</a><a name="0778b12" id="0778b12">嗔恚若生愚痴。亦无是处。如是如是。生欲</a><a name="0778b13" id="0778b13">贪使故有我见</a><a name="0778b14" id="0778b14"><p>复次阿难。何者名为不定处见。不能晓了方</a><a name="0778b15" id="0778b15">便语故。于处不定。是即名为不定处见。又复</a><a name="0778b16" id="0778b16">何者不定处见。所谓堕见不定处见。何者堕</a><a name="0778b17" id="0778b17">见。堕无智中。是即名为不定处见。又复何</a><a name="0778b18" id="0778b18">者是无智处。于苦中无智。于集中无智。于灭</a><a name="0778b19" id="0778b19">中无智。于道中无智。于业中无智。于报中无</a><a name="0778b20" id="0778b20">智。于业报中无智。于缘生中无智。于黑白诸</a><a name="0778b21" id="0778b21">法中无智。于缘无缘诸法中无智。于形影无</a><a name="0778b22" id="0778b22">形影诸法中无智。于有罪无罪诸法中无智。</a><a name="0778b23" id="0778b23">于承事不承事诸法中无智。于所有中无智。</a><a name="0778b24" id="0778b24">无见亦无有明。不证智道。不能穿彻。不善巧</a><a name="0778b25" id="0778b25">方便。是名无智。从无智生疑。从疑生不定处。</a><a name="0778b26" id="0778b26">是则名为不定见处。言不定处者堕于恶中。</a><a name="0778b27" id="0778b27">何者名为堕诸恶中。言恶者是不善因。彼复</a><a name="0778b28" id="0778b28">当生阿鼻地狱。或复堕余诸地狱中。是名为</a><a name="0778b29" id="0778b29">堕。若生于彼不闲之处。若住彼处若住不停。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210778a.htm'><img src='up.gif' border=0></a>
<a href='T210778c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>