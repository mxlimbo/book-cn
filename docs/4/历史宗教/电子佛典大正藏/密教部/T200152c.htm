<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1071 十一面神咒心经 0152c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1071 十一面神咒心经</font> <font face='Arial'>(卷1)</font> <font face='Arial'>T20, p0152c</h2></font><hr>
<span class='old'>
</a><a name="0152b28" id="0152b28">应正等觉。尔时我身作大居士。于彼佛所受</a><a name="0152b29" id="0152b29">得此咒。得此咒时便于生死。超四万劫诵持</span><a name="0152c01" id="0152c01">此咒。复得诸佛大悲智藏一切菩萨解脱法</a><a name="0152c02" id="0152c02">门。由此威力能救一切牢狱系闭。杻械枷锁</a><a name="0152c03" id="0152c03">临当刑戮。水火风贼蛊毒厌祷。人非人等种</a><a name="0152c04" id="0152c04">种苦难。由此我于一切有情。能作归依救护</a><a name="0152c05" id="0152c05">安慰洲渚室宅。以此咒力摄取一切勃恶药</a><a name="0152c06" id="0152c06">叉逻刹娑等。先令发起慈心愍心。然后安</a><a name="0152c07" id="0152c07">立于阿耨多罗三藐三菩提。世尊我此神咒</a><a name="0152c08" id="0152c08">有大威力。若诵一遍即能除灭四根本罪。及</a><a name="0152c09" id="0152c09">五无间令无有余。况能如说而修行者。若有</a><a name="0152c10" id="0152c10">曾于百千俱胝那庾多佛所种诸善根。乃于</a><a name="0152c11" id="0152c11">今时得闻此咒。况能受持如说行者。若能昼</a><a name="0152c12" id="0152c12">夜读诵受持此神咒者。我当令彼所有愿求</a><a name="0152c13" id="0152c13">悉得如意。若有能于半月半月。或第十四日</a><a name="0152c14" id="0152c14">或第十五日。受持斋戒如法清净。系心于我</a><a name="0152c15" id="0152c15">诵此神咒。便于生死超四万劫。世尊我由此</a><a name="0152c16" id="0152c16">咒。名号尊贵难可得闻。若有称念百千俱胝</a><a name="0152c17" id="0152c17">那庾多诸佛名号。复有暂时于我名号至心</a><a name="0152c18" id="0152c18">称念。彼二功德平等平等。诸有称念我名号</a><a name="0152c19" id="0152c19">者。一切皆得不退转地。离一切病脱一切障</a><a name="0152c20" id="0152c20">一切怖畏。及能灭除身语意恶。况能于我所</a><a name="0152c21" id="0152c21">说神咒。受持读诵如说修行。当知是人于无</a><a name="0152c22" id="0152c22">上菩提。则为领受如在掌中</a><a name="0152c23" id="0152c23"><p>尔时世尊赞观自在菩萨言。善哉善哉善男</a><a name="0152c24" id="0152c24">子。汝乃能于一切有情。发起如是大慈悲意。</a><a name="0152c25" id="0152c25">而欲开示此大神咒。善男子汝由此方便。能</a><a name="0152c26" id="0152c26">救脱一切有情。所有病苦障难怖畏身语意</a><a name="0152c27" id="0152c27">恶。乃至安立一切有情。于阿耨多罗三藐三</a><a name="0152c28" id="0152c28">菩提。善男子我亦随喜受汝神咒汝当说之。</a><a name="0152c29" id="0152c29">时观自在菩萨摩诃萨即从座起偏袒一肩右<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200152b.htm'><img src='up.gif' border=0></a>
<a href='T200153a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>