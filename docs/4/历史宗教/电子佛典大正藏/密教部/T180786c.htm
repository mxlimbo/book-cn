<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0901 陀罗尼集经 0786c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 901 陀罗尼集经</font> <font face='Arial'>(卷1)</font> 大神力陀罗尼经释迦佛顶三昧陀罗尼品一卷于大部卷第一 释迦佛顶身印第一 <font face='Arial'>T18, p0786c</h2></font><hr>
<span class='old'>
</a><a name="0786b28" id="0786b28">于三昧力不得成就。若一切人畜生产处不</a><a name="0786b29" id="0786b29">得往到。亦不得食。诸死亡家十恶家。酤酒家。</span><a name="0786c01" id="0786c01">五辛家。埋死人家。卖凶具家。不净人家。淫</a><a name="0786c02" id="0786c02">女家。造经像家。皆不得往。亦不得食。诸不净</a><a name="0786c03" id="0786c03">人。看他产人。捉死尸人。截割众生身肉之人。</a><a name="0786c04" id="0786c04">如是等人。皆不得　近与身相触。亦勿交往。此</a><a name="0786c05" id="0786c05">名外护清净之法。内护清净者。身不得杀生</a><a name="0786c06" id="0786c06">偷盗邪淫。口不妄语恶口两舌绮语戏论。皆</a><a name="0786c07" id="0786c07">不应作。意不应作贪嗔痴等。唯起大慈大悲</a><a name="0786c08" id="0786c08">大喜大舍等心。是名菩萨四无量心三业清</a><a name="0786c09" id="0786c09">净。由三业净。乃能受持此三昧陀罗尼佛顶</a><a name="0786c10" id="0786c10">咒印。此三昧陀罗尼力。悉能解除一切天魔</a><a name="0786c11" id="0786c11">外道咒法。皆能降伏一切怨敌。及摩醯首罗</a><a name="0786c12" id="0786c12">诸天鬼神所说咒术。悉能除灭</a><a name="0786c13" id="0786c13"><p>尔时世尊即说佛顶三昧曼荼罗法。善男子。</a><a name="0786c14" id="0786c14">若修行此陀罗尼法时。于十二月月生一日。</a><a name="0786c15" id="0786c15">净治一室。掘去恶土以好土填。坚筑令平。未</a><a name="0786c16" id="0786c16">填以前。先扫洒清净。烧安悉香。诵咒七遍。</a><a name="0786c17" id="0786c17">向前净地。立面向东。法师口云。我某甲今于</a><a name="0786c18" id="0786c18">此处。作佛顶三昧陀罗尼道场忏悔。今此地</a><a name="0786c19" id="0786c19">中。东西南北四维上下。一切非人毗那夜迦</a><a name="0786c20" id="0786c20">诸鬼神等。皆悉远去不得住此。若其善心护</a><a name="0786c21" id="0786c21">佛法者。任为住此。如是白竟。先从前地处中。</a><a name="0786c22" id="0786c22">量取。纵广四肘。从东北角。竖一竹竿。东南西</a><a name="0786c23" id="0786c23">南及西北角各竖一竿(若无竹时好木亦得)从东北角向</a><a name="0786c24" id="0786c24">上。最取八尺绳。系竿上。其余三角亦如是系。</a><a name="0786c25" id="0786c25">至东北角一匝系竟。还从东北角。庄严一切</a><a name="0786c26" id="0786c26">幡华铃带佩镜宝瓶。次第庄饰。到东北角</a><a name="0786c27" id="0786c27">一匝严讫。唯开西门。东及南北三门总闭。次</a><a name="0786c28" id="0786c28">庄上方。从东北角。以一幡系至西南角系。正</a><a name="0786c29" id="0786c29">东门上。以一幡系。至西门系。其东南角又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180786b.htm'><img src='up.gif' border=0></a>
<a href='T180787a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>