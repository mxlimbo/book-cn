<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0573a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷10)</font> 阿阇世王受记品第十 <font face='Arial'>T19, p0573a</h2></font><hr>
<span class='old'>
</a><a name="0572c28" id="0572c28">遂。既被逼迫逃逝出家。是为第三。大王云何</a><a name="0572c29" id="0572c29">名为求佛法过失而作沙门。谓诸外道心生</span><a name="0573a01" id="0573a01">嫉妒遂共集议。谁有聪明利根辩慧。入佛法</a><a name="0573a02" id="0573a02">中学彼所有世出世法。窥其是非还归我众。</a><a name="0573a03" id="0573a03">对于国王大臣长者。树论议幢出其过失。摧</a><a name="0573a04" id="0573a04">坏破灭彼佛正法。是名第四。大王云何名为</a><a name="0573a05" id="0573a05">求胜他故而作沙门。谓或有众生闻有某甲</a><a name="0573a06" id="0573a06">披衣落发。多有伎能通达三藏。心生热恼便</a><a name="0573a07" id="0573a07">即出家学经律论。所修善法皆欲胜彼。是名</a><a name="0573a08" id="0573a08">第五。大王云何名为为名称故而作沙门。谓</a><a name="0573a09" id="0573a09">或有人窃自思惟。我若在家无有名称。我应</a><a name="0573a10" id="0573a10">剃落披衣出家。勤学多闻受持禁戒。于大众</a><a name="0573a11" id="0573a11">中坐禅入定使物知名。是为第六。大王云何</a><a name="0573a12" id="0573a12">名为求生天故而作沙门。谓或有人闻诸天</a><a name="0573a13" id="0573a13">中长寿快乐。我无方便而得上生。遂即剃发</a><a name="0573a14" id="0573a14">染衣出家。修持善法皆愿生天。是为第七。大</a><a name="0573a15" id="0573a15">王云何名为为利养故而作沙门。谓或有人</a><a name="0573a16" id="0573a16">先有财宝更求胜处。得好精舍房院华饰。可</a><a name="0573a17" id="0573a17">以栖迟受用自他所有财产。是名第八。大王</a><a name="0573a18" id="0573a18">云何名为欲求未来帝王位故而作沙门。谓有</a><a name="0573a19" id="0573a19">众生见于国王。自在尊崇富贵安乐。便生爱</a><a name="0573a20" id="0573a20">乐遂求出家。所修善根惟愿当生得居王位。</a><a name="0573a21" id="0573a21">是名第九。大王云何名为真实心故而作沙</a><a name="0573a22" id="0573a22">门。谓有众生虽生刹利大臣族姓婆罗门家。</a><a name="0573a23" id="0573a23">或生长者居士商主富贵之家盛年美貌。观</a><a name="0573a24" id="0573a24">诸财色富贵荣显。犹若浮云泡幻电光生灭</a><a name="0573a25" id="0573a25">不住。遂起厌离发菩提心。亲友珍财一切皆</a><a name="0573a26" id="0573a26">舍。出家慕道秉持律仪。学法修禅精勤匪懈。</a><a name="0573a27" id="0573a27">凡有所作皆为众生。唯求无上菩提之果。是</a><a name="0573a28" id="0573a28">名第十真实心故而作沙门。大王当知如王</a><a name="0573a29" id="0573a29">所梦。见一猕猴少欲知足。独处树上不扰人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190572c.htm'><img src='up.gif' border=0></a>
<a href='T190573b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>