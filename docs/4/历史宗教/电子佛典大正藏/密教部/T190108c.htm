<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0108c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷1)</font> 大佛顶如来万行首楞严经序 <font face='Arial'>T19, p0108c</h2></font><hr>
<span class='old'>
</a><a name="0108b28" id="0108b28"><p>佛告阿难一切众生。从无始来种种颠倒。业</a><a name="0108b29" id="0108b29">种自然如恶叉聚。诸修行人不能得成无上</span><a name="0108c01" id="0108c01">菩提。乃至别成声闻缘觉。及成外道诸天魔</a><a name="0108c02" id="0108c02">王及魔眷属。皆由不知二种根本错乱修习。</a><a name="0108c03" id="0108c03">犹如煮沙欲成嘉馔。纵经尘劫终不能得。云</a><a name="0108c04" id="0108c04">何二种。阿难一者无始生死根本。则汝今者</a><a name="0108c05" id="0108c05">与诸众生。用攀缘心为自性者。二者无始菩</a><a name="0108c06" id="0108c06">提涅槃元清净体。则汝今者识精元明。能生</a><a name="0108c07" id="0108c07">诸缘缘所遗者。由诸众生遗此本明。虽终日</a><a name="0108c08" id="0108c08">行而不自觉枉入诸趣</a><a name="0108c09" id="0108c09"><p>阿难汝今欲知奢摩他路愿出生死。今复问</a><a name="0108c10" id="0108c10">汝。即时如来举金色臂屈五轮指。语阿难言</a><a name="0108c11" id="0108c11">汝今见不。阿难言见。佛言汝何所见。阿难言</a><a name="0108c12" id="0108c12">我见如来举臂屈指。为光明拳曜我心目。佛</a><a name="0108c13" id="0108c13">言汝将谁见。阿难言我与大众同将眼见</a><a name="0108c14" id="0108c14"><p>佛告阿难汝今答我。如来屈指为光明拳。耀</a><a name="0108c15" id="0108c15">汝心目汝目可见。以何为心当我拳耀。阿难</a><a name="0108c16" id="0108c16">言如来现今征心所在。而我以心推穷寻逐。</a><a name="0108c17" id="0108c17">即能推者我将为心</a><a name="0108c18" id="0108c18"><p>佛言咄阿难此非汝心。阿难矍然避座合掌</a><a name="0108c19" id="0108c19">起立白佛。此非我心当名何等。佛告阿难此</a><a name="0108c20" id="0108c20">是前尘虚妄相想惑汝真性。由汝无始至于</a><a name="0108c21" id="0108c21">今生认贼为子。失汝元常故受轮转</a><a name="0108c22" id="0108c22"><p>阿难白佛言世尊我佛宠弟。心爱佛故令我</a><a name="0108c23" id="0108c23">出家。我心何独供养如来。乃至遍历恒沙国</a><a name="0108c24" id="0108c24">土。承事诸佛及善知识发大勇猛。行诸一切</a><a name="0108c25" id="0108c25">难行法事皆用此心。纵令谤法永退善根亦</a><a name="0108c26" id="0108c26">因此心。若此发明不是心者。我乃无心同诸</a><a name="0108c27" id="0108c27">土木。离此觉知更无所有。云何如来说此非</a><a name="0108c28" id="0108c28">心。我实惊怖兼此大众无不疑惑。唯垂大悲</a><a name="0108c29" id="0108c29">开示未悟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190108b.htm'><img src='up.gif' border=0></a>
<a href='T190109a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>