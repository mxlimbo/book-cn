<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0717c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷13)</font> 供养法师品第三十 <font face='Arial'>T21, p0717c</h2></font><hr>
<span class='old'>
</a><a name="0717b28" id="0717b28">使不动。一切日月可令灭光。一切星宿可令</a><a name="0717b29" id="0717b29">黑暗。而如来藏终无有变。不减不尽故名为</span><a name="0717c01" id="0717c01">藏。摩那婆。此言教藏有无量种方便业门具</a><a name="0717c02" id="0717c02">足成就。我说少分汝应受持</a><a name="0717c03" id="0717c03"><p>尔时须夜摩菩萨复白佛言。世尊。此三言教</a><a name="0717c04" id="0717c04">所有方便。应当得者我等乐闻。佛言摩那婆。</a><a name="0717c05" id="0717c05">如是人天非人非天三种言教法藏门中。初</a><a name="0717c06" id="0717c06">一言教名曰空门。第二言教即无相门。第三</a><a name="0717c07" id="0717c07">言教是无愿门。摩那婆。今此三种言教方便</a><a name="0717c08" id="0717c08">业藏法门皆当可得。须夜摩言。世尊。所言人</a><a name="0717c09" id="0717c09">天非人非天三种言教。即是空无相愿三法</a><a name="0717c10" id="0717c10">门者。是中云何能令三种和合相应。佛言摩</a><a name="0717c11" id="0717c11">那婆。汝今问我。云何可令和合相应者。是谓</a><a name="0717c12" id="0717c12">阿迦那等三字句门今当和合。是中阿字是</a><a name="0717c13" id="0717c13">陀罗尼方便。迦字是和合方便。那字是尽至</a><a name="0717c14" id="0717c14">方便。云何阿字方便应当奉持。乃至云何那</a><a name="0717c15" id="0717c15">字尽至方便应当证知。摩那婆。是中人言教</a><a name="0717c16" id="0717c16">者。阿字为本。天言教者迦字为本。非人非天</a><a name="0717c17" id="0717c17">言教者那字为本。时须夜摩复言。世尊。彼阿</a><a name="0717c18" id="0717c18">句处即人言教方便。云何和合是陀罗尼。是</a><a name="0717c19" id="0717c19">陀罗尼云何复与空门和合相应。世尊。彼迦</a><a name="0717c20" id="0717c20">句处。即天教方便。云何和合。是为和合。如是</a><a name="0717c21" id="0717c21">和合。云何复与无相和合相应。世尊。彼那句</a><a name="0717c22" id="0717c22">处。为非人非天教方便。云何得与尽际和合。</a><a name="0717c23" id="0717c23">如是尽际。云何复与无愿和合相应。云何阿</a><a name="0717c24" id="0717c24">字人教中和合。云何以智知也。云何迦字天</a><a name="0717c25" id="0717c25">教中和合。是无相云何以智知也。云何那字</a><a name="0717c26" id="0717c26">非人非天教中和合。尽至云何以智知也。佛</a><a name="0717c27" id="0717c27">言摩那婆。阿字和合方便者心为根本。是大</a><a name="0717c28" id="0717c28">陀罗尼方便。以咒力和合。节损食饮无余思</a><a name="0717c29" id="0717c29">惟。合彼空想入空三昧。尔时无复声息应当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210717b.htm'><img src='up.gif' border=0></a>
<a href='T210718a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>