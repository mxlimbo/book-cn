<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0709c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷11)</font> 求证品第二十五 <font face='Arial'>T21, p0709c</h2></font><hr>
<span class='old'>
</a><a name="0709b28" id="0709b28">人想者则有我想。有我想者则有众生。有众</a><a name="0709b29" id="0709b29">生故则有言说。有言说故则世间相。世间相</span><a name="0709c01" id="0709c01">故则受诸有受诸有故则有无明。有无明故</a><a name="0709c02" id="0709c02">则有诸行。有诸行故则有生识。有生识故有</a><a name="0709c03" id="0709c03">名色。有名色故有六入。有六入故有触。有触</a><a name="0709c04" id="0709c04">故有受。有受故有爱。有爱故有取。有取故有</a><a name="0709c05" id="0709c05">有。有有故有生。有生故有死。死已复生。如是</a><a name="0709c06" id="0709c06">则为因缘往来相也。以是义故。世尊如是依</a><a name="0709c07" id="0709c07">世间事。次第说修多罗。修多罗者。所谓即彼</a><a name="0709c08" id="0709c08">尽际根本。是名无明。言无明者。所谓我等于</a><a name="0709c09" id="0709c09">彼无中起念分别。如是分别则是无明。如来</a><a name="0709c10" id="0709c10">说此为凡夫事亦愚痴业。又复于彼四圣谛</a><a name="0709c11" id="0709c11">中。不知不觉故名无明。以是义故。我与汝等</a><a name="0709c12" id="0709c12">长夜往来轮转无穷受种种苦以不见知四圣</a><a name="0709c13" id="0709c13">谛故。世尊所说四圣谛法。彼应于此陀罗尼</a><a name="0709c14" id="0709c14">门修多罗中。观察一切如来所宣无有断绝。</a><a name="0709c15" id="0709c15">所以者何。斯法甚深难可见故。是中唯有如</a><a name="0709c16" id="0709c16">来乃知边际。若人欲于如来智慧知边际者。</a><a name="0709c17" id="0709c17">是人亦应于佛所说修多罗中甚深法门知其</a><a name="0709c18" id="0709c18">本始。是处我应如是思惟。诸修多罗边际彼</a><a name="0709c19" id="0709c19">岸不可得见。是诸如来深密教法。谓说四圣</a><a name="0709c20" id="0709c20">谛。我等于此四圣谛中应当思惟称量分别</a><a name="0709c21" id="0709c21">得诸义理。是中初一圣谛者。是如来所说苦</a><a name="0709c22" id="0709c22">及苦智。何故如来说此苦阴。阴名受有。此为</a><a name="0709c23" id="0709c23">无明力法。是中所有无明力者。此亦名阴。阴</a><a name="0709c24" id="0709c24">为苦聚即是如来所忧念事。诸众生等堕在</a><a name="0709c25" id="0709c25">无明黑闇藏中。常被缠覆莫知自出。如来见</a><a name="0709c26" id="0709c26">已即起大悲。作是念言。是诸众生。云何流转</a><a name="0709c27" id="0709c27">是苦恼中。而于何处受是流转。何因缘故有</a><a name="0709c28" id="0709c28">此往来。以是往来轮转苦聚故。如来于中如</a><a name="0709c29" id="0709c29">是说阴。阴者如来为说障碍。故言阴也。云何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210709b.htm'><img src='up.gif' border=0></a>
<a href='T210710a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>