<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1089 都表如意摩尼转轮圣王次第念诵秘密最要略法 0219b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1089 都表如意摩尼转轮圣王次第念诵秘密最要略法</font> <font face='Arial'>(卷1)</font> 增益福德品第六 第三小心真言印 <font face='Arial'>T20, p0219b</h2></font><hr>
<span class='old'>
</a><br><a name="0219a28" id="0219a28">　　百千万国所随者　　　一一勤求皆悉成</a><br><a name="0219a29" id="0219a29">　　或说相法或无相　　　随顺众生性所趣</span><br><a name="0219b01" id="0219b01">　　建立佛法护世界　　　大圣力势不思议</a><br><a name="0219b02" id="0219b02">　　奉现一法速超越　　　于一法中复现三</a><br><a name="0219b03" id="0219b03">　　三部各别有三种　　　就中最初是攘灾</a><br><a name="0219b04" id="0219b04">　　诸部攘灾略说已　　　次当增益今说之</a><br><a name="0219b05" id="0219b05">　　若求长寿及财宝　　　复乐聪明闻持门</a><br><a name="0219b06" id="0219b06">　　或求宿命知前后　　　或欣现世力如龙</a><br><a name="0219b07" id="0219b07">　　若为自作增益福　　　先须每吃三白食</a><br><a name="0219b08" id="0219b08">　　若求长寿身无患　　　作一火炉莲华形</a><br><a name="0219b09" id="0219b09">　　深浅方圆皆一肘　　　又取五净涂其中</a><br><a name="0219b10" id="0219b10">　　复取苏密及檀木　　　一咒一烧称己名</a><br><a name="0219b11" id="0219b11">　　数至百八一千八　　　乃至三千随前仪</a><br><a name="0219b12" id="0219b12">　　若有先世极重业　　　不过万遍悉皆除</a><br><a name="0219b13" id="0219b13">　　除灭罪已增福智　　　即得无病及命长</a><br><a name="0219b14" id="0219b14">　　若为他故作此事　　　但称彼名法则同</a><br><a name="0219b15" id="0219b15">　　行者如法作存心　　　每日晨朝取柳木</a><br><a name="0219b16" id="0219b16">　　咒满八百便嚼之　　　不久一月或三月</a><br><a name="0219b17" id="0219b17">　　即能开心得聪明　　　作护摩用小心咒</a><br><a name="0219b18" id="0219b18">　　念诵根本大真言　　　我此略说增益福</a><br><a name="0219b19" id="0219b19">　　无福众生速加持　　　莫论作此数种法</a><br><a name="0219b20" id="0219b20">　　但愿长命大护身　　　若能每日持千八</a><br><a name="0219b21" id="0219b21">　　现世即得宿命通　　　日夜殷勤恒修习</a><br><a name="0219b22" id="0219b22">　　所求悉地无不成　　　又若服药求色力</a><br><a name="0219b23" id="0219b23">　　根本真言加持之　　　念诵十万满足已</a><br><a name="0219b24" id="0219b24">　　每须空服取服之　　　三七五七复过七</a><br><a name="0219b25" id="0219b25">　　力同九龙等无差　　　若持延年甘露药</a><br><a name="0219b26" id="0219b26">　　或得一劫过中劫　　　若持药草求成就</a><br><a name="0219b27" id="0219b27">　　过于诸部以得成　　　牛酥雌黄雄黄等</a><br><a name="0219b28" id="0219b28">　　须持一物置坛中　　　白月一日或十五</a><br><a name="0219b29" id="0219b29">　　初夜起首念诵之　　　一期持诵勿间断<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200219a.htm'><img src='up.gif' border=0></a>
<a href='T200219c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>