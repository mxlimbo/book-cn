<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1222a 圣迦柅忿怒金刚童子菩萨成就仪轨经 0110b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1222a 圣迦柅忿怒金刚童子菩萨成就仪轨经</font> <font face='Arial'>(卷2)</font> <font face='Arial'>T21, p0110b</h2></font><hr>
<span class='old'>
</a><a name="0110a27" id="0110a27"><p>又法持诵者。或饮乳或食大麦。取蚯蚓粪掜</a><a name="0110a28" id="0110a28">作和修吉龙王形。持诵者坐彼王上念诵。若</span><a name="0110b01" id="0110b01">动摇当知法成就。龙王每日能供十二人食。</a><a name="0110b02" id="0110b02">央摔去未来事</a><a name="0110b03" id="0110b03"><p>又法持诵者。饮乳或食大麦。对像前诵真言</a><a name="0110b04" id="0110b04">百千遍。即获财宝无限</a><a name="0110b05" id="0110b05"><p>又法从一月乞食以自存济。至于白月十四</a><a name="0110b06" id="0110b06">日夜对此像前。广设供养念诵。乃至像动即</a><a name="0110b07" id="0110b07">得安怛但那。安怛但那成就中最为尊上。心</a><a name="0110b08" id="0110b08">念百味饮食。则得寿命五千岁</a><a name="0110b09" id="0110b09"><p>又法持诵者。入恒河立水至胸。诵真言十万</a><a name="0110b10" id="0110b10">遍。然后于恒河洲中印沙塔加持。即将本尊</a><a name="0110b11" id="0110b11">像置河岸侧。以酥蜜酪相和护摩。一切龙即</a><a name="0110b12" id="0110b12">来降伏。所处分事皆得成办</a><a name="0110b13" id="0110b13"><p>又法于独树下印缘起。偈塔。诵真言满十万</a><a name="0110b14" id="0110b14">遍已。令克镂匠受八戒。取菩提树木作三</a><a name="0110b15" id="0110b15">戟叉。加持十万遍。以种种香涂上。以右手持</a><a name="0110b16" id="0110b16">叉。昼夜念诵。其戟叉出焰。则变身成摩醯</a><a name="0110b17" id="0110b17">首罗天。即能调伏难调伏者。无能沮坏</a><a name="0110b18" id="0110b18"><p>又法乘船入海。诵真言十万遍。海龙王即来</a><a name="0110b19" id="0110b19">现身。所求皆得。海龙王献行者摩尼宝珠。才</a><a name="0110b20" id="0110b20">受已便为持明仙。即飞腾虚空。一切持明仙</a><a name="0110b21" id="0110b21">中为最尊</a><a name="0110b22" id="0110b22"><p>又法令金铜匠受八戒。取熟铜作贤瓶。于中</a><a name="0110b23" id="0110b23">置少分谷麦等一切种子。及诸灵药及金银</a><a name="0110b24" id="0110b24">七宝等少分。涂拭漫荼罗。每日三时供养。置</a><a name="0110b25" id="0110b25">瓶于坛中。于神通月取月一日。起首念诵至</a><a name="0110b26" id="0110b26">十五日。无间断念诵加持瓶。其瓶有光焰现。</a><a name="0110b27" id="0110b27">则手持阏伽供养圣众敬谢。即取瓶置于净</a><a name="0110b28" id="0110b28">处。所须物内手入瓶中。所须一切财宝车</a><a name="0110b29" id="0110b29">乘衣服世间受用玩具。随所意求皆悉获得。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210110a.htm'><img src='up.gif' border=0></a>
<a href='T210110c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>