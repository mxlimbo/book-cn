<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0971 佛说佛顶尊胜陀罗尼经 0362b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 971 佛说佛顶尊胜陀罗尼经</font> <font face='Arial'>(卷1)</font> <font face='Arial'>T19, p0362b</h2></font><hr>
<span class='old'>
</a><a name="0362a28" id="0362a28">世尊大慈哀愍利益。云何令得免斯苦耶</a><a name="0362a29" id="0362a29"><p>尔时世尊闻此语已。即便微笑于其顶上。放</span><a name="0362b01" id="0362b01">种种光遍照三千大千世界还至佛所。若佛</a><a name="0362b02" id="0362b02">世尊说摔去事光从背入。若说未来事光从</a><a name="0362b03" id="0362b03">胸入。若说地狱事光从足下入。若说傍生事</a><a name="0362b04" id="0362b04">光从足跟入。若说饿鬼事光从足指入。若说</a><a name="0362b05" id="0362b05">人事光从膝入。若说力轮王事光从左手掌</a><a name="0362b06" id="0362b06">入。若说转轮王事光从右手掌入。若说天事</a><a name="0362b07" id="0362b07">光从脐入。若说声闻事光从口入。若说独觉</a><a name="0362b08" id="0362b08">事光从眉间入。若说阿耨多罗三藐三菩提</a><a name="0362b09" id="0362b09">事光从顶入。是时光明还至佛所。绕佛三匝</a><a name="0362b10" id="0362b10">从佛口入。尔时世尊告帝释曰。天帝有陀罗</a><a name="0362b11" id="0362b11">尼。名为如来佛顶尊胜。能净一切恶趣生死</a><a name="0362b12" id="0362b12">苦恼。又能净除一切地狱琰摩王界傍生之</a><a name="0362b13" id="0362b13">苦。又破一切地狱之业回趣善道。天帝此佛</a><a name="0362b14" id="0362b14">顶尊胜陀罗尼。不可思议有大神力。若复有</a><a name="0362b15" id="0362b15">人一经于耳。先世所造一切恶业悉皆消灭。</a><a name="0362b16" id="0362b16">当得清净胜妙之身。随所生处忆持不忘。从</a><a name="0362b17" id="0362b17">一佛土至一佛土。从一天界至一天界。乃至</a><a name="0362b18" id="0362b18">遍历三十三天。所生之处忆持不忘。复次天</a><a name="0362b19" id="0362b19">帝若人欲终。须臾忆念此陀罗尼还得增寿。</a><a name="0362b20" id="0362b20">身口意净亦无苦痛。随其福利悉蒙安隐。亦</a><a name="0362b21" id="0362b21">令一切如来之所瞻视。一切天神常为侍卫。</a><a name="0362b22" id="0362b22">人所敬重恶障消除。一切菩萨同为覆护。若</a><a name="0362b23" id="0362b23">有男子女人。须臾读诵持此陀罗尼者。当知</a><a name="0362b24" id="0362b24">此人所有三恶道苦。破坏消灭无有遗余。诸</a><a name="0362b25" id="0362b25">佛净土及诸天宫。一切菩萨甚深行愿。随意</a><a name="0362b26" id="0362b26">游入悉无障碍。是时帝释一心乐闻</a><a name="0362b27" id="0362b27"><p>尔时薄伽梵观察帝释心之所念。以大慈悲</a><a name="0362b28" id="0362b28">心说是陀罗尼法。即说咒曰</a><a name="0362b29" id="0362b29"><p>南谟薄伽伐帝　咥哩卢枳也　钵喇底毗失<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190362a.htm'><img src='up.gif' border=0></a>
<a href='T190362c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>