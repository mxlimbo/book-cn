<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1005A 大宝广博楼阁善住秘密陀罗尼经 0620a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1005A 大宝广博楼阁善住秘密陀罗尼经</font> <font face='Arial'>(卷1)</font> 序品第一 <font face='Arial'>T19, p0620a</h2></font><hr>
<span class='old'>
</a><a name="0619c28" id="0619c28">大海。不能然大法炬。金刚手我于无量俱知</a><a name="0619c29" id="0619c29">百千劫来。虽难行苦行犹故不能成菩提果。</span><a name="0620a01" id="0620a01">由才闻此大陀罗尼加行相应故。得成正觉。</a><a name="0620a02" id="0620a02">金刚手此陀罗尼。有大威力有大殊胜。是一</a><a name="0620a03" id="0620a03">切如来真实法性。令诸如来圆证法身。金刚</a><a name="0620a04" id="0620a04">手由称此陀罗尼名号。则为已称十方诸佛</a><a name="0620a05" id="0620a05">如来名号。若能才念。则为礼拜供养一切如</a><a name="0620a06" id="0620a06">来尔时金刚手菩萨摩诃萨。以种种花种种</a><a name="0620a07" id="0620a07">香涂香粖香。供养于佛。既供养已右绕三</a><a name="0620a08" id="0620a08">匝顶礼佛足而白佛言。世尊此陀罗尼。有大</a><a name="0620a09" id="0620a09">威德有大殊胜。唯愿世尊普为一切有情说。</a><a name="0620a10" id="0620a10">彼世界现何殊胜功德。一切有情。不以少善</a><a name="0620a11" id="0620a11">根得闻此陀罗尼。此陀罗尼等同如来身。同</a><a name="0620a12" id="0620a12">舍利法性</a><a name="0620a13" id="0620a13"><p>尔时世尊告金刚手菩萨言。金刚手众生下</a><a name="0620a14" id="0620a14">劣不勤精进。心多惑乱愚痴闇钝。耽着诸欲</a><a name="0620a15" id="0620a15">不信正法。不敬父母不敬沙门婆罗门。不敬</a><a name="0620a16" id="0620a16">尊者。是故此陀罗尼不入彼人之手。薄福少</a><a name="0620a17" id="0620a17">智少慧。如此众生不能得闻。不能受持不生</a><a name="0620a18" id="0620a18">净信。此陀罗尼能灭一切罪。是诸如来秘密</a><a name="0620a19" id="0620a19">之藏</a><a name="0620a20" id="0620a20"><p>尔时世尊复告金刚手菩萨言。善男子今为</a><a name="0620a21" id="0620a21">汝说。从此世界东方过无量恒河沙数俱知</a><a name="0620a22" id="0620a22">那庾多佛世界。彼有世界名宝灯其世界七</a><a name="0620a23" id="0620a23">宝所成。其城四面广一由旬。多诸人民安隐</a><a name="0620a24" id="0620a24">丰乐。彼诸男子及诸女人童男童女。一切璎</a><a name="0620a25" id="0620a25">珞庄严其身。上妙宝冠严饰其首。容貌端严</a><a name="0620a26" id="0620a26">有大威力。勇健精进智慧具足。通达众艺。城</a><a name="0620a27" id="0620a27">中有王名曰妙宝。有八十俱知大臣辅佐围</a><a name="0620a28" id="0620a28">绕。其王皇后名光明宝。有二万宫人。皆如天</a><a name="0620a29" id="0620a29">女前后侍奉。彼世界中所生花树及诸香树。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190619c.htm'><img src='up.gif' border=0></a>
<a href='T190620b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>