<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1419 佛说造像量度经解 0952a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1419 佛说造像量度经解</font> <font face='Arial'>(卷1)</font> 造像量度经续补 八装藏略 <font face='Arial'>T21, p0952a</h2></font><hr>
<span class='old'>
</a><a name="0951c28" id="0951c28"></a><a name="0951c29" id="0951c29"></span><a name="0952a01" id="0952a01"><blockquote class='FuWen'>按天地轮有两种。一前藏达赖剌麻宗派</a><a name="0952a02" id="0952a02">例。字头向内。即此式是也。合用天轮在上。</a><a name="0952a03" id="0952a03">而地轮在下。乃尊卑通道之理也。一后藏</a><a name="0952a04" id="0952a04">班臣佛宗派例。字头向外。而合用地轮在</a><a name="0952a05" id="0952a05">上。天轮在下。盖合地天泰卦之义也。两样</a><a name="0952a06" id="0952a06">俱可用。因其机在字头之向方故云</blockquote></a><a name="0952a07" id="0952a07"><p>以上通用之制度。如胎偶之腔量甚广。则附</a><a name="0952a08" id="0952a08">用大宝广博楼阁善住秘密总持(息字函)等。一切</a><a name="0952a09" id="0952a09">吉祥真言。竭力安之更佳。藏中所用真言。或</a><a name="0952a10" id="0952a10">梵字。或汉文。皆宜横书。尽容于一行内。其余</a><a name="0952a11" id="0952a11">行另书他咒。或本咒前行。周而复始。惟不可</a><a name="0952a12" id="0952a12">一首总持。半途间断。折回来往复书。书字和</a><a name="0952a13" id="0952a13">用椒汁。则被虫不食云。或欲此外附安经卷</a><a name="0952a14" id="0952a14">整夹亦得。大乘经律论安在心间以上。小乘</a><a name="0952a15" id="0952a15">经律论则安心间以下。俱额向上竖置之(或有</a><a name="0952a16" id="0952a16">坚固子并装。则与郁金华同包束。置小净盒内。连盒随宜处安置。即所谓生身舍利者也。乃戒定慧之所熏修。甚</a><a name="0952a17" id="0952a17">不易得。其色有三。骨舍利色白。发舍利色黑。肉舍利色赤。获圣果者皆有。惟佛舍利槌击不破。弟子舍利。固分</a><a name="0952a18" id="0952a18">不及。又通称灵骨。或曰内分有二。一谓行道舍利。或翔空。或发光。一谓入定舍利。闭其灵形。不可得见。又骸骨</a><a name="0952a19" id="0952a19">与尸炭。谓身种舍。发爪及衣服拂珠等。被气所熏之物件。谓毛絮舍利。然斯二种。圣凡通具。惟本人之像中可</a><a name="0952a20" id="0952a20">用。若论通用之说。则传所云凡夫身体所出者不得用。建立相反者不得用。秽污者不得用。其真圣实仙之身体所</a><a name="0952a21" id="0952a21">出者。不轻易得。且难识别其是否。故惟用法身舍利。为便而佳也)今录全藏之要略。</a><a name="0952a22" id="0952a22">以为后人儗推之式。其用梵字。因其源从梵</a><a name="0952a23" id="0952a23">天处所。流传人间。且佛敕原文。具大摄受。凡</a><a name="0952a24" id="0952a24">见者。闻者。念者。触者。书写。读诵。佩带。礼拜。</a><a name="0952a25" id="0952a25">供养。右绕者。咸获利益。番汉传集。同作如</a><a name="0952a26" id="0952a26">此称赞故也。不熟梵者。以番字及汉文书之</a><a name="0952a27" id="0952a27">(梵番左始。汉文右起)慎勿脱落错误点窜(一切西番藏咒。皆用板印者。图其甚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210951c.htm'><img src='up.gif' border=0></a>
<a href='T210952b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>