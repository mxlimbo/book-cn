<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0940 佛说帝释岩秘密成就仪轨 0096b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 940 佛说帝释岩秘密成就仪轨</font> <font face='Arial'>(卷1)</font> <font face='Arial'>T19, p0096b</h2></font><hr>
<span class='old'>
</a><a name="0096a28" id="0096a28">有一大树其名无忧。于彼树下有众多摩登</a><a name="0096a29" id="0096a29">伽女。四向游戏。彼众多女即为行人指右边</span><a name="0096b01" id="0096b01">道。行人即向右边。行一由旬。尽眼所观道。</a><a name="0096b02" id="0096b02">远见一银城。其城高广门皆扃钥。彼有门钩</a><a name="0096b03" id="0096b03">其状如蛇置诸门侧。行人见已勿生怖畏。即</a><a name="0096b04" id="0096b04">取一钩自开其门。入已初见圣剑。行人若欲</a><a name="0096b05" id="0096b05">取时即取其剑。执已即得大持明王。命终已</a><a name="0096b06" id="0096b06">后生兜率天。若不乐取此剑。当取圣轮。受已</a><a name="0096b07" id="0096b07">即得左讫啰啰惹。命终已后生四王天。若不</a><a name="0096b08" id="0096b08">乐取此轮。当取如意宝。受已即得五神通作</a><a name="0096b09" id="0096b09">十八变。自然有声普告大地一切众生。作如</a><a name="0096b10" id="0096b10">是言若诸众生有所求事。我当施与皆令如</a><a name="0096b11" id="0096b11">意。即为建立如意宝幢若见诸佛教法。行人</a><a name="0096b12" id="0096b12">即当开视。得于一切佛法总持无失。了达第</a><a name="0096b13" id="0096b13">一胜义谛法。若见圣药。行人当取以一两药。</a><a name="0096b14" id="0096b14">能作一俱胝金。若服此药即寿同梵天。若见</a><a name="0096b15" id="0096b15">播耨迦。行人当取。着已能于日初出时。游四</a><a name="0096b16" id="0096b16">大洲悉得周遍。经少时间还复本处。若见安</a><a name="0096b17" id="0096b17">缮那药。行人当取少分内自眼中。即能尽见</a><a name="0096b18" id="0096b18">三界中事。若见圣庄严具。行人当取被身。即</a><a name="0096b19" id="0096b19">得相好端严隐身自在。行人若不乐求如是</a><a name="0096b20" id="0096b20">等圣成就法。即于彼处止息经宿。而彼岩中</a><a name="0096b21" id="0096b21">莲华合时即知为夜。彼阿修罗女出取华时</a><a name="0096b22" id="0096b22">即知为昼。是时行人当复前行。去此不远又</a><a name="0096b23" id="0096b23">见一金城。行人当入其城。即见七宝所成宫</a><a name="0096b24" id="0096b24">殿。摩尼为柱及宝轮宝网种种妙华而为庄</a><a name="0096b25" id="0096b25">严。复以真珠交络其上。金沙布地清净适悦。</a><a name="0096b26" id="0096b26">于其殿上有师子座高广严好。慈氏菩萨居</a><a name="0096b27" id="0096b27">其座上。有无数天龙八部。及诸仙众恭敬围</a><a name="0096b28" id="0096b28">绕。听受菩萨宣说妙法。是时行人既得至彼。</a><a name="0096b29" id="0096b29">即起最上大希有心前诣菩萨礼敬而住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190096a.htm'><img src='up.gif' border=0></a>
<a href='T190096c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>