<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0703a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷10)</font> 持经功德品第二十二 <font face='Arial'>T21, p0703a</h2></font><hr>
<span class='old'>
</a><a name="0702c28" id="0702c28">何等行发何誓愿。亲近供养几许如来。于几</a><a name="0702c29" id="0702c29">佛所听甚深法。世尊。如是法师为谁宣说如</span><a name="0703a01" id="0703a01">是深法。而彼听法诸众生等。亦于往昔几如</a><a name="0703a02" id="0703a02">来所种何善根。于今后世闻说深法。爱乐听</a><a name="0703a03" id="0703a03">受心不退没。如是等义我皆乐闻。唯愿世尊。</a><a name="0703a04" id="0703a04">具分别说</a><a name="0703a05" id="0703a05"><p>尔时放光如来告诸菩萨言。摩那婆。若出家</a><a name="0703a06" id="0703a06">人及在家人。闻是诸佛甚深法门乃至一句。</a><a name="0703a07" id="0703a07">于中即能读诵受持。起怜愍心摄受众生。为</a><a name="0703a08" id="0703a08">人宣说如是法门乃至一句。令诸众生读诵</a><a name="0703a09" id="0703a09">受持或为他说。我今欲说此人所得功德果</a><a name="0703a10" id="0703a10">报。无有众生能信受者。唯有持此陀罗尼经</a><a name="0703a11" id="0703a11">如是人等乃能信耳。或于过去诸如来所。闻</a><a name="0703a12" id="0703a12">是法门亦能生信。摩那婆。汝等谛听。我当为</a><a name="0703a13" id="0703a13">汝略说如是深经功德。摩那婆。若有人能读</a><a name="0703a14" id="0703a14">诵受持为他解说此陀罗尼门乃至一句。所</a><a name="0703a15" id="0703a15">得功德无有边际。不可称量不可算数。吾当</a><a name="0703a16" id="0703a16">以喻少分说耳。摩那婆。假使百亿转轮圣王。</a><a name="0703a17" id="0703a17">于诸生中所作功德。与前受持一句善根。百</a><a name="0703a18" id="0703a18">千万分不及其一。摩那婆。假使复有千亿天</a><a name="0703a19" id="0703a19">帝释所修功德。望前善根百千万分亦不及</a><a name="0703a20" id="0703a20">一。摩那婆。假令复过百千亿倍大梵天王所</a><a name="0703a21" id="0703a21">为功德。与前善根百千万分亦不及一。摩那</a><a name="0703a22" id="0703a22">婆。且置前事。假使更得须陀洹等三果功德。</a><a name="0703a23" id="0703a23">犹亦非比。如是乃至阿罗汉辟支佛所有功</a><a name="0703a24" id="0703a24">德。终亦非比。摩那婆。如我向说持经功德。比</a><a name="0703a25" id="0703a25">于世间一切善根。尽思称量无可比喻。唯有</a><a name="0703a26" id="0703a26">证得阿耨多罗三藐三菩提时一切功德。与</a><a name="0703a27" id="0703a27">前法师所获善根等无异也。何以故。是二功</a><a name="0703a28" id="0703a28">德无不由此大陀罗尼法门生故。是故一切</a><a name="0703a29" id="0703a29">诸余法门皆不得比。摩那婆。汝等何须闻余<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210702c.htm'><img src='up.gif' border=0></a>
<a href='T210703b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>