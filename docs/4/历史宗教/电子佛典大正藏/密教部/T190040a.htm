<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0925 药师琉璃光王七佛本愿功德经念诵仪轨 0040a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 925 药师琉璃光王七佛本愿功德经念诵仪轨</font> <font face='Arial'>(卷2)</font> <font face='Arial'>T19, p0040a</h2></font><hr>
<span class='old'>
</a><a name="0039c28" id="0039c28">侵逼难。自界叛逆难。星宿变怪难。日月薄蚀</a><a name="0039c29" id="0039c29">难。非时风雨难。过时不雨难。彼刹帝利灌顶</span><a name="0040a01" id="0040a01">王等。尔时当于一切有情。起大悲心放大恩</a><a name="0040a02" id="0040a02">赦。脱诸幽厄苦恼众生。如前法式供养药师</a><a name="0040a03" id="0040a03">琉璃光如来及诸如来。由此善根及彼如来</a><a name="0040a04" id="0040a04">本愿力故。令其国界即得安稳。风雨顺时谷</a><a name="0040a05" id="0040a05">稼成熟。国内众生无病安乐。又无暴恶药叉</a><a name="0040a06" id="0040a06">等神共相恼乱。一切恶相悉皆隐没。面刹帝</a><a name="0040a07" id="0040a07">利灌顶王等。皆得增益寿命色力无病自在。</a><a name="0040a08" id="0040a08">是故亦如经中所说。大圣妙旨真实正等。无</a><a name="0040a09" id="0040a09">有变易不舍本誓。惟愿住此供养香坛受用</a><a name="0040a10" id="0040a10">供养。亦愿住彼如来会前。劝请警觉往昔弘</a><a name="0040a11" id="0040a11">誓。圆满我等仪轨道场。亦愿我等一切有情。</a><a name="0040a12" id="0040a12">见前获得如经所说功德善利。愿垂摄授愿</a><a name="0040a13" id="0040a13">赐摄授　南无归依供养金刚手菩萨摩诃萨</a><a name="0040a14" id="0040a14">　南无归依供养大梵天王天主帝释持国天</a><a name="0040a15" id="0040a15">王增长天王广目天王多闻天王诸优婆塞及</a><a name="0040a16" id="0040a16">诸护法一切圣众(如是七遍)</a><a name="0040a17" id="0040a17"><p>次申供养等　金刚手菩萨摩诃萨。大梵天</a><a name="0040a18" id="0040a18">王。天主帝释。持国天王。增长天王。广目天</a><a name="0040a19" id="0040a19">王。多闻天王。诸优婆塞。及诸护法一切圣众。</a><a name="0040a20" id="0040a20">往昔在彼众会面前。真实天语白言世尊。我</a><a name="0040a21" id="0040a21">等大众皆已得闻七佛本愿殊胜功德。及见</a><a name="0040a22" id="0040a22">诸佛亲承供养世尊。若于其处有此经典及</a><a name="0040a23" id="0040a23">七佛名陀罗尼法。流通供养乃至书写。我等</a><a name="0040a24" id="0040a24">悉皆承佛威力。即往其处拥护于彼国王大</a><a name="0040a25" id="0040a25">臣城邑聚落男子女人。勿令众苦及诸疾病</a><a name="0040a26" id="0040a26">之所恼乱。我等即是报诸佛恩。亦令是等</a><a name="0040a27" id="0040a27">不为横死。斗诤战阵言讼仇隙亦皆消灭。有</a><a name="0040a28" id="0040a28">所愿求无不遂意。常得安稳财食丰足。一切</a><a name="0040a29" id="0040a29">时中常当卫护。世尊我等亲于佛前自立要<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190039c.htm'><img src='up.gif' border=0></a>
<a href='T190040b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>