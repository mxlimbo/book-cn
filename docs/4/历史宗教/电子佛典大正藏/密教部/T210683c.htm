<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0683c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷5)</font> 三乘教品第十一 <font face='Arial'>T21, p0683c</h2></font><hr>
<span class='old'>
</a><a name="0683b28" id="0683b28">如是学。何以故。若无智慧即非善学。尚不自</a><a name="0683b29" id="0683b29">知况能教他。毗舍佉。譬如世间剪角特牛无</span><a name="0683c01" id="0683c01">有斗事。既不自护亦不护他。何以故。无斗具</a><a name="0683c02" id="0683c02">故。如是毗舍佉。若沙门婆罗门诸众生等不</a><a name="0683c03" id="0683c03">勤学者。不能思义。不如说行。不能为他谈说</a><a name="0683c04" id="0683c04">议论。何以故。无智慧故。但有憍慢增我所</a><a name="0683c05" id="0683c05">心。自他善法皆悉损减。是故有智慧者不起</a><a name="0683c06" id="0683c06">憍慢。无我所心我想不生。亦无执着不贪己</a><a name="0683c07" id="0683c07">身。何以故。见圣谛故不生烦恼。恶毒灭故无</a><a name="0683c08" id="0683c08">有诤论。离怨敌故无我所心。不自赞故除欲</a><a name="0683c09" id="0683c09">烦恼。不念余事唯观因缘。亦教他观十二因</a><a name="0683c10" id="0683c10">缘一切生灭。毗舍佉。是则名为声闻行人。善</a><a name="0683c11" id="0683c11">自防护身口意业。亦能教他远离三过</a><a name="0683c12" id="0683c12"><p>复次毗舍佉。辟支佛人则不如是。无有说想。</a><a name="0683c13" id="0683c13">但自觉悟不能教他。所以者何。是人断绝大</a><a name="0683c14" id="0683c14">愿深行。唯乐寂静不愿化生。一向不能宣说</a><a name="0683c15" id="0683c15">诸法。亦不能说善恶业报。乃至生死过患涅</a><a name="0683c16" id="0683c16">槃安乐一切不说。唯观他心知有乐欲。即便</a><a name="0683c17" id="0683c17">普现神通变化。自在无碍令他信解。为物福</a><a name="0683c18" id="0683c18">田生大功德。随其所愿即能成满。胜声闻人。</a><a name="0683c19" id="0683c19">以得自在神通力故。毗舍佉。彼亦丈夫以于</a><a name="0683c20" id="0683c20">过去久远修习少欲知足。今如是行。如是</a><a name="0683c21" id="0683c21">业如是愿。以本愿故于佛法中但取少分唯</a><a name="0683c22" id="0683c22">现神通随宜利益。而实不能说法度人令他</a><a name="0683c23" id="0683c23">欢喜。毗舍佉。是人但以自觉彼法。是故不能</a><a name="0683c24" id="0683c24">说法教化。而彼亦有如是方便怜愍众生示</a><a name="0683c25" id="0683c25">现神通出生善根。世若无佛则住世间。若佛</a><a name="0683c26" id="0683c26">兴世便取灭度。是人出时无有师教。唯以自</a><a name="0683c27" id="0683c27">力出家修行。内心思惟而自证觉。是故胜彼</a><a name="0683c28" id="0683c28">声闻福田。毗舍佉。是为辟支佛所行事业</a><a name="0683c29" id="0683c29"><p>复次毗舍佉。化众生耶。我今略说菩萨学处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210683b.htm'><img src='up.gif' border=0></a>
<a href='T210684a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>