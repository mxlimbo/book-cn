<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0706a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷10)</font> 六度品第二十四之一 <font face='Arial'>T21, p0706a</h2></font><hr>
<span class='old'>
</a><a name="0705c28" id="0705c28">波罗蜜。即以毗梨耶波罗蜜而为胜上。第五</a><a name="0705c29" id="0705c29">菩萨赞叹禅那波罗蜜。即以禅那波罗蜜而</span><a name="0706a01" id="0706a01">为胜上。第六菩萨赞叹般若波罗蜜。亦以般</a><a name="0706a02" id="0706a02">若而为胜上。一心修行般若德聚。更无余念。</a><a name="0706a03" id="0706a03">摩那婆。尔时宝火佛为欲知彼诸菩萨等心</a><a name="0706a04" id="0706a04">志所趣故。问本修行。彼诸菩萨既蒙圣问。各</a><a name="0706a05" id="0706a05">随本心所行以答。时宝火世尊作如是念。斯</a><a name="0706a06" id="0706a06">诸菩萨皆为初入发意修行。我今亦须随顺</a><a name="0706a07" id="0706a07">其意不得违逆。何以故。若违其心或能退没。</a><a name="0706a08" id="0706a08">于是告诸菩萨言。汝等知是六波罗蜜不耶。</a><a name="0706a09" id="0706a09">诸菩萨言。世尊。六波罗蜜我等已知佛复问</a><a name="0706a10" id="0706a10">言。汝等云何修持六波罗蜜。诸菩萨等各各</a><a name="0706a11" id="0706a11">称说己之所行诸波罗蜜</a><a name="0706a12" id="0706a12"><p>复次摩那婆。云何名为第一菩萨乐行檀波</a><a name="0706a13" id="0706a13">罗蜜。谓彼菩萨行檀波罗蜜时。凡诸所有乃</a><a name="0706a14" id="0706a14">至居家。有人来求一切皆与。所施<span class='corr'>婇</span>女其数</a><a name="0706a15" id="0706a15">九千。诸女微妙难可具说。我今略辩彼女之</a><a name="0706a16" id="0706a16">价。如此阎浮提所有一切财宝众物。所谓若</a><a name="0706a17" id="0706a17">生真宝金银琉璃珂贝美玉珊瑚真珠如是等</a><a name="0706a18" id="0706a18">物。又阎浮提所有一切象马牛羊驼骡驴等。</a><a name="0706a19" id="0706a19">及余所有四足畜生。如是众类。又阎浮提所</a><a name="0706a20" id="0706a20">有人民及余众生。有业无业有财无财。如是</a><a name="0706a21" id="0706a21">众物。比前所施九千女中。尚不能敌一女之</a><a name="0706a22" id="0706a22">价。而彼菩萨深心爱乐檀波罗蜜故。见人来</a><a name="0706a23" id="0706a23">乞乃至以此九千美女。尽用与之。而彼菩萨</a><a name="0706a24" id="0706a24">在家复有九千白象及以九千无价宝马。如</a><a name="0706a25" id="0706a25">是良马鬃尾毛色皆如石黛。又复亦如鸡翅</a><a name="0706a26" id="0706a26">马王。又复亦如轮王宝马。举策一驰便度大</a><a name="0706a27" id="0706a27">海。如是等马悉以施他。菩萨复有无价上宝。</a><a name="0706a28" id="0706a28">亦满九千尽用布施。摩那婆。自余诸物不可</a><a name="0706a29" id="0706a29">具言。若见求者皆持惠施。摩那婆。时彼菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210705c.htm'><img src='up.gif' border=0></a>
<a href='T210706b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>