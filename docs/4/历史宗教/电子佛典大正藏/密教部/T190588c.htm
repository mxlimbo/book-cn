<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0999 佛说守护大千国土经 0588c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 999 佛说守护大千国土经</font> <font face='Arial'>(卷3)</font> <font face='Arial'>T19, p0588c</h2></font><hr>
<span class='old'>
</a><a name="0588b28" id="0588b28">摩。常以大悲拯接群品。利乐救护一切众生。</a><a name="0588b29" id="0588b29">大沙门x答摩。我今怖惧无能救济。惟愿大</span><a name="0588c01" id="0588c01">悲救护我等令免斯苦</a><a name="0588c02" id="0588c02"><p>尔时世尊语诸大药叉罗刹步多鬼神等言。</a><a name="0588c03" id="0588c03">汝等当知从今已去奉持我法。受持戒行不</a><a name="0588c04" id="0588c04">得违越。汝等若有不顺我语者。如杀父母杀</a><a name="0588c05" id="0588c05">阿罗汉破和合僧出佛身血亦复如是。若诸</a><a name="0588c06" id="0588c06">药叉等违我法印不顺我咒者。为大明王弃</a><a name="0588c07" id="0588c07">掷于地。头破七分身体骨肉悉皆碎坏。若复</a><a name="0588c08" id="0588c08">药叉得种种病身生斑黑。不能飞空常堕于</a><a name="0588c09" id="0588c09">地。汝今当知若有此守护大千国土大明王</a><a name="0588c10" id="0588c10">经所在之处。不得违越自恣其意。当顺佛语</a><a name="0588c11" id="0588c11">令汝安乐。时彼诸药叉罗刹步多鬼神人及</a><a name="0588c12" id="0588c12">非人。奉佛教敕各还本处。毗耶离大城王及</a><a name="0588c13" id="0588c13">人民。悉得免离一切灾难。彼毗耶离大城一</a><a name="0588c14" id="0588c14">切飞鸟鹦鹉舍利。及俱枳罗鸳鸯孔雀。有如</a><a name="0588c15" id="0588c15">是等众鸟和鸣。出妙音声皆作是言。如来大</a><a name="0588c16" id="0588c16">悲演斯妙法。利益安乐一切众生。我等今者</a><a name="0588c17" id="0588c17">不为药叉及罗刹娑步多鬼神之所杀害免是</a><a name="0588c18" id="0588c18">灾难。我今自命无所怖惧。于时复有无数诸</a><a name="0588c19" id="0588c19">天女诸紧那罗女。各各执持自然珍宝众妙</a><a name="0588c20" id="0588c20">乐器而供养佛。于虚空中复有种种天诸乐</a><a name="0588c21" id="0588c21">器箫笛箜篌琴瑟鼓吹。如是天乐不鼓自鸣</a><a name="0588c22" id="0588c22">而供养佛。复有诸树所谓吉祥果树阿摩罗</a><a name="0588c23" id="0588c23">果树。尼俱律陀树波罗利树。如是等种种诸</a><a name="0588c24" id="0588c24">树。皆悉自然出众妙香。复有百千天众。于虚</a><a name="0588c25" id="0588c25">空中恭敬礼拜。同声赞言善哉善哉。我等今</a><a name="0588c26" id="0588c26">者获大胜利。散种种花烧种种香而供养佛。</a><a name="0588c27" id="0588c27">人及非人亦以花香而供养佛。是时四大天</a><a name="0588c28" id="0588c28">王同时合掌。而白佛言世尊。云何以此大明</a><a name="0588c29" id="0588c29">王经典佛之密印。守护一切国土城邑聚落。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190588b.htm'><img src='up.gif' border=0></a>
<a href='T190589a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>