<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0889 一切如来大秘密王未曾有最上微妙大曼拏罗经 0548a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 889 一切如来大秘密王未曾有最上微妙大曼拏罗经</font> <font face='Arial'>(卷2)</font> 阿阇梨品第三 <font face='Arial'>T18, p0548a</h2></font><hr>
<span class='old'>
</a><a name="0547c28" id="0547c28">是奉戒无有过失。此为阿阇梨所行菩萨之</a><a name="0547c29" id="0547c29">行。若阿阇梨于一切事有所阙者。是于戒行</span><a name="0548a01" id="0548a01">而阙于智</a><a name="0548a02" id="0548a02"><p>金刚手菩萨白世尊言。云何名智。佛言金刚</a><a name="0548a03" id="0548a03">手对三界名智。金刚手白言世尊。云何名为</a><a name="0548a04" id="0548a04">三界。佛言金刚手心即是三界。金刚手白言。</a><a name="0548a05" id="0548a05">云何名心。佛言心者本无色相不可取舍。由</a><a name="0548a06" id="0548a06">无色相遍行诸根。由行诸根遂着境界。譬如</a><a name="0548a07" id="0548a07">猕猴遭于罥弶。心被境缚亦复如是。金刚</a><a name="0548a08" id="0548a08">手复白佛言。三界者云何说。佛言金刚手。三</a><a name="0548a09" id="0548a09">界者所谓贪界嗔界痴界。金刚手彼若无心</a><a name="0548a10" id="0548a10">即无贪。若无贪即无嗔。若无嗔即无痴</a><a name="0548a11" id="0548a11"><p>复次金刚手菩萨。心无色相遍入六根。根境</a><a name="0548a12" id="0548a12">相缘便成贪着。金刚手心行眼根见于违顺。</a><a name="0548a13" id="0548a13">于顺起爱于逆生嗔。以心生嗔故即痴暗现</a><a name="0548a14" id="0548a14">前。不能分别是可非可。无惭无愧不怖不惧。</a><a name="0548a15" id="0548a15">由是之故造种种罪。恶业炽盛堕泥黎中。金</a><a name="0548a16" id="0548a16">刚手若有着贪嗔痴。心垢过失被黑暗业种</a><a name="0548a17" id="0548a17">种缠缚。此非菩萨阿阇梨行。若阿阇梨行于</a><a name="0548a18" id="0548a18">菩萨相应之行。如玻胝宝清净无垢。自性寂</a><a name="0548a19" id="0548a19">静智慧圆满。如空中月无所障碍。然后发菩</a><a name="0548a20" id="0548a20">提心坚固不退。以禅定印印于诸根令彼诸</a><a name="0548a21" id="0548a21">根微妙无垢。使菩提分圆满具足。然后用法</a><a name="0548a22" id="0548a22">甘露水而常溉灌。以妙解脱风吹令增长。复</a><a name="0548a23" id="0548a23">以住禅定印如息不出。观自心上有大莲花。</a><a name="0548a24" id="0548a24">花上有满月轮白光四照。复观三昧印印于</a><a name="0548a25" id="0548a25">中心。以此三昧印等。摄持三业不令散乱。但</a><a name="0548a26" id="0548a26">少时间默然而住。然后却以真言及印而警</a><a name="0548a27" id="0548a27">觉之。既觉悟已复放光明。为圆满一切智智。</a><a name="0548a28" id="0548a28">佛言所观月轮三昧印心相善界。即是本尊</a><a name="0548a29" id="0548a29">如来种子之智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180547c.htm'><img src='up.gif' border=0></a>
<a href='T180548b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>