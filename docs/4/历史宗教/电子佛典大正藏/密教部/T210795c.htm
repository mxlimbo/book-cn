<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1341 大威德陀罗尼经 0795c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1341 大威德陀罗尼经</font> <font face='Arial'>(卷9)</font> <font face='Arial'>T21, p0795c</h2></font><hr>
<span class='old'>
</a><a name="0795b28" id="0795b28">及诸处于此修多罗句中已说。亦不作语言</a><a name="0795b29" id="0795b29">名字中说。阿难。是故闻如是法已应住如如。</span><a name="0795c01" id="0795c01">阿难。如来已说此病。住魔业者。是诸法中当</a><a name="0795c02" id="0795c02">不生实想。虽生实想不勤读诵。何以故。阿</a><a name="0795c03" id="0795c03">难。于白法中多有障碍故。阿难。若于彼时于</a><a name="0795c04" id="0795c04">如是诸修多罗。闻已能受持读诵温习之者。</a><a name="0795c05" id="0795c05">如来以佛智慧。知彼丈夫故。曾于往昔供养</a><a name="0795c06" id="0795c06">诸佛。彼魔波旬不能作碍。阿难。如来今者</a><a name="0795c07" id="0795c07">但如是说。阿难。若彼等众生今在现前者。如</a><a name="0795c08" id="0795c08">来为彼示现此修多罗。我今应当亲执其手</a><a name="0795c09" id="0795c09">劝请彼辈。为有慢者安慰心故。于未来劝受</a><a name="0795c10" id="0795c10">持故。为是诸法不断灭故。所以者何。彼人得</a><a name="0795c11" id="0795c11">自利故。亦供养我故。我所劝请不虚假故。彼</a><a name="0795c12" id="0795c12">等若能善受正法。彼等所说皆悉不虚。所有</a><a name="0795c13" id="0795c13">众生请说法者。为彼等故。当于实智慧中住。</a><a name="0795c14" id="0795c14">若是法中能善住者。彼至道场应作是念。我</a><a name="0795c15" id="0795c15">等已曾为释迦如来阿罗呵三藐三佛陀之所</a><a name="0795c16" id="0795c16">劝请。如是次第应脱彼病</a><a name="0795c17" id="0795c17"><p>阿难。何者是五患耶。谓生身患。心患。受业果</a><a name="0795c18" id="0795c18">报患。被他咒诅患。无智患。所谓身患者。彼以</a><a name="0795c19" id="0795c19">种种缘起各相诤斗。远相系缚连续不断。</a><a name="0795c20" id="0795c20">假使无病以恶人居故。即便病生。或食不消</a><a name="0795c21" id="0795c21">故霍乱。或被强压捺而生湿疮。或头痛脑</a><a name="0795c22" id="0795c22">痛额痛口痛。舌痛齿痛眼痛耳痛。咽喉痛出</a><a name="0795c23" id="0795c23">入息膞痛。背痛胁痛腹痛心痛。或依彼等而</a><a name="0795c24" id="0795c24">起风痛。或不正住脐下绞痛。因大小便塞而</a><a name="0795c25" id="0795c25">致痛也。髀痛膝痛胫痛踝痛。脚痛诸节疼痛。</a><a name="0795c26" id="0795c26">此等粗痛何因而起。一切以不谨慎故起。住</a><a name="0795c27" id="0795c27">恶处故起。不善将卫故起。以生冷故起。何者</a><a name="0795c28" id="0795c28">是生冷也。以多食脂腻是故生冷。以彼冷故</a><a name="0795c29" id="0795c29">所以冷生。以冷生故故令增广。以增广故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210795b.htm'><img src='up.gif' border=0></a>
<a href='T210796a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>