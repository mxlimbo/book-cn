<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0895b 苏婆呼童子请问经 0735c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 895b 苏婆呼童子请问经</font> <font face='Arial'>(卷1)</font> 伴侣分第一 <font face='Arial'>T18, p0735c</h2></font><hr>
<span class='old'>
</a><a name="0735b28" id="0735b28">净故。已超一切诸大菩萨。菩提萨埵不求己</a><a name="0735b29" id="0735b29">乐。利有情故。能忍大苦。是故菩萨见众生苦。</span><a name="0735c01" id="0735c01">菩萨亦苦。见众生乐。菩萨亦乐。我知汝心终</a><a name="0735c02" id="0735c02">不为己。利众生故。发如是问。是故须臾一心</a><a name="0735c03" id="0735c03">思惟。吾当为汝分别解说妙真言法。汝当谛</a><a name="0735c04" id="0735c04">听。若有持诵我真言法。应如是作。先于诸佛</a><a name="0735c05" id="0735c05">深起恭敬。次发无上大菩提心。远离贪嗔痴</a><a name="0735c06" id="0735c06">憍慢等。复于三宝兢怀珍重。亦应虔诚深恭</a><a name="0735c07" id="0735c07">敬我及以遵崇大金刚部。当须远离杀盗邪</a><a name="0735c08" id="0735c08">淫忘言绮语恶口两舌。亦不饮酒及以食肉。</a><a name="0735c09" id="0735c09">若有众生行邪见者。以身口意虽作善业。以</a><a name="0735c10" id="0735c10">邪见故。变为不善。得杂染果。譬如营田依时</a><a name="0735c11" id="0735c11">节作。种子若燋。终不生芽。愚痴邪见亦复如</a><a name="0735c12" id="0735c12">是。假使行善。终不获果。是故应当远离邪见。</a><a name="0735c13" id="0735c13">恒依正见而不动摇。常须修行十善法者增</a><a name="0735c14" id="0735c14">长甚深微妙之法。若有天龙阿修罗等。及食</a><a name="0735c15" id="0735c15">血肉诸鬼等类。游行世间损害有情。恼持诵</a><a name="0735c16" id="0735c16">者令心散乱。见修行我妙真言者。彼等自怀</a><a name="0735c17" id="0735c17">恐怖之心。此法与彼极相违故。恼修行者令</a><a name="0735c18" id="0735c18">使退心。欲令彼等不令损者。应须入此大三</a><a name="0735c19" id="0735c19">昧耶漫荼罗法。诸大圣众及与诸天所居住</a><a name="0735c20" id="0735c20">处。是故名为大漫荼罗。亦复须入作诸事法</a><a name="0735c21" id="0735c21">妙<span class='corr'>漫</span>荼罗。犹摧伏诸为障者使令调伏。是故</a><a name="0735c22" id="0735c22">殷勤如法入之。亦应须入最胜明主大漫荼</a><a name="0735c23" id="0735c23">罗。亦应须入诸真言主大漫荼罗。不应断。</a><a name="0735c24" id="0735c24">譬如车乘。若阙轮辋。假令善御。终不能进。戒</a><a name="0735c25" id="0735c25">无胜法亦复如是。纵使勤行。终不增长。求成</a><a name="0735c26" id="0735c26">就者。又须胜伴。然彼伴侣须具惠。净洁端</a><a name="0735c27" id="0735c27">严族姓家生。依法勇健调伏诸根。爱语乐</a><a name="0735c28" id="0735c28">舍。具大慈悲。能忍饥渴及诸苦恼。不归余天。</a><a name="0735c29" id="0735c29">并及供养。聪明善巧。常怀恩义。于三宝处。深<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180735b.htm'><img src='up.gif' border=0></a>
<a href='T180736a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>