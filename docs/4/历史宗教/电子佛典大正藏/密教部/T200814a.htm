<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1187 佛说最胜妙吉祥根本智最上秘密一切名义三摩地分 0814a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1187 佛说最胜妙吉祥根本智最上秘密一切名义三摩地分</font> <font face='Arial'>(卷2)</font> <font face='Arial'>T20, p0814a</h2></font><hr>
<span class='old'>
</a><a name="0813c28" id="0813c28">世不生卑贱种族。不生边地不处下劣根性。</a><a name="0813c29" id="0813c29">不与诸根不完具者同所受生。又复不生诸</span><a name="0814a01" id="0814a01">邪见家。非佛刹土而不受生。佛不出世宣说</a><a name="0814a02" id="0814a02">正法亦不受生。永不生于长寿天中。永不生</a><a name="0814a03" id="0814a03">于五浊恶世。不生饥馑刀兵劫中。世世生中</a><a name="0814a04" id="0814a04">远离怨对贼盗等怖。凡所生处不受贫苦。名</a><a name="0814a05" id="0814a05">誉称赞所不能动。世世所生常生善族。人相</a><a name="0814a06" id="0814a06">具足端正圆满。于世间中人所爱敬。常受快</a><a name="0814a07" id="0814a07">乐离诸忧恼。凡所生处人皆喜见。出言诚</a><a name="0814a08" id="0814a08">谛人所信受。世世生生得宿命智。具大财富</a><a name="0814a09" id="0814a09">有大眷属。增长无尽一切众生最上功德皆</a><a name="0814a10" id="0814a10">悉具足。六波罗蜜自性功德亦复具足。修四</a><a name="0814a11" id="0814a11">梵行圆满具足。正念正知方便愿力皆得具</a><a name="0814a12" id="0814a12">足。通达一切清净教法。语业自在得大无畏。</a><a name="0814a13" id="0814a13">凡所对论词辩无碍。复能安慰一切众生。如</a><a name="0814a14" id="0814a14">阿阇梨师长无异。昔所未闻一切法分。乃至</a><a name="0814a15" id="0814a15">世间一切文典。及外论等皆悉通达。得大辩</a><a name="0814a16" id="0814a16">才戒足寿命。清净圆满。常乐出家具诸禁戒。</a><a name="0814a17" id="0814a17">于一切智永不忘失。大菩提心坚固不坏。出</a><a name="0814a18" id="0814a18">过声闻缘觉境界。亦不乐于彼等法中。金刚</a><a name="0814a19" id="0814a19">手诸修瑜伽行者。获如是无量功德皆悉具</a><a name="0814a20" id="0814a20">足。速疾成就大菩提果。此秘密名义复有无</a><a name="0814a21" id="0814a21">量无边大功德分圆满具足。假使无量劫中</a><a name="0814a22" id="0814a22">称扬赞叹不能穷尽</a><a name="0814a23" id="0814a23"><p>复次金刚手菩萨大执金刚者。诸佛如来以</a><a name="0814a24" id="0814a24">大悲方便出现世间。于此秘密名义已得圆</a><a name="0814a25" id="0814a25">满。福智所生成就阿耨多罗三藐三菩提。普</a><a name="0814a26" id="0814a26">集一切佛功德宝。无有少法而不圆满。广为</a><a name="0814a27" id="0814a27">一切众生。遍十方刹击大法鼓。普令安住无</a><a name="0814a28" id="0814a28">上正法。诸佛所说诸法中王。所谓如是大明</a><a name="0814a29" id="0814a29">曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200813c.htm'><img src='up.gif' border=0></a>
<a href='T200814b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>