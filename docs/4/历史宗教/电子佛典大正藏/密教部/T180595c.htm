<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0892 佛说大悲空智金刚大教王仪轨经 0595c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 892 佛说大悲空智金刚大教王仪轨经</font> <font face='Arial'>(卷3)</font> 炽盛拏吉尼所说成就品第十二 <font face='Arial'>T18, p0595c</h2></font><hr>
<span class='old'>
</a><a name="0595b28" id="0595b28">行行当生信敬。勿起邪思嗔怒色相。复次金</a><a name="0595b29" id="0595b29">刚藏言。世尊于无我理已具足说。复何印所</span><a name="0595c01" id="0595c01">印处二种成就。佛言如来大悲。随所应现具</a><a name="0595c02" id="0595c02">相明妃。住莲华族舍幻化相。而能照解胜惠</a><a name="0595c03" id="0595c03">方便二种生灭。是二边际非生非灭即真实</a><a name="0595c04" id="0595c04">性。又此灭处处无有性灭无尽故。瑜伽生灭</a><a name="0595c05" id="0595c05">次第如是。又修观者从戏论生。如梦所作了</a><a name="0595c06" id="0595c06">如幻觉实无戏论。是中所说如曼拏罗现诸</a><a name="0595c07" id="0595c07">色相。和合出生灌顶大印及大妙乐。如是了</a><a name="0595c08" id="0595c08">知唯大威力。青黄赤绿及黑白色。行非行等</a><a name="0595c09" id="0595c09">胜惠方便二种相因。说金刚萨埵有妙乐性。</a><a name="0595c10" id="0595c10">于曼拏罗余无作用。时金刚藏白佛言。世尊</a><a name="0595c11" id="0595c11">是大妙乐自所相应出生次第。若非有性复</a><a name="0595c12" id="0595c12">何所用。佛言快哉大士以信除疑。我说世间</a><a name="0595c13" id="0595c13">身所妙乐。能观所观如华有香。华性若无香</a><a name="0595c14" id="0595c14">不可得。身相妙乐亦复如是。于性无性如佛</a><a name="0595c15" id="0595c15">知觉。痴暗无知及余怯弱悉能破坏。彼金刚</a><a name="0595c16" id="0595c16">喻沙三摩地极妙乐行。唯一体相为佛实藏。</a><a name="0595c17" id="0595c17">我所说法闻自功德信顺。世出世间为调御</a><a name="0595c18" id="0595c18">者。离喜俱生喜等即我自性。如以灯明破诸</a><a name="0595c19" id="0595c19">黑暗。三十二相八十种好。皆乐轮之所安</a><a name="0595c20" id="0595c20">住。彼相若无是义非有。于诸圣天不应弃舍。</a><a name="0595c21" id="0595c21">是故觉非有性色亦无性。诸相非相皆胜妙</a><a name="0595c22" id="0595c22">乐。又诸世间自他色相悉俱生故。心相清净</a><a name="0595c23" id="0595c23">即名还灭。若于本尊相应出生。威仪色相及</a><a name="0595c24" id="0595c24">安住处。如弹指顷而执著者。譬少毒药能害</a><a name="0595c25" id="0595c25">多命。知彼毒已还能坏毒。又于分别而强分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180595b.htm'><img src='up.gif' border=0></a>
<a href='T180596a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>