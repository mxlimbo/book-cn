<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0698c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷9)</font> 劝证品第十九之一 <font face='Arial'>T21, p0698c</h2></font><hr>
<span class='old'>
</a><a name="0698b28" id="0698b28">足深信。一心奉持到于彼岸。摩那婆。有诸菩</a><a name="0698b29" id="0698b29">萨未成佛时。欲取佛道应当勤修如是诸法。</span><a name="0698c01" id="0698c01">菩提树下坐于道场尔乃证知。或有菩萨以</a><a name="0698c02" id="0698c02">利智故。不假他说自能明了。摩那婆。而彼菩</a><a name="0698c03" id="0698c03">萨菩提树下坐道场时。于一切法自然觉了</a><a name="0698c04" id="0698c04">心无挂碍。何以故。以于往昔观诸法性寂无</a><a name="0698c05" id="0698c05">取着故。供养无量无边诸佛故。清净梵行具</a><a name="0698c06" id="0698c06">足圆满故。积集无量波若智门故。修大慈悲</a><a name="0698c07" id="0698c07">怜愍众生故。以是因缘。后身菩萨坐道场时。</a><a name="0698c08" id="0698c08">昔所闻受诸法明门。自然现前不由他悟。摩</a><a name="0698c09" id="0698c09">那婆。汝应于此第五教中精勤修学住持依</a><a name="0698c10" id="0698c10">止。复次摩那婆。有一法门名曰发生。汝当善</a><a name="0698c11" id="0698c11">持是初法门。云何发生。譬如莲华从淤泥生</a><a name="0698c12" id="0698c12">泥所不染。若离淤泥终无生处。如是摩那婆。</a><a name="0698c13" id="0698c13">汝等于此言教法中。以不乱心及清净心。远</a><a name="0698c14" id="0698c14">离言说入无我门。既证知已应为他人普宣</a><a name="0698c15" id="0698c15">是义。能多利益无量众生。远离恶处舍不善</a><a name="0698c16" id="0698c16">念。若有疑惑当为除断。是则名为真实利物。</a><a name="0698c17" id="0698c17">恒不远离三种言教方便业藏章句法门。复</a><a name="0698c18" id="0698c18">当为人具说如是去来现在三世如实清净法</a><a name="0698c19" id="0698c19">句断诸疑惑令证菩提。汝等应当如法受持。</a><a name="0698c20" id="0698c20">摩那婆。汝于第六法义门处。初入宫殿法门。</a><a name="0698c21" id="0698c21">阿字相应亦当观察。云何观察。依板方便次</a><a name="0698c22" id="0698c22">第而入尽际教门。若离语言义不可得。如彼</a><a name="0698c23" id="0698c23">入阵必须着甲然后破敌超过二边。如是知</a><a name="0698c24" id="0698c24">已汝等当证心喜明门。即得入彼涅槃宫殿。</a><a name="0698c25" id="0698c25">汝云何知心喜光明法门。是处无相而亦不</a><a name="0698c26" id="0698c26">可以相观知。彼既无相云何可知。如如实法</a><a name="0698c27" id="0698c27">无前后际。如是而知。复云何知。证如实时不</a><a name="0698c28" id="0698c28">坏一切三世事业。彼前后际亦不可知。云何</a><a name="0698c29" id="0698c29">名为三世边际。应当证知。摩那婆。所谓去来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210698b.htm'><img src='up.gif' border=0></a>
<a href='T210699a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>