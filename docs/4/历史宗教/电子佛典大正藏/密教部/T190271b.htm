<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0952 五佛顶三昧陀罗尼经 0271b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 952 五佛顶三昧陀罗尼经</font> <font face='Arial'>(卷2)</font> 行相三昧耶品第五 <font face='Arial'>T19, p0271b</h2></font><hr>
<span class='old'>
</a><a name="0271a28" id="0271a28">报身佛。又当一时想浴一切佛身。及佛种族</a><a name="0271a29" id="0271a29">菩萨咒神并咒神。想总浴已。又想种种栴檀</span><a name="0271b01" id="0271b01">涂香。一时涂饰一切佛身。及佛种族菩萨咒</a><a name="0271b02" id="0271b02">神等。又想种种奇妙缯绮金缕袈裟。头冠璎</a><a name="0271b03" id="0271b03">珞及诸衣服。一时披串一切佛身及佛种族</a><a name="0271b04" id="0271b04">菩萨咒神。想启会坐。次想持献诸饮食。一</a><a name="0271b05" id="0271b05">时供养一切诸佛及佛种族菩萨神已。行者</a><a name="0271b06" id="0271b06">则此善根。心口发露诚忏众罪。回向菩提请</a><a name="0271b07" id="0271b07">佛转大法轮。仁者当即谛观鼻端想心无惑。</a><a name="0271b08" id="0271b08">右手掏珠左手当胸结数珠印沿沿诵咒。数</a><a name="0271b09" id="0271b09">课满已。置以数珠净洁合处。印咒护持重烧</a><a name="0271b10" id="0271b10">香。想诸花香如法供献。则诵本咒解坛方界。</a><a name="0271b11" id="0271b11">合掌顶礼依方发遣。如是想法三十旬日。静</a><a name="0271b12" id="0271b12">断诸论每日三时。得见证地三摩地门</a><a name="0271b13" id="0271b13"><p><b>　　<A NAME="n252"></A>五顶王仪法秘密品第六</b></a><a name="0271b14" id="0271b14"><p>尔时释迦牟尼世尊。复谓金刚密迹主言。此</a><a name="0271b15" id="0271b15">顶王咒成就法行。诸佛共说。为得利益成就</a><a name="0271b16" id="0271b16">顶王。密迹过去现在一切如来说无差别偈</a><a name="0271b17" id="0271b17">句教行。皆悉空寂幽闲胜处。我略示说。于大</a><a name="0271b18" id="0271b18">名山圣所居处。或仙神窟或空新室处独林</a><a name="0271b19" id="0271b19">泉处。以斯等处一心善净修行是法。诸不善</a><a name="0271b20" id="0271b20">法极净割除。于善净法生深入意。是二句法</a><a name="0271b21" id="0271b21">蔓延。能生善不善业。是故若食饮食。滋味</a><a name="0271b22" id="0271b22">辛甘酢淡勿欲贪餮耽嗜过饮。若为贪便不</a><a name="0271b23" id="0271b23">能持诵供养烧火。定心不生。是故咒者离</a><a name="0271b24" id="0271b24">断贪爱。恒于初夜随力转读大方广佛花严</a><a name="0271b25" id="0271b25">经宝云经余大乘经。至中夜分。敷净茅草。周</a><a name="0271b26" id="0271b26">四方结界结印咒。印护持身如师子王。头</a><a name="0271b27" id="0271b27">南面东右胁枕手叠足而卧。是布瑟置迦念</a><a name="0271b28" id="0271b28">诵时烧火食时卧法。若扇底迦念诵时烧火</a><a name="0271b29" id="0271b29">食时。头东南方面东北方右胁枕手叠足而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190271a.htm'><img src='up.gif' border=0></a>
<a href='T190271c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>