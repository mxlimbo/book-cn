<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1212 西方陀罗尼藏中金刚族阿蜜哩多军吒利法 0050a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1212 西方陀罗尼藏中金刚族阿蜜哩多军吒利法</font> <font face='Arial'>(卷1)</font> 序 <font face='Arial'>T21, p0050a</h2></font><hr>
<span class='old'>
</a><a name="0049c23" id="0049c23">藏及别尊仪轨各三卷。更就青龙寺南天竺</a><a name="0049c24" id="0049c24">三藏宝月学悉昙。事皆详于入唐求法巡礼</span><a name="0050a01" id="0050a01">行记。因想海云虽先移于净住寺。且恐已去</a><a name="0050a02" id="0050a02">世。以义真法全与之同门故。当时此本尚在</a><a name="0050a03" id="0050a03">东塔院。若玄法寺未曾流布于世。圆仁独得</a><a name="0050a04" id="0050a04">之于其师而赍归。他家不传固其处矣。果然</a><a name="0050a05" id="0050a05">则此卷。又为请来原本。真是三绝之至宝。其</a><a name="0050a06" id="0050a06">贵岂啻拱璧而已哉。若不幸微此卷阿蜜哩</a><a name="0050a07" id="0050a07">多军荼利法或永泯灭了。彼土早既逸之。其</a><a name="0050a08" id="0050a08">终不入藏亦宜矣。青山伯语予曰。此经出自</a><a name="0050a09" id="0050a09">石山。顾圆仁请来后不久。出睿岳入石山寺。</a><a name="0050a10" id="0050a10">台密本所为失其传。而淳祐以后石山无硕</a><a name="0050a11" id="0050a11">学之出。终束于高阁不复行于世。阿娑缚抄</a><a name="0050a12" id="0050a12">等无所见何足怪哉。觉禅抄唯举其名而不</a><a name="0050a13" id="0050a13">引其文。东密明匠亦似不传之。通诵一遍。即</a><a name="0050a14" id="0050a14">知其属胎藏系统为杂部密经之一。气味极</a><a name="0050a15" id="0050a15">类陀罗尼集等经。原梵本述作之年代降于</a><a name="0050a16" id="0050a16">集经盖不太远。对较之于尔余军荼利诸法。</a><a name="0050a17" id="0050a17">此经最为广博。坛法之精。成就法之繁。虽</a><a name="0050a18" id="0050a18">集经不敢及之。印咒亦最富赡。可谓军荼利</a><a name="0050a19" id="0050a19">别尊法发展增备之极。密藏中不可阙者矣。</a><a name="0050a20" id="0050a20">呜呼物亦有遇不遇。犹如人间。纵令久隐没。</a><a name="0050a21" id="0050a21">幸免劫灰。留迹于百代之后。得失果孰乎。颇</a><a name="0050a22" id="0050a22">不能无所感。因请借之。孜孜旬日。手写一本。</a><a name="0050a23" id="0050a23">以待镂梓传世之缘。今兹三月。鸥外森博士</a><a name="0050a24" id="0050a24">萱堂长逝。博士至孝。卜其尽七日忌。欲印佛</a><a name="0050a25" id="0050a25">典珍籍颁之戚友以资冥福。托予以采择校</a><a name="0050a26" id="0050a26">刊之事。乃出于箧底而进之施。再校加头注</a><a name="0050a27" id="0050a27">作目次。又用意正段落提头。异画别字多改</a><a name="0050a28" id="0050a28">正字。以付排印令法久住云。尔于时大正丙</a><a name="0050a29" id="0050a29">辰佛诞日密乘末资大村西崖记于无记盦南<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210049c.htm'><img src='up.gif' border=0></a>
<a href='T210050b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>