<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0665c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷2)</font> 授魔记品第三 <font face='Arial'>T21, p0665c</h2></font><hr>
<span class='old'>
</a><a name="0665b28" id="0665b28">众见我眉间放大光明。虽居欲界发宽大心。</a><a name="0665b29" id="0665b29">以是因缘过恒沙劫当得成佛。皆同一号名</span><a name="0665c01" id="0665c01">无思光。其佛住世大作利益。若有众生见彼</a><a name="0665c02" id="0665c02">佛者。一切不退菩提之心。作利益已入般涅</a><a name="0665c03" id="0665c03">槃。佛涅槃后世界诸魔大兴供具。供养彼诸</a><a name="0665c04" id="0665c04">如来及声闻大众。是诸魔等在诸俗人所住</a><a name="0665c05" id="0665c05">之处。于其梦时。随所应见现种种形。或现长</a><a name="0665c06" id="0665c06">者。或现居士。或现沙门。或现婆罗门。或现梵</a><a name="0665c07" id="0665c07">王。或现菩萨。现如是等种种形已。若彼众生</a><a name="0665c08" id="0665c08">心怀迷惑。为说法要除其疑网。因而告曰。汝</a><a name="0665c09" id="0665c09">等舍家。汝等出家。如是世尊出于世间。应受</a><a name="0665c10" id="0665c10">供养。天人所尊。能拔诸苦等与快乐。我蒙佛</a><a name="0665c11" id="0665c11">故今亦获安。彼魔如是现大神通。化诸居士</a><a name="0665c12" id="0665c12">优婆塞等。增信欢喜。然后说法教令发心。尊</a><a name="0665c13" id="0665c13">重供养如来大众。发大誓愿具修精进。所作</a><a name="0665c14" id="0665c14">功德一切回向无上菩提。终不堕于二乘之</a><a name="0665c15" id="0665c15">地。凡所教化唯劝修行六波罗蜜。云何复有</a><a name="0665c16" id="0665c16">诸魔事也。当尔之时。一切众生受大安乐如</a><a name="0665c17" id="0665c17">忉利天众。诸众生中佛弟子者。身心安乐如</a><a name="0665c18" id="0665c18">帝释天王。尔时魔众皆成佛已。一切众生等</a><a name="0665c19" id="0665c19">受大乐。于彼刹土具诸香花。皆如天上波利</a><a name="0665c20" id="0665c20">耶多拘毗陀罗树花。一切庄严无有缺减。彼</a><a name="0665c21" id="0665c21">诸众生乃至无有魔事恐怖。何以故。是时众</a><a name="0665c22" id="0665c22">生无复乱心。烦恼微薄不为烦恼之所侵迫。</a><a name="0665c23" id="0665c23">皆常一心念空无相无愿法门。于是法门发</a><a name="0665c24" id="0665c24">大精进修行无量。空三昧行。无愿三昧行。无</a><a name="0665c25" id="0665c25">相三昧行。灭觉观除睡眠。断掉悔离諠杂。常</a><a name="0665c26" id="0665c26">乐空闲阿兰拏处。恒乞食但三衣。无违诤绝</a><a name="0665c27" id="0665c27">伴侣。毕竟如是行菩萨行。于诸佛法能决定</a><a name="0665c28" id="0665c28">知。菩萨为友无复恐怖。师子虎狼诸恶猛兽</a><a name="0665c29" id="0665c29">毒虫之类。终不能害。尔时诸魔得菩提已。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210665b.htm'><img src='up.gif' border=0></a>
<a href='T210666a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>