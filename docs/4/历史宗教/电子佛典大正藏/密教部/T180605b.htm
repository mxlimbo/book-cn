<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0893a 苏悉地羯罗经 0605b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 893a 苏悉地羯罗经</font> <font face='Arial'>(卷1)</font> 分别持诵真言相品第四 <font face='Arial'>T18, p0605b</h2></font><hr>
<span class='old'>
</a><a name="0605a28" id="0605a28">人。速得成就。若人复有于阿阇梨所。敬重</a><a name="0605a29" id="0605a29">如佛。如此之人。速得成就。若人持诵真言。久</span><a name="0605b01" id="0605b01">无效验。亦不弃舍。倍增广愿。转加精进。以成</a><a name="0605b02" id="0605b02">为限。如此之人。速得成就</a><a name="0605b03" id="0605b03"><p><b>　　<A NAME="n398"></A>苏悉地羯啰经分别同伴品第五</b></a><a name="0605b04" id="0605b04"><p>复次当说其同伴相。福德庄严。贵族生者。常</a><a name="0605b05" id="0605b05">乐正法。不行非法。复怀深信。离诸恐怖。精进</a><a name="0605b06" id="0605b06">不退。奉行尊教。常作实语。诸根支分。皆悉圆</a><a name="0605b07" id="0605b07">满。身无疾病。不过大长。复不大短。不大肥</a><a name="0605b08" id="0605b08">粗。亦不瘦小。不用大黑。亦不极白。离此诸</a><a name="0605b09" id="0605b09">过。福德同伴。能忍诸苦。善解真言。及曼荼</a><a name="0605b10" id="0605b10">罗供养次第诸余法则。常修梵行。忍顺诸事。</a><a name="0605b11" id="0605b11">出言柔软。令人乐闻。离诸我慢。强记不忘。有</a><a name="0605b12" id="0605b12">教奉行。不相推托。多闻智慧。慈心不嗔。常念</a><a name="0605b13" id="0605b13">布施。善解分别。明王真言。常须念诵所持真</a><a name="0605b14" id="0605b14">言。与尊行同。兼明结界护身等法。得如是伴。</a><a name="0605b15" id="0605b15">当速成就。三业调善。曾于师所。入曼荼罗。</a><a name="0605b16" id="0605b16">归依佛教。不习邪法。善知尊者。所须次第。不</a><a name="0605b17" id="0605b17">待言教。随有所求。知时即送。具如此者。为胜</a><a name="0605b18" id="0605b18">同伴。身意贤善。心无忧恼。决定坚固。终不退</a><a name="0605b19" id="0605b19">心。得如是伴。当速成就。于多财利。不生贪</a><a name="0605b20" id="0605b20">着。具如是德。说为胜伴。复于行者。心无舍</a><a name="0605b21" id="0605b21">离。若欲成就诸余药等。为作强缘。不应舍离。</a><a name="0605b22" id="0605b22">自然圣戒。具如是德。说为胜伴。于行者处。无</a><a name="0605b23" id="0605b23">所规求。未得悉地。成就以来。终不舍离。纵淹</a><a name="0605b24" id="0605b24">年岁。复无悉地。终不怀于舍离之心。假有</a><a name="0605b25" id="0605b25">大苦。及余难事。逼切身心。亦不应舍。具如是</a><a name="0605b26" id="0605b26">德。说为胜伴。若有如前种种德行。堪能成就</a><a name="0605b27" id="0605b27">最上胜事。纵无前德。但明真言成就法则。并</a><a name="0605b28" id="0605b28">须善解诸曼荼罗。智慧高明。复加福德。胜</a><a name="0605b29" id="0605b29">持诵者。如是之伴。亦能成就最上胜事。为欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180605a.htm'><img src='up.gif' border=0></a>
<a href='T180605c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>