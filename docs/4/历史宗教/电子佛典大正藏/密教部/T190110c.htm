<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0110c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷2)</font> 大佛顶如来万行首楞严经序 <font face='Arial'>T19, p0110c</h2></font><hr>
<span class='old'>
</a><a name="0110b28" id="0110b28">则汝今时观此恒河。与昔童时观河之见有</a><a name="0110b29" id="0110b29">童耄不。王言不也世尊。佛言大王汝面虽皱</span><a name="0110c01" id="0110c01">而此见精性未曾皱。皱者为变不皱非变。变</a><a name="0110c02" id="0110c02">者受灭彼不变者元无生灭。云何于中受汝</a><a name="0110c03" id="0110c03">生死。而犹引彼末伽梨等。都言此身死后全</a><a name="0110c04" id="0110c04">灭。王闻是言信知身后舍生趣生。与诸大众</a><a name="0110c05" id="0110c05">踊跃欢喜得未曾有。阿难即从座起礼佛。合</a><a name="0110c06" id="0110c06">掌长跪白佛世尊。若此见闻必不生灭。云何</a><a name="0110c07" id="0110c07">世尊名我等辈。遗失真性颠倒行事。愿兴慈</a><a name="0110c08" id="0110c08">悲洗我尘垢</a><a name="0110c09" id="0110c09"><p>即时如来垂金色臂。轮手下指示阿难言。汝</a><a name="0110c10" id="0110c10">今见我母陀罗手为正为倒。阿难言世间众</a><a name="0110c11" id="0110c11">生以此为倒。而我不知谁正谁倒。佛告阿难</a><a name="0110c12" id="0110c12">若世间人以此为倒。即世间人将何为正。阿</a><a name="0110c13" id="0110c13">难言如来竖臂兜罗绵手。上指于空则名为</a><a name="0110c14" id="0110c14">正。佛即竖臂告阿难言。若此颠倒首尾相换。</a><a name="0110c15" id="0110c15">诸世间人一倍瞻视。则知汝身与诸如来。清</a><a name="0110c16" id="0110c16">净法身比类发明。如来之身名正遍知。汝等</a><a name="0110c17" id="0110c17">之身号性颠倒。随汝谛观汝身佛身。称颠倒</a><a name="0110c18" id="0110c18">者名字何处号为颠倒</a><a name="0110c19" id="0110c19"><p>于时阿难与诸大众。瞪瞢瞻佛目精不瞬。不</a><a name="0110c20" id="0110c20">知身心颠倒所在。佛兴慈悲哀愍阿难及诸</a><a name="0110c21" id="0110c21">大众。发海潮音遍告同会。诸善男子我常说</a><a name="0110c22" id="0110c22">言。色心诸缘及心所使诸所缘法唯心所现。</a><a name="0110c23" id="0110c23">汝身汝心皆是妙明真精妙心中所现物。云</a><a name="0110c24" id="0110c24">何汝等遗失本妙圆妙明心宝明妙性。认悟</a><a name="0110c25" id="0110c25">中迷晦昧为空。空晦暗中结暗为色。色杂妄</a><a name="0110c26" id="0110c26">想想相为身。聚缘内摇趣外奔逸。昏扰扰相</a><a name="0110c27" id="0110c27">以为心性。一迷为心。决定惑为色身之内。不</a><a name="0110c28" id="0110c28">知色身外泊山河虚空大地。咸是妙明真心</a><a name="0110c29" id="0110c29">中物。譬如澄清百千大海。弃之唯认一浮沤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190110b.htm'><img src='up.gif' border=0></a>
<a href='T190111a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>