<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0540c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷4)</font> 入如来大悲不思议品第四 <font face='Arial'>T19, p0540c</h2></font><hr>
<span class='old'>
</a><a name="0540b28" id="0540b28">其体空。于一切法现正等觉。以是义故不以</a><a name="0540b29" id="0540b29">空觉而觉于空。此即名一三菩提智。谓若空</span><a name="0540c01" id="0540c01">若菩提少分无二。空与菩提不可分别。与一</a><a name="0540c02" id="0540c02">切法亦复如是无二无二相。审谛观察一切</a><a name="0540c03" id="0540c03">诸法无名无相。无有能行亦无所行无所趣</a><a name="0540c04" id="0540c04">向。无言无说无执无取。是名为空。第一义中</a><a name="0540c05" id="0540c05">空亦叵得但有言说。如说虚空但有空言空</a><a name="0540c06" id="0540c06">非言境。如是说空名不可说。是名为入一切</a><a name="0540c07" id="0540c07">法门。谓一切法无有名字。于无名中强以名</a><a name="0540c08" id="0540c08">说。如是名字于一切法无有住处。何以故依</a><a name="0540c09" id="0540c09">一切相假立其名。相本性空名依何立。如来</a><a name="0540c10" id="0540c10">如是以如实智知一切法。此云何知。知从本</a><a name="0540c11" id="0540c11">来不生不出不起不灭。无障无碍无相无为。</a><a name="0540c12" id="0540c12">离心意识无有名字无有音声。如是知见而</a><a name="0540c13" id="0540c13">得解脱。如是解脱不缚不解。何以故性平等</a><a name="0540c14" id="0540c14">故。而诸凡夫不觉不知。欲令于彼如实知觉。</a><a name="0540c15" id="0540c15">是故如来于诸众生大悲随转</a><a name="0540c16" id="0540c16"><p>复次善男子。菩提虚空平等平等。而其虚空</a><a name="0540c17" id="0540c17">无等无不等。菩提亦尔无等不等。何以故诸</a><a name="0540c18" id="0540c18">法如实无生无灭故。一切法无等不等。如来</a><a name="0540c19" id="0540c19">如是如实知见无等不等。故于诸法现等正</a><a name="0540c20" id="0540c20">觉。是故于中无有少法说等不等。于一切法</a><a name="0540c21" id="0540c21">如实而知。当云何知。知一切法无有根本无</a><a name="0540c22" id="0540c22">生无灭。一切诸法本无今有已有还无。彼无</a><a name="0540c23" id="0540c23">生者亦无灭者。如是生灭从因缘生从因缘</a><a name="0540c24" id="0540c24">转。此中无有少法可转。如来为断生死长远</a><a name="0540c25" id="0540c25">危险道故。故说如是如实之法。一切众生不</a><a name="0540c26" id="0540c26">觉不知断生死道。亦复不知法性平等及不</a><a name="0540c27" id="0540c27">平等。欲令于彼如实知觉。是故如来于诸众</a><a name="0540c28" id="0540c28">生大悲随转</a><a name="0540c29" id="0540c29"><p>复次善男子。菩提所证即是如如。如菩提如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190540b.htm'><img src='up.gif' border=0></a>
<a href='T190541a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>