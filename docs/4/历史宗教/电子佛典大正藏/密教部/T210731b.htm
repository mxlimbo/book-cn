<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0731b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷15)</font> 三字门品第三十八 <font face='Arial'>T21, p0731b</h2></font><hr>
<span class='old'>
</a><a name="0731a28" id="0731a28">一切凡夫亦有智慧。有诸众生。惟求成就如</a><a name="0731a29" id="0731a29">是凡智。摩那婆。世间亦依外道说智。于彼智</span><a name="0731b01" id="0731b01">中莫念如来。汝等勿于执着智中分别如来。</a><a name="0731b02" id="0731b02">如来自有大智慧也。摩那婆。诸佛世尊不说</a><a name="0731b03" id="0731b03">颠倒。而亦不说富伽罗相。除为世间建立是</a><a name="0731b04" id="0731b04">法。何以故。有诸众生行如是处。随顺世间故</a><a name="0731b05" id="0731b05">行其中。诸菩萨等于彼端坐如实思惟。诸佛</a><a name="0731b06" id="0731b06">如来有斯大智。然此大智受者甚难摩那婆。</a><a name="0731b07" id="0731b07">若诸菩萨为欲满彼六波罗蜜行者。常应端</a><a name="0731b08" id="0731b08">坐一心正念。如是法门受持修学。摩那婆。是</a><a name="0731b09" id="0731b09">中更有何等众生。如来世尊应为说法。今是</a><a name="0731b10" id="0731b10">会中无有众生堪能负荷如来说者。惟诸菩</a><a name="0731b11" id="0731b11">萨于修行中精勤求学。具足众事堪受无疑。</a><a name="0731b12" id="0731b12">亦能说于声闻地中一切诸禅解脱三昧。随</a><a name="0731b13" id="0731b13">彼所欲皆即得成。复次摩那婆。譬如世间善</a><a name="0731b14" id="0731b14">巧戏人。于诸博<span class='corr'>弈</span>樗蒱投壶种种杂戏莫不</a><a name="0731b15" id="0731b15">明晓。是人后时入诸戏会。谋取他人钱财珍</a><a name="0731b16" id="0731b16">宝。与彼戏时欲行诡诈。先示其负多输财宝。</a><a name="0731b17" id="0731b17">或至千万。或尽家财及余资业。悉入他手要</a><a name="0731b18" id="0731b18">令前敌意满心奢。是人然后渐以取胜。所谓</a><a name="0731b19" id="0731b19">分形布势转变任情。出没浮沉皆令不觉。长</a><a name="0731b20" id="0731b20">辔远御倾彼家财。是人如是终致全胜。摩那</a><a name="0731b21" id="0731b21">婆。于意云何。当彼戏时岂以咒术而取胜耶。</a><a name="0731b22" id="0731b22">对曰不也。岂伎艺耶。对曰不也。岂以神药</a><a name="0731b23" id="0731b23">耶。对曰不也。岂以方论耶。对曰不也。岂以</a><a name="0731b24" id="0731b24">经籍耶。对曰不也。世尊。佛言。如是摩那婆。</a><a name="0731b25" id="0731b25">然而是人终制胜者。是人直以心精伎熟</a><a name="0731b26" id="0731b26">手有巧便。久服其事是以全胜。如是摩那婆</a><a name="0731b27" id="0731b27">菩萨专求。其事亦尔。当如彼人专精久习自</a><a name="0731b28" id="0731b28">然得成。后证法时岂有障碍</a><a name="0731b29" id="0731b29"><p class='juan'>
大法炬陀罗尼经卷第十五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210731a.htm'><img src='up.gif' border=0></a>
<a href='T210731c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>