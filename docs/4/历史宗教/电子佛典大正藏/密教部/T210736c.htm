<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0736c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷17)</font> 说无住品第四十二 <font face='Arial'>T21, p0736c</h2></font><hr>
<span class='old'>
</a><a name="0736b28" id="0736b28">为我眷属。我今住此大恐怖处。常溺如是众</a><a name="0736b29" id="0736b29">苦轮中。以我愚痴反生乐想。摩那婆。譬如世</span><a name="0736c01" id="0736c01">间蜜涂利剑愚人贪味舌受其殃。如是摩那</a><a name="0736c02" id="0736c02">婆。凡夫亦尔。以愚痴故。于彼大苦无常法中</a><a name="0736c03" id="0736c03">获得是身。生常乐想。是故住彼四颠倒中。住</a><a name="0736c04" id="0736c04">颠倒已。于不实中生于实想。而不能知昔施</a><a name="0736c05" id="0736c05">因缘今日得报为众苦本。摩那婆。此是众生</a><a name="0736c06" id="0736c06">世间住处。彼诸众生皆悉住着此破坏中灭</a><a name="0736c07" id="0736c07">九种分。摩那婆。一切凡夫皆悉共有如是住</a><a name="0736c08" id="0736c08">处。然此住处非真住处。是诸凡夫但以不正</a><a name="0736c09" id="0736c09">思惟邪想相续颠倒住。此非真住处。摩那婆。</a><a name="0736c10" id="0736c10">汝若复问不住法者。云何解释。摩那婆。不住</a><a name="0736c11" id="0736c11">法者即一切法。无住处故</a><a name="0736c12" id="0736c12"><p>复次摩那婆。于意云何。彼迦罗逻时。所有诸</a><a name="0736c13" id="0736c13">大有住处耶。不也。彼成就业有住处耶。不也。</a><a name="0736c14" id="0736c14">彼名色时有住处耶。不也。初入胎时有从来</a><a name="0736c15" id="0736c15">处耶。不也。彼迦罗逻诸大所有支节名色。如</a><a name="0736c16" id="0736c16">是一切有从来处而受胎耶。不也。彼那婆。世</a><a name="0736c17" id="0736c17">间所有一切四大有住处耶。不也。彼五受荫</a><a name="0736c18" id="0736c18">成就诸根有住处耶。不也。摩那婆。如是乃至</a><a name="0736c19" id="0736c19">往昔所有一切布施。因彼受此和合业果皆</a><a name="0736c20" id="0736c20">有住耶。不也世尊。佛言。如是如是。摩那婆。</a><a name="0736c21" id="0736c21">彼一切住即是非住。但是思想移来次第相</a><a name="0736c22" id="0736c22">续。故有生耳。若有人问。当云何答此但名字</a><a name="0736c23" id="0736c23">成就。集聚诸物不是造作。于彼无常破坏事</a><a name="0736c24" id="0736c24">中。不能观察正思惟故。何故不观。以依颠倒。</a><a name="0736c25" id="0736c25">造诸业故。云何不得正思惟者。不说诸有皆</a><a name="0736c26" id="0736c26">因缘生不依住故。若正思惟一切皆是无住</a><a name="0736c27" id="0736c27">住也。如是观者名为正观。若能如是顺正见</a><a name="0736c28" id="0736c28">时。于所生色身。即自能知来处去处。于所住</a><a name="0736c29" id="0736c29">二着法中得解脱时。次第舍离而心不乱。心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210736b.htm'><img src='up.gif' border=0></a>
<a href='T210737a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>