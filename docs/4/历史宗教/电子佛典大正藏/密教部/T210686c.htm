<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0686c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷6)</font> 法师相品第十三 <font face='Arial'>T21, p0686c</h2></font><hr>
<span class='old'>
</a><a name="0686b28" id="0686b28">童子言。我当教汝。汝今宜可学射彼垛。尔时</a><a name="0686b29" id="0686b29">童子虽受师教。以初学故其所放箭。若至不</span><a name="0686c01" id="0686c01">至终不能中。师教无倦稍得近垛。是儿后时</a><a name="0686c02" id="0686c02">年渐长大。为学不已。随放便着无落垛者。如</a><a name="0686c03" id="0686c03">是毗舍佉。彼说法师教徒众时亦应如是。宜</a><a name="0686c04" id="0686c04">察众生上中下根。渐次教授。不可一时顿说</a><a name="0686c05" id="0686c05">深法。何以故。若不知根妄说法者。令他失利</a><a name="0686c06" id="0686c06">增长颠倒。是故应当先为说彼六波罗蜜。次</a><a name="0686c07" id="0686c07">第修已然后为说空解脱门。若为众生说此</a><a name="0686c08" id="0686c08">空法。或有得闻或有思惟或能证者。是亦不</a><a name="0686c09" id="0686c09">应但有言说。何以故。如是空法。不可唯以心</a><a name="0686c10" id="0686c10">想知放。若彼空法。但以心想能证知者。一切</a><a name="0686c11" id="0686c11">众生未修道时。亦应即是阿罗汉也毗舍佉。</a><a name="0686c12" id="0686c12">彼空法者。亦不可说相貌形体。若可说者则</a><a name="0686c13" id="0686c13">是作相。若有作相则有愿求。若有愿求则是</a><a name="0686c14" id="0686c14">三世。何以故。毗舍佉。无相法中一切三世皆</a><a name="0686c15" id="0686c15">不可得。所以者何。过去未来现在等事。皆寂</a><a name="0686c16" id="0686c16">灭故。云何起愿。复次应观是色作无相想。云</a><a name="0686c17" id="0686c17">何观色作无相想。当知此色生灭轮转念念</a><a name="0686c18" id="0686c18">不停。毗舍佉。如是色相不可眼见。当知彼是</a><a name="0686c19" id="0686c19">心识境界唯意所知。是故不可以眼得见。毗</a><a name="0686c20" id="0686c20">舍佉。一切众生所有心意不可言说。唯佛智</a><a name="0686c21" id="0686c21">知。虽可虑知而不可见。念念不住犹如幻化。</a><a name="0686c22" id="0686c22">云何可取而可得见。如是毗舍佉。不可以彼</a><a name="0686c23" id="0686c23">众生心识取心。真相既不可取云何可说。何</a><a name="0686c24" id="0686c24">以故。以爱憎事违平等故。毗舍佉。若欲灭除</a><a name="0686c25" id="0686c25">爱憎想者。当勤精进观一切法。悉皆空寂无</a><a name="0686c26" id="0686c26">有取着。复次婆罗门。若能如是除灭爱憎不</a><a name="0686c27" id="0686c27">取法相。当知即是无相解脱门。知无相已。如</a><a name="0686c28" id="0686c28">是次第不起愿求。无愿求处。当知即是无愿</a><a name="0686c29" id="0686c29">解脱门。如是复观一切诸法。皆悉平等无有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210686b.htm'><img src='up.gif' border=0></a>
<a href='T210687a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>