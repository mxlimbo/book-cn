<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0967 佛顶尊胜陀罗尼经 0349a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 967 佛顶尊胜陀罗尼经</font> <font face='Arial'>(卷1)</font> <font face='Arial'>T19, p0349a</h2></font><hr>
<span class='old'>
<p><p></span><a name="0349a01" id="0349a01"></a><a name="0349a02" id="0349a02"><p><b>　　<A NAME="n370"></A>No. 967</b></a><a name="0349a03" id="0349a03"><p><b>　　<A NAME="n371"></A>御制佛顶尊胜总持经咒序</b></a><a name="0349a04" id="0349a04"></a><a name="0349a05" id="0349a05"><p>朕惟如来演大乘教。开方便门。千经万法。无</a><a name="0349a06" id="0349a06">非为济度群生。使不沦业报。佛顶尊胜总持</a><a name="0349a07" id="0349a07">经咒者。一切如来智印。广大慈悲。甚深希有。</a><a name="0349a08" id="0349a08">普利昏迷。实巨海之津梁。幽暗之日月。饥渴</a><a name="0349a09" id="0349a09">之饮食也。世间善男子善女人一切众生。能</a><a name="0349a10" id="0349a10">发菩提心持诵佩服者。其福德种种无尽。永</a><a name="0349a11" id="0349a11">脱诸恶苦趣。从无始以来百千亿劫。所积罪</a><a name="0349a12" id="0349a12">业悉皆消除。若昼夜勤修不懈。当得诸佛灌</a><a name="0349a13" id="0349a13">顶。神天拥护。福寿无量。如是胜果。目睹其</a><a name="0349a14" id="0349a14">效。诚实不虚。朕君临天下。闵斯民之执迷。所</a><a name="0349a15" id="0349a15">作所为。堕于恶趣。而不知若斯谬戾。诚为</a><a name="0349a16" id="0349a16">可矜。遂以是经咒。用俾河沙刹土。一切有情。</a><a name="0349a17" id="0349a17">均沾利益。寿延福增。同臻佛道。又况佛有誓</a><a name="0349a18" id="0349a18">盟。广济众生。必先度忠孝。凡忠臣孝子身生</a><a name="0349a19" id="0349a19">中国。又逢治世。受种种快乐。皆由其事君事</a><a name="0349a20" id="0349a20">亲能尽其道。又能敬礼三宝。修积善因。举足</a><a name="0349a21" id="0349a21">之顷。即登觉路。若夫为恶之徒。昧于改悟。所</a><a name="0349a22" id="0349a22">作所为。日甚一日。造业深重。甘心堕落。身如</a><a name="0349a23" id="0349a23">沐漆。求洁实难。陨坠幽扃。何由出世。苟能回</a><a name="0349a24" id="0349a24">心向善。即此一路。可超出劫尘也</a><a name="0349a25" id="0349a25"><blockquote class='FuWen'>永乐九年六月　日</blockquote><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190347b.htm'><img src='up.gif' border=0></a>
<a href='T190349b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>