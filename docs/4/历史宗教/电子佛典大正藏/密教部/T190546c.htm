<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0546c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷5)</font> 入如来不思议甚深事业品第五之一 <font face='Arial'>T19, p0546c</h2></font><hr>
<span class='old'>
</a><a name="0546b28" id="0546b28">无解脱分。如来知其非是法器。便置舍之为</a><a name="0546b29" id="0546b29">彼众生。是故菩萨擐大悲甲</span><a name="0546c01" id="0546c01"><p>复次善男子。如来善知众生三毒遍趣之行。</a><a name="0546c02" id="0546c02">知贪欲行有其三种。云何为三。谓或有贪欲</a><a name="0546c03" id="0546c03">从妙境生。或有贪欲从爱想生。或有贪欲从</a><a name="0546c04" id="0546c04">宿习生。知其嗔行亦有三种。云何为三。谓或</a><a name="0546c05" id="0546c05">有嗔毒从恚而生。或有嗔毒从违境生或有</a><a name="0546c06" id="0546c06">嗔毒从于过去随眠所生。知愚痴行亦有三</a><a name="0546c07" id="0546c07">种。云何为三。谓或有愚痴从无明生。或有</a><a name="0546c08" id="0546c08">愚痴从身见生。或有愚痴从疑心生。如是种</a><a name="0546c09" id="0546c09">种如来悉知。复次如来知其苦行速疾通达。</a><a name="0546c10" id="0546c10">知根利故。又知苦行迟缓通达。知根钝故。知</a><a name="0546c11" id="0546c11">安乐行速疾通达。知根利故。知安乐行迟缓</a><a name="0546c12" id="0546c12">通达。知根钝故。复知有行迟缓通达。远正念</a><a name="0546c13" id="0546c13">故。复知有行速疾通达。能坚持故。又复善知</a><a name="0546c14" id="0546c14">有速疾行迟钝通达。数息观故。有速疾行速</a><a name="0546c15" id="0546c15">疾通达。心不着故。又复善知择法之行。谓或</a><a name="0546c16" id="0546c16">复有行慧多定少。或复有行定多慧少。或</a><a name="0546c17" id="0546c17">有定慧俱不具足。或有定慧二俱圆满。如</a><a name="0546c18" id="0546c18">来悉知。或复有行心力具足身力不具。或复</a><a name="0546c19" id="0546c19">有行身力具足心力不具。或复有行二俱不</a><a name="0546c20" id="0546c20">具。或复有行二俱具足。如来一一皆如实知。</a><a name="0546c21" id="0546c21">或复有行令身业净口意不净。或复有行令</a><a name="0546c22" id="0546c22">口意净身业不净。或令三业俱得清净。或令</a><a name="0546c23" id="0546c23">三业俱不清净。如是诸行或是三界生死之</a><a name="0546c24" id="0546c24">因或解脱因。如来皆以无碍智眼一切随转。</a><a name="0546c25" id="0546c25">是为如来第六正觉事业。尔时世尊欲重宣</a><a name="0546c26" id="0546c26">此义。而说偈言</a><a name="0546c27" id="0546c27"><p class='lg'>　　一切处行佛尽知　　　正定众生大因力</a><br><a name="0546c28" id="0546c28">　　不定众生根熟相　　　邪定非器空有悲</a><br><a name="0546c29" id="0546c29">　　贪行众生三种因　　　嗔恚愚痴亦三种</a><br><a name="0546c30" id="0546c30">　　种种无边烦恼界　　　遍行因起佛皆知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190546b.htm'><img src='up.gif' border=0></a>
<a href='T190547a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>