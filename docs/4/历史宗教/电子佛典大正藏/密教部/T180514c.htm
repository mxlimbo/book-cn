<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0887 佛说无二平等最上瑜伽大教王经 0514c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 887 佛说无二平等最上瑜伽大教王经</font> <font face='Arial'>(卷1)</font> 影像分第一 <font face='Arial'>T18, p0514c</h2></font><hr>
<span class='old'>
</a><a name="0514b28" id="0514b28">就一切如来最胜事业。安住大悲大毗卢遮</a><a name="0514b29" id="0514b29">那如来。常住三世平等金刚身语心业。尽诸</span><a name="0514c01" id="0514c01">有情界。能满一切愿。为一切如来共所称赞。</a><a name="0514c02" id="0514c02">受一切如来劝请说法</a><a name="0514c03" id="0514c03"><p>复有伽沙数等诸佛如来。从十方界来集</a><a name="0514c04" id="0514c04">此会。犹如胡麻满阎浮提。是诸如来各于彼</a><a name="0514c05" id="0514c05">彼佛刹。亦常说此无二平等秘密法门</a><a name="0514c06" id="0514c06"><p>尔时金刚手大执金刚者。安住一切如来心。</a><a name="0514c07" id="0514c07">修习一切如来行。随一切如来身所行。顺一</a><a name="0514c08" id="0514c08">切如来心所作。如是总摄本部相应依本法</a><a name="0514c09" id="0514c09">住。于此会中隐身不现。是时十方所集一切</a><a name="0514c10" id="0514c10">如来。既于会中不见金刚手菩萨。即时异口</a><a name="0514c11" id="0514c11">同音说伽陀曰</a><a name="0514c12" id="0514c12"><p class='lg'>　　大哉金刚手　　　如我等父母</a><br><a name="0514c13" id="0514c13">　　不现此会中　　　大士今何往　</p></a><a name="0514c14" id="0514c14"><p>彼诸如来作是说已。各各于其大金刚宝加</a><a name="0514c15" id="0514c15">持法中。默然而住</a><a name="0514c16" id="0514c16"><p>尔时金刚手大执金刚者。即从一切如来五</a><a name="0514c17" id="0514c17">处而出。以自身相现大毗卢遮那佛相。复从</a><a name="0514c18" id="0514c18">一切如来心。现大月曼罗。有百千种圆</a><a name="0514c19" id="0514c19">光照耀。如是现已。复从一切如来心。现大日</a><a name="0514c20" id="0514c20">曼罗。量广无数百千世界。还复本身。于其</a><a name="0514c21" id="0514c21">中间安详而坐</a><a name="0514c22" id="0514c22"><p>尔时所集一切如来。即时各各向金刚手菩</a><a name="0514c23" id="0514c23">萨。合掌顶礼劝请说法。说伽陀曰</a><a name="0514c24" id="0514c24"><p class='lg'>　　善哉金刚最上法　　　善哉金刚清净眼</a><br><a name="0514c25" id="0514c25">　　善哉金刚最胜智　　　普摄诸佛一切智</a><br><a name="0514c26" id="0514c26">　　我等劝请金刚手　　　普为诸佛作利乐</a><br><a name="0514c27" id="0514c27">　　宣说自他智所生　　　最上大乘秘密法　</p></a><a name="0514c28" id="0514c28"><p>尔时金刚手大执金刚者。白诸如来言。诸佛</a><a name="0514c29" id="0514c29">如来不应劝请。令我宣说秘密法门。诸如来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180514b.htm'><img src='up.gif' border=0></a>
<a href='T180515a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>