<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1339 大方等陀罗尼经 0653c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1339 大方等陀罗尼经</font> <font face='Arial'>(卷3)</font> 授记分第二 <font face='Arial'>T21, p0653c</h2></font><hr>
<span class='old'>
</a><a name="0653b28" id="0653b28">河沙者或三十万恒河沙者。或六十七十八</a><a name="0653b29" id="0653b29">十九十。乃至一百二百三百四百五百六百</span><a name="0653c01" id="0653c01">七百八百九百。乃至不可计不可数大众集</a><a name="0653c02" id="0653c02">在道场。尔时大众互相睹见。皆有三十二相</a><a name="0653c03" id="0653c03">身如阎浮檀金。一一佛土各现其前。以种种</a><a name="0653c04" id="0653c04">珍宝间错庄严。一切诸国未有得。如文殊师</a><a name="0653c05" id="0653c05">利法王子者。在于虚空皆自惊疑。每自思惟</a><a name="0653c06" id="0653c06">何缘诸佛。悉现如是清净世界。作是念时</a><a name="0653c07" id="0653c07">我与文殊师利及无量大众。前后围绕往至</a><a name="0653c08" id="0653c08">道场。随其根量而为说法。令其行人了见我</a><a name="0653c09" id="0653c09">身加其威神。令悉得见在虚空坐及诸净</a><a name="0653c10" id="0653c10">国。见净国已欢喜踊跃得未曾有。即发阿耨</a><a name="0653c11" id="0653c11">多罗三藐三菩提心而不退转。于七日中得</a><a name="0653c12" id="0653c12">随意生。文殊师利是名摩诃袒持陀罗经行</a><a name="0653c13" id="0653c13">分第七</a><a name="0653c14" id="0653c14"><p>尔时华聚菩萨即从座起。偏袒右肩右膝着</a><a name="0653c15" id="0653c15">地。恭敬合掌而白佛言。世尊我从东方妙乐</a><a name="0653c16" id="0653c16">世界。为佛所遣故来救此雷音比丘。令住坚</a><a name="0653c17" id="0653c17">固心。如佛所说不久当得成等正觉。度诸众</a><a name="0653c18" id="0653c18">生无有边际。令得究竟住决定心。我以忆念</a><a name="0653c19" id="0653c19">昔所造行。故来至此娑婆世界。听受演说</a><a name="0653c20" id="0653c20">陀罗尼经。复闻授诸声闻五百大弟子记。十</a><a name="0653c21" id="0653c21">方天子今各现在世尊了知何用说此十方</a><a name="0653c22" id="0653c22">一切而见闻耶。唯愿听我立大誓愿护此经</a><a name="0653c23" id="0653c23">典。佛告华聚善哉善哉善男子。听汝自恣立</a><a name="0653c24" id="0653c24">大誓愿。尔时华聚菩萨。即于佛前而自立誓</a><a name="0653c25" id="0653c25">作如是言世尊若有善男子善女人。受持读</a><a name="0653c26" id="0653c26">诵此陀罗尼经者。我从今日昼夜不离。拥护</a><a name="0653c27" id="0653c27">是人令无恼患。色力名誉皆悉具足。世尊若</a><a name="0653c28" id="0653c28">赐我此愿者。我乃当取成等正觉。若有众生</a><a name="0653c29" id="0653c29">遭苦厄者。我若不往救彼众生令得本心。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210653b.htm'><img src='up.gif' border=0></a>
<a href='T210654a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>