<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0703c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷10)</font> 为他悔过品第二十三 <font face='Arial'>T21, p0703c</h2></font><hr>
<span class='old'>
</a><a name="0703b28" id="0703b28">慧辩才能譬喻证能入是处决断疑网</a><a name="0703b29" id="0703b29"><p><b>　　<A NAME="n879"></A>大法炬陀罗尼经为他悔过品第二十三</b></span><a name="0703c01" id="0703c01"><p>尔时栴檀那菩萨摩诃萨从座而起。整持威</a><a name="0703c02" id="0703c02">仪偏袒右髆右膝着地。合掌恭敬白放光如</a><a name="0703c03" id="0703c03">来言。世尊。我于今者在世尊前。为如是等</a><a name="0703c04" id="0703c04">诸恶众生诚心悔过。以彼谤法诸恶众生。于</a><a name="0703c05" id="0703c05">此陀罗尼门乃至一句。生诽谤心。若已诽谤</a><a name="0703c06" id="0703c06">及欲诽谤破坏诃毁。乃至与一众生于一句</a><a name="0703c07" id="0703c07">中而作障碍故。世尊。我今为彼诸恶众生乃</a><a name="0703c08" id="0703c08">至无量无边诸世界中亦多如是诸恶众生。</a><a name="0703c09" id="0703c09">受行颠倒诽谤正法。我为彼故今于佛前诚</a><a name="0703c10" id="0703c10">心忏悔。世尊。为彼众生。无救护故无眼目</a><a name="0703c11" id="0703c11">故。无智慧故具恶口故。我今为彼至诚悔</a><a name="0703c12" id="0703c12">过。世尊。若复有人在世尊前如是悔者。彼</a><a name="0703c13" id="0703c13">于是中得何善根获何功德。尔时放光如来</a><a name="0703c14" id="0703c14">告栴檀那菩萨言。善哉善哉。摩那婆。汝能如</a><a name="0703c15" id="0703c15">是方便薰心请问如来。若善男子为彼破法</a><a name="0703c16" id="0703c16">诸恶众生诚心悔过。当得无量大功德聚。摩</a><a name="0703c17" id="0703c17">那婆。是功德聚难可称量。今以譬喻少分开</a><a name="0703c18" id="0703c18">演。令是众生发欢喜心。摩那婆。如此东方所</a><a name="0703c19" id="0703c19">有世界。其中众生一切尽为摩诃施主。如是</a><a name="0703c20" id="0703c20">南西北方四维上下。周遍十方所有众生。一</a><a name="0703c21" id="0703c21">切悉为摩诃施主。经于无量无边不可说不</a><a name="0703c22" id="0703c22">可称诸大劫数常行布施。所谓金银众宝衣</a><a name="0703c23" id="0703c23">服饮食汤药房舍种种众具。还以无量无边</a><a name="0703c24" id="0703c24">众生皆集一处为受施者。摩那婆。于意云何。</a><a name="0703c25" id="0703c25">是福德聚可谓大不。栴檀那言。世尊。是福德</a><a name="0703c26" id="0703c26">聚真实宽大。何以故。世尊。若有一人于无量</a><a name="0703c27" id="0703c27">劫行施功德尚不得边。何况无量众生经无</a><a name="0703c28" id="0703c28">数劫行檀福聚。而可测量其分限也。佛言。如</a><a name="0703c29" id="0703c29">是如是。摩那婆。彼等无量众生。无量劫数无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210703b.htm'><img src='up.gif' border=0></a>
<a href='T210704a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>