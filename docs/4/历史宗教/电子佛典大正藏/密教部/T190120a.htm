<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0120a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷4)</font> 大佛顶如来万行首楞严经序 <font face='Arial'>T19, p0120a</h2></font><hr>
<span class='old'>
</a><a name="0119c28" id="0119c28">空。回向上乘阿罗汉等。皆获一乘寂灭场地。</a><a name="0119c29" id="0119c29">真阿练若正修行处。汝今谛听当为汝说。富</span><a name="0120a01" id="0120a01">楼那等钦佛法音默然承听</a><a name="0120a02" id="0120a02"><p>佛言富楼那。如汝所言清净本然。云何忽生</a><a name="0120a03" id="0120a03">山河大地。汝常不闻如来宣说性觉妙明本</a><a name="0120a04" id="0120a04">觉明妙。富楼那言唯然世尊。我常闻佛宣说</a><a name="0120a05" id="0120a05">斯义。佛言汝称觉明为复性明称名为觉。为</a><a name="0120a06" id="0120a06">觉不明称为明觉。富楼那言若此不明名为</a><a name="0120a07" id="0120a07">觉者则无无明。佛言若无所明则无明觉。有</a><a name="0120a08" id="0120a08">所非觉无所非明。无明又非觉湛明性。性觉</a><a name="0120a09" id="0120a09">必明妄为明觉。觉非所明因明立所。所既妄</a><a name="0120a10" id="0120a10">立生汝妄能无同异中炽然成异。异彼所异</a><a name="0120a11" id="0120a11">因异立同。同异发明。因此复立无同无异。如</a><a name="0120a12" id="0120a12">是扰乱相待生劳。劳久发尘自相浑浊。由是</a><a name="0120a13" id="0120a13">引起尘劳烦恼。起为世界静成虚空。虚空为</a><a name="0120a14" id="0120a14">同世界为异。彼无同异真有为法。觉明空昧</a><a name="0120a15" id="0120a15">相待成摇。故有风轮执持世界。因空生摇坚</a><a name="0120a16" id="0120a16">明立碍。彼金宝者明觉立坚。故有金轮保持</a><a name="0120a17" id="0120a17">国土。坚觉宝成摇明风出。风金相摩。故有</a><a name="0120a18" id="0120a18">火光为变化性。宝明生润火光上蒸。故有水</a><a name="0120a19" id="0120a19">轮含十方界。火腾水降交发立坚。湿为巨海</a><a name="0120a20" id="0120a20">干为洲潬。以是义故彼大海中火光常起。彼</a><a name="0120a21" id="0120a21">洲潬中江河常注。水势劣火结为高山。是故</a><a name="0120a22" id="0120a22">山石击则成炎融则成水。土势劣水抽为草</a><a name="0120a23" id="0120a23">木。是故林薮遇烧成土因绞成水。交妄发生</a><a name="0120a24" id="0120a24">递相为种。以是因缘世界相续</a><a name="0120a25" id="0120a25"><p>复次富楼那明妄非他觉明为咎。所妄既立</a><a name="0120a26" id="0120a26">明理不踰。以是因缘听不出声见不超色。色</a><a name="0120a27" id="0120a27">香味触六妄成就。由是分开见觉闻知。同业</a><a name="0120a28" id="0120a28">相缠合离成化。见明色发明见想成。异见成</a><a name="0120a29" id="0120a29">憎同想成爱。流爱为种纳想为胎。交遘发生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190119c.htm'><img src='up.gif' border=0></a>
<a href='T190120b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>