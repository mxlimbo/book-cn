<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1194 妙吉祥平等观门大教王经略出护摩仪 0936b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1194 妙吉祥平等观门大教王经略出护摩仪</font> <font face='Arial'>(卷1)</font> <font face='Arial'>T20, p0936b</h2></font><hr>
<span class='old'>
</a><a name="0936a28" id="0936a28">下水次第一如前法。次以饭供养先烧于乳</a><a name="0936a29" id="0936a29">饭。次酥后酪饭。如是烧饭已。酥蜜乳酪等。各</span><a name="0936b01" id="0936b01">三投火中。下水次第并同前法。又以护摩柴。</a><a name="0936b02" id="0936b02">梢根揾于酥投于火中。又用酥蜜乳酪。各三</a><a name="0936b03" id="0936b03">投火中。如是次第讫然后起立。手执酥器并</a><a name="0936b04" id="0936b04">护摩匙。振铃念诵。用酥泻于火中。所有随喜</a><a name="0936b05" id="0936b05">人。各令涂手执华候念赞泻酥讫。各掷华于</a><a name="0936b06" id="0936b06">炉内。往火坛礼拜表供养圆满。次用净帛揩</a><a name="0936b07" id="0936b07">酥覆火烧之。想为佛衣如上了毕。应用净瓶</a><a name="0936b08" id="0936b08">绕炉下水。再想漱口作净。若作护摩时。运想</a><a name="0936b09" id="0936b09">应志心。供养勿须忙。所抄供养物。如庵摩罗</a><a name="0936b10" id="0936b10">果子许(此方如杏子大)所说护摩坛。当知七佛舌。俱胝</a><a name="0936b11" id="0936b11">诸天口。一切供养中。护摩最为上。所有烧不</a><a name="0936b12" id="0936b12">尽。五谷粥饭等。更用别饮食。及诸华果实。共</a><a name="0936b13" id="0936b13">盛一器中。用涂香洒之。复用烧香熏。先作钩</a><a name="0936b14" id="0936b14">召契。三昧耶莲华。及金刚缚印。次下水半振</a><a name="0936b15" id="0936b15">铃念加持饭真言。想供养天龙八部及火坛</a><a name="0936b16" id="0936b16">外诸天。运心皆供养。如是护摩供养已。然后</a><a name="0936b17" id="0936b17">奉送诸圣众。所集秘密殊胜福。普沾一切诸</a><a name="0936b18" id="0936b18">含识</a><a name="0936b19" id="0936b19"><p class='juan'>
妙吉祥平等观门大教王经略出护摩仪</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200936a.htm'><img src='up.gif' border=0></a>
<a href='T200936c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>