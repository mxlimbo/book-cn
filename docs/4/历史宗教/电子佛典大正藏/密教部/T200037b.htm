<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1043 请观世音菩萨消伏毒害陀罗尼咒经 0037b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1043 请观世音菩萨消伏毒害陀罗尼咒经</font> <font face='Arial'>(卷1)</font> <font face='Arial'>T20, p0037b</h2></font><hr>
<span class='old'>
</a><a name="0037a28" id="0037a28">号。及消伏毒害六字章句。数息系念净行之</a><a name="0037a29" id="0037a29">法。除无数劫所造恶业破恶业障。现身得</span><a name="0037b01" id="0037b01">见无量无边诸佛。闻说妙法随意无碍。发三</a><a name="0037b02" id="0037b02">种清净三菩提心。若有宿世罪业因缘。及现</a><a name="0037b03" id="0037b03">所造极重恶行。梦中得见观世音菩萨。如大</a><a name="0037b04" id="0037b04">猛风吹于重云皆悉四散。得离重罪恶业生</a><a name="0037b05" id="0037b05">诸佛前。佛说是语已告舍利弗。我今为此受</a><a name="0037b06" id="0037b06">持观世音菩萨名号。消伏毒害无上章句。说</a><a name="0037b07" id="0037b07">偈赞叹</a><a name="0037b08" id="0037b08"><p class='lg'>　　我敕提头赖吒等　　　慈心拥护受持经</a><br><a name="0037b09" id="0037b09">　　令闻大悲名号人　　　譬如天子法臣护</a><br><a name="0037b10" id="0037b10">　　我敕海龙伊罗钵　　　慈心拥护受持经</a><br><a name="0037b11" id="0037b11">　　如护眼目爱己子　　　昼夜六时不远离</a><br><a name="0037b12" id="0037b12">　　我敕阎婆罗刹子　　　无数毒龙及龙女</a><br><a name="0037b13" id="0037b13">　　慈心拥护持经者　　　如爱顶脑不敢触</a><br><a name="0037b14" id="0037b14">　　我敕毗留勒迦王　　　慈心拥护持经者</a><br><a name="0037b15" id="0037b15">　　如母爱子心无厌　　　昼夜拥护行住俱</a><br><a name="0037b16" id="0037b16">　　我敕难陀跋难陀　　　娑伽罗王优波陀</a><br><a name="0037b17" id="0037b17">　　慈心拥护持经者　　　恭敬供养接足礼</a><br><a name="0037b18" id="0037b18">　　譬如诸天奉帝释　　　亦如孝子敬父母</a><br><a name="0037b19" id="0037b19">　　犹如贫人护财宝　　　如盲须眼及正导</a><br><a name="0037b20" id="0037b20">　　我敕一切诸鬼神　　　小龙毒蛇毒害兽</a><br><a name="0037b21" id="0037b21">　　一切恶人恶口者　　　违逆此咒起不善</a><br><a name="0037b22" id="0037b22">　　现身白癞脓血流　　　后堕地狱长夜苦</a><br><a name="0037b23" id="0037b23">　　是故应当慈心护　　　受持读诵灌顶句</a><br><a name="0037b24" id="0037b24">　　地狱清净如莲华　　　饿鬼破碎无八难</a><br><a name="0037b25" id="0037b25">　　后生佛前入三昧　　　毕定当得不退转</a><br><a name="0037b26" id="0037b26">　　普施一切大安乐　　　教诸众生修十地</a><br><a name="0037b27" id="0037b27">　　我从过去无数佛　　　闻是消伏毒害咒</a><br><a name="0037b28" id="0037b28">　　消除三障无诸恶　　　五眼具足成菩提</a><br><a name="0037b29" id="0037b29">　　永与三界作父母　　　施其安乐得止息<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200037a.htm'><img src='up.gif' border=0></a>
<a href='T200037c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>