<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1097 不空罥索陀罗尼自在王咒经 0429b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1097 不空罥索陀罗尼自在王咒经</font> <font face='Arial'>(卷3)</font> 成就入坛法分第十三 <font face='Arial'>T20, p0429b</h2></font><hr>
<span class='old'>
</a><a name="0429a28" id="0429a28">生命者补特伽罗一切邪见。勤求出离证空</a><a name="0429a29" id="0429a29">法性。终不执着一切诸相。第二第三亦复如</span><a name="0429b01" id="0429b01">是。即作誓言。愿以如是所生功德速出世间。</a><a name="0429b02" id="0429b02">当作导师两足中尊。令一切众生断烦恼病</a><a name="0429b03" id="0429b03">受诸律仪。于是咒人授王不空罥索心咒印</a><a name="0429b04" id="0429b04">法。引出坛外。复应次第引王眷属。一一入坛</a><a name="0429b05" id="0429b05">如王受法。其事毕已王及眷属。应以财宝什</a><a name="0429b06" id="0429b06">物。施咒人等方自还宫</a><a name="0429b07" id="0429b07"><p>若造臣坛纵广一十六肘。于其坛内所有界</a><a name="0429b08" id="0429b08">道勿用金银。随其力分用诸彩色。画咒王等</a><a name="0429b09" id="0429b09">诸形像时。如王坛法应置饮食坛内供养。于</a><a name="0429b10" id="0429b10">坛四面各立幢幡。四吉祥瓶各满盛水用置</a><a name="0429b11" id="0429b11">四方。应入坛者先净洗浴着新净衣。烧众名</a><a name="0429b12" id="0429b12">香散华供养。所有法用皆如王坛</a><a name="0429b13" id="0429b13"><p>若造民坛纵广八肘。于其坛内应画尊者圣</a><a name="0429b14" id="0429b14">观自在菩萨咒王像及以印文。其余形像不</a><a name="0429b15" id="0429b15">应如彼王臣坛法。若画坛时用赤白黄色三</a><a name="0429b16" id="0429b16">道界之。其吉祥瓶或用白铜或用赤铜。或以</a><a name="0429b17" id="0429b17">银作随自力分。严办香华幡盖种种饮食。及</a><a name="0429b18" id="0429b18">诸果子而为供养。应入坛者洗浴受戒。入出</a><a name="0429b19" id="0429b19">坛场一切轨则皆如王法。如是坛场所有利</a><a name="0429b20" id="0429b20">益。皆是世尊善巧方便。调伏众生令于长夜</a><a name="0429b21" id="0429b21">而得解脱。若求声闻者即以声闻乘而调伏</a><a name="0429b22" id="0429b22">之。若求辟支佛者即以辟支佛乘而调伏之。</a><a name="0429b23" id="0429b23">若求菩萨者即以大乘而调伏之。若以如是</a><a name="0429b24" id="0429b24">秘密神咒而调伏者。即以神咒善巧方便。令</a><a name="0429b25" id="0429b25">趣善道乃至菩提。是故于此神咒应断疑惑。</a><a name="0429b26" id="0429b26">若有成就佛及菩萨所说神咒。如此之人即</a><a name="0429b27" id="0429b27">得预流一来不还阿罗汉果辟支佛果。乃至</a><a name="0429b28" id="0429b28">证得阿耨多罗三藐三菩提。是故入此坛者</a><a name="0429b29" id="0429b29">成大福业。具足智慧神通宿命。乃至十地所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200429a.htm'><img src='up.gif' border=0></a>
<a href='T200429c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>