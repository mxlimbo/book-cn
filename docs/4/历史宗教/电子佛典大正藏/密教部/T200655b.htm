<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1159B 佛说地藏菩萨陀罗尼经 0655b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1159B 佛说地藏菩萨陀罗尼经</font> <font face='Arial'>(卷1)</font> <font face='Arial'>T20, p0655b</h2></font><hr>
<span class='old'>
<p><p></span><a name="0655b01" id="0655b01"></a><a name="0655b02" id="0655b02"><p><b>　　<A NAME="n833"></A>No. 1159B</b></a><a name="0655b03" id="0655b03"><p class='juan'>
佛说地藏菩萨陀罗尼经</p>
</a><a name="0655b04" id="0655b04"></a><a name="0655b05" id="0655b05"><p>如是我闻。一时佛在佉罗提耶山牟尼仙所</a><a name="0655b06" id="0655b06">住之处。与大比丘众俱无量无数声闻大众。</a><a name="0655b07" id="0655b07">菩萨摩诃萨无量无边不可称计。说月藏讫。</a><a name="0655b08" id="0655b08">尔时南方有大香云雨。大香雨。大华云雨。大</a><a name="0655b09" id="0655b09">华雨。无量璎珞云雨。种种璎珞雨。大衣云</a><a name="0655b10" id="0655b10">雨。大衣雨。于佉罗提耶山牟尼仙所住之处。</a><a name="0655b11" id="0655b11">是诸大雨皆悉遍满。大阴云雨而香华衣服</a><a name="0655b12" id="0655b12">璎珞亦说种种无量法音。如是次第乃至广</a><a name="0655b13" id="0655b13">说。三归声。持戒声。忍辱声。精进声。禅定声。</a><a name="0655b14" id="0655b14">具足智慧降伏四魔声。名称普闻遍满三界</a><a name="0655b15" id="0655b15">声。念定总持声。空无相无愿声。离欲声。色如</a><a name="0655b16" id="0655b16">聚沫声。受如水泡声。想如热炎声。行如</a><a name="0655b17" id="0655b17">芭蕉声。识如幻声。无常苦空无我之声。惭愧</a><a name="0655b18" id="0655b18">声。念处声。慈悲喜舍声。证诸法声。涅槃无窟</a><a name="0655b19" id="0655b19">宅声。三乘声。转法轮声。成就众生声。度三恶</a><a name="0655b20" id="0655b20">道声。六波罗蜜声。善巧方便乃至具足十地</a><a name="0655b21" id="0655b21">声。游戏神通声。游戏无上大乘声。阿鞞跋致</a><a name="0655b22" id="0655b22">声。无生法忍声。入佛海声。诸来众悉见种种</a><a name="0655b23" id="0655b23">雨。亦闻无量诸法音声。随意衣服严饰之声。</a><a name="0655b24" id="0655b24">又复皆悉见其两手有如意珠雨如意宝。其</a><a name="0655b25" id="0655b25">如意宝各出光明。如是光中皆见十方恒沙</a><a name="0655b26" id="0655b26">世界一切诸佛。是诸佛所各有菩萨而自围</a><a name="0655b27" id="0655b27">绕。其光明中尽见十方诸佛世界。若有病者。</a><a name="0655b28" id="0655b28">蒙光触身众病除愈。一切系缚及应死者。光</a><a name="0655b29" id="0655b29">触身故皆得解脱。若身行恶口行恶意行恶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200655a.htm'><img src='up.gif' border=0></a>
<a href='T200655c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>