<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1177A 大乘瑜伽金刚性海曼殊室利千臂千钵大教王经 0726b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1177A 大乘瑜伽金刚性海曼殊室利千臂千钵大教王经</font> <font face='Arial'>(卷1)</font> <font face='Arial'>T20, p0726b</h2></font><hr>
<span class='old'>
</a><a name="0726a28" id="0726a28">愿者则是世尊诸佛之子。亦是我父母。于意</a><a name="0726a29" id="0726a29">云何我有先誓大愿。依我十种大愿者。先</span><a name="0726b01" id="0726b01">为父母兄弟姊妹妻子眷属。得令富贵果报</a><a name="0726b02" id="0726b02">圆满。兄友弟恭慈心不杀。听学大乘读诵尊</a><a name="0726b03" id="0726b03">经。转教群品愿至菩提。我亦作师僧子弟和</a><a name="0726b04" id="0726b04">尚阿阇梨同学伴侣。受我法教学我威仪。取</a><a name="0726b05" id="0726b05">我礼节令发胜愿。回向大乘学习菩提渐成</a><a name="0726b06" id="0726b06">佛道。于是我作他作大臣官长理务世俗。一</a><a name="0726b07" id="0726b07">一清正于国忠孝悉共有缘归向菩提。得值</a><a name="0726b08" id="0726b08">三宝令发菩提之心。云何名为无尽十种甚</a><a name="0726b09" id="0726b09">深大愿</a><a name="0726b10" id="0726b10"><p>一者大愿若有一切众生所生三界或我作他</a><a name="0726b11" id="0726b11">作随缘受化。四空五净之主。八定四禅之主。</a><a name="0726b12" id="0726b12">梵王六欲之主。帝释诸天之主。四天四轮之</a><a name="0726b13" id="0726b13">主。诸神龙王之主。八部鬼神之主。守护佛法</a><a name="0726b14" id="0726b14">之主。伽蓝宫殿之主。四大持世之主。金刚</a><a name="0726b15" id="0726b15">坚牢之主。护国善神之主。大国小国之主。粟</a><a name="0726b16" id="0726b16">散世王之主。统领诸军主。都摄所守主。所有</a><a name="0726b17" id="0726b17">水陆四生胎卵湿化。九类蠢动一切含灵。同</a><a name="0726b18" id="0726b18">生三世愿佛知见。或未闻我名令愿得闻。及</a><a name="0726b19" id="0726b19">闻我名于我法中。令一切有情尽发菩提。回</a><a name="0726b20" id="0726b20">向大乘修无上道。若有众生以法药世医。救</a><a name="0726b21" id="0726b21">疗诸疾。历数算计工巧博<span class='corr'>弈</span>。世典文笔歌咏</a><a name="0726b22" id="0726b22">赞叹。讲论戏处导以度人。随类同事接引世</a><a name="0726b23" id="0726b23">俗。令发菩提正见正授。共我有缘得入佛</a><a name="0726b24" id="0726b24">道</a><a name="0726b25" id="0726b25"><p>二者大愿若有众生。毁谤于我。嗔恚于我。刑</a><a name="0726b26" id="0726b26">害杀我。是人于我自他。常生怨恨不能得解。</a><a name="0726b27" id="0726b27">愿共我有缘。令发菩提之心</a><a name="0726b28" id="0726b28"><p>三者大愿若有众生爱念我身。欲心见我求</a><a name="0726b29" id="0726b29">得于我。于我身上于他身上。盛行谄曲邪见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200726a.htm'><img src='up.gif' border=0></a>
<a href='T200726c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>