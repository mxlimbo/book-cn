<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0695c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷8)</font> 劝证品第十九之一 <font face='Arial'>T21, p0695c</h2></font><hr>
<span class='old'>
</a><a name="0695b28" id="0695b28">无数量。如大地喻门其义已显。又此陀罗尼</a><a name="0695b29" id="0695b29">深妙典中。更说余陀罗尼方便法门。亦已说</span><a name="0695c01" id="0695c01">三种言教方便业藏法门。已说入尽际法门。</a><a name="0695c02" id="0695c02">已说着铠甲法门。乃至说彼大庄严事。诸如</a><a name="0695c03" id="0695c03">是等一言教句。于是三种方便业藏深法门</a><a name="0695c04" id="0695c04">中。皆已总摄三字法门。云何三字。所谓如彼</a><a name="0695c05" id="0695c05">阿迦那字。及余种种方便言教因缘譬喻。以</a><a name="0695c06" id="0695c06">其略故。我等未解不得受持。而不能知如来</a><a name="0695c07" id="0695c07">所说。云何名阿。阿在何处阿从何生。云何名</a><a name="0695c08" id="0695c08">迦。迦在何处迦从何生。云何名那。那在何处</a><a name="0695c09" id="0695c09">那从何生。云何名声。声在何所声从何生。云</a><a name="0695c10" id="0695c10">何名音。音在何所音从何生</a><a name="0695c11" id="0695c11"><p>阿难。时彼诸菩萨众。皆各一心正念思惟如</a><a name="0695c12" id="0695c12">是法门。于阿迦那字本生处所。及入宫殿法</a><a name="0695c13" id="0695c13">门。次第思惟观察。如彼小儿学初章时。是中</a><a name="0695c14" id="0695c14">应依第一板起。因初板成初章文字。乃至后</a><a name="0695c15" id="0695c15">时。依因余板及纸叶等。究竟通达一切文字。</a><a name="0695c16" id="0695c16">如是诸菩萨等初观法时。无不皆从因缘和</a><a name="0695c17" id="0695c17">合而诸法生。如从无明因缘故诸行生。乃至</a><a name="0695c18" id="0695c18">因生老死故忧悲苦恼生。如依初板因缘故</a><a name="0695c19" id="0695c19">阿字生。如是乃至如依余板纸叶因缘故余</a><a name="0695c20" id="0695c20">章文字成。又如从不善思惟因缘故无明生。</a><a name="0695c21" id="0695c21">如是依无明行等因缘故。乃至老死十二有</a><a name="0695c22" id="0695c22">支和合具足成。又如始学书板创书阿字。乃</a><a name="0695c23" id="0695c23">至余板及手。相续和合备书一切文字。如是</a><a name="0695c24" id="0695c24">诸因缘分次第相续。生死流转具足增长。云</a><a name="0695c25" id="0695c25">何增长。犹如四大地水火风。次第渐生如是</a><a name="0695c26" id="0695c26">增长。如彼板等众事具足故。彼五字门等亦</a><a name="0695c27" id="0695c27">具足。如是从无明行等生五阴聚。其义亦尔。</a><a name="0695c28" id="0695c28">以是义故。此生已彼生。此灭已彼灭。是为十</a><a name="0695c29" id="0695c29">二因缘次第生。非十二因缘颠倒生也。诸仁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210695b.htm'><img src='up.gif' border=0></a>
<a href='T210696a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>