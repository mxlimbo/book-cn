<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0562b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷8)</font> 般若根本事业庄严品第八 <font face='Arial'>T19, p0562b</h2></font><hr>
<span class='old'>
</a><a name="0562a28" id="0562a28"><p>尔时会中有一菩萨名般若峰。承佛神力即</a><a name="0562a29" id="0562a29">从座起。偏袒右肩礼佛双足。右膝着地恭敬</span><a name="0562b01" id="0562b01">合掌。而白佛言世尊如佛所说。诸大菩萨回</a><a name="0562b02" id="0562b02">向庄严陀罗尼门。诸佛菩萨大悲事业。菩萨</a><a name="0562b03" id="0562b03">璎珞大光普照庄严法门。云何修得彼一切</a><a name="0562b04" id="0562b04">法。为以何法而为根本。云何得已永不忘失。</a><a name="0562b05" id="0562b05">慈念养育一切众生</a><a name="0562b06" id="0562b06"><p>尔时世尊告般若峰菩萨摩诃萨言善男子菩</a><a name="0562b07" id="0562b07">萨若时。能于甚深般若根本安住不动。及能</a><a name="0562b08" id="0562b08">作于般若事业。则得如前回向总持乃至光</a><a name="0562b09" id="0562b09">照庄严功德。得已不失即是生长养育一切</a><a name="0562b10" id="0562b10">众生之处。时般若峰菩萨复白佛言。善哉世</a><a name="0562b11" id="0562b11">尊愿为我说。云何名为般若根本。云何名为</a><a name="0562b12" id="0562b12">般若事业。佛言善男子。谛听谛听善思念之。</a><a name="0562b13" id="0562b13">吾当为汝分别解说。善男子般若根本能生</a><a name="0562b14" id="0562b14">般若即般若母。般若事业即是所生。善男子</a><a name="0562b15" id="0562b15">若诸菩萨闻所未闻一切法门。即是般若根</a><a name="0562b16" id="0562b16">本之母。如其所闻广为他说。即是般若所作</a><a name="0562b17" id="0562b17">事业。随所闻法审谛思惟。即是般若根本之</a><a name="0562b18" id="0562b18">母。若思惟已为他显示。即是般若所作事业。</a><a name="0562b19" id="0562b19">正念观察是般若母。安置众生于正念中是</a><a name="0562b20" id="0562b20">般若业。所作精进是般若母。正修行时是般</a><a name="0562b21" id="0562b21">若业。自心明了是般若母。显示他人是般若</a><a name="0562b22" id="0562b22">业。乐住寂静是般若母。知本寂静是般若业。</a><a name="0562b23" id="0562b23">乐于独处是般若母。一道清净是般若业。修</a><a name="0562b24" id="0562b24">行妙观是般若母。得慧解脱是般若业。修三</a><a name="0562b25" id="0562b25">解脱门是般若母。三智现前是般若业。修习</a><a name="0562b26" id="0562b26">念处是般若母。离念清净是般若业。修习正</a><a name="0562b27" id="0562b27">断是般若母。知法性断是般若业。修习神足</a><a name="0562b28" id="0562b28">是般若母。无功用行是般若业。能信因缘是</a><a name="0562b29" id="0562b29">般若母。超过诸着是般若业。精纯无杂是般<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190562a.htm'><img src='up.gif' border=0></a>
<a href='T190562c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>