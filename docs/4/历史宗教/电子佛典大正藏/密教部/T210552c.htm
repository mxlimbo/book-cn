<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1332 七佛八菩萨所说大陀罗尼神咒经 0552c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1332 七佛八菩萨所说大陀罗尼神咒经</font> <font face='Arial'>(卷3)</font> <font face='Arial'>T21, p0552c</h2></font><hr>
<span class='old'>
</a><a name="0552b28" id="0552b28"><p>是大神咒乃是过去七恒河沙诸佛所说。是</a><a name="0552b29" id="0552b29">咒能令诸失心者还得正念。度五逆津获诸</span><a name="0552c01" id="0552c01">神通。具足三明超出三界独步无畏。我于往</a><a name="0552c02" id="0552c02">古从诸佛所。得闻读诵此大神咒虽现龙身</a><a name="0552c03" id="0552c03">而无龙业。游诸佛国修菩萨行。游腾十方度</a><a name="0552c04" id="0552c04">脱众生。出生死海洄波六趣悉能救接。扶持</a><a name="0552c05" id="0552c05">携将到涅槃岸。又我过去于阎浮提作国王</a><a name="0552c06" id="0552c06">女。王于尔时国土褊狭人民单索。恒畏怨敌</a><a name="0552c07" id="0552c07">来侵其境。又复薄福水旱不调。谷米勇贵</a><a name="0552c08" id="0552c08">人民饥馑。我于尔时在宫殿内。父王尔时愁</a><a name="0552c09" id="0552c09">忧不乐。语诸群臣当设何计。令国丰实人民</a><a name="0552c10" id="0552c10">还复。群臣尔时默无答者。我时见父愁忧如</a><a name="0552c11" id="0552c11">是。我念过去曾从诸佛。受持读诵此大神咒。</a><a name="0552c12" id="0552c12">是神咒力譬如不盖。能覆三千况此一国。普</a><a name="0552c13" id="0552c13">雨法雨无不蒙益。枯木石山皆能生华。强者</a><a name="0552c14" id="0552c14">能伏弱者能佐。作是念已即诣王所。礼觐</a><a name="0552c15" id="0552c15">问讯问王所忧。王时答我非汝所知。我时答</a><a name="0552c16" id="0552c16">王有智慧者。不问男女行之则是。王时欢喜</a><a name="0552c17" id="0552c17">答言说之。我时答王。我念过去九十九亿诸</a><a name="0552c18" id="0552c18">佛所说大神咒王。设其功力如上所说。王于</a><a name="0552c19" id="0552c19">尔时躬自读诵。精诚克励七日七夜。受持八</a><a name="0552c20" id="0552c20">戒六时不废。于一一时中忏悔十方。散五色</a><a name="0552c21" id="0552c21">华烧三种名香。一一时中三七遍诵咒。王</a><a name="0552c22" id="0552c22">于尔时悔过自责。薄福不肖谬得为王。孤负</a><a name="0552c23" id="0552c23">天下惭愧自责。已惭愧故十方诸佛大菩萨</a><a name="0552c24" id="0552c24">众。释梵四天王八部鬼神。诸大龙王风伯雨</a><a name="0552c25" id="0552c25">师。皆悉来集至其国界雨大法雨。枯木石山</a><a name="0552c26" id="0552c26">枯涸河井悉皆盈满。先逃人民还其本土。他</a><a name="0552c27" id="0552c27">国人民闻国丰实亦来投归。尔时邻敌悉来</a><a name="0552c28" id="0552c28">归伏。拜为大王八方靡伏遂致太平。我念往</a><a name="0552c29" id="0552c29">古大神咒力。神通自在乃致如是。若诸人王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210552b.htm'><img src='up.gif' border=0></a>
<a href='T210553a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>