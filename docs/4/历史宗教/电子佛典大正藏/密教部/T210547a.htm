<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1332 七佛八菩萨所说大陀罗尼神咒经 0547a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1332 七佛八菩萨所说大陀罗尼神咒经</font> <font face='Arial'>(卷2)</font> <font face='Arial'>T21, p0547a</h2></font><hr>
<span class='old'>
</a><a name="0546c23" id="0546c23"><p>我北辰菩萨名曰妙见。今欲说神咒拥护诸国</a><a name="0546c24" id="0546c24">土。所作甚奇特故名曰妙见。处于阎浮提。</span><a name="0547a01" id="0547a01">众星中最胜。神仙中之仙。菩萨之大将。光目</a><a name="0547a02" id="0547a02">诸菩萨。旷济诸群生。有大神咒名故奈波</a><a name="0547a03" id="0547a03">(晋言)拥护国土佐诸国王消灾却敌莫不由之</a><a name="0547a04" id="0547a04"><p>　具低帝屠稣吒　阿若蜜吒　乌都吒</a><a name="0547a05" id="0547a05">　具阇吒　波赖帝吒　耶弥若吒　乌都</a><a name="0547a06" id="0547a06">吒　拘罗帝吒　阇摩吒　莎呵</a><a name="0547a07" id="0547a07"><p>诵咒五遍七色缕结作三结痛处系</a><a name="0547a08" id="0547a08"><p>此大神咒乃是过去四十恒河沙诸佛所说。</a><a name="0547a09" id="0547a09">我于过去从诸佛所。得闻说此大神咒力。从</a><a name="0547a10" id="0547a10">是已来经七百劫住阎浮提为大国师。领四</a><a name="0547a11" id="0547a11">天下众星中王。得最自在四天下中。一切国</a><a name="0547a12" id="0547a12">事我悉当之。若诸人王不以正法。任用臣下</a><a name="0547a13" id="0547a13">心无惭愧。暴虚浊乱纵诸群臣。酷虐百姓我</a><a name="0547a14" id="0547a14">能退之。征召贤能代其王位。若能惭愧改恶</a><a name="0547a15" id="0547a15">修善。若能任善退诸恶人。其心弘广普慈一</a><a name="0547a16" id="0547a16">切。容受拯济犹如桥船。包含民物犹如父</a><a name="0547a17" id="0547a17">母。国有贤能当征召之。敬贤尊圣如视父</a><a name="0547a18" id="0547a18">母。王自躬身临朝断事。不枉民物犹如明</a><a name="0547a19" id="0547a19">镜。若其国王能修是德。改往修来悔先作</a><a name="0547a20" id="0547a20">罪。惭愧自责鄙悼愆咎。自悔责已当修三德。</a><a name="0547a21" id="0547a21">一者恭敬三尊。二者怜愍贫穷国有孤老当</a><a name="0547a22" id="0547a22">抚恤之。三者于怨亲中心常平等。断理怨枉</a><a name="0547a23" id="0547a23">不枉民物。若能修行上来诸德。我时当率诸</a><a name="0547a24" id="0547a24">大天王。诸天帝释伺命都尉天曹都尉。除死</a><a name="0547a25" id="0547a25">定生减罪增福益算延寿。白诸天曹差诸善</a><a name="0547a26" id="0547a26">神一千七百。逻卫国界守护国土。除其灾患</a><a name="0547a27" id="0547a27">灭其奸恶。风雨顺时谷米丰熟。疫气消除无</a><a name="0547a28" id="0547a28">诸强敌。人民安乐称王之德。是王若能兼行</a><a name="0547a29" id="0547a29">读诵此陀罗尼。譬如转轮圣王得如意宝珠。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210546c.htm'><img src='up.gif' border=0></a>
<a href='T210547b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>