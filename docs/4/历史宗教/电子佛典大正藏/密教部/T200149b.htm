<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1070 佛说十一面观世音神咒经 0149b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1070 佛说十一面观世音神咒经</font> <font face='Arial'>(卷1)</font> <font face='Arial'>T20, p0149b</h2></font><hr>
<span class='old'>
</a><a name="0149a28" id="0149a28">鬼神障难不起故。世尊我未曾见若天若魔</a><a name="0149a29" id="0149a29">若梵若帝释若沙门若婆罗门等。有能受持</span><a name="0149b01" id="0149b01">如是咒者。若读若诵书写流布。或以此咒防</a><a name="0149b02" id="0149b02">护其身。或以此咒咒水澡浴其身。或入阵斗</a><a name="0149b03" id="0149b03">战或为毒所中。诵此咒故一切诸横无所能</a><a name="0149b04" id="0149b04">为。唯宿殃不除。此咒一切诸佛所念。我此</a><a name="0149b05" id="0149b05">咒一切诸佛所说。世尊我忆过恒河沙数劫</a><a name="0149b06" id="0149b06">外。有一佛名百莲华眼顶无障碍功德光明</a><a name="0149b07" id="0149b07">王如来。我于尔时在彼佛所。作大持咒仙人</a><a name="0149b08" id="0149b08">中王。于彼佛所方得此咒。得此咒时十方诸</a><a name="0149b09" id="0149b09">佛皆睹目前。睹见佛已忽然即得无生法忍。</a><a name="0149b10" id="0149b10">当知此咒有如是神力。亦能利益无量众生。</a><a name="0149b11" id="0149b11">是故当知善男子善女人。有能昼夜殷勤读</a><a name="0149b12" id="0149b12">诵勿令忘失。诵此咒时更莫他缘。于晨朝时</a><a name="0149b13" id="0149b13">洗浴其身。若不洗浴当漱口澡手。诵持此咒</a><a name="0149b14" id="0149b14">一百八遍。持此咒者现身即得十种果报。何</a><a name="0149b15" id="0149b15">等为十。一者身常无病。二者恒为十方诸佛</a><a name="0149b16" id="0149b16">忆念。三者一切财物衣服饮食。自然充足恒</a><a name="0149b17" id="0149b17">无乏少。四者能破一切怨敌。五者能使一切</a><a name="0149b18" id="0149b18">众生皆生慈心。六者一切蛊毒一切热病无</a><a name="0149b19" id="0149b19">能侵害。七者一切刀杖不能为害。八者一切</a><a name="0149b20" id="0149b20">水难不能漂溺。九者一切火难不能焚烧。十</a><a name="0149b21" id="0149b21">者不受一切横死。是名为十。现身复得四种</a><a name="0149b22" id="0149b22">果报。何者为四。一者临命终时得见十方无</a><a name="0149b23" id="0149b23">量诸佛。二者永不堕地狱。三者不为一切禽</a><a name="0149b24" id="0149b24">兽所害。四者命终之后生无量寿国。世尊我</a><a name="0149b25" id="0149b25">念过恒河沙数劫。复过恒河沙数劫。复过无</a><a name="0149b26" id="0149b26">量恒河沙数劫。尔时有佛名曼陀罗香如来。</a><a name="0149b27" id="0149b27">我于彼佛为优婆塞身。于彼佛所复得此咒。</a><a name="0149b28" id="0149b28">得此咒已于四万劫超生死际。说此咒时得</a><a name="0149b29" id="0149b29">一切诸佛大慈大悲大喜大舍智慧藏法门。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200149a.htm'><img src='up.gif' border=0></a>
<a href='T200149c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>