<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1419 佛说造像量度经解 0938b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1419 佛说造像量度经解</font> <font face='Arial'>(卷1)</font> 佛像量度经序 <font face='Arial'>T21, p0938b</h2></font><hr>
<span class='old'>
</a><a name="0938a28" id="0938a28">矿麦大像。且获福无疆。况志心造像。而不遵</a><a name="0938a29" id="0938a29">量度可乎。汉唐以来。此方国王大臣士庶缁</span><a name="0938b01" id="0938b01">流。造像供养者。不可胜纪。然造者多。而如法</a><a name="0938b02" id="0938b02">者少。皆未得其真尺寸者也。乌朱穆秦部落</a><a name="0938b03" id="0938b03">仪宾公。内通五明。留心佛典。创译造像量度</a><a name="0938b04" id="0938b04">经。乃舍利弗之所请问。如来亲宣者也。其中</a><a name="0938b05" id="0938b05">所说。从顶至足。分寸节度。皆有法则。纵横大</a><a name="0938b06" id="0938b06">小。毫厘不差。未得流通于此土。今仪宾公。心</a><a name="0938b07" id="0938b07">存菩萨行。利济形于外。常翻译诸文。悉皆成</a><a name="0938b08" id="0938b08">章。意欲遗之无穷。又遇静觉国师。出佛像</a><a name="0938b09" id="0938b09">图式。及量度经。与其意相合。于是刊布流行。</a><a name="0938b10" id="0938b10">适灌顶大国师。抱恙就浴温泉。公往问讯。道</a><a name="0938b11" id="0938b11">经荒庵。思在藏馆同事接谈之情。故出所译</a><a name="0938b12" id="0938b12">经卷。示成人之美。善必同归。余因而序之。见</a><a name="0938b13" id="0938b13">其词清义畅。宛然有古昔房相之风。兼绘像</a><a name="0938b14" id="0938b14">图式。雅有法度。后之造像者。依式而行。无不</a><a name="0938b15" id="0938b15">感通。福田其有穷乎。法华经云。聚沙为塔。指</a><a name="0938b16" id="0938b16">爪画佛。皆为成佛正因。况志心造像。而遵量</a><a name="0938b17" id="0938b17">度者哉。自汉至今。世多讹谬相传。失其法则。</a><a name="0938b18" id="0938b18">公今刊布流通。遵佛量度。若有善信人等。发</a><a name="0938b19" id="0938b19">心造像。依此准绳。造绘圣容。即同世尊在世。</a><a name="0938b20" id="0938b20">亲见如来。将金璧交辉之圣像。演六度之精</a><a name="0938b21" id="0938b21">严。求得佛果。有何难哉。后之同志者。幸勿忽</a><a name="0938b22" id="0938b22">诸</a><a name="0938b23" id="0938b23"><p>乾隆七年佛出家日慈善比丘本诚记</a><a name="0938b24" id="0938b24"></a><a name="0938b25" id="0938b25"></a><a name="0938b26" id="0938b26">造像量度经引</a><a name="0938b27" id="0938b27"></a><a name="0938b28" id="0938b28"><p>夫造像之艺。其来尚矣。梵志阿思陀(二合)仙</a><a name="0938b29" id="0938b29">子所作像传曰。人寿十万岁时。南洲有转轮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210938a.htm'><img src='up.gif' border=0></a>
<a href='T210938c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>