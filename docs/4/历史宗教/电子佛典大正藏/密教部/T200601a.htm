<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1144 佛说弥勒菩萨发愿王偈 0601a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1144 佛说弥勒菩萨发愿王偈</font> <font face='Arial'>(卷1)</font> <font face='Arial'>T20, p0601a</h2></font><hr>
<span class='old'>
</a><br><a name="0600c28" id="0600c28">　　我由无明心　　　所作一切罪</a><br><a name="0600c29" id="0600c29">　　今于佛面前　　　忏悔尽无余</span><br><a name="0601a01" id="0601a01">　　自我三业门　　　所积资粮福</a><br><a name="0601a02" id="0601a02">　　是我普慧种　　　愿我道无尽</a><br><a name="0601a03" id="0601a03">　　十方诸国中　　　所有供养佛</a><br><a name="0601a04" id="0601a04">　　佛昔随喜者　　　我今皆随喜</a><br><a name="0601a05" id="0601a05">　　忏悔一切罪　　　随喜诸善根</a><br><a name="0601a06" id="0601a06">　　敬礼一切佛　　　愿得大智慧</a><br><a name="0601a07" id="0601a07">　　十方一切处　　　所有大菩萨</a><br><a name="0601a08" id="0601a08">　　止于十地者　　　请速等正觉</a><br><a name="0601a09" id="0601a09">　　既证圆觉心　　　降伏诸魔军</a><br><a name="0601a10" id="0601a10">　　为利诸有情　　　愿请转法轮</a><br><a name="0601a11" id="0601a11">　　以大法鼓音　　　度众生苦际</a><br><a name="0601a12" id="0601a12">　　愿经无量劫　　　常住世说法</a><br><a name="0601a13" id="0601a13">　　祈运大悲智　　　慈济诸有情</a><br><a name="0601a14" id="0601a14">　　陷溺贪欲泽　　　恩爱所缠缚</a><br><a name="0601a15" id="0601a15">　　众生被障碍　　　诸佛不憎捐</a><br><a name="0601a16" id="0601a16">　　慈悲诸含识　　　拔出三有海</a><br><a name="0601a17" id="0601a17">　　一切三世佛　　　所行诸道法</a><br><a name="0601a18" id="0601a18">　　我今皆随学　　　愿证菩提道</a><br><a name="0601a19" id="0601a19">　　同登六彼岸　　　度六道众生</a><br><a name="0601a20" id="0601a20">　　证得六神通　　　愿成无上道</a><br><a name="0601a21" id="0601a21">　　无生及本源　　　无处无自性</a><br><a name="0601a22" id="0601a22">　　悟此真空理　　　无智亦无得</a><br><a name="0601a23" id="0601a23">　　无命无众生　　　无背无取向</a><br><a name="0601a24" id="0601a24">　　愿达无我法　　　即等大仙佛</a><br><a name="0601a25" id="0601a25">　　愿不住二执　　　所摄一切物</a><br><a name="0601a26" id="0601a26">　　为利益众生　　　不吝行布施</a><br><a name="0601a27" id="0601a27">　　物种侈靡盛　　　我应用丰足</a><br><a name="0601a28" id="0601a28">　　物性等空寂　　　圆满布施度</a><br><a name="0601a29" id="0601a29">　　所受止作品　　　无瑕最清净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200600c.htm'><img src='up.gif' border=0></a>
<a href='T200601b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>