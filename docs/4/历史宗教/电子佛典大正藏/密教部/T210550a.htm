<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1332 七佛八菩萨所说大陀罗尼神咒经 0550a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1332 七佛八菩萨所说大陀罗尼神咒经</font> <font face='Arial'>(卷3)</font> <font face='Arial'>T21, p0550a</h2></font><hr>
<span class='old'>
</a><a name="0549c28" id="0549c28"><p>我摩醯首罗天王。今欲说神咒。愍念诸众生</a><a name="0549c29" id="0549c29">为除苦本。除其我慢心令修忍辱行。有咒名</span><a name="0550a01" id="0550a01">句多吒(晋言)慈忍辱</a><a name="0550a02" id="0550a02"><p>殊呼多(一)乌耆多(二)句多吒(三)乌稣蜜多(四)提梨</a><a name="0550a03" id="0550a03">帝吒(五)若蜜殊吒(六)句喻吒(七)乌稣蜜耆吒(八)句</a><a name="0550a04" id="0550a04">那吒(九)那蜜耆吒(十)乌稣帝梨吒(十一)莎呵(十二)</a><a name="0550a05" id="0550a05"><p>诵咒五遍。缕一色青结作十二结系两手</a><a name="0550a06" id="0550a06"><p>此大神咒乃是过去七恒河沙诸佛所说。又</a><a name="0550a07" id="0550a07">我过去从诸佛所。得闻说此大神咒名。从是</a><a name="0550a08" id="0550a08">已来神通自在。遍领三千大千世界。一切鬼</a><a name="0550a09" id="0550a09">王皆悉属我。我有神力悉能摧伏。我今说此</a><a name="0550a10" id="0550a10">陀罗尼咒。如王解髻明珠与人。譬如强力转</a><a name="0550a11" id="0550a11">轮圣王。威势自在无有前敌。未摧伏者力能</a><a name="0550a12" id="0550a12">摧伏。已调伏者增加守护。所须之物令无所</a><a name="0550a13" id="0550a13">乏。时转轮王威伏百姓。复能养育增加守护。</a><a name="0550a14" id="0550a14">犹如慈父等无有异。我今大摩醯首罗天王。</a><a name="0550a15" id="0550a15">神力自在亦复如是。典领三千大千世界鬼</a><a name="0550a16" id="0550a16">神诸王。养育守护亦复如是。摧伏外道及诸</a><a name="0550a17" id="0550a17">邪见。悉令靡伏安住正法。复以神通游腾</a><a name="0550a18" id="0550a18">十方。游诸佛国佐佛扬化。守护正法亦复如</a><a name="0550a19" id="0550a19">是。我今以此大神咒力。六道化身度脱众生。</a><a name="0550a20" id="0550a20">现作鬼王降伏诸鬼。摧灭邪见。内修菩萨清</a><a name="0550a21" id="0550a21">净戒行。久已得处法流水中。八住齐阶功勋</a><a name="0550a22" id="0550a22">成就。当知皆是大神咒力。其诸人王及诸</a><a name="0550a23" id="0550a23">行人。欲得现世离众患难。欲护正法欲得安</a><a name="0550a24" id="0550a24">隐。欲得国土无诸灾疫丰实安乐。其王应当</a><a name="0550a25" id="0550a25">勤心读诵。研精修习此陀罗尼。亦当劝励后</a><a name="0550a26" id="0550a26">妃婇女。诸王子等勤心修习。昼夜读诵极令</a><a name="0550a27" id="0550a27">通利。于月八日十四日十五日。离常住处在</a><a name="0550a28" id="0550a28">空静地。净洁洗浴妙香涂身。着新净衣于</a><a name="0550a29" id="0550a29">夜后分明星出时烧香。散五色妙花三种名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210549c.htm'><img src='up.gif' border=0></a>
<a href='T210550b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>