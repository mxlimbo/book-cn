<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1321 佛说施饿鬼甘露味大陀罗尼经 0487c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1321 佛说施饿鬼甘露味大陀罗尼经</font> <font face='Arial'>(卷1)</font> <font face='Arial'>T21, p0487c</h2></font><hr>
<span class='old'>
</a><a name="0487b28" id="0487b28">若欲求寿命延长者。如上作法满其百日。即</a><a name="0487b29" id="0487b29">得长寿。又法。若欲现身色力美感见者欢喜</span><a name="0487c01" id="0487c01">者。当施饿鬼满足百日。必得如意。如是略说</a><a name="0487c02" id="0487c02">但有一切求事种种衰患举意对治一切皆得。</a><a name="0487c03" id="0487c03">是故我今略说少耳。尔时世尊复告月爱菩</a><a name="0487c04" id="0487c04">萨摩诃萨言。此陀罗尼经不可思议。说其功</a><a name="0487c05" id="0487c05">德。若复一劫若减一劫。亦不能尽。若当来世</a><a name="0487c06" id="0487c06">能持此经。当知是人已为便摄二十种大福</a><a name="0487c07" id="0487c07">德聚。何谓二十。一者现在不为饥渴穷厄疾</a><a name="0487c08" id="0487c08">病衰祸恼娆身心。二者人有所食啖。若美不</a><a name="0487c09" id="0487c09">皆成上味。三者其人所入野道。虫毒和合草</a><a name="0487c10" id="0487c10">药终不能伤。四者其人鬼神罗刹精魅魍魉</a><a name="0487c11" id="0487c11">观之如佛。五者其人诸佛菩萨天仙龙神护</a><a name="0487c12" id="0487c12">如眼精。六者其人所有疫病若业若模不能</a><a name="0487c13" id="0487c13">近身。七者其人寿命增进卧安觉妄触事吉</a><a name="0487c14" id="0487c14">祥。八者其人隘旷野乏少水草自然称适。九</a><a name="0487c15" id="0487c15">者其人头貌怡悦肤体光泽无有恶色。十者</a><a name="0487c16" id="0487c16">其人常逢善友。乃至菩萨现为侣。复次一者</a><a name="0487c17" id="0487c17">其人未来常生刹利王家。二者其人具足色</a><a name="0487c18" id="0487c18">力寿乐辞辩。三者其人常生诸佛菩萨前。四</a><a name="0487c19" id="0487c19">者其人所在之处伏藏自现。五者其人恒得</a><a name="0487c20" id="0487c20">他人恭敬侍接。六者其人所有财宝无能夺</a><a name="0487c21" id="0487c21">者。七者其人意欲所愿悉得称遂。八者其人</a><a name="0487c22" id="0487c22">不随饥俭劫难生。九者常生天上受尊胜乐。</a><a name="0487c23" id="0487c23">十者常以法喜禅悦无饥渴。是为二十种大</a><a name="0487c24" id="0487c24">福德聚。善男子。此陀罗尼威德自在。若视饥</a><a name="0487c25" id="0487c25">渴人面诵之即得饱满。若咒枯树尚得生枝。</a><a name="0487c26" id="0487c26">何咒有情不蒙其福。最故我今殷勤三说嘱</a><a name="0487c27" id="0487c27">累于汝。汝当忆持为众生说勿便忘失。尔时</a><a name="0487c28" id="0487c28">月爱菩萨从佛得闻此方便法。欢喜踊跃。即</a><a name="0487c29" id="0487c29">以毗楞伽摩尼珠璎珞及诸花香而散佛上。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210487b.htm'><img src='up.gif' border=0></a>
<a href='T210488a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>