<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1419 佛说造像量度经解 0936c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1419 佛说造像量度经解</font> <font face='Arial'>(卷1)</font> 造像量度经序 <font face='Arial'>T21, p0936c</h2></font><hr>
<span class='old'>
</a><a name="0936b28" id="0936b28">年。虽信心瞻礼。频示形容。而工业仿效。实未</a><a name="0936b29" id="0936b29">尽真迹妙之矣。今有番学大人工某者。生平</span><a name="0936c01" id="0936c01">乐学习之业。怀弘济之念。寒暑不墆。益久弥</a><a name="0936c02" id="0936c02">勤因见佛像传塑。规仪未尽。乃特译出舍利</a><a name="0936c03" id="0936c03">弗造像经。亲加注述。弘缄具备。而属予考订。</a><a name="0936c04" id="0936c04">予细阅数次。喜自不胜。因规校一切。详加厘</a><a name="0936c05" id="0936c05">定。题诸经首。以记予随喜之志云耳</a><a name="0936c06" id="0936c06"><p>乾隆七年佛初转法轮日</a><a name="0936c07" id="0936c07"><p>敕封灌顶普善广慈大国师章佳胡图(克)突书</a><a name="0936c08" id="0936c08">于　敕建嵩祝禅林</a><a name="0936c09" id="0936c09"></a><a name="0936c10" id="0936c10"></a><a name="0936c11" id="0936c11"></a><a name="0936c12" id="0936c12"><p><b>　　<A NAME="n1107"></A>佛说造像量度经序</b></a><a name="0936c13" id="0936c13"></a><a name="0936c14" id="0936c14"><p>或问。佛有相耶。答。佛有相问。佛无相耶。答。</a><a name="0936c15" id="0936c15">佛无相。问。佛有相之中无相耶。答然。问。佛</a><a name="0936c16" id="0936c16">无相之中有相耶。答然。问。如何是佛有相。</a><a name="0936c17" id="0936c17">答。众生有相。佛焉无相。问。佛相众生相。一</a><a name="0936c18" id="0936c18">耶二耶。答。不一不二。问。如何是不一。答。佛</a><a name="0936c19" id="0936c19">以沙劫薰修。百千万行。相好庄严。圆成果海。</a><a name="0936c20" id="0936c20">众生旷古无明。性天未朗。所行所感。不出六</a><a name="0936c21" id="0936c21">道。故不一也。问。如何是不二。答。佛言。我昔</a><a name="0936c22" id="0936c22">曾为虫来。未成佛时。何异众生。今众生之中。</a><a name="0936c23" id="0936c23">忽然大悟。已有佛性。于生死海中顿超觉岸。</a><a name="0936c24" id="0936c24">前佛后佛。而无间焉。故无二也。问。如何是佛</a><a name="0936c25" id="0936c25">无相。答。佛未出世。相从何生。问。出世后如</a><a name="0936c26" id="0936c26">何。答。镜华水月。问。镜华水月是无耶。答。尔</a><a name="0936c27" id="0936c27">问镜华水月。问。毕竟如何。答。尔问毕竟。问。</a><a name="0936c28" id="0936c28">毕竟无问处。答。无问处亦无。嘘。灵山拈华之</a><a name="0936c29" id="0936c29">旨。少林分髓之机。全彰无剩矣。问。如何是佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210936b.htm'><img src='up.gif' border=0></a>
<a href='T210937a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>