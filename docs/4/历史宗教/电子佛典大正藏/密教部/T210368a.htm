<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1289 佛说金毗罗童子威德经 0368a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1289 佛说金毗罗童子威德经</font> <font face='Arial'>(卷1)</font> <font face='Arial'>T21, p0368a</h2></font><hr>
<span class='old'>
</a><a name="0367c28" id="0367c28">悉妄语。汝瞿昙近出释宫。于雪山间六年修</a><a name="0367c29" id="0367c29">道。今称我得成等正觉转大法轮。诳诸众生</span><a name="0368a01" id="0368a01">皆令堕落地狱。汝瞿昙虽是释众。久居山间</a><a name="0368a02" id="0368a02">多学幻术或学妖魅。虚诳众生谄称我得道</a><a name="0368a03" id="0368a03">果。瞿昙若得道果具一切智。汝若得道果成</a><a name="0368a04" id="0368a04">正觉者。云何道来道去生灭无定。瞿昙即非</a><a name="0368a05" id="0368a05">一切智。若言具一切智者。瞿昙既有无量神</a><a name="0368a06" id="0368a06">力。于此会中有无穷众生。令堕地狱云何救</a><a name="0368a07" id="0368a07">济。是时六师外道踊身空中。起大猛火乃放</a><a name="0368a08" id="0368a08">大风雨。或时手化出刀山。或时出猛火。令</a><a name="0368a09" id="0368a09">一切来听法者。皆悉受大苦恼。或震动三千</a><a name="0368a10" id="0368a10">大千世界。或时令地分裂涌出濩汤。或时令</a><a name="0368a11" id="0368a11">忉利天欢喜园波利质多罗树皆悉摧折。或</a><a name="0368a12" id="0368a12">空中化出山。或时擎大石。或时东西南北腾</a><a name="0368a13" id="0368a13">空。自在行住坐卧无有障碍。是时众会各作</a><a name="0368a14" id="0368a14">是言。实是如来无一切智对于外道。是彼</a><a name="0368a15" id="0368a15">外道实具一切智胜于如来。又诸众生众会</a><a name="0368a16" id="0368a16">各作是言。沙门瞿昙近出释宫至于雪山。今</a><a name="0368a17" id="0368a17">云成佛。既得成佛即令具一切智。是彼瞿昙</a><a name="0368a18" id="0368a18">但说人空法空。无有是处。我等不可取信也。</a><a name="0368a19" id="0368a19">既得成正觉者。云何是彼瞿昙伯叔弟提婆</a><a name="0368a20" id="0368a20">达多。日夜恼乱何不降伏。如彼一人尚不能</a><a name="0368a21" id="0368a21">化。云何能化人天及诸菩萨耶。此外道从无</a><a name="0368a22" id="0368a22">量劫来。修集不可思议法门。今显如是大自</a><a name="0368a23" id="0368a23">在力。我等速归依外道。堪与我等作大和尚。</a><a name="0368a24" id="0368a24">我等速诣向彼受学。尔时如来结跏趺坐。入</a><a name="0368a25" id="0368a25">于旋陀罗尼三昧。从其顶毫放千光明。一一</a><a name="0368a26" id="0368a26">光中各百千化佛。复放千光明。遍照此三千</a><a name="0368a27" id="0368a27">大千世界。上至非想非非想天。下照四十二</a><a name="0368a28" id="0368a28">亿恒河沙等世界。其光复照东方四十二亿</a><a name="0368a29" id="0368a29">恒河沙佛国。东西南北四维上下皆悉普照。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210367c.htm'><img src='up.gif' border=0></a>
<a href='T210368b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>