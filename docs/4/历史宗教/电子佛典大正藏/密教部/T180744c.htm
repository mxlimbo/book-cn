<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0895b 苏婆呼童子请问经 0744c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 895b 苏婆呼童子请问经</font> <font face='Arial'>(卷2)</font> 诸部分第十二 <font face='Arial'>T18, p0744c</h2></font><hr>
<span class='old'>
</a><a name="0744b28" id="0744b28">复有诸天及阿修罗。求于法则。复具修行。念</a><a name="0744b29" id="0744b29">诵不间。如是之人速得成就。救脱诸苦。复能</span><a name="0744c01" id="0744c01">灭罪。能与今世及后世乐。真言之外更无异</a><a name="0744c02" id="0744c02">法。譬如天火下降及与霜雹。能损诸物。无可</a><a name="0744c03" id="0744c03">避脱。真言威力亦复如是。能摧苦恼及诸罪</a><a name="0744c04" id="0744c04">障。如意宝树能果有情种种意愿。真言妙法</a><a name="0744c05" id="0744c05">亦复如是。或与成就。或与富贵。色力长寿皆</a><a name="0744c06" id="0744c06">悉能与。有诸菩萨。观有情遭诸苦难。及余怖</a><a name="0744c07" id="0744c07">畏。王难恶贼火雹等苦。即自变身为真言主</a><a name="0744c08" id="0744c08">形。救济众生。若复有人。虽处居家受诸爱乐。</a><a name="0744c09" id="0744c09">于真言内所说法则。彼人每日不亏。念诵数</a><a name="0744c10" id="0744c10">不满足。以或时满已。或验现已。即离五欲。</a><a name="0744c11" id="0744c11">清净具戒。入于净室。更诵真言满十万遍。后</a><a name="0744c12" id="0744c12">求成就。不久即得任意所乐真言悉地。复次</a><a name="0744c13" id="0744c13">行者若欲澡洗。净土和水。遍涂其身。然后入</a><a name="0744c14" id="0744c14">于清净大水。随意洗已。或面向东。或面向北。</a><a name="0744c15" id="0744c15">洗手足已。但蹲踞坐。应其两手置于膝间。已</a><a name="0744c16" id="0744c16">水遍洒于身。水勿令有声。即用右手作掬水</a><a name="0744c17" id="0744c17">法。于其手掌勿令有<span class='corr'>沫</span>。咒水三遍。吸水三回。</a><a name="0744c18" id="0744c18">勿使有声。以手母指两遍拭口。及以洒身。即</a><a name="0744c19" id="0744c19">作护身已。忽然后有齿罅垢秽舌中觉触。或</a><a name="0744c20" id="0744c20">复咳嗽唾涕。或复克臆。更须如上诵水吸水。</a><a name="0744c21" id="0744c21">乃至拭口澡浴毕已。即往净室。中间不应与</a><a name="0744c22" id="0744c22">余外人。或男或女。出家净婆罗门。童男童女。</a><a name="0744c23" id="0744c23">及黄门等语。及与相触。若有相触。复如前澡</a><a name="0744c24" id="0744c24">浴。及余水拭口。然后念诵。若乐澡浴后乐念</a><a name="0744c25" id="0744c25">诵。诸有情所具怜愍。复不爱他利养。乞食</a><a name="0744c26" id="0744c26">而食真言非法。便生嗔怒。即害彼命。若有</a><a name="0744c27" id="0744c27">持诵方广大乘。复能信受。亦乐为他广说。勇</a><a name="0744c28" id="0744c28">猛精进坚固菩提胜心。如是之人持诵真言。</a><a name="0744c29" id="0744c29">不久当得意乐成就。汝所请问。我已为汝正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180744b.htm'><img src='up.gif' border=0></a>
<a href='T180745a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>