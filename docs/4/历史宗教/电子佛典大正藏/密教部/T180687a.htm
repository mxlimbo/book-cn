<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0893c 苏悉地羯罗经 0687a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 893c 苏悉地羯罗经</font> <font face='Arial'>(卷3)</font> 增威品第二十一 <font face='Arial'>T18, p0687a</h2></font><hr>
<span class='old'>
</a><a name="0686c28" id="0686c28">上等患。尽皆除去而得增威。诸护摩中所说</a><a name="0686c29" id="0686c29">药草。随取其一。经一日夜而作护摩。真言欢</span><a name="0687a01" id="0687a01">喜而得增威。复取诸香和作香泥。作本尊形。</a><a name="0687a02" id="0687a02">献忙[<a href='javascript:showpic("images/013022.gif")'>打-丁+罗</a>]底花。烧树胶香。或坚木香。一日三时。</a><a name="0687a03" id="0687a03">诵以真言一百八遍。真言主欢喜而得增威。</a><a name="0687a04" id="0687a04">作尊形置荷叶上。或芭蕉叶。或乳树叶。或诸</a><a name="0687a05" id="0687a05">草叶。非直昼日夜亦献之。法事了时。如法发</a><a name="0687a06" id="0687a06">遣。送置大河。如上次第。依此法则作者。本尊</a><a name="0687a07" id="0687a07">欢喜速赐悉地</a><a name="0687a08" id="0687a08"><p><b>　　<A NAME="n495"></A>苏悉地羯罗经本尊灌顶品第二十二</b></a><a name="0687a09" id="0687a09"><p>复次先承事了。若欲真言生增加威德故。应</a><a name="0687a10" id="0687a10">灌之。取以金瓶或银铜等或新瓦瓶。盛满香</a><a name="0687a11" id="0687a11">水。置于五宝花叶果香。五种谷子种种涂香</a><a name="0687a12" id="0687a12">或坚香末。以新彩帛。系其瓶颈。插诸亸树枝</a><a name="0687a13" id="0687a13">或乳树枝。用部尊主真言。或用部母真言。真</a><a name="0687a14" id="0687a14">言百八遍。然后灌其真言主顶。应用金作。或</a><a name="0687a15" id="0687a15">以沉檀而作其形。置于座上而灌顶之。灌顶</a><a name="0687a16" id="0687a16">既了。复当献供花香等物。或诸缨络种种供</a><a name="0687a17" id="0687a17">具而供养之。及作护摩。并加念诵。如是作者。</a><a name="0687a18" id="0687a18">能令本尊增加威力速得悉地。先承事者作</a><a name="0687a19" id="0687a19">念诵时。应灌本尊。取阏伽器。标相本尊而灌</a><a name="0687a20" id="0687a20">顶之。或自浴了时。复应想念本真言主。三度</a><a name="0687a21" id="0687a21">七度而灌顶之。先承事时不应废忘。或时用</a><a name="0687a22" id="0687a22">乳或时用苏或时用蜜。盛满瓶中内置七宝。</a><a name="0687a23" id="0687a23">如法执持灌本尊顶。所祈之难速得满足</a><a name="0687a24" id="0687a24"><p><b>　　<A NAME="n496"></A>苏悉地羯罗经祈请品第二十三</b></a><a name="0687a25" id="0687a25"><p>复次广说祈请法则。于白黑二月八日十四</a><a name="0687a26" id="0687a26">日十五日。或日月蚀时。一日不食。或经三</a><a name="0687a27" id="0687a27">日或经七日。澡浴清净着新净衣。离此晨日</a><a name="0687a28" id="0687a28">而祈请者。应用白月。诵扇底迦真言而祈请</a><a name="0687a29" id="0687a29">之。后于暮间。以诸汤水及用真言。澡浴清净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180686c.htm'><img src='up.gif' border=0></a>
<a href='T180687b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>