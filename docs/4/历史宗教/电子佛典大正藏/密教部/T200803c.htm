<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1185B 文殊师利宝藏陀罗尼经 0803c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1185B 文殊师利宝藏陀罗尼经</font> <font face='Arial'>(卷1)</font> <font face='Arial'>T20, p0803c</h2></font><hr>
<span class='old'>
</a><br><a name="0803b28" id="0803b28">　　所作诸事业　　　一切皆圆满</a><br><a name="0803b29" id="0803b29">　　及得寿命长　　　若得见此坛</span><br><a name="0803c01" id="0803c01">　　诸罪悉皆灭　　　若求世间乐</a><br><a name="0803c02" id="0803c02">　　富贵自在力　　　或能厌世间</a><br><a name="0803c03" id="0803c03">　　欲求生出死　　　超过诸苦海</a><br><a name="0803c04" id="0803c04">　　学习菩提行　　　摧伏诸魔军</a><br><a name="0803c05" id="0803c05">　　若入此坛者　　　必获大威力</a><br><a name="0803c06" id="0803c06">　　此大秘密法　　　为信法国王</a><br><a name="0803c07" id="0803c07">　　执正行平等　　　当须广为说</a><br><a name="0803c08" id="0803c08">　　若无信恶人　　　假使得重宝</a><br><a name="0803c09" id="0803c09">　　满于三千界　　　其价不可量</a><br><a name="0803c10" id="0803c10">　　当奉上是宝　　　欲闻此法藏</a><br><a name="0803c11" id="0803c11">　　秘密陀罗尼　　　八字真言义</a><br><a name="0803c12" id="0803c12">　　亦不合为说　　　何以法如此</a><br><a name="0803c13" id="0803c13">　　久远修善根　　　广达三乘法</a><br><a name="0803c14" id="0803c14">　　信根尚无退　　　犹未合得闻</a><br><a name="0803c15" id="0803c15">　　已入十住位　　　由未达其原</a><br><a name="0803c16" id="0803c16">　　八字陀罗尼　　　印坛坛轨则</a><br><a name="0803c17" id="0803c17">　　瑜伽相应法　　　何况诸恶人</a><br><a name="0803c18" id="0803c18">　　合闻如是义　　　八字真言门</a><br><a name="0803c19" id="0803c19">　　呼召设大法　　　现身而证事</a><br><a name="0803c20" id="0803c20">　　三部圣者法　　　具含八字中</a><br><a name="0803c21" id="0803c21">　　菩萨及金刚　　　诸天咒秘藏</a><br><a name="0803c22" id="0803c22">　　皆属八字摄　　　过去一切佛</a><br><a name="0803c23" id="0803c23">　　现在及未来　　　一切诸菩萨</a><br><a name="0803c24" id="0803c24">　　修行此法门　　　悉证菩提果</a><br><a name="0803c25" id="0803c25">　　文殊大菩萨　　　不舍大悲愿</a><br><a name="0803c26" id="0803c26">　　变身为真童　　　或冠或露体</a><br><a name="0803c27" id="0803c27">　　或处小儿丛　　　游戏邑聚落</a><br><a name="0803c28" id="0803c28">　　或作贫穷人　　　衰形为老状</a><br><a name="0803c29" id="0803c29">　　示现饥寒苦　　　巡行坊市廛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200803b.htm'><img src='up.gif' border=0></a>
<a href='T200804a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>