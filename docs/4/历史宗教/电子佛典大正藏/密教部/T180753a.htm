<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0896 妙臂菩萨所问经 0753a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 896 妙臂菩萨所问经</font> <font face='Arial'>(卷2)</font> 知近悉地分第六 <font face='Arial'>T18, p0753a</h2></font><hr>
<span class='old'>
</a><a name="0752c28" id="0752c28">发身毛面目耳鼻。脂肪脾胃涎沫唾洟。乃至</a><a name="0752c29" id="0752c29">大小便利九漏交流。如是身分种种垢秽。皆</span><a name="0753a01" id="0753a01">依地水火风流转变化。若求悉地先当清净。</a><a name="0753a02" id="0753a02">不欲于成就时。令彼大小便利而有流出。故</a><a name="0753a03" id="0753a03">说断食而求清净。非为妨道说如是事。如是</a><a name="0753a04" id="0753a04">清净身得安乐。于成就时免其薰污</a><a name="0753a05" id="0753a05"><p>又复行人于此之时。忽生烦恼而有贪欲。便</a><a name="0753a06" id="0753a06">须以慧作其观想。乃谓此身不净所成。复假</a><a name="0753a07" id="0753a07">食味以为资持。若作如是想时。前所起念当</a><a name="0753a08" id="0753a08">时消灭。乃至于身命财全无吝惜。譬如夜分</a><a name="0753a09" id="0753a09">无量黑暗。日光出时一切都尽亦复如是。行</a><a name="0753a10" id="0753a10">者若是修持到此。应当自知悉地不远。复次</a><a name="0753a11" id="0753a11">如是知已。于白月八日或十四日或十五日。</a><a name="0753a12" id="0753a12">取净土及新净衢摩夷相和涂地。次用香涂</a><a name="0753a13" id="0753a13">地洁净。作贤圣位清净讫。以彼贤圣皆面东</a><a name="0753a14" id="0753a14">坐。以香花灯涂饮食等次第奉献。先献佛次</a><a name="0753a15" id="0753a15">献大金刚族本部明主。次献所持真言主。如</a><a name="0753a16" id="0753a16">是次第佛及菩萨乃至明主。一一供养赞叹</a><a name="0753a17" id="0753a17">已。复更发起大菩提心大慈悲心。为度一切</a><a name="0753a18" id="0753a18">生老病死苦恼众生。作是念已。复更转读摩</a><a name="0753a19" id="0753a19">贺三摩惹经及吉祥伽陀。如来秘密大智灯</a><a name="0753a20" id="0753a20">经。及转最上法轮经。如是经等或遍转读或</a><a name="0753a21" id="0753a21">随读一经。然后结八方界地界及虚空界等。</a><a name="0753a22" id="0753a22">彼界如世人住处外墙用遮其恶。结界防魔</a><a name="0753a23" id="0753a23">亦复如是。当令恶心作障天魔阿修罗。乃至</a><a name="0753a24" id="0753a24">一切鬼神等皆不得近。兼复念被甲真言用</a><a name="0753a25" id="0753a25">护自身。我先已说种种曼拏罗法。当以五色</a><a name="0753a26" id="0753a26">粉随作一曼拏罗。作已先随意作一护八方</a><a name="0753a27" id="0753a27">神。彼神能摧诸作障难者。又于曼拏罗四维。</a><a name="0753a28" id="0753a28">画金刚杵三股叉等。然后诵献师子座明咒</a><a name="0753a29" id="0753a29">茅座。安曼拏罗中心以所成就物。先用三菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180752c.htm'><img src='up.gif' border=0></a>
<a href='T180753b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>