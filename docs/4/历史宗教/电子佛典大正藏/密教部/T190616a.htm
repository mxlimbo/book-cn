<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1003 大乐金刚不空真实三昧耶经般若波罗蜜多理趣释 0616a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1003 大乐金刚不空真实三昧耶经般若波罗蜜多理趣释</font> <font face='Arial'>(卷2)</font> <font face='Arial'>T19, p0616a</h2></font><hr>
<span class='old'>
</a><a name="0615c28" id="0615c28">天也。心真言者</a><a name="0615c29" id="0615c29"><p>怛唎字怛字真如义。真如有七种。所谓流转</span><a name="0616a01" id="0616a01">真如。实相真如。唯识真如。安立真如。邪行真</a><a name="0616a02" id="0616a02">如。清净真如。正行真如唎字尘垢义。尘垢者</a><a name="0616a03" id="0616a03">五盖义。能盖覆真如。是故五趣轮回生死轮</a><a name="0616a04" id="0616a04">中。为对治彼等难调诸天。建立五种解脱</a><a name="0616a05" id="0616a05">轮。毗卢遮那佛为世间同类摄化。说摩醯首</a><a name="0616a06" id="0616a06">罗曼茶罗。中央画摩醯首罗。如来形。以八</a><a name="0616a07" id="0616a07">种天围绕。四供养。四门各画本形。若依世俗</a><a name="0616a08" id="0616a08">是名外曼荼罗。若依胜义则为普贤曼茶罗。</a><a name="0616a09" id="0616a09">以事显于理故。即事即理。理事不相碍故。即</a><a name="0616a10" id="0616a10">凡即圣。性相同一真如也(已上外金刚会品)</a><a name="0616a11" id="0616a11"><p>尔时七母女天顶礼佛足献奉钩召摄入能杀</a><a name="0616a12" id="0616a12">能成三昧耶真实心者。七母女天者是摩诃</a><a name="0616a13" id="0616a13">迦罗天眷属也。献奉钩召者。以金刚钩印。能</a><a name="0616a14" id="0616a14">召一切两足多足等诸有情类。摄入者。以金</a><a name="0616a15" id="0616a15">刚索印引入曼茶罗。及引入佛道。能杀者杀</a><a name="0616a16" id="0616a16">害毁坏正法。损害多有情者。杀害不善心也。</a><a name="0616a17" id="0616a17">能成者令修真言行。离世间障难速得悉地</a><a name="0616a18" id="0616a18">也。三昧耶者是彼天女本誓也。真实心者毗</a><a name="0616a19" id="0616a19">欲字是毗字一切法三有不可得欲字一切</a><a name="0616a20" id="0616a20">乘不可得。由三有情种种爱乐胜解不同。是</a><a name="0616a21" id="0616a21">故如来出兴于世说五乘。所谓天乘梵乘声</a><a name="0616a22" id="0616a22">闻乘缘觉乘大乘。是故佛楞伽经中伽他说</a><a name="0616a23" id="0616a23">乃至心流转。我说为诸乘。若心得转依。无乘</a><a name="0616a24" id="0616a24">及乘者。此天等亦有曼茶罗。中央画摩诃迦</a><a name="0616a25" id="0616a25">罗。以七母天围绕。具如广经所说。摩诃迦罗</a><a name="0616a26" id="0616a26">者大时义。时为三世无障碍义。者大。是毗</a><a name="0616a27" id="0616a27">卢遮那法身无处不遍。七母天者。并梵天母</a><a name="0616a28" id="0616a28">表八供养菩萨。以事显理也(已上七母天集会品)</a><a name="0616a29" id="0616a29"><p>尔时么度羯啰天三兄弟等亲礼佛足献自心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190615c.htm'><img src='up.gif' border=0></a>
<a href='T190616b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>