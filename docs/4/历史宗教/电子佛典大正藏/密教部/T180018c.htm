<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0848 大毗卢遮那成佛神变加持经 0018c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 848 大毗卢遮那成佛神变加持经</font> <font face='Arial'>(卷3)</font> 悉地出现品第六 <font face='Arial'>T18, p0018c</h2></font><hr>
<span class='old'>
</a><br><a name="0018b28" id="0018b28">　　尔时薄伽梵　　　复说此法句</a><br><a name="0018b29" id="0018b29">　　于正等觉心　　　而作成就者</span><br><a name="0018c01" id="0018c01">　　于园苑僧坊　　　若在岩窟中</a><br><a name="0018c02" id="0018c02">　　或意所乐处　　　观彼菩提心</a><br><a name="0018c03" id="0018c03">　　乃至初安住　　　不生疑虑意</a><br><a name="0018c04" id="0018c04">　　随取彼一心　　　以心置于心</a><br><a name="0018c05" id="0018c05">　　证于极净句　　　无垢安不动</a><br><a name="0018c06" id="0018c06">　　不分别如镜　　　现前甚微细</a><br><a name="0018c07" id="0018c07">　　若彼常观察　　　修习而相应</a><br><a name="0018c08" id="0018c08">　　乃至本所尊　　　自身像皆现</a><br><a name="0018c09" id="0018c09">　　第二正觉句　　　于镜漫茶罗</a><br><a name="0018c10" id="0018c10">　　大莲华王座　　　深邃住三昧</a><br><a name="0018c11" id="0018c11">　　总持发髻冠　　　围绕无量光</a><br><a name="0018c12" id="0018c12">　　离妄执分别　　　本寂如虚空</a><br><a name="0018c13" id="0018c13">　　于彼中思惟　　　作摄意念诵</a><br><a name="0018c14" id="0018c14">　　一月修等引　　　持满一洛叉</a><br><a name="0018c15" id="0018c15">　　是为最初月　　　持真言法则</a><br><a name="0018c16" id="0018c16">　　次于第二月　　　奉涂香华等</a><br><a name="0018c17" id="0018c17">　　而以作饶益　　　种种众生类</a><br><a name="0018c18" id="0018c18">　　又复于他月　　　舍弃诸利养</a><br><a name="0018c19" id="0018c19">　　时彼于瑜伽　　　思惟而自在</a><br><a name="0018c20" id="0018c20">　　愿一切无障　　　安乐诸群生</a><br><a name="0018c21" id="0018c21">　　乐欲成如来　　　所称赞圆果</a><br><a name="0018c22" id="0018c22">　　或满足一切　　　有情众希愿</a><br><a name="0018c23" id="0018c23">　　应理无障盖　　　而生是攀缘</a><br><a name="0018c24" id="0018c24">　　傍生相啖食　　　所有苦永除</a><br><a name="0018c25" id="0018c25">　　常令诸鬼界　　　饮食皆充满</a><br><a name="0018c26" id="0018c26">　　地狱中受苦　　　种种诸楚毒</a><br><a name="0018c27" id="0018c27">　　当愿速除灭　　　以我功德故</a><br><a name="0018c28" id="0018c28">　　及余无量门　　　数数心思惟</a><br><a name="0018c29" id="0018c29">　　发广大悲愍　　　三种加持句<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180018b.htm'><img src='up.gif' border=0></a>
<a href='T180019a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>