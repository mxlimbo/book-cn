<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1092 不空罥索神变真言经 0258c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1092 不空罥索神变真言经</font> <font face='Arial'>(卷6)</font> 罥索成就品第六之一 <font face='Arial'>T20, p0258c</h2></font><hr>
<span class='old'>
</a><a name="0258b28" id="0258b28">龙拟。即得一切龙王眷属仆从而护佐之。若</a><a name="0258b29" id="0258b29">亢旱者。高山顶上诵母陀罗尼真言秘密心</span><a name="0258c01" id="0258c01">真言一百八遍。右轮索龙拟则降大雨。若霖</a><a name="0258c02" id="0258c02">雨者。执持龙索置高幢头。或置塔头或置山</a><a name="0258c03" id="0258c03">顶其雨即晴。若恶风雷雹数数起者。高望迥</a><a name="0258c04" id="0258c04">处大嗔怒声。诵母陀罗尼真言秘密心真言</a><a name="0258c05" id="0258c05">一百八遍。右轮索龙拟。则于一年无恶风雹。</a><a name="0258c06" id="0258c06">若欲导化一切人者。坛上置龙索。诵母陀罗</a><a name="0258c07" id="0258c07">尼真言秘密心真言。加持石榴子白芥子。一</a><a name="0258c08" id="0258c08">真言一打龙索七下。当持龙索向彼。轮索龙</a><a name="0258c09" id="0258c09">拟。则令一切恭敬信伏。若于军阵中面向他</a><a name="0258c10" id="0258c10">军。大嗔怒声诵奋怒王真言一百八遍。右轮</a><a name="0258c11" id="0258c11">索龙拟。他军兵众皆见是大可畏毒龙。努目</a><a name="0258c12" id="0258c12">张口如大火聚。一时忙怖四散驰走。若有所</a><a name="0258c13" id="0258c13">求种种诸法。例前作法悉皆成就</a><a name="0258c14" id="0258c14"><p>世尊大自在天三叉戟罥索三昧耶。镔铁为</a><a name="0258c15" id="0258c15">戟。其戟量长四手把量。罥索等分取生[牦-未+矛]牛</a><a name="0258c16" id="0258c16">尾生童男头发。五净净治建曼拏罗。真言加</a><a name="0258c17" id="0258c17">持索股。长为一条勿别为股。覆叠三股长十</a><a name="0258c18" id="0258c18">六肘。合成罥索。其索一头系戟干上。黑月八</a><a name="0258c19" id="0258c19">日图曼拏罗。严宝彩座置戟罥索。其索宽盘</a><a name="0258c20" id="0258c20">绕戟四边。安不空王观世音像。种种供养每</a><a name="0258c21" id="0258c21">日诵母陀罗尼真言秘密心真言。先持戟索。</a><a name="0258c22" id="0258c22">夜诵奋怒王真言。加持白芥子。先打戟索。</a><a name="0258c23" id="0258c23">三十六旬无间作法。戟上索上放大火光。明</a><a name="0258c24" id="0258c24">时真言者左手执戟右手持索。诵奋怒王真</a><a name="0258c25" id="0258c25">言一百八遍。则证大自在天神通三昧耶。寿</a><a name="0258c26" id="0258c26">延十八千岁。世间游行。于诸鬼神得无所畏。</a><a name="0258c27" id="0258c27">大自在天一切鬼神而为仆从。若尸陀林中</a><a name="0258c28" id="0258c28">右轮索执戟。大奋怒声诵奋怒王真言七遍。</a><a name="0258c29" id="0258c29">林中鬼神而皆现身。鬼神宫门一时开现。中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200258b.htm'><img src='up.gif' border=0></a>
<a href='T200259a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>