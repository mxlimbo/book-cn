<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1301 舍头谏太子二十八宿经 0412a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1301 舍头谏太子二十八宿经</font> <font face='Arial'>(卷1)</font> <font face='Arial'>T21, p0412a</h2></font><hr>
<span class='old'>
</a><a name="0411c28" id="0411c28"><p class='lg'>　　若干树荫凉　　　众花普茂盛</a><br><a name="0411c29" id="0411c29">　　诸飞鸟悲鸣　　　如天上伎乐　</p></span><a name="0412a01" id="0412a01"><p>王到梵志弗袈裟界。告诸众曰。且住待之。具</a><a name="0412a02" id="0412a02">教弟子。必游此道。时弗袈裟旦起严驾。乘白</a><a name="0412a03" id="0412a03">车马。与五百众诸梵志俱。出其本土。欲化</a><a name="0412a04" id="0412a04">弟子。彼王遥见弗袈裟来。如星中月。犹日照</a><a name="0412a05" id="0412a05">水油着火上。益以光耀。如严妙颜。若兴祠祀。</a><a name="0412a06" id="0412a06">喻宝在海。如高山雪。四向普显。犹毗沙门王</a><a name="0412a07" id="0412a07">在众鬼神。譬大天王在诸天中。喻梵天王与</a><a name="0412a08" id="0412a08">诸梵俱。巍巍如斯。时摩登王。即往奉迎。如法</a><a name="0412a09" id="0412a09">设礼。而谓之曰。唯弗袈裟。欲有所说。愿且听</a><a name="0412a10" id="0412a10">之。弗袈裟曰。自非梵志。不得言唯。何故说</a><a name="0412a11" id="0412a11">唯。摩登王曰。我能言唯。是故说唯。设不能</a><a name="0412a12" id="0412a12">者。亦不发言。王谓弗袈裟。人有四事。而为</a><a name="0412a13" id="0412a13">己身。并普及众。亦获利义。救济众生。令有义</a><a name="0412a14" id="0412a14">便。当向仁说。卿有一女。名曰志性。可教太</a><a name="0412a15" id="0412a15">子虎耳之妻。欲得求娉相从而进。不诤多少。</a><a name="0412a16" id="0412a16">时弗袈裟。闻王说此。嗔恚不悦。颜色则变。</a><a name="0412a17" id="0412a17">唯犹虎口。出恶言。咄且凶魅狗吠之类。应</a><a name="0412a18" id="0412a18">说斯耶。婆罗门者。奉修净戒。讽诵经典。当以</a><a name="0412a19" id="0412a19">适之。卿弃捐种。非吾之类。反轻我女。于是颂</a><a name="0412a20" id="0412a20">曰</a><a name="0412a21" id="0412a21"><p class='lg'>　　有施愚騃种　　　何不求汝类</a><br><a name="0412a22" id="0412a22">　　莫慕不可获　　　犹令种立水</a><br><a name="0412a23" id="0412a23">　　厥妙紫磨金　　　不生于粪土</a><br><a name="0412a24" id="0412a24">　　设明与冥合　　　如此有可持</a><br><a name="0412a25" id="0412a25">　　汝为凶咒种　　　吾是妙生类</a><br><a name="0412a26" id="0412a26">　　尊卑各异路　　　愚云何令合</a><br><a name="0412a27" id="0412a27">　　卿则兴凶咒　　　吾为主豪姓</a><br><a name="0412a28" id="0412a28">　　尊者不肯与　　　下贱俱结婚</a><br><a name="0412a29" id="0412a29">　　尊者与豪族　　　修道而结婚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210411c.htm'><img src='up.gif' border=0></a>
<a href='T210412b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>