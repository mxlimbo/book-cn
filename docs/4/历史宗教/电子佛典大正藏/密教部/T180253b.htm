<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0866 金刚顶瑜伽中略出念诵经 0253b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 866 金刚顶瑜伽中略出念诵经</font> <font face='Arial'>(卷4)</font> <font face='Arial'>T18, p0253b</h2></font><hr>
<span class='old'>
</a><a name="0253a29" id="0253a29">多萨婆诃</a><a name="0253a30" id="0253a30"><p>一一弟子准此作之。若阿阇梨法。加诵之至</span><a name="0253b01" id="0253b01">一百八遍。又以酥油乳蜜等。相拌和已。小</a><a name="0253b02" id="0253b02">杓酌之。数至一百八遍。沃火供养。每杓诵上</a><a name="0253b03" id="0253b03">大乘三摩耶百字密语一遍。若意欲别须供</a><a name="0253b04" id="0253b04">养诸菩萨等。即各随诵本心密语。或三七。七</a><a name="0253b05" id="0253b05">七。随意沃之。以上一百八枚小柴。一一两头。</a><a name="0253b06" id="0253b06">刺酥蜜中。时时投火。所作法已。次应供养</a><a name="0253b07" id="0253b07">给施如上所说座后外八方诸天神眷属等。</a><a name="0253b08" id="0253b08">准前诵密语法。酌沃火中。如是作已。师出洗</a><a name="0253b09" id="0253b09">手。还归本座。如前酌三杓。供养火天讫。告弟</a><a name="0253b10" id="0253b10">子言。汝已具足得灌顶法。假使以诸世间种</a><a name="0253b11" id="0253b11">种供养。不如己身奉施诸佛菩萨。汝应各发</a><a name="0253b12" id="0253b12">如是心。令诸弟子各自发愿已。师应手执香</a><a name="0253b13" id="0253b13">炉。遍供养佛菩萨及火天已。即诵密语。请</a><a name="0253b14" id="0253b14">归本处。即从座起。就大坛位。告弟子言。诸佛</a><a name="0253b15" id="0253b15">为利益一切众生故。说此殊胜福田妙法。汝</a><a name="0253b16" id="0253b16">应随力。各办香花。供养大众。能令汝得无量</a><a name="0253b17" id="0253b17">果报。复为供养一切如来及金刚部众。应以</a><a name="0253b18" id="0253b18">羯磨契。及三摩耶契如上供养。复以金刚赞</a><a name="0253b19" id="0253b19">叹密语。作四种密供养法已。诵此伽他曰</a><a name="0253b20" id="0253b20"><p class='lg'>　　金刚萨埵摄授故　　　得成无上金刚宝</a><br><a name="0253b21" id="0253b21">　　今以金刚法歌咏　　　愿为我作金刚事　</p></a><a name="0253b22" id="0253b22"><p>复以金刚舞合掌。及金刚戏笑等。作密供养</a><a name="0253b23" id="0253b23">法<p>次应手执香花。供养外坛圣众已。告诸弟</a><a name="0253b24" id="0253b24">子言。汝等各随力能。供养诸佛。彼等修供养</a><a name="0253b25" id="0253b25">毕。为欲护诸弟子身故。应于诸佛菩萨所。请</a><a name="0253b26" id="0253b26">所献花香果饼等少分。各各分赐诸弟子。复</a><a name="0253b27" id="0253b27">令重作要誓。如上所说。不得辄说此法。作</a><a name="0253b28" id="0253b28">教诫已。令弟子各还本位。师即随力。如</a><a name="0253b29" id="0253b29">常念诵礼赞已。即请坛中佛菩萨。及眷属等。</a><a name="0253b30" id="0253b30">归本土。即竖结萨埵金刚契。诵此密语<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180253a.htm'><img src='up.gif' border=0></a>
<a href='T180253c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>