<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0715a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷12)</font> 三昧因缘品第二十九 <font face='Arial'>T21, p0715a</h2></font><hr>
<span class='old'>
</a><a name="0714c28" id="0714c28">亦无有边。乃至愿智证作语言皆亦无边。何</a><a name="0714c29" id="0714c29">以故。以彼本来无生无边故。若彼未转生死</span><a name="0715a01" id="0715a01">众生。或时可作如是分别有边量也。彼复思</a><a name="0715a02" id="0715a02">惟。如此诸大四种界聚无边摄持。是故我今</a><a name="0715a03" id="0715a03">应当发彼无边神通。亦应成就无边神通。亦</a><a name="0715a04" id="0715a04">成就彼无边智业。乃至成就所有种种无边</a><a name="0715a05" id="0715a05">语言。而教化彼诸世界中一切众生。所有心</a><a name="0715a06" id="0715a06">行作业。生死有所取时。凡诸所受种种果报</a><a name="0715a07" id="0715a07">种种语言悉皆应知。乃至于彼生死有中。作</a><a name="0715a08" id="0715a08">业法用行事功能亦应悉知。复应现彼声闻</a><a name="0715a09" id="0715a09">藏印。悉令成满三十七种助菩提法。亦当于</a><a name="0715a10" id="0715a10">彼无佛之世现辟支佛利益世间。惟以如是</a><a name="0715a11" id="0715a11">力无畏等。现彼种种神通教化</a><a name="0715a12" id="0715a12"><p>阿难。时彼放光如来复告天帝释言。憍尸迦。</a><a name="0715a13" id="0715a13">若当用是三昧。岂不得彼一切智也。天帝释</a><a name="0715a14" id="0715a14">言。世尊。如是法中得心自在故。佛言憍尸迦。</a><a name="0715a15" id="0715a15">汝先所问何等三昧能生智业者。憍尸迦。复</a><a name="0715a16" id="0715a16">有三昧名建立上升。此诸菩萨摩诃萨等。于</a><a name="0715a17" id="0715a17">彼林中入此三昧。入三昧已斯诸菩萨而出</a><a name="0715a18" id="0715a18">上故。故言升上。亦是如来方便语言增长。如</a><a name="0715a19" id="0715a19">来方便语增长已。能于如来一切巧妙方便</a><a name="0715a20" id="0715a20">事中。无不持者无不入者无不觉者。彼既觉</a><a name="0715a21" id="0715a21">已。即于一切世间所有有为相续诸行法中。</a><a name="0715a22" id="0715a22">起不乐想。憍尸迦。云何于彼起不乐想。是处</a><a name="0715a23" id="0715a23">无一众生能无过者。皆以有过故后时受罚。</a><a name="0715a24" id="0715a24">帝释复言。世尊。罚何事也。佛告憍尸迦。此义</a><a name="0715a25" id="0715a25">可知而不可说。何以故。我今不可为是众生</a><a name="0715a26" id="0715a26">具说斯事。惟应为是诸众生等略论斯耳。憍</a><a name="0715a27" id="0715a27">尸迦。如来世尊具略说法。惟于世界假名处</a><a name="0715a28" id="0715a28">行。非为第一真实义也。憍尸迦。汝于先世大</a><a name="0715a29" id="0715a29">树善根而未显发。犹如猛火在深坑中厚土<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210714c.htm'><img src='up.gif' border=0></a>
<a href='T210715b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>