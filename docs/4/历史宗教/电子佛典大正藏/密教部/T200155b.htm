<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1072A 圣贺野纥哩缚大威怒王立成大神验供养念诵仪轨法品 0155b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1072A 圣贺野纥哩缚大威怒王立成大神验供养念诵仪轨法品</font> <font face='Arial'>(卷1)</font> <font face='Arial'>T20, p0155b</h2></font><hr>
<span class='old'>
</a><br><a name="0155a28" id="0155a28">　　如是法器人　　　方便而劝诱</a><br><a name="0155a29" id="0155a29">　　先当为演说　　　微妙菩提道</span><br><a name="0155b01" id="0155b01">　　善巧般若理　　　速疾菩提路</a><br><a name="0155b02" id="0155b02">　　然与受三归　　　令发菩提心</a><br><a name="0155b03" id="0155b03">　　次授与三世　　　无碍三种戒</a><br><a name="0155b04" id="0155b04">　　菩萨之律仪　　　方引入轮坛</a><br><a name="0155b05" id="0155b05">　　受与本所尊　　　持明护灌顶</a><br><a name="0155b06" id="0155b06">　　应示曼荼罗　　　告令三昧耶</a><br><a name="0155b07" id="0155b07">　　从今至成佛　　　勿舍菩提心</a><br><a name="0155b08" id="0155b08">　　恭敬阿阇梨　　　等同一切佛</a><br><a name="0155b09" id="0155b09">　　犹如执金刚　　　于诸同学处</a><br><a name="0155b10" id="0155b10">　　深敬不轻慢　　　从师受金刚</a><br><a name="0155b11" id="0155b11">　　及受金刚磬　　　为求悉地故</a><br><a name="0155b12" id="0155b12">　　乃至菩提场　　　常持不应舍</a><br><a name="0155b13" id="0155b13">　　亲对灌顶师　　　具受本尊教</a><br><a name="0155b14" id="0155b14">　　决定无疑谬　　　然后勇进修　</p></a><a name="0155b15" id="0155b15"><p>修瑜伽者。从师受得本尊仪轨已。当于闲</a><a name="0155b16" id="0155b16">处。或于山林幽谷诸教所说胜上之处建立</a><a name="0155b17" id="0155b17">净室。或于精舍治其地。以瞿摩夷涂拭。又白</a><a name="0155b18" id="0155b18">檀泥涂道场。周匝悬播上施天盖。于坛西</a><a name="0155b19" id="0155b19">安本尊像。瑜伽者于坛东对像。敷茅荐为座。</a><a name="0155b20" id="0155b20">或坐被脚小床上。分布漫荼罗列诸圣位。置</a><a name="0155b21" id="0155b21">二阏伽满盛香水。安四贤瓶于坛四角。每日</a><a name="0155b22" id="0155b22">取种种时花散坛上。烧香涂香灯明饮食及</a><a name="0155b23" id="0155b23">果子。加持分布四边供养。随力所<span class='corr'>办</span>陈设庄</a><a name="0155b24" id="0155b24">严。每入道场虔诚作礼。发露忏悔随喜劝请</a><a name="0155b25" id="0155b25">回向发愿。尔时金刚手菩萨告文殊师利言。</a><a name="0155b26" id="0155b26">有大威怒王圣马头尊。我今说是心及妙印</a><a name="0155b27" id="0155b27">故。一切大众咸来至此。时金刚手菩萨。复告</a><a name="0155b28" id="0155b28">文殊师利言。善男子谛听无边功力勇健无</a><a name="0155b29" id="0155b29">边如来。奉事是大威怒王。复过去阿僧祇<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200155a.htm'><img src='up.gif' border=0></a>
<a href='T200155c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>