<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0126c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷5)</font> 大佛顶如来万行首楞严经序 <font face='Arial'>T19, p0126c</h2></font><hr>
<span class='old'>
</a><a name="0126b28" id="0126b28"><p>须菩提即从座起。顶礼佛足而白佛言。我旷</a><a name="0126b29" id="0126b29">劫来心得无碍。自忆受生如恒河沙。初在母</span><a name="0126c01" id="0126c01">胎即知空寂。如是乃至十方成空。亦令众生</a><a name="0126c02" id="0126c02">证得空性。蒙如来发性觉真空。空性圆明得</a><a name="0126c03" id="0126c03">阿罗汉。顿入如来宝明空海。同佛知见印成</a><a name="0126c04" id="0126c04">无学。解脱性空我为无上。佛问圆通如我所</a><a name="0126c05" id="0126c05">证。诸相入非非所非尽。旋法归无斯为第一</a><a name="0126c06" id="0126c06"><p>舍利弗即从座起。顶礼佛足而白佛言。我旷</a><a name="0126c07" id="0126c07">劫来心见清净。如是受生如恒河沙。世出世</a><a name="0126c08" id="0126c08">间种种变化。一见则通获无障碍。我于路</a><a name="0126c09" id="0126c09">中逢迦叶波。兄弟相逐宣说因缘。悟心无际</a><a name="0126c10" id="0126c10">从佛出家。见觉明圆得大无畏。成阿罗汉为</a><a name="0126c11" id="0126c11">佛长子。从佛口生从法化生。佛问圆通如我</a><a name="0126c12" id="0126c12">所证。心见发光光极知见斯为第一</a><a name="0126c13" id="0126c13"><p>普贤菩萨即从座起。顶礼佛足而白佛言。我</a><a name="0126c14" id="0126c14">已曾与恒沙如来为法王子。十方如来教其</a><a name="0126c15" id="0126c15">弟子。菩萨根者修普贤行从我立名。世尊我</a><a name="0126c16" id="0126c16">用心闻。分别众生所有知见。若于他方恒沙</a><a name="0126c17" id="0126c17">界外。有一众生心中发明普贤行者。我于尔</a><a name="0126c18" id="0126c18">时乘六牙象。分身百千皆至其处。纵彼障深</a><a name="0126c19" id="0126c19">未合见我。我与其人暗中摩顶。拥护安慰令</a><a name="0126c20" id="0126c20">其成就。佛问圆通我说本因。心闻发明分别</a><a name="0126c21" id="0126c21">自在斯为第一</a><a name="0126c22" id="0126c22"><p>孙陀罗难陀。即从座起。顶礼佛足。而白佛言。</a><a name="0126c23" id="0126c23">我初出家从佛入道。虽具戒律于三摩提。心</a><a name="0126c24" id="0126c24">常散动未获无漏。世尊教我及俱絺罗观鼻</a><a name="0126c25" id="0126c25">端白。我初谛观经三七日。见鼻中气出入如</a><a name="0126c26" id="0126c26">烟。身心内明圆洞世界。遍成虚净犹如琉璃。</a><a name="0126c27" id="0126c27">烟相渐销。鼻息成白心开漏尽。诸出入息化</a><a name="0126c28" id="0126c28">为光明。照十方界得阿罗汉。世尊记我当得</a><a name="0126c29" id="0126c29">菩提。佛问圆通。我以销息息久发明。明圆灭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190126b.htm'><img src='up.gif' border=0></a>
<a href='T190127a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>