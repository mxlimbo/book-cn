<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0848 大毗卢遮那成佛神变加持经 0018a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 848 大毗卢遮那成佛神变加持经</font> <font face='Arial'>(卷3)</font> 悉地出现品第六 <font face='Arial'>T18, p0018a</h2></font><hr>
<span class='old'>
</a><br><a name="0017c28" id="0017c28">　　此清净法亦如是　　　三有无余清净生</a><br><a name="0017c29" id="0017c29">　　昔胜生严修此故　　　得有一切如来行</span><br><a name="0018a01" id="0018a01">　　非他句有难可得　　　作世遍明如世尊</a><br><a name="0018a02" id="0018a02">　　说极清净修行法　　　深广无尽离分别　</p></a><a name="0018a03" id="0018a03"><p>尔时毗卢遮那世尊说是偈已。观察金刚手</a><a name="0018a04" id="0018a04">等诸大众会。告执金刚言。善男子各各当现</a><a name="0018a05" id="0018a05">法界神力悉地流出句。若诸众生见如是法。</a><a name="0018a06" id="0018a06">欢喜踊跃得安乐住。如是说已诸执金刚。为</a><a name="0018a07" id="0018a07">毗卢遮那世尊。作礼。如是法主依所教敕复</a><a name="0018a08" id="0018a08">请佛言。惟愿世尊哀愍我等。示现悉地流出</a><a name="0018a09" id="0018a09">句何以故。于尊者薄伽梵前。而自宣示所通</a><a name="0018a10" id="0018a10">达法。非是所宜。善哉世尊。惟愿利益安乐</a><a name="0018a11" id="0018a11">未来众生故。时薄伽梵毗卢遮那。告一切诸</a><a name="0018a12" id="0018a12">执金刚言。善哉善哉善男子。如来所说法毗</a><a name="0018a13" id="0018a13">柰耶称赞一法所谓有羞。若有羞善男子善</a><a name="0018a14" id="0018a14">女人。见如是法。速生二事。谓不作所不应作。</a><a name="0018a15" id="0018a15">众所称赞。复有二事。谓所未至令至。得与</a><a name="0018a16" id="0018a16">佛菩萨同处。复有二事。谓住尸罗。生于人</a><a name="0018a17" id="0018a17">天。善哉谛听善思念之。我当宣说真言成就</a><a name="0018a18" id="0018a18">流出相应句。诸流出相应句。真言门修菩提</a><a name="0018a19" id="0018a19">诸菩萨。速于是中。当得真言悉地。若行者见</a><a name="0018a20" id="0018a20">漫茶罗。尊所印可。成就真语。发菩提心。</a><a name="0018a21" id="0018a21">深信慈悲。无有悭吝。住于调伏。能善分别从</a><a name="0018a22" id="0018a22">缘所生。受持禁戒。善住众学。具巧方便。勇</a><a name="0018a23" id="0018a23">健。知时非时。好行惠舍。心无怖畏。勤修真言</a><a name="0018a24" id="0018a24">行法。通达真言实义。常乐坐禅。乐作成就。秘</a><a name="0018a25" id="0018a25">密主譬如欲界。有自在悦满意明。乃至一切</a><a name="0018a26" id="0018a26">欲处天子。于此迷醉。出众妙杂类戏笑。及现</a><a name="0018a27" id="0018a27">种种杂类受用遍受用。授与自所变化他化</a><a name="0018a28" id="0018a28">自在天等。而亦自受用之。又善男子如摩醯</a><a name="0018a29" id="0018a29">首罗天。有胜意生明。能作三千大千世界众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180017c.htm'><img src='up.gif' border=0></a>
<a href='T180018b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>