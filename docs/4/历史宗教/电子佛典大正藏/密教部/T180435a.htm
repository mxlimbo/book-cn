<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0882 佛说一切如来真实摄大乘现证三昧大教王经 0435a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 882 佛说一切如来真实摄大乘现证三昧大教王经</font> <font face='Arial'>(卷28)</font> 一切如来真实摄一切仪轨最上秘密广大教理分第二十五之一 <font face='Arial'>T18, p0435a</h2></font><hr>
<span class='old'>
</a><br><a name="0434c28" id="0434c28">　　智者于彼善了知　　　我此观察即佛眼</a><br><a name="0434c29" id="0434c29">　　从是已后佛世尊　　　一切仪轨得成就　</p></span><a name="0435a01" id="0435a01"><p>此佛所说觉智法门</a><a name="0435a02" id="0435a02"><p>如来部眼智成就教理</a><a name="0435a03" id="0435a03"><p class='lg'>　　彼一切相无所有　　　若情若器亦复然</a><br><a name="0435a04" id="0435a04">　　而彼影像随生时　　　即于虚空界中见</a><br><a name="0435a05" id="0435a05">　　世间若来若去相　　　金刚眼观悉清净</a><br><a name="0435a06" id="0435a06">　　此了知已供养时　　　即得无上法成就　</p></a><a name="0435a07" id="0435a07"><p>此佛所说金刚萨埵法门</a><a name="0435a08" id="0435a08"><p>金刚部眼智成就教理</a><a name="0435a09" id="0435a09"><p class='lg'>　　智眼乃于空中见　　　左右顺次而旋转</a><br><a name="0435a10" id="0435a10">　　速疾于其虚空中　　　还见如云而动散</a><br><a name="0435a11" id="0435a11">　　见已彼无动散相　　　智印元从金刚生</a><br><a name="0435a12" id="0435a12">　　彼等诸印持结时　　　即得智印眼成就　</p></a><a name="0435a13" id="0435a13"><p>此佛所说金刚法门</a><a name="0435a14" id="0435a14"><p>莲华部眼智成就教理</a><a name="0435a15" id="0435a15"><p class='lg'>　　所有黑白及赤黄　　　见是四色光轮相</a><br><a name="0435a16" id="0435a16">　　由彼秘密加持因　　　即得金刚眼成就　</p></a><a name="0435a17" id="0435a17"><p>此佛所说观自在法门</a><a name="0435a18" id="0435a18"><p>宝部眼智成就教理</a><a name="0435a19" id="0435a19"><p class='lg'>　　虚空中如宝形相　　　如彼金等众珍宝</a><br><a name="0435a20" id="0435a20">　　由于空中观见时　　　即得虚空眼成就　</p></a><a name="0435a21" id="0435a21"><p>此佛所说金刚藏法门</a><a name="0435a22" id="0435a22"><p>如上是为诸部眼智成就教理</a><a name="0435a23" id="0435a23"><p>复次金刚手菩萨摩诃萨。宣说诸部最上羯</a><a name="0435a24" id="0435a24">磨成就教理</a><a name="0435a25" id="0435a25"><p>谓先通说一切如来最上羯磨成就教理</a><a name="0435a26" id="0435a26"><p class='lg'>　　羯磨曼拏罗法用　　　供养一切佛圣尊</a><br><a name="0435a27" id="0435a27">　　妙爱快乐胜报圆　　　相应即得佛成就　</p></a><a name="0435a28" id="0435a28"><p>此佛所说觉智法门</a><a name="0435a29" id="0435a29"><p>如来部最上羯磨成就教理<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180434c.htm'><img src='up.gif' border=0></a>
<a href='T180435b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>