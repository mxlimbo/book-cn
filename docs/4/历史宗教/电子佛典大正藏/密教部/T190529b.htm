<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0529b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷1)</font> 陀罗尼品第二之一 <font face='Arial'>T19, p0529b</h2></font><hr>
<span class='old'>
</a><a name="0529a28" id="0529a28">拊击出微妙声。箫笛箜篌琵琶琴瑟螺贝等</a><a name="0529a29" id="0529a29">声。忉利天鼓声牟陀罗鼓声。复有种种诸天</span><a name="0529b01" id="0529b01">鸟声。及于山林泉流鸟声。所谓白鹤孔雀凫</a><a name="0529b02" id="0529b02">雁鸳鸯。拘枳罗鸟命命之鸟。迦陵频伽种种</a><a name="0529b03" id="0529b03">好鸟鸣啭之声。及鹿王等诸妙音声。复有种</a><a name="0529b04" id="0529b04">种云声。地声水声火声风声。大海波涛声</a><a name="0529b05" id="0529b05">如是等声。若人闻者悉能解了爱乐无厌。耳</a><a name="0529b06" id="0529b06">根安静其声深远。谛实清彻能生善根。文字</a><a name="0529b07" id="0529b07">名句悉皆具足。与义相应契深法理善合时</a><a name="0529b08" id="0529b08">宜。所谓三乘平等声。演说三明声。庄严檀那</a><a name="0529b09" id="0529b09">波罗蜜声。清净尸罗波罗蜜声。能生羼提波</a><a name="0529b10" id="0529b10">罗蜜声。勤修精进波罗蜜声。成就禅那波罗</a><a name="0529b11" id="0529b11">蜜声。广大般若波罗蜜声。与心和合大慈声。</a><a name="0529b12" id="0529b12">与觉和合大悲声。光影和合大喜声。同于虚</a><a name="0529b13" id="0529b13">空大舍声。出生三乘声不断三宝声。分别三</a><a name="0529b14" id="0529b14">聚声清净三空声。观察四谛声观察智慧声。</a><a name="0529b15" id="0529b15">智者不毁声圣者称赞声量等虚空声。出如</a><a name="0529b16" id="0529b16">是等清净音声。回向供养诸佛菩萨。复有种</a><a name="0529b17" id="0529b17">种花树发妙花香。种种鬘树垂诸鬘带。种种</a><a name="0529b18" id="0529b18">幢树高显建立。种种幡树接影连辉。持如是</a><a name="0529b19" id="0529b19">等一切妙物。以无我心回向供养一切诸佛</a><a name="0529b20" id="0529b20">诸大菩萨。复以一切佛眼所见。十方无边一</a><a name="0529b21" id="0529b21">切世界大供养云。以为供养。所谓种种花云</a><a name="0529b22" id="0529b22">种种香云。鬘云帐云涂香云末香云。宝盖云</a><a name="0529b23" id="0529b23">宝座云。宝幢云宝幡云。妙宝衣服云众宝资</a><a name="0529b24" id="0529b24">具云。天诸上味云摩尼宝聚云。如是种种无</a><a name="0529b25" id="0529b25">量色类诸宝供云。回向供养一切诸佛诸菩</a><a name="0529b26" id="0529b26">萨等。复当愿以小千世界为一灯盏。满中香</a><a name="0529b27" id="0529b27">油百须弥量。以为其炷然以宝焰。发大光明</a><a name="0529b28" id="0529b28">供养一切诸佛菩萨。如是供养无有穷尽。复</a><a name="0529b29" id="0529b29">当劝请一切如来。往菩提树降伏众魔。成等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190529a.htm'><img src='up.gif' border=0></a>
<a href='T190529c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>