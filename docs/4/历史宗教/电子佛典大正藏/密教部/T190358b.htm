<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0970 最胜佛顶陀罗尼净除业障咒经 0358b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 970 最胜佛顶陀罗尼净除业障咒经</font> <font face='Arial'>(卷1)</font> <font face='Arial'>T19, p0358b</h2></font><hr>
<span class='old'>
</a><a name="0358a28" id="0358a28">等七种畜生。一切不净为其饮食。复入地</a><a name="0358a29" id="0358a29">狱受苦多劫。虽得人身矬陋卑贱。无目粗丑</span><a name="0358b01" id="0358b01">众恶缠裹。贫穷臭秽人所鄙弃。又修何福感</a><a name="0358b02" id="0358b02">彼空内告语令知其报之者孰斯缘也。唯</a><a name="0358b03" id="0358b03">愿世尊愍其善住及我等辈。说是因缘报应</a><a name="0358b04" id="0358b04">之本。慈悲救济令得解脱<p>尔时世尊告帝</a><a name="0358b05" id="0358b05">释言。善男子汝大慈心。能为善住问其往昔</a><a name="0358b06" id="0358b06">因缘善恶业报之事。又能请我除免其苦。甚</a><a name="0358b07" id="0358b07">善大善谛听谛听。吾当为汝分别解说。尔时</a><a name="0358b08" id="0358b08">世尊从于顶上放大光明。流照十方一切佛</a><a name="0358b09" id="0358b09">界。其光五色青赤黄白黑互相纷映右旋宛</a><a name="0358b10" id="0358b10">转。还至佛所绕佛三匝。从佛口入。佛摄光已</a><a name="0358b11" id="0358b11">佛便微笑。告敕帝释谛听谛听。乃往过去无</a><a name="0358b12" id="0358b12">量阿僧祇劫。尔时有佛号毗婆尸如来应供</a><a name="0358b13" id="0358b13">正遍知明行足善逝世间解无上士调御丈夫</a><a name="0358b14" id="0358b14">天人师佛世尊。化世缘尽般涅槃后。于像法</a><a name="0358b15" id="0358b15">中。尔时有国名波罗奈。时有婆罗门唯诞一</a><a name="0358b16" id="0358b16">子。身遂舍寿其母孤养。年渐长大向田营种。</a><a name="0358b17" id="0358b17">贫母为之处处求食。未得之间食时稍晚。其</a><a name="0358b18" id="0358b18">子饥渴嗔心恚母。便出恶言今日何缘不来</a><a name="0358b19" id="0358b19">送食。冤烦系恨再三返复。便出恚言我母</a><a name="0358b20" id="0358b20">今者不如畜生。我见猪狗野干猕猴乌鹫之</a><a name="0358b21" id="0358b21">类。养育儿子为怜念故。犹尚不令饥渴无暂</a><a name="0358b22" id="0358b22">舍离。如何我母不来见看。饥渴如是复不送</a><a name="0358b23" id="0358b23">食。怀是怨恨未久之间。母求得食遽持来至。</a><a name="0358b24" id="0358b24">慰喻其子令使欢喜。适坐欲食。忽于空中见</a><a name="0358b25" id="0358b25">一独觉作沙门形。飞从南来腾空北过。其子</a><a name="0358b26" id="0358b26">见已心生敬仰。即起合掌头面作礼。邀屈临</a><a name="0358b27" id="0358b27">降。时辟支迦便就其请。其子欢喜敷白茅</a><a name="0358b28" id="0358b28">座。献净妙华减其食分。持以奉上比丘食已。</a><a name="0358b29" id="0358b29">为说法要示教利喜。其子于后复得出家。而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190358a.htm'><img src='up.gif' border=0></a>
<a href='T190358c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>