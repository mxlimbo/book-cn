<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1050 佛说大乘庄严宝王经 0054a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1050 佛说大乘庄严宝王经</font> <font face='Arial'>(卷2)</font> <font face='Arial'>T20, p0054a</h2></font><hr>
<span class='old'>
</a><a name="0053c28" id="0053c28">杂色庄严。上悬百种真珠璎珞。又悬憍尸迦</a><a name="0053c29" id="0053c29">衣及余种种衣服。树身枝条其色深红金银</span><a name="0054a01" id="0054a01">为叶。复有无数微妙香树殊妙华树。无数宝</a><a name="0054a02" id="0054a02">池有百千万杂色妙华充满其中。出现如是</a><a name="0054a03" id="0054a03">时。虚空藏菩萨白世尊言。彼观自在菩萨。于</a><a name="0054a04" id="0054a04">今何故而未来耶</a><a name="0054a05" id="0054a05"><p>佛告善男子彼观自在菩萨。从大力阿苏啰</a><a name="0054a06" id="0054a06">王宫出已。而有一处名曰黑暗无人能到。善</a><a name="0054a07" id="0054a07">男子彼黑暗处日月光明之所不照。有如意</a><a name="0054a08" id="0054a08">宝名曰随愿。而于恒时发光明照。彼有无数</a><a name="0054a09" id="0054a09">百千万药叉止住其中。于时见观自在菩萨</a><a name="0054a10" id="0054a10">入于其中。心怀欢喜踊跃奔驰。而来迎逆观</a><a name="0054a11" id="0054a11">自在菩萨。头面礼足而问讯言。菩萨于今无</a><a name="0054a12" id="0054a12">疲劳耶。久不来此黑暗之地。观自在菩萨言。</a><a name="0054a13" id="0054a13">我为救度诸有情故。时彼药叉罗刹。以天金</a><a name="0054a14" id="0054a14">宝师子之座而请就坐。于是菩萨为彼药叉</a><a name="0054a15" id="0054a15">罗刹说法。汝当谛听有大乘经。名庄严宝王。</a><a name="0054a16" id="0054a16">若有得闻一四句偈。而能受持读诵。解说其</a><a name="0054a17" id="0054a17">义心常思惟。所获福德无有限量。善男子所</a><a name="0054a18" id="0054a18">有微尘。我能数其如是数量。善男子若有于</a><a name="0054a19" id="0054a19">此大乘庄严宝王经。而能受持一四句偈。所</a><a name="0054a20" id="0054a20">获福德而我不能数其数量。若以大海所有</a><a name="0054a21" id="0054a21">之水。我能数其一一滴数。若于此经有能受</a><a name="0054a22" id="0054a22">持一四句偈。所获福德而我不能数其数量。</a><a name="0054a23" id="0054a23">假使十二殑伽河沙数如来应正等觉。经十</a><a name="0054a24" id="0054a24">二劫俱在一处。恒以衣服饮食卧具汤药。及</a><a name="0054a25" id="0054a25">余资具奉施供养如是诸佛。而亦不能说尽。</a><a name="0054a26" id="0054a26">如是福德数量。非唯于我在黑暗处说不能</a><a name="0054a27" id="0054a27">尽。善男子又如四大洲人。各各以自所居舍</a><a name="0054a28" id="0054a28">宅造立精舍。而于其中以天金宝造千窣堵</a><a name="0054a29" id="0054a29">波。而于一日悉皆成就。种种供养所获福德。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200053c.htm'><img src='up.gif' border=0></a>
<a href='T200054b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>