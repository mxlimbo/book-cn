<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1005A 大宝广博楼阁善住秘密陀罗尼经 0622a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1005A 大宝广博楼阁善住秘密陀罗尼经</font> <font face='Arial'>(卷1)</font> 序品第一 <font face='Arial'>T19, p0622a</h2></font><hr>
<span class='old'>
</a><a name="0621c28" id="0621c28">赞言奇哉希有。旋绕歌咏花香涂香粖香并</a><a name="0621c29" id="0621c29">诸音乐。供养宝楼阁窣睹波。合掌顶礼瞻仰</span><a name="0622a01" id="0622a01">而住。尔时于楼阁中出声告言。汝诸大众可</a><a name="0622a02" id="0622a02">观空中。众闻此声已咸观空中。即见广大吠</a><a name="0622a03" id="0622a03">琉璃宝所成云叶在于虚空。其宝云叶上。以</a><a name="0622a04" id="0622a04">金书此大宝广博楼阁善住秘密陀罗尼。于</a><a name="0622a05" id="0622a05">虚空际复出声曰。汝等一切诸佛并菩萨大</a><a name="0622a06" id="0622a06">众。咸可读此宝云叶上陀罗尼。出此声已。于</a><a name="0622a07" id="0622a07">十方所来诸佛一一佛前。皆现吠琉璃宝所</a><a name="0622a08" id="0622a08">成云叶叶上。以金书此陀罗尼。复出是声。</a><a name="0622a09" id="0622a09">南谟释迦牟尼如来。今可开此宝楼阁窣睹</a><a name="0622a10" id="0622a10">波门。于彼窣睹波中。有三如来身。由此三</a><a name="0622a11" id="0622a11">如来威神力故。现大神变殊胜之相。彼三如</a><a name="0622a12" id="0622a12">来于此会中。当具说此大宝广博楼阁善住</a><a name="0622a13" id="0622a13">秘密陀罗尼。并曼茶罗成就明法</a><a name="0622a14" id="0622a14"><p>尔时十方同来诸佛咸作是言。唯愿释迦牟</a><a name="0622a15" id="0622a15">尼如来应正等觉。为诸大众开此窣睹波门。</a><a name="0622a16" id="0622a16">令诸大会见三如来。所谓摩尼宝花幢王如</a><a name="0622a17" id="0622a17">来。种种摩尼如来。金刚超涌王如来应正等</a><a name="0622a18" id="0622a18">觉</a><a name="0622a19" id="0622a19"><p>尔时释迦牟尼如来现大神通。往诣宝楼阁</a><a name="0622a20" id="0622a20">窣睹波。舒百福庄严金色臂。开窣睹波门</a><a name="0622a21" id="0622a21">已。示三如来身。时三如来赞释迦牟尼言。善</a><a name="0622a22" id="0622a22">哉善哉释迦牟尼如来。今于瞻部洲再转法</a><a name="0622a23" id="0622a23">轮。薄伽梵可于此坐</a><a name="0622a24" id="0622a24"><p>尔时释迦如来。即升宝塔与三如来同座而</a><a name="0622a25" id="0622a25">坐</a><a name="0622a26" id="0622a26"><p>尔时金刚手菩萨摩诃萨。顶礼释迦牟尼如</a><a name="0622a27" id="0622a27">来。白佛言世尊今此楼阁。及窣睹波中三</a><a name="0622a28" id="0622a28">如来从何而来。佛言乃往古昔不可思议无</a><a name="0622a29" id="0622a29">量无比过无数劫。于此阎浮提。多诸人众安<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190621c.htm'><img src='up.gif' border=0></a>
<a href='T190622b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>