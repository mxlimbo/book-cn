<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1222b 圣迦忿怒金刚童子菩萨成就仪轨经 0119a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1222b 圣迦忿怒金刚童子菩萨成就仪轨经</font> <font face='Arial'>(卷1)</font> <font face='Arial'>T21, p0119a</h2></font><hr>
<span class='old'>
</a><a name="0118c23" id="0118c23"></a><a name="0118c24" id="0118c24"><p><span class='byline'>　　　　唐三藏沙门大广智不空译</span><br></span><a name="0119a01" id="0119a01"><p>尔时金刚手菩萨。从座而起顶礼佛足。退坐</a><a name="0119a02" id="0119a02">一面合掌向佛。而白佛言。世尊世尊哀愍加</a><a name="0119a03" id="0119a03">持于我。已说苏悉地诸真言轨则律仪教法。</a><a name="0119a04" id="0119a04">我今欲为未来有情。及末法时无福德者。以</a><a name="0119a05" id="0119a05">于前世不修善品作诸罪业。致于今生招感</a><a name="0119a06" id="0119a06">贫匮。逢遇恶人斗诤言讼杀害有情。亦为未</a><a name="0119a07" id="0119a07">来有诸国王。正法治国生清净信尊敬三宝。</a><a name="0119a08" id="0119a08">为邻国小王侵扰国界不遵正法。或有外道</a><a name="0119a09" id="0119a09">不信因果。毁谤三宝灭坏佛教。有如是等种</a><a name="0119a10" id="0119a10">种有情。今于佛前为彼等类。说以息灾增益</a><a name="0119a11" id="0119a11">爱敬降伏等法。令知佛法有大威德神通自</a><a name="0119a12" id="0119a12">在。知诸菩萨具一切智。或复有诸修真言行</a><a name="0119a13" id="0119a13">者。见有众生常怀恶心。欲破佛法兴师害善。</a><a name="0119a14" id="0119a14">大悲愍念作降伏法。而令彼人不逐恶业。亦</a><a name="0119a15" id="0119a15">遮未来堕之恶趣。是故说此无比大威德圣</a><a name="0119a16" id="0119a16">迦忿怒之法。修此法者当于有舍利塔前。</a><a name="0119a17" id="0119a17">或于河岸清流水侧。或于空闲及天庙山间。</a><a name="0119a18" id="0119a18">于如是处。或时饮乳食菜或复乞食。专诵真</a><a name="0119a19" id="0119a19">言满六十万遍。即先行法皆得成就有大效</a><a name="0119a20" id="0119a20">验。或能缚摧诸鬼魅。灭除邪见毁谤正法。坏</a><a name="0119a21" id="0119a21">国之人阐提等类。真言威力悉能令彼发于</a><a name="0119a22" id="0119a22">善心。毒虫毒药不能伤害</a><a name="0119a23" id="0119a23"><p>又复不为余部诸持诵者能破此法。若持诵</a><a name="0119a24" id="0119a24">者设有不能依此法则。或增或减亦得满足。</a><a name="0119a25" id="0119a25">又能开诸伏藏。破阿修罗关键。枯竭江河回</a><a name="0119a26" id="0119a26">止流水。又先行法取自身噜地。及牛黄酥</a><a name="0119a27" id="0119a27">相和。然千盏灯。供养圣金刚童子。空中有声</a><a name="0119a28" id="0119a28">言汝法已成。便可取阏伽香水当额奉献。从</a><a name="0119a29" id="0119a29">此已后所求之事无不成就<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210118c.htm'><img src='up.gif' border=0></a>
<a href='T210119b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>