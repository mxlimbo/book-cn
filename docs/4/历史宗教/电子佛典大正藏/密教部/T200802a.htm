<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1185B 文殊师利宝藏陀罗尼经 0802a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1185B 文殊师利宝藏陀罗尼经</font> <font face='Arial'>(卷1)</font> <font face='Arial'>T20, p0802a</h2></font><hr>
<span class='old'>
</a><br><a name="0801c28" id="0801c28">　　四重五逆罪　　　极苦诸恶业</a><br><a name="0801c29" id="0801c29">　　观敬童子像　　　报障皆当灭</span><br><a name="0802a01" id="0802a01">　　世间中有所　　　诸恶类众生</a><br><a name="0802a02" id="0802a02">　　不信有三宝　　　放逸破戒行</a><br><a name="0802a03" id="0802a03">　　不惧一切罪　　　堕于泥犁中</a><br><a name="0802a04" id="0802a04">　　楚毒汤火恼　　　轮转受诸苦</a><br><a name="0802a05" id="0802a05">　　经于无量劫　　　若遇此画像</a><br><a name="0802a06" id="0802a06">　　能发一念心　　　忻乐暂瞻视</a><br><a name="0802a07" id="0802a07">　　或少刹那顷　　　须臾不散乱</a><br><a name="0802a08" id="0802a08">　　内发欢喜心　　　此诸恶业辈</a><br><a name="0802a09" id="0802a09">　　一切皆当灭　　　获果福无量</a><br><a name="0802a10" id="0802a10">　　何况行善业　　　能修清净因</a><br><a name="0802a11" id="0802a11">　　后得妙好相　　　具足菩萨身</a><br><a name="0802a12" id="0802a12">　　四众常瞻仰　　　常行勤精进</a><br><a name="0802a13" id="0802a13">　　愍念恶趣众　　　于中常饶益</a><br><a name="0802a14" id="0802a14">　　趍走为给使　　　和光不同尘</a><br><a name="0802a15" id="0802a15">　　教化令生信　　　引之脱苦缚</a><br><a name="0802a16" id="0802a16">　　过去有诸佛　　　及现未来佛</a><br><a name="0802a17" id="0802a17">　　无量俱胝劫　　　皆行菩萨道</a><br><a name="0802a18" id="0802a18">　　敷具与娱乐　　　象马诸珍宝</a><br><a name="0802a19" id="0802a19">　　头目髓脑等　　　于诸三世中</a><br><a name="0802a20" id="0802a20">　　上至于有顶　　　下极风轮界</a><br><a name="0802a21" id="0802a21">　　横括诸十方　　　六趣四生类</a><br><a name="0802a22" id="0802a22">　　有情之含识　　　一心遍供养</a><br><a name="0802a23" id="0802a23">　　事事无空过　　　皆令给足之</a><br><a name="0802a24" id="0802a24">　　使得心欢喜　　　令发菩提心</a><br><a name="0802a25" id="0802a25">　　速证无漏果　　　成超三贤行</a><br><a name="0802a26" id="0802a26">　　越阶初地位　　　其福不可量</a><br><a name="0802a27" id="0802a27">　　神力无比类　　　虽有如是德</a><br><a name="0802a28" id="0802a28">　　诵此陀罗尼　　　能画文殊像</a><br><a name="0802a29" id="0802a29">　　彼人获果报　　　其福不可说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200801c.htm'><img src='up.gif' border=0></a>
<a href='T200802b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>