<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1153 普遍光明清净炽盛如意宝印心无能胜大明王大随求陀罗尼经 0622a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1153 普遍光明清净炽盛如意宝印心无能胜大明王大随求陀罗尼经</font> <font face='Arial'>(卷1)</font> 序品 <font face='Arial'>T20, p0622a</h2></font><hr>
<span class='old'>
</a><a name="0621c28" id="0621c28">诸佛及诸塔庙。求子不得。王持斋戒广设</a><a name="0621c29" id="0621c29">无遮施会。大作福业护持三宝。修理未来破</span><a name="0622a01" id="0622a01">坏寺舍故。置一库藏。何以故大梵我念过去。</a><a name="0622a02" id="0622a02">于此摩伽陀国境俱尸那城大力士聚落多如</a><a name="0622a03" id="0622a03">来教法中。有一长者名曰法慧。于一切众生</a><a name="0622a04" id="0622a04">起大悲心。为诸有情说此大随求陀罗尼法</a><a name="0622a05" id="0622a05">要。当彼之时于长者家有一贫人。闻此妙法</a><a name="0622a06" id="0622a06">告长者子言。长者子我于汝家中作务常乐</a><a name="0622a07" id="0622a07">听法。我当供养此法。彼贫匮人于长者家营</a><a name="0622a08" id="0622a08">事。复供养法。于过后时其长者子与一金钱。</a><a name="0622a09" id="0622a09">其人得已发菩提心。为拔济众生故。以此福</a><a name="0622a10" id="0622a10">回施一切有情。所得金钱便将供养此大随</a><a name="0622a11" id="0622a11">求陀罗尼。作是愿言。以此舍施之福。愿一切</a><a name="0622a12" id="0622a12">有情断其贫匮之业。由此因缘其舍施福无</a><a name="0622a13" id="0622a13">有尽期。如是多种福因缘故。供养诸佛菩萨。</a><a name="0622a14" id="0622a14">由此福业。净居天子现于梦中而告王言。大</a><a name="0622a15" id="0622a15">王今可依法书写此随求陀罗尼令国大夫人</a><a name="0622a16" id="0622a16">斋戒带持。即有子息。其王觉已。召占相人</a><a name="0622a17" id="0622a17">及有智婆罗门众。择吉宿曜直日。依法斋戒</a><a name="0622a18" id="0622a18">书写此陀罗尼。令夫人带于颈下。复更供养</a><a name="0622a19" id="0622a19">窣睹波塔诸佛菩萨。广行舍施。应时有胎。日</a><a name="0622a20" id="0622a20">月满足产生一子。色相具足端严殊胜见者</a><a name="0622a21" id="0622a21">欢喜。大梵当知此是无能胜无碍大随求宝</a><a name="0622a22" id="0622a22">印心大明王陀罗尼威力故。一切如来之所</a><a name="0622a23" id="0622a23">供养。所求愿者皆得称心</a><a name="0622a24" id="0622a24"><p>复告大梵。彼时法慧长者子家佣力贫人者。</a><a name="0622a25" id="0622a25">岂异人乎。施愿手王是也。由往昔舍一金钱。</a><a name="0622a26" id="0622a26">供养此大随求陀罗尼。回施一切有情。以是</a><a name="0622a27" id="0622a27">因缘其福无尽。于末后身复为国王。净信三</a><a name="0622a28" id="0622a28">宝心不退转。广行舍施成就檀波罗蜜</a><a name="0622a29" id="0622a29"><p class='juan'>
普遍光明清净炽盛如意宝印心无能胜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200621c.htm'><img src='up.gif' border=0></a>
<a href='T200622b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>