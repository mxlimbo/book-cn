<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0868 诸佛境界摄真实经 0276c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 868 诸佛境界摄真实经</font> <font face='Arial'>(卷2)</font> 金刚界大道场品第三 <font face='Arial'>T18, p0276c</h2></font><hr>
<span class='old'>
</a><a name="0276b28" id="0276b28">月轮等观。次当演说无相妙观。瑜伽行者端</a><a name="0276b29" id="0276b29">坐正观。谛想月轮。结诸契印。歌舞烧香涂香</span><a name="0276c01" id="0276c01">花鬘。园林城邑聚落河海。雪山黑山日月星</a><a name="0276c02" id="0276c02">宿。国王大臣比丘比丘尼善友眷属。乃至十</a><a name="0276c03" id="0276c03">地菩萨声闻缘觉。四摄十善六波罗蜜。如是</a><a name="0276c04" id="0276c04">等数一切相状。乃至微尘悉皆空寂。若梦中</a><a name="0276c05" id="0276c05">见如是相状。亦勿欢喜。设见十方诸佛菩萨。</a><a name="0276c06" id="0276c06">虽现其前亦勿欢喜。唯自一心求成佛果。无</a><a name="0276c07" id="0276c07">分别观坚立不动如须弥山。远离一切妄想分</a><a name="0276c08" id="0276c08">别。若瑜伽行者。未获悉地。应观三十七尊相</a><a name="0276c09" id="0276c09">状。若证悉地不取相状。安立无上大菩提心。</a><a name="0276c10" id="0276c10">若观菩提心相。犹如月轮水精乳色。此等诸</a><a name="0276c11" id="0276c11">相。皆是凡夫所观之境。若凡夫人修此观门。</a><a name="0276c12" id="0276c12">虽造五逆一阐提等极重恶业。皆悉消灭。应</a><a name="0276c13" id="0276c13">时便获五种三昧。一刹那三昧。二微尘三</a><a name="0276c14" id="0276c14">昧。三白缕三昧。四隐显三昧。五安住三昧。汝</a><a name="0276c15" id="0276c15">金刚手。我今已说五方如来四波罗蜜真言</a><a name="0276c16" id="0276c16">印法。亦各别说金刚萨埵等真言及印。当为</a><a name="0276c17" id="0276c17">汝说坐位次第</a><a name="0276c18" id="0276c18"><p><b>　　<A NAME="n142"></A>诸佛境界摄真实经金刚外界品第四</b></a><a name="0276c19" id="0276c19"><p>尔时金刚手菩萨白佛言。世尊唯愿说之唯</a><a name="0276c20" id="0276c20">愿说之。我深渴仰愿乐欲闻。佛言善男子。然</a><a name="0276c21" id="0276c21">其印法有差别名。五方如来四波罗蜜十六</a><a name="0276c22" id="0276c22">菩萨。皆得印名。余诸契法。虽得印名义有差</a><a name="0276c23" id="0276c23">别。云何差别。谓五方佛四波罗蜜十六菩萨。</a><a name="0276c24" id="0276c24">名为真印。金刚嬉等名影相印。金刚烧香等</a><a name="0276c25" id="0276c25">名亲近印。金刚钩等名为智印。以是义故有</a><a name="0276c26" id="0276c26">差别名。瑜伽行者。以身语意印契真言。供养</a><a name="0276c27" id="0276c27">本尊毗卢遮那如来。诸供养中最为第一</a><a name="0276c28" id="0276c28"><p>复次从西北角羯磨波罗蜜三昧起。当观东</a><a name="0276c29" id="0276c29">方不动如来四大菩萨。金刚萨埵三昧正观。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180276b.htm'><img src='up.gif' border=0></a>
<a href='T180277a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>