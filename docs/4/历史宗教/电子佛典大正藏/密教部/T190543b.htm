<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0543b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷5)</font> 入如来不思议甚深事业品第五之一 <font face='Arial'>T19, p0543b</h2></font><hr>
<span class='old'>
</a><a name="0543a28" id="0543a28">有方便。身口意业造不善行。若得可意爱乐</a><a name="0543a29" id="0543a29">随心。遂求果者无有是处。所言处者若诸众</span><a name="0543b01" id="0543b01">生具有方便。身口意业造诸善行。获得可意</a><a name="0543b02" id="0543b02">爱乐随心。遂求果者斯有是处</a><a name="0543b03" id="0543b03"><p>复次善男子言非处者。若诸众生无有方便。</a><a name="0543b04" id="0543b04">心怀悭吝得大富贵。破于净戒得人天身。常</a><a name="0543b05" id="0543b05">有嗔恚获端正报。身心懈怠得于智慧。散</a><a name="0543b06" id="0543b06">乱之人能得解脱。恶慧众生能断习气诸烦</a><a name="0543b07" id="0543b07">恼者无有是处。若诸众生具有方便。修行布</a><a name="0543b08" id="0543b08">施得大富贵。护持净戒得生人天。常修忍辱</a><a name="0543b09" id="0543b09">得端正报。勤行精进获得智慧。心不散乱得</a><a name="0543b10" id="0543b10">正解脱。善修智慧能断习气诸烦恼者斯有</a><a name="0543b11" id="0543b11">是处</a><a name="0543b12" id="0543b12"><p>复次作五逆罪得心安乐无有是处。净持禁</a><a name="0543b13" id="0543b13">戒得心安乐斯有是处</a><a name="0543b14" id="0543b14"><p>复次若有众生。执著有见得顺忍者无有是</a><a name="0543b15" id="0543b15">处。爱乐修空得随顺忍斯有是处</a><a name="0543b16" id="0543b16"><p>复次若诸众生。多住悔心得心安乐无有是</a><a name="0543b17" id="0543b17">处。若心无悔得心安乐斯有是处</a><a name="0543b18" id="0543b18"><p>复次若令女人得转轮王王四天下。或得帝</a><a name="0543b19" id="0543b19">释大梵天王成佛出现无有是处。若舍女人</a><a name="0543b20" id="0543b20">得男子身。作转轮王王四天下。或作帝释大</a><a name="0543b21" id="0543b21">梵天王。及成佛者斯有是处</a><a name="0543b22" id="0543b22"><p>复次若转轮王非法治化无有是处。若转轮</a><a name="0543b23" id="0543b23">王正法治化斯有是处</a><a name="0543b24" id="0543b24"><p>复次若诸帝王贪猥骄奢能理国政无有是</a><a name="0543b25" id="0543b25">处。若诸帝王无贪简易能理国政斯有是处。</a><a name="0543b26" id="0543b26">若诸人王执断常见令国政理无有是处。若</a><a name="0543b27" id="0543b27">诸人王明信因果国政乃理斯有是处。若诸</a><a name="0543b28" id="0543b28">人王心不均平。能治国政无有是处。若诸人</a><a name="0543b29" id="0543b29">王无私平等。能治国政斯有是处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190543a.htm'><img src='up.gif' border=0></a>
<a href='T190543c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>