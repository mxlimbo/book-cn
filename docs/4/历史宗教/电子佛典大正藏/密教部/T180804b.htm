<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0901 陀罗尼集经 0804b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 901 陀罗尼集经</font> <font face='Arial'>(卷2)</font> 佛说跋折啰功能法相品 作跋折啰并功德法 <font face='Arial'>T18, p0804b</h2></font><hr>
<span class='old'>
</a><a name="0804a28" id="0804a28">手捧。着行者手中七宝函内讫。其匠乃礼</a><a name="0804a29" id="0804a29">谢口云。种种多不如法。莹磨严饰皆不称意。</span><a name="0804b01" id="0804b01">布施欢喜愿灭诸罪。咒师答云。异常殊妙端</a><a name="0804b02" id="0804b02">严如法。分相具足最上无比。实生惭愧。愿除</a><a name="0804b03" id="0804b03">匠者三业宿障。生生世世与佛因缘。法会相</a><a name="0804b04" id="0804b04">值。语已匠更礼拜发愿(云云)。烧香合掌请取舍</a><a name="0804b05" id="0804b05">利。咒师即起绕坛三匝。至本坐处却住一</a><a name="0804b06" id="0804b06">面。启告十方一切诸佛般若菩萨金刚天等</a><a name="0804b07" id="0804b07">(云云)。还作香花供养法事。悲泣雨泪。取龙脑</a><a name="0804b08" id="0804b08">香可一捻许。内跋折啰腰间孔中。后取舍利。</a><a name="0804b09" id="0804b09">内跋忻啰腰孔中讫。更作香花法事供养。供</a><a name="0804b10" id="0804b10">养毕已。还将杵起。右绕道场至其匠所。跪</a><a name="0804b11" id="0804b11">地受与匠者。匠者至心。珍重烧香供养礼拜</a><a name="0804b12" id="0804b12">已。即以两手捧跋折啰。闭其孔。至到牢密。钉</a><a name="0804b13" id="0804b13">闭事讫。还以两手捧授咒师。咒师礼拜受取</a><a name="0804b14" id="0804b14">而起。匠者更礼三拜。捧舍利函心口发愿</a><a name="0804b15" id="0804b15">(云云)。行者手棒舍利宝函。右绕道场行道三</a><a name="0804b16" id="0804b16">匝。还至本处。以诸香华及作印法。更供养</a><a name="0804b17" id="0804b17">讫遣匠出去。于后复将舍利宝函。还至道场</a><a name="0804b18" id="0804b18">自候相貌至夜。坛中然三七灯。任意安置</a><a name="0804b19" id="0804b19">及着。饼果种种香花供养。事竟于坛西面结</a><a name="0804b20" id="0804b20">加趺坐。咒师右手把跋折啰。左手掏珠。惟</a><a name="0804b21" id="0804b21">须尽力至心诵咒。限至现于三种光相。何为</a><a name="0804b22" id="0804b22">三相。一者其跋折啰自然而暖。二者烟出。三</a><a name="0804b23" id="0804b23">者放大光明。若暖相现。持杵行者。自然感</a><a name="0804b24" id="0804b24">得一切药叉罗刹及诸人等皆悉同心恭敬如</a><a name="0804b25" id="0804b25">佛。若烟相现。持杵行者。自然感得所去之</a><a name="0804b26" id="0804b26">处一无障碍又无病苦。若放光相现。感得</a><a name="0804b27" id="0804b27">一切咒神自在拥护行者。行者常为一切天</a><a name="0804b28" id="0804b28">龙八部鬼神人非人等。皆悉恭敬。仍于一切</a><a name="0804b29" id="0804b29">诸众生类六分之中。称于无比。自佛已下<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180804a.htm'><img src='up.gif' border=0></a>
<a href='T180804c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>