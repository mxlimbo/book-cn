<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1191 大方广菩萨藏文殊师利根本仪轨经 0889b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1191 大方广菩萨藏文殊师利根本仪轨经</font> <font face='Arial'>(卷15)</font> 说一字大轮明王画像成就品第二十之一 <font face='Arial'>T20, p0889b</h2></font><hr>
<span class='old'>
</a><a name="0889a28" id="0889a28">心于鬼宿直日。收买上好雄黄。不得酬价随</a><a name="0889a29" id="0889a29">索便与。得已于三昼夜净持戒行。复设食斋</span><a name="0889b01" id="0889b01">僧已求哀咒愿。如是作已更献种种供养。然</a><a name="0889b02" id="0889b02">酥灯一千盏。又三昼夜斋戒。于一切有情发</a><a name="0889b03" id="0889b03">慈悲心。以自身奉献诸佛并大菩萨。然诵真</a><a name="0889b04" id="0889b04">言加持雄黄。直至三种相现是法成就。所谓</a><a name="0889b05" id="0889b05">热相烟相光焰相。思惟如前某事成就。若热</a><a name="0889b06" id="0889b06">相成就者。以芥子大点于眉间。得一切天龙</a><a name="0889b07" id="0889b07">药叉部多毕舍遮等。住南瞻部洲者。常来拥</a><a name="0889b08" id="0889b08">护由如侍从寿命千岁。若烟出成就者。以芥</a><a name="0889b09" id="0889b09">子子大点眉间。得隐身成就。若欲入天龙之</a><a name="0889b10" id="0889b10">中隐身。即入得于一切隐身中为王。寿命三</a><a name="0889b11" id="0889b11">千岁。若光焰出用点眉间。得成持明天王。变</a><a name="0889b12" id="0889b12">身如天童子相端正第一。超过一切天人。并</a><a name="0889b13" id="0889b13">诸眷属皆得神通住寿一劫。命终之后生兜</a><a name="0889b14" id="0889b14">率天。若求三戟叉成就者。当用镔铁作三戟</a><a name="0889b15" id="0889b15">叉。先诵真言受持一年。后起一沙塔献大供</a><a name="0889b16" id="0889b16">养。别出众生食。施一切可受此食者。然结</a><a name="0889b17" id="0889b17">跏趺坐。右手执三戟叉。诵真言直至所座振</a><a name="0889b18" id="0889b18">动。百千光明出现是法成就。于须臾间转身。</a><a name="0889b19" id="0889b19">如第二大自在天为持明天王。面有三目具</a><a name="0889b20" id="0889b20">大神通威德自在。得大自在天及一切天人</a><a name="0889b21" id="0889b21">等来雨花供养。又得一切持明天及一切天</a><a name="0889b22" id="0889b22">人悉来雨花供养。彼天人等皆共围绕住寿</a><a name="0889b23" id="0889b23">一大劫。命终之后得生极乐世界。若有人见</a><a name="0889b24" id="0889b24">此成就之时。能瞻礼者亦获得神通。或是起</a><a name="0889b25" id="0889b25">恶心者。彼瞻视之间即皆自退。或有求尸成</a><a name="0889b26" id="0889b26">就者。于尸林中收一尸未损坏者。于遍身亦</a><a name="0889b27" id="0889b27">不得有瘢痕。仍须身肢具足者。得已用佉祢</a><a name="0889b28" id="0889b28">啰木四橛钉之。彼持诵人于尸上坐。用宝粖</a><a name="0889b29" id="0889b29">作护摩。掷粖入口中。彼尸从舌出如意宝。见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200889a.htm'><img src='up.gif' border=0></a>
<a href='T200889c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>