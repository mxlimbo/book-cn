<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0901 陀罗尼集经 0889b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 901 陀罗尼集经</font> <font face='Arial'>(卷12)</font> 佛说诸佛大陀罗尼都会道场印品 一切罗刹法印咒第五十三 <font face='Arial'>T18, p0889b</h2></font><hr>
<span class='old'>
</a><a name="0889a26" id="0889a26">坛东北可四尺地。作四肘坛。坛上纯用赤白</a><a name="0889a27" id="0889a27">二色粉为界道并作莲华座。次于中庭灌顶</span><a name="0889b01" id="0889b01">坛上。唯以白粉一色界。道作莲华座种种安</a><a name="0889b02" id="0889b02">置。诸位地竟。阿阇梨起立西门前。看于坛内</a><a name="0889b03" id="0889b03">诸坐分位。何者是好何者不好。何者周匝何</a><a name="0889b04" id="0889b04">不周匝。子细捡挍。不周匝处更报修理。更</a><a name="0889b05" id="0889b05">作一遍大结界法。把跋折罗种种结护。略供</a><a name="0889b06" id="0889b06">养竟。留曾入坛弟子守护。莫令余人辄入道</a><a name="0889b07" id="0889b07">场。说第六日庄严法竟。次第七日朝阿阇梨</a><a name="0889b08" id="0889b08">香汤洗浴着新净衣。以三尺黄裹自头顶。然</a><a name="0889b09" id="0889b09">后以四尺绯绕额系头。名为头戴天冠之法。</a><a name="0889b10" id="0889b10">次以前结五色咒索。系自右臂手腕下已。即</a><a name="0889b11" id="0889b11">作马头护身咒印。印自身上入于道场。次把</a><a name="0889b12" id="0889b12">跋折啰。即作金刚军茶利等大身印咒。三回</a><a name="0889b13" id="0889b13">右转于坛外边种种作法。次更作马头观世</a><a name="0889b14" id="0889b14">音印。并诵马头观世音咒。结十方界。次取金</a><a name="0889b15" id="0889b15">银瓶盥。一一各满盛净水已。一一盥中。着</a><a name="0889b16" id="0889b16">少五谷并龙脑香。及前绢裹七宝物竟。即</a><a name="0889b17" id="0889b17">以柳枝竹枝梨枝柏枝各并叶。塞诸盥瓶口。</a><a name="0889b18" id="0889b18">仍露七宝裹线头出。拟灌顶时一一弟子</a><a name="0889b19" id="0889b19">承着此宝。于其一一水罐塞中。各着一颗好</a><a name="0889b20" id="0889b20">石榴已一一水罐塞上。各以生绢三尺系其</a><a name="0889b21" id="0889b21">枝叶。次取四宝盘。二金盘中盛满香水。二银</a><a name="0889b22" id="0889b22">盘中盛满杂花。次以种种宝华果树。一一插</a><a name="0889b23" id="0889b23">趺。竖安坛上。次取十条五色宝烛。安铜檠</a><a name="0889b24" id="0889b24">上。行列堂门绳围之内次具食盘于铜盘上。</a><a name="0889b25" id="0889b25">一一盘中。各具盛着种种果食上妙果子。</a><a name="0889b26" id="0889b26">石蜜葡萄沙糖苏蜜乳粥等。次具灯盏一</a><a name="0889b27" id="0889b27">一着油各各然灯。次具金银叠合娑罗及铜</a><a name="0889b28" id="0889b28">钵。盛以酥蜜香油杂华。并其咒索白芥子胡</a><a name="0889b29" id="0889b29">麻人稻谷华八功德水。随其所应皆悉严备。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180889a.htm'><img src='up.gif' border=0></a>
<a href='T180889c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>