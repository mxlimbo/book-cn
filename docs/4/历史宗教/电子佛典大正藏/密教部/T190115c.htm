<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0945 大佛顶如来密因修证了义诸菩萨万行首楞严经 0115c</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 945 大佛顶如来密因修证了义诸菩萨万行首楞严经</font> <font face='Arial'>(卷3)</font> 大佛顶如来万行首楞严经序 <font face='Arial'>T19, p0115c</h2></font><hr>
<span class='old'>
</a><a name="0115b28" id="0115b28">若从灭有。生即灭无孰知生者。若从根出。</a><a name="0115b29" id="0115b29">寤寐二相随身开合。离斯二体此觉知者。同</span><a name="0115c01" id="0115c01">于空花毕竟无性。若从空生。自是空知何关</a><a name="0115c02" id="0115c02">汝入。是故当知意入虚妄。本非因缘非自然</a><a name="0115c03" id="0115c03">性</a><a name="0115c04" id="0115c04"><p>复次阿难云何十二处本如来藏妙真如性。</a><a name="0115c05" id="0115c05">阿难汝且观此只陀树林及诸泉池。于意云</a><a name="0115c06" id="0115c06">何。此等为是色生眼见眼生色相。阿难若复</a><a name="0115c07" id="0115c07">眼根生色相者。见空非色色性应销。销则</a><a name="0115c08" id="0115c08">显发一切都无。色相既无谁明空质。空亦如</a><a name="0115c09" id="0115c09">是。若复色尘生眼见者。观空非色见即销亡。</a><a name="0115c10" id="0115c10">亡则都无谁明空色。是故当知见与色空俱</a><a name="0115c11" id="0115c11">无处所。即色与见二处虚妄。本非因缘非自</a><a name="0115c12" id="0115c12">然性</a><a name="0115c13" id="0115c13"><p>阿难汝更听此只陀园中。食办击鼓众集撞</a><a name="0115c14" id="0115c14">钟。钟鼓音声前后相续。于意云何。此等为</a><a name="0115c15" id="0115c15">是声来耳边耳往声处。阿难若复此声来于</a><a name="0115c16" id="0115c16">耳边。如我乞食室罗筏城。在只陀林则无有</a><a name="0115c17" id="0115c17">我。此声必来阿难耳处。目连迦叶应不俱闻。</a><a name="0115c18" id="0115c18">何况其中一千二百五十沙门。一闻钟声同</a><a name="0115c19" id="0115c19">来食处。若复汝耳往彼声边。如我归住只陀</a><a name="0115c20" id="0115c20">林中。在室罗城则无有我。汝闻鼓声。其耳已</a><a name="0115c21" id="0115c21">往击鼓之处。钟声齐出应不俱闻。何况其中</a><a name="0115c22" id="0115c22">象马牛羊种种音响。若无来往亦复无闻。是</a><a name="0115c23" id="0115c23">故当知听与音声俱无处所。即听与声二处</a><a name="0115c24" id="0115c24">虚妄。本非因缘非自然性</a><a name="0115c25" id="0115c25"><p>阿难汝又嗅此炉中栴檀。此香若复然于一</a><a name="0115c26" id="0115c26">铢。室罗筏城四十里内同时闻气。于意云何。</a><a name="0115c27" id="0115c27">此香为复生栴檀木。生于汝鼻为生于空。阿</a><a name="0115c28" id="0115c28">难若复此香生于汝鼻。称鼻所生当从鼻出。</a><a name="0115c29" id="0115c29">鼻非栴檀。云何鼻中有栴檀气。称汝闻香当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190115b.htm'><img src='up.gif' border=0></a>
<a href='T190116a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>