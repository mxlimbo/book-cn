<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1358 佛说花聚陀罗尼咒经 0876b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1358 佛说花聚陀罗尼咒经</font> <font face='Arial'>(卷1)</font> <font face='Arial'>T21, p0876b</h2></font><hr>
<span class='old'>
</a><a name="0876a28" id="0876a28">萨。名曰师子奋迅。从座而起偏袒右肩右膝</a><a name="0876a29" id="0876a29">着地。合掌向佛而白佛言。世尊若有善男子</span><a name="0876b01" id="0876b01">善女人。尽其形寿一切乐具供养如来。得福</a><a name="0876b02" id="0876b02">多不</a><a name="0876b03" id="0876b03"><p>佛告师子奋迅菩萨。莫作是说心生疑惑。供</a><a name="0876b04" id="0876b04">养如来得福甚多。何以故。如来有无量戒德</a><a name="0876b05" id="0876b05">无量禅定三昧无量智慧无量解脱无量解脱</a><a name="0876b06" id="0876b06">知见。并诸声闻缘觉辟支佛。及一切贤圣其</a><a name="0876b07" id="0876b07">福甚多不可限量。尔时师子奋迅菩萨。闻佛</a><a name="0876b08" id="0876b08">所说心生信解。倍加恭敬供养尊重赞叹。即</a><a name="0876b09" id="0876b09">以衣服房舍卧具病瘦汤药。如是种种一切</a><a name="0876b10" id="0876b10">乐具。皆悉供养令无所乏。若有善男子善女</a><a name="0876b11" id="0876b11">人。于如来灭度之后。取佛舍利如芥子许供</a><a name="0876b12" id="0876b12">养礼拜。比前功德其福正等。若复有人持以</a><a name="0876b13" id="0876b13">七宝如须弥山等。于一劫中布施声闻辟支</a><a name="0876b14" id="0876b14">佛。得福多不。不也世尊。佛言若有出家在家</a><a name="0876b15" id="0876b15">之人。能持一钱以用布施初发菩提心人。得</a><a name="0876b16" id="0876b16">福德比前功德。百分千分百千万分不及其</a><a name="0876b17" id="0876b17">一。乃至算数譬喻所不能及。如是如是如佛</a><a name="0876b18" id="0876b18">所说。若复有人。于如来灭度之后行于旷路。</a><a name="0876b19" id="0876b19">见于如来塔庙。若善男女。能于一华若一</a><a name="0876b20" id="0876b20">灯烛。若一团泥用涂像前以用供养。若有善</a><a name="0876b21" id="0876b21">男子善女人。持一铜钱施于佛像。为补治故。</a><a name="0876b22" id="0876b22">若以一掬水用洒佛塔地。除去不净干花烛</a><a name="0876b23" id="0876b23">烬。若烧香供养。举足一步诣于塔寺。若一称</a><a name="0876b24" id="0876b24">南无佛。欲使此人堕三恶道。百千万劫终无</a><a name="0876b25" id="0876b25">是处</a><a name="0876b26" id="0876b26"><p>佛告师子奋迅菩萨。有陀罗尼名曰花聚。多</a><a name="0876b27" id="0876b27">所饶益诸天世人。有能受持读诵通利如法</a><a name="0876b28" id="0876b28">修行。所得福德倍过于上。复有善男子。供养</a><a name="0876b29" id="0876b29">声闻缘觉辟支佛菩萨。百千万倍不及其一。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210876a.htm'><img src='up.gif' border=0></a>
<a href='T210876c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>