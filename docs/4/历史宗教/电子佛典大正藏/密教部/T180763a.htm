<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0897 蕤呬耶经 0763a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 897 蕤呬耶经</font> <font face='Arial'>(卷1)</font> 拣择弟子品第六 <font face='Arial'>T18, p0763a</h2></font><hr>
<span class='old'>
</a><a name="0762c28" id="0762c28">德。其弟子等具此相者。方可摄受。不具法则。</a><a name="0762c29" id="0762c29">谄曲猛害恒粗恶语。拨无因果常乐不善。愚</span><a name="0763a01" id="0763a01">痴我慢无智多言。下贱家生诸相不具。或加</a><a name="0763a02" id="0763a02">支分。极长极短极肥极瘦。心怀破具。眼目</a><a name="0763a03" id="0763a03">常赤面貌可畏。越分形色支分不祥。复无善</a><a name="0763a04" id="0763a04">相外相不顺。内无德行生于秽族。作恶业事</a><a name="0763a05" id="0763a05">病疥无信。淫男淫女耽酒博戏。极恶性行。其</a><a name="0763a06" id="0763a06">诸弟子若有此相必应远离。深信三宝具律</a><a name="0763a07" id="0763a07">仪戒。深信大乘应可摄受。身无过患内怀诸</a><a name="0763a08" id="0763a08">德。无病族姓。具信大乘坚持大愿。具足如是</a><a name="0763a09" id="0763a09">之相。甚难可得。是故但于三宝有敬信心。深</a><a name="0763a10" id="0763a10">乐大乘复求福德。应当摄受如是弟子。若见</a><a name="0763a11" id="0763a11">渴仰此法。常勤念诵善逝真言。假使身无善</a><a name="0763a12" id="0763a12">相。及见内无福德。亦应摄受。但四部众若具</a><a name="0763a13" id="0763a13">本戒。及信大乘亦应摄受。凡入曼荼罗者。总</a><a name="0763a14" id="0763a14">有三种所求。一谓成就真言故。二谓灭罪获</a><a name="0763a15" id="0763a15">福故。三谓来生求果故。若为来生求果故。以</a><a name="0763a16" id="0763a16">起信心入曼荼罗者。非但成就来世果报。亦</a><a name="0763a17" id="0763a17">于现在获得安乐。若为现在求安乐者。不如</a><a name="0763a18" id="0763a18">彼人求未来果。是故智者。为未来果入曼荼</a><a name="0763a19" id="0763a19">罗。即获得二世安乐果报。应所受持弟子等</a><a name="0763a20" id="0763a20">数。或一或三或七乃至二十五只。不得双取。</a><a name="0763a21" id="0763a21">更不得已上。其诸弟子互相有诤。及怀怨心</a><a name="0763a22" id="0763a22">不应摄受。彼等皆悉互相欢喜。调伏寂静。于</a><a name="0763a23" id="0763a23">尊者所有敬爱心。生善因者。如是弟子方可</a><a name="0763a24" id="0763a24">摄取。其召请日遣弟子等。令吃乳粥。皆为一</a><a name="0763a25" id="0763a25">食及受律仪。着新净衣。皆令面向东坐。与弟</a><a name="0763a26" id="0763a26">子等作召请法。先作护身次受三归发菩提</a><a name="0763a27" id="0763a27">心。若已发者重更忆念。以忿怒真言持诵香</a><a name="0763a28" id="0763a28">水。各洒其顶。复以手按其顶上。各诵七遍。以</a><a name="0763a29" id="0763a29">香涂手复安心上。各持诵明王真言七遍。轮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180762c.htm'><img src='up.gif' border=0></a>
<a href='T180763b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>