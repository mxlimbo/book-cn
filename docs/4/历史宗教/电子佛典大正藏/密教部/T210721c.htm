<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0721c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷14)</font> 入海神变品第三十一 <font face='Arial'>T21, p0721c</h2></font><hr>
<span class='old'>
</a><a name="0721b28" id="0721b28">耳。诸仁者如来光明甚难值遇。不可得见。为</a><a name="0721b29" id="0721b29">汝等故今来至此。诸阿修罗住大海下。境界</span><a name="0721c01" id="0721c01">周围皆置水道。一一堤防若须弥山。时彼世</a><a name="0721c02" id="0721c02">尊作如是念。此阿修罗惟以惊恐。设险自卫</a><a name="0721c03" id="0721c03">非有他故。即便命召一金刚神名曰火焰。告</a><a name="0721c04" id="0721c04">言。汝为大神能变化不。金刚白言。世尊。我能</a><a name="0721c05" id="0721c05">变化佛复问言。汝化云何。金刚神言。我以神</a><a name="0721c06" id="0721c06">力于水道前一一皆现。两巨壮人大力可畏。</a><a name="0721c07" id="0721c07">住彼道口。令阿修罗忽见如是伟壮大人。恐</a><a name="0721c08" id="0721c08">怖转增自然降伏。佛言。金刚汝必能者速为</a><a name="0721c09" id="0721c09">是化。时金刚神承佛教已即以神力于水道</a><a name="0721c10" id="0721c10">前皆各化现。有二化人其形高大若多罗树。</a><a name="0721c11" id="0721c11">而彼化人以手打拍是诸水道。皆令陷没直</a><a name="0721c12" id="0721c12">至水轮。时诸修罗皆大恐怖。各相谓言。希有</a><a name="0721c13" id="0721c13">希有。我此宫城深密难至。加以诸大罗刹周</a><a name="0721c14" id="0721c14">卫围绕。是何怖事而复现前。诸仁。共观欲何</a><a name="0721c15" id="0721c15">逃窜也。复作是念。我等今者。亦可共往至彼</a><a name="0721c16" id="0721c16">海岸。尔时善臂阿修罗王。知诸修罗皆大恐</a><a name="0721c17" id="0721c17">怖。遂即命彼十四儿言。汝等观此阿修罗宫。</a><a name="0721c18" id="0721c18">竞出如是种种怪异。童子。我等当今宜作何</a><a name="0721c19" id="0721c19">事。时彼童子白父王言。大王当知。今诸修罗</a><a name="0721c20" id="0721c20">皆已处于栴檀林中。有何可怖善臂王言。童</a><a name="0721c21" id="0721c21">子。今放光如来。欲有所作至此海岸。以威德</a><a name="0721c22" id="0721c22">故令阿修罗陀那婆等生大恐怖。彼诸童子</a><a name="0721c23" id="0721c23">复白父言。大王。审知如来应供正遍觉。所由</a><a name="0721c24" id="0721c24">来此修罗宫耶。王言。童子。我今何处有是心</a><a name="0721c25" id="0721c25">想。彼如来应供正遍觉。口初未说我复何事</a><a name="0721c26" id="0721c26">能豫知也。童子复言。大王。自从昔来颇曾见</a><a name="0721c27" id="0721c27">闻世尊来入修罗宫不。王言。童子。我从生来</a><a name="0721c28" id="0721c28">未闻见也。诸阿修罗不信三宝。宁能见佛童</a><a name="0721c29" id="0721c29">子。我初未曾见有因缘而令如来到修罗宫。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210721b.htm'><img src='up.gif' border=0></a>
<a href='T210722a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>