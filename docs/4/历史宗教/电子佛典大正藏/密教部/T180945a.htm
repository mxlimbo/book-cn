<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0917 无畏三藏禅要 0945a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 917 无畏三藏禅要</font> <font face='Arial'>(卷1)</font> 第十一十重戒门 <font face='Arial'>T18, p0945a</h2></font><hr>
<span class='old'>
</a><a name="0944c28" id="0944c28">界。所有一切天上人间。上妙香华幡盖饮食</a><a name="0944c29" id="0944c29">珍宝种种供具。尽虚空遍法界。供养一切诸</span><a name="0945a01" id="0945a01">佛。诸大菩萨。法报化身。教理行果。及大会</a><a name="0945a02" id="0945a02">众。行者作此供养已。然后运心于一一诸佛</a><a name="0945a03" id="0945a03">菩萨前。起殷重至诚心。发露忏悔。我等从</a><a name="0945a04" id="0945a04">无始来至于今日。烦恼覆心久流生死。身口</a><a name="0945a05" id="0945a05">意业难具陈。我今唯知广忏。一忏已后。永</a><a name="0945a06" id="0945a06">断相续。更不起作。唯愿诸佛菩萨以大慈悲</a><a name="0945a07" id="0945a07">力。加威护念摄受我忏。令我罪障速得消灭</a><a name="0945a08" id="0945a08">(此名内心秘密忏悔。最微妙)</a><a name="0945a09" id="0945a09"><p>次应发弘誓愿。我久在有流。或于过去。曾</a><a name="0945a10" id="0945a10">行菩萨行。利乐无边有情。或修禅定。勤行精</a><a name="0945a11" id="0945a11">进护持三业。所有恒沙功德。乃至佛果。唯愿</a><a name="0945a12" id="0945a12">诸佛菩萨兴慈愿力。加威护念令我乘斯功</a><a name="0945a13" id="0945a13">德。速与一切三昧门相应。速与一切陀罗尼</a><a name="0945a14" id="0945a14">门相应。速得一切自性清净。如是广发誓愿。</a><a name="0945a15" id="0945a15">令不退失速得成就</a><a name="0945a16" id="0945a16"><p>次应学调气。调气者。先想出入息。从自身</a><a name="0945a17" id="0945a17">中一一支节筋脉。亦皆流注。然后从口徐徐</a><a name="0945a18" id="0945a18">而出。又想此气。色白如雪润泽如乳。仍须知</a><a name="0945a19" id="0945a19">其所至远近。还复徐徐从鼻而入。还令遍身</a><a name="0945a20" id="0945a20">中。乃至筋脉悉令周遍。如是出入各令至三。</a><a name="0945a21" id="0945a21">作此调气。令身无患冷热风等悉皆安适。然</a><a name="0945a22" id="0945a22">后学定。输波迦罗三藏曰。汝初学人。多惧起</a><a name="0945a23" id="0945a23">心动念罢息进求而专守无念以为究竟者。</a><a name="0945a24" id="0945a24">即觅增长不可得也。夫念有二种。一者不善</a><a name="0945a25" id="0945a25">念。二者善念。不善妄念。一向须除。善法正</a><a name="0945a26" id="0945a26">念。不令复灭。真正修行者。要先正念增修。</a><a name="0945a27" id="0945a27">后方至于究竟清净。如人学射久习纯熟。更</a><a name="0945a28" id="0945a28">无心想行住恒与定俱。不怕不畏起心。为患</a><a name="0945a29" id="0945a29">亏于进学<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180944c.htm'><img src='up.gif' border=0></a>
<a href='T180945b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>