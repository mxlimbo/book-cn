<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1025 佛顶放无垢光明入普门观察一切如来心陀罗尼经 0725b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1025 佛顶放无垢光明入普门观察一切如来心陀罗尼经</font> <font face='Arial'>(卷2)</font> <font face='Arial'>T19, p0725b</h2></font><hr>
<span class='old'>
</a><a name="0725a28" id="0725a28">于兵戈怖畏乃至为求子息。当于曼拏罗前</a><a name="0725a29" id="0725a29">安五般林树之叶。以彼树叶拂于身上。于塔</span><a name="0725b01" id="0725b01">曼拏罗发谛善心作诸供养。若能一一依此</a><a name="0725b02" id="0725b02">仪轨者。于前百千劫所有积聚罪业障难获</a><a name="0725b03" id="0725b03">得解脱。一切烦恼一切疾病。一切怖畏悉皆</a><a name="0725b04" id="0725b04">远离。至于地狱傍生焰魔罗界。一切恶业亦</a><a name="0725b05" id="0725b05">得解脱。乃至世间一切罪障。毒害苦恼咸皆</a><a name="0725b06" id="0725b06">破灭。若有专注念诵。短寿之人获得长寿。若</a><a name="0725b07" id="0725b07">有久患疮痍久久不瘥便得痊瘥。身根圆满</a><a name="0725b08" id="0725b08">清净微妙。意所求事皆悉获得。乃至命终面</a><a name="0725b09" id="0725b09">前不见一切苦恼。命终之后由如蛇蜕。往生</a><a name="0725b10" id="0725b10">安乐世界。所生之处莲华化生。诸所受用悉</a><a name="0725b11" id="0725b11">皆殊妙得宿命通。若依仪轨日日三时念诵</a><a name="0725b12" id="0725b12">二十一遍。乃至诵满一年。获得普门观察光</a><a name="0725b13" id="0725b13">明三摩地。得见十方一切佛刹中一切如来。</a><a name="0725b14" id="0725b14">又得无垢清净焰炽极清净身得心清净。同</a><a name="0725b15" id="0725b15">于八十二殑伽沙等百千俱胝那余多佛所而</a><a name="0725b16" id="0725b16">种善根。轮回往返常处清净。应有佛刹求往</a><a name="0725b17" id="0725b17">皆至。欲生安乐世界应念即生。死相苦恼皆</a><a name="0725b18" id="0725b18">不现前。乃至梦中亦复不见。若于八日十四</a><a name="0725b19" id="0725b19">日十五日。旋绕如来全身之塔。诵此二大如</a><a name="0725b20" id="0725b20">意宝陀罗尼八百遍。当诵之时塔中有声。安</a><a name="0725b21" id="0725b21">慰行人而称善哉。彼人现世所有一切罪障</a><a name="0725b22" id="0725b22">及诸烦恼。乃至贪嗔痴无明垢秽皆悉消除。</a><a name="0725b23" id="0725b23">获得无垢极清净身。若复男子女人童男童</a><a name="0725b24" id="0725b24">女闻念诵声。所有罪障悉得解脱。若念诵之</a><a name="0725b25" id="0725b25">声堕诸傍生。及以飞禽四足二足多足无足</a><a name="0725b26" id="0725b26">种种虫蚁含识之类。一切业道悉皆解脱。若</a><a name="0725b27" id="0725b27">于冢间掘取骸骨。咒其沙土二十一遍散于</a><a name="0725b28" id="0725b28">骨上。彼之神识随其方处所堕地狱。悉皆解</a><a name="0725b29" id="0725b29">脱生善逝天。彼彼天人身雨异花降于冢间。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190725a.htm'><img src='up.gif' border=0></a>
<a href='T190725c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>