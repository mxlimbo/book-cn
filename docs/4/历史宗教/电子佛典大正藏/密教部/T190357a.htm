<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0969 佛顶最胜陀罗尼经 0357a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 969 佛顶最胜陀罗尼经</font> <font face='Arial'>(卷1)</font> 佛顶最胜陀罗尼经序 <font face='Arial'>T19, p0357a</h2></font><hr>
<span class='old'>
</a><a name="0356c28" id="0356c28">若能日日诵此最胜大陀罗尼经三七遍。亦</a><a name="0356c29" id="0356c29">得如上所有功德。生生常处净佛国土。于诸</span><a name="0357a01" id="0357a01">佛刹作大光明。常与佛俱为佛所记。乃至获</a><a name="0357a02" id="0357a02">得大般涅槃。若有诸人于此法门。如上所求</a><a name="0357a03" id="0357a03">诸心愿者。当作一坛四方正等。于其坛内散</a><a name="0357a04" id="0357a04">种种华烧众名香。一心普念十方诸佛。右膝</a><a name="0357a05" id="0357a05">着地长跪合掌。屈二头指按二拇指。当于心</a><a name="0357a06" id="0357a06">上称言善哉。然后诵此陀罗尼咒。若有人能</a><a name="0357a07" id="0357a07">诵持此咒。日日满足一百八遍。即为供养如</a><a name="0357a08" id="0357a08">上所说恒河沙等诸佛世尊。亦为供养汝等</a><a name="0357a09" id="0357a09">四王。当知是人一切赞善。以大菩提庄严其</a><a name="0357a10" id="0357a10">心。获无碍智是真佛子</a><a name="0357a11" id="0357a11"><p>尔时世尊说此语已。告天帝言。天帝汝可以</a><a name="0357a12" id="0357a12">此陀罗尼法。授彼善住满七日已。可与彼俱</a><a name="0357a13" id="0357a13">来至我所。时释天王受佛教敕还本天宫。呼</a><a name="0357a14" id="0357a14">善住来授彼神咒善住闻已恭敬供养。如说</a><a name="0357a15" id="0357a15">奉行至于七日。诸恶业等皆得除灭。于已天</a><a name="0357a16" id="0357a16">中增其寿命。欢喜踊跃发大声言。奇哉佛陀</a><a name="0357a17" id="0357a17">奇哉达摩奇哉僧伽。奇哉最胜陀罗尼印力。</a><a name="0357a18" id="0357a18">能灭除一切苦厄。令我得脱如是恶业。时善</a><a name="0357a19" id="0357a19">住天见是事已。即便往诣彼天帝所作如是</a><a name="0357a20" id="0357a20">言。我蒙天恩为我请佛。佛为我说大陀罗尼。</a><a name="0357a21" id="0357a21">令我恶业皆悉除灭。我欲往谢佛世尊恩。</a><a name="0357a22" id="0357a22">惟愿天王与我俱往。时天帝释将诸部属。与</a><a name="0357a23" id="0357a23">善住俱持诸香花众妙璎珞。乘天宝辂至于</a><a name="0357a24" id="0357a24">佛所。以诸供具供养如来。绕百千匝住一面</a><a name="0357a25" id="0357a25">立。歌咏佛德言不能宣。尔时世尊申金色手。</a><a name="0357a26" id="0357a26">抚彼善住发和雅音授其记[<a href='javascript:showpic("images/031017.gif")'>廿/别</a>]。时善住天欢</a><a name="0357a27" id="0357a27">喜却坐。听于如来所说法要。闻说法已心怀</a><a name="0357a28" id="0357a28">踊跃。与天帝俱礼佛而退</a><a name="0357a29" id="0357a29"><p class='juan'>
佛顶最胜陀罗尼经</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190356c.htm'><img src='up.gif' border=0></a>
<a href='T190357b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>