<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0925 药师琉璃光王七佛本愿功德经念诵仪轨 0037b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 925 药师琉璃光王七佛本愿功德经念诵仪轨</font> <font face='Arial'>(卷1)</font> <font face='Arial'>T19, p0037b</h2></font><hr>
<span class='old'>
</a><a name="0037a28" id="0037a28">十方如来。听闻妙法承事供养。蒙佛欢喜</a><a name="0037a29" id="0037a29">经须臾间。于诸佛国无碍得入　南无归依</span><a name="0037b01" id="0037b01">供养婆伽梵如来应正等觉法海雷音佛(如是七遍)</a><a name="0037b02" id="0037b02"><p>次申供养等　今对诸佛诸大菩萨圣众面</a><a name="0037b03" id="0037b03">前。若闻法海雷音佛名号。正念思惟称扬圣</a><a name="0037b04" id="0037b04">号。恭敬供养礼拜七遍威神之力。亦如法海</a><a name="0037b05" id="0037b05">雷音如来。所发最胜微妙上愿。惟愿我等及</a><a name="0037b06" id="0037b06">诸有情。若生于彼邪见之家。于佛法僧不生</a><a name="0037b07" id="0037b07">净信。远离无上菩提之心。惟愿我等乃至证</a><a name="0037b08" id="0037b08">得无上菩提。无明邪慧日夜消除。于三宝所</a><a name="0037b09" id="0037b09">深生正信。不复退转无上菩提之心<p>又愿</a><a name="0037b10" id="0037b10">我等及诸有情。生在边地。由近恶友造众罪</a><a name="0037b11" id="0037b11">业不修善品。三宝名字曾不经耳。命终之后</a><a name="0037b12" id="0037b12">堕三恶趣。彼诸众生暂时得闻法海雷音如</a><a name="0037b13" id="0037b13">来名字。亦闻法云法海音声。闻此法音。惟</a><a name="0037b14" id="0037b14">愿我等及诸众生。乃至证得无上菩提。所有</a><a name="0037b15" id="0037b15">如是业障消除。遇善知识不堕恶趣。于菩提</a><a name="0037b16" id="0037b16">心永不舍离<p>又愿我等及诸有情。衣服饮</a><a name="0037b17" id="0037b17">食卧具医药。资生所须悉皆乏少。由此因缘</a><a name="0037b18" id="0037b18">生大忧苦为求觅故造众恶业。惟愿我等乃</a><a name="0037b19" id="0037b19">至证得无上菩提。衣服饮食卧具医药资生</a><a name="0037b20" id="0037b20">所须。随念皆得无不具足<p>又愿我等及诸有</a><a name="0037b21" id="0037b21">情。由先恶业共相斗诤作不饶益。弓箭刀杖</a><a name="0037b22" id="0037b22">互为损害。惟愿我等一切众生。乃至证得无</a><a name="0037b23" id="0037b23">上菩提。以诸刀杖互为相害。各起慈心不相</a><a name="0037b24" id="0037b24">伤害。悉皆退散不善之念。亦不自生况于前</a><a name="0037b25" id="0037b25">人。欲断其命常行喜舍。各各资具受用等物。</a><a name="0037b26" id="0037b26">生知足心无复侵扰<p>又愿我等从此命终。</a><a name="0037b27" id="0037b27">即得往生法海雷音佛国土之中。诸宝莲花</a><a name="0037b28" id="0037b28">狮子座上莲花化生。证得种种陀罗尼门三</a><a name="0037b29" id="0037b29">摩地门一切功德。复于导师法海雷音如来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190037a.htm'><img src='up.gif' border=0></a>
<a href='T190037c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>