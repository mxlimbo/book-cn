<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0896 妙臂菩萨所问经 0751a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 896 妙臂菩萨所问经</font> <font face='Arial'>(卷2)</font> 说金刚杵频那夜迦分第四 <font face='Arial'>T18, p0751a</h2></font><hr>
<span class='old'>
</a><a name="0750c28" id="0750c28">数满已。及依法作诸法事。然后以此瓶水灌</a><a name="0750c29" id="0750c29">着障人顶。彼着障人即得解脱。此曼拏罗非</span><a name="0751a01" id="0751a01">独解脱魔障。亦能灭一切罪增无量福。若能</a><a name="0751a02" id="0751a02">依法修持。无不获得果验者</a><a name="0751a03" id="0751a03"><p><b>　　<A NAME="n552"></A>妙臂菩萨所问经分别悉地相分第五</b></a><a name="0751a04" id="0751a04"><p>尔时彼持诵行人。被诸魔障种种恼乱欲令</a><a name="0751a05" id="0751a05">退心者。既知是魔。即须作法而为除解。得除</a><a name="0751a06" id="0751a06">解已。身心安静无恼无垢。譬如明月得云退</a><a name="0751a07" id="0751a07">散。离于障闭朗然天际。住于空中照耀无</a><a name="0751a08" id="0751a08">碍。彼之行人持诵修行。获离魔障亦复如是。</a><a name="0751a09" id="0751a09">又复持诵不获成就者。譬如种子因地因时。</a><a name="0751a10" id="0751a10">风雨不愆溉润无失。乃可生芽以至成熟。若</a><a name="0751a11" id="0751a11">或种子不以其时不植于地。使彼芽茎无由</a><a name="0751a12" id="0751a12">得生何况枝叶及果实耶。持诵行人若不依</a><a name="0751a13" id="0751a13">法又不清净。于诸供养曾无虔洁。于其所</a><a name="0751a14" id="0751a14">诵真言文字或有阙剩。至於呼吸讹略不正。</a><a name="0751a15" id="0751a15">是以种种悉地而不现前。不获成就亦复如</a><a name="0751a16" id="0751a16">是。又如兴云降其雨泽。随众生福而有多</a><a name="0751a17" id="0751a17">少。随持诵人所施功勤。获得成就亦复如是。</a><a name="0751a18" id="0751a18">若是行人获其胜地兼依法则。至于所制亦</a><a name="0751a19" id="0751a19">无误犯。黑业消灭白业渐增。持诵所求即趣</a><a name="0751a20" id="0751a20">成就。若其如是一一无失。于诸成就得获</a><a name="0751a21" id="0751a21">无疑</a><a name="0751a22" id="0751a22"><p>复次行人于持诵之中有所阙犯。或是间断</a><a name="0751a23" id="0751a23">本诵别持真言。或将所诵真言授非同志。致</a><a name="0751a24" id="0751a24">其所诵虽满无成。便应复更虔心倍前专注。</a><a name="0751a25" id="0751a25">每日三时如法供养。洁净内外不失仪则。更</a><a name="0751a26" id="0751a26">诵一洛叉遍得数满已。便可作护摩法而为</a><a name="0751a27" id="0751a27">供养。当以大麦或用稻花。或以脂麻或白芥</a><a name="0751a28" id="0751a28">子或是莲花。随用一物以酥相和数足四千。</a><a name="0751a29" id="0751a29">或七千或八千乃至十千。又以忧昙钵罗木<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180750c.htm'><img src='up.gif' border=0></a>
<a href='T180751b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>