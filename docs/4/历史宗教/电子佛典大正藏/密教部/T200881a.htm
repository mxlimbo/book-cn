<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1191 大方广菩萨藏文殊师利根本仪轨经 0881a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1191 大方广菩萨藏文殊师利根本仪轨经</font> <font face='Arial'>(卷13)</font> 一切法行义品第十五之一 <font face='Arial'>T20, p0881a</h2></font><hr>
<span class='old'>
</a><a name="0880c28" id="0880c28">进修持不退。此之相人于中品法决定成就。</a><a name="0880c29" id="0880c29">又复有人种姓清净。身肢具足无缺无减。或</span><a name="0881a01" id="0881a01">紫色或白色。光泽肥好不大肥瘦。偏顺下分</a><a name="0881a02" id="0881a02">而有殊特。腰身广阔腿相圆满。胫膝上下不</a><a name="0881a03" id="0881a03">曲不戾。如鹿王踹。二隐密相具足圆满。足掌</a><a name="0881a04" id="0881a04">之内红色滋润。有吉祥轮相幢相门楼相。鱼</a><a name="0881a05" id="0881a05">相幡相优钵罗花相。如是诸相悉皆严好。又</a><a name="0881a06" id="0881a06">复好乐清净不杂恶人少贪嗔痴。有大福德</a><a name="0881a07" id="0881a07">常行慈愍。好行布施供养三宝。亦复供养三</a><a name="0881a08" id="0881a08">十三天。于世出世法精进修习。斯等相人于</a><a name="0881a09" id="0881a09">第三品法决定成就。又复有人发菩提心修</a><a name="0881a10" id="0881a10">菩提行。总具如上三品妙相。又具种种功德</a><a name="0881a11" id="0881a11">慈悲喜舍。勇猛精进修习大明大陀罗尼。志</a><a name="0881a12" id="0881a12">行不退无怖无畏。决定超越诸修行人。获得</a><a name="0881a13" id="0881a13">最上第一成就之法</a><a name="0881a14" id="0881a14"><p>我前已说。持诵行人以宿福故具诸妙相。而</a><a name="0881a15" id="0881a15">于修行决定成就。又复有吉祥星宿吉祥时</a><a name="0881a16" id="0881a16">分。于一刹那一瞬息间。轮转天际临顾世间。</a><a name="0881a17" id="0881a17">所有众生于此时分生时遇者。有大吉祥获</a><a name="0881a18" id="0881a18">大福德。修诸大法决定成就若有众生无宿</a><a name="0881a19" id="0881a19">善根多恶业故。即于生时遇恶星宿。决定无</a><a name="0881a20" id="0881a20">福诸根缺减人相不具。所修大法决定不能</a><a name="0881a21" id="0881a21">得成就故。若复生时在于晨朝遇于鬼宿奎</a><a name="0881a22" id="0881a22">宿。张宿星宿。亢宿房宿。角宿毕宿昴宿等。及</a><a name="0881a23" id="0881a23">日初出同时临顾。此人所作所修皆得成就。</a><a name="0881a24" id="0881a24">又于晨朝及日中时兼在白月。遇金星木星</a><a name="0881a25" id="0881a25">水星。此等宿曜有大力势。临顾世间一切众</a><a name="0881a26" id="0881a26">生。于此之时人若生者。所修善业及修行持</a><a name="0881a27" id="0881a27">诵大明大陀罗尼。一切事业决定成就。又复</a><a name="0881a28" id="0881a28">此金星木星水星。随有一星与日与月。同居</a><a name="0881a29" id="0881a29">方所临顾生者。此人生后必大富贵寿命长<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200880c.htm'><img src='up.gif' border=0></a>
<a href='T200881b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>