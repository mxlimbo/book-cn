<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0741c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷18)</font> 如化品第四十五 <font face='Arial'>T21, p0741c</h2></font><hr>
<span class='old'>
</a><a name="0741b28" id="0741b28">无有如是法行。虽有多人终亦无能如法行</a><a name="0741b29" id="0741b29">者。是时亦有无量众生。初亦起心爱慕是法。</span><a name="0741c01" id="0741c01">及其临事多生惊恐终无所获。摩那婆。若复</a><a name="0741c02" id="0741c02">有人作是思念。我如是行即得成就诸佛法</a><a name="0741c03" id="0741c03">者。彼为执着。若此执着是佛法者。何故往昔</a><a name="0741c04" id="0741c04">劫初时人。于内外物无我我所。不着诸法不</a><a name="0741c05" id="0741c05">假造作。果报自然意须即至。其后渐渐起诤</a><a name="0741c06" id="0741c06">竞心。丧失自然众味果报。摩那婆。以是因缘</a><a name="0741c07" id="0741c07">汝等当知。诸佛世尊终不执着佛菩提也。汝</a><a name="0741c08" id="0741c08">于是中不应生着。若执著者不得受乐。何以</a><a name="0741c09" id="0741c09">故。夫执著者众苦根本</a><a name="0741c10" id="0741c10"><p>摩那婆。汝等当观郁单越人。虽与三方同受</a><a name="0741c11" id="0741c11">人身果报最上。彼于生中虽无施等。然寿终</a><a name="0741c12" id="0741c12">后皆得上生欲界天宫。摩那婆。汝应当知。无</a><a name="0741c13" id="0741c13">为之事乃至能得多时受乐。若彼有为着我</a><a name="0741c14" id="0741c14">我所。是人无有一不善法而不受者。摩那婆。</a><a name="0741c15" id="0741c15">不善法者。所谓一切诸行生死。是故如来常</a><a name="0741c16" id="0741c16">诫勿著有为诸法。摩那婆。不作不著有为法</a><a name="0741c17" id="0741c17">者。即是如来究竟宣说修行施等五波罗蜜。</a><a name="0741c18" id="0741c18">是故于一切处说诸波罗蜜共相熏修。云何</a><a name="0741c19" id="0741c19">熏修。修行施已则能听法。至听法所便能咨</a><a name="0741c20" id="0741c20">问。于咨问时见有胜法即便求学。彼等若知</a><a name="0741c21" id="0741c21">诸法。无胜无我无执无生无出。即于一切有</a><a name="0741c22" id="0741c22">为法中能如实知。尔时则于诸如来所得真</a><a name="0741c23" id="0741c23">信根。彼等复能发勤精进。云何能起勤精进</a><a name="0741c24" id="0741c24">心。以有如是大方便故。则能速发阿耨多罗</a><a name="0741c25" id="0741c25">三藐三菩提心。愿令我等于此法中常得修</a><a name="0741c26" id="0741c26">行终自证知。闻说如是般若波罗蜜时不生</a><a name="0741c27" id="0741c27">惊怖。摩那婆。是中云何能无惊怖。彼于一切</a><a name="0741c28" id="0741c28">皆有舍想。云何舍想。所谓于诸法中无有悕</a><a name="0741c29" id="0741c29">望亦无诤心。何以故。如幻化想故。摩那婆。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210741b.htm'><img src='up.gif' border=0></a>
<a href='T210742a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>