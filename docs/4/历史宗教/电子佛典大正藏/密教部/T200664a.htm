<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1161 佛说观药王药上二菩萨经 0664a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1161 佛说观药王药上二菩萨经</font> <font face='Arial'>(卷1)</font> <font face='Arial'>T20, p0664a</h2></font><hr>
<span class='old'>
</a><a name="0663c28" id="0663c28">海光(五十)。次名山海慧自在通王次名大通光</a><a name="0663c29" id="0663c29">次名一切法常满王佛</span><a name="0664a01" id="0664a01"><p>时药上菩萨说是过去五十三佛名已默然</a><a name="0664a02" id="0664a02">而住。尔时行者即于定中。得见过去七佛世</a><a name="0664a03" id="0664a03">尊毗婆尸佛而赞叹言。善哉善哉善男子汝</a><a name="0664a04" id="0664a04">所宣说五十三佛。乃是过去久远旧住娑婆</a><a name="0664a05" id="0664a05">世界。成熟众生而般涅槃。若有善男子善女</a><a name="0664a06" id="0664a06">人及余一切众生。得闻是五十三佛名者。是</a><a name="0664a07" id="0664a07">人于百千万亿阿僧祇劫不堕恶道。若复有</a><a name="0664a08" id="0664a08">人能称是五十三佛名者。生生之处常得值</a><a name="0664a09" id="0664a09">遇十方诸佛。若复有人能至心敬礼五十三</a><a name="0664a10" id="0664a10">佛者。除灭四重五逆及谤方等皆悉清净。</a><a name="0664a11" id="0664a11">以是诸佛本誓愿故。于念念中即得除灭如</a><a name="0664a12" id="0664a12">上诸罪。尸弃如来毗舍浮如来。拘留孙如来</a><a name="0664a13" id="0664a13">拘那含牟尼如来迦叶如来。亦赞是五十三</a><a name="0664a14" id="0664a14">佛名。亦复赞叹善男子善女人。能闻是五十</a><a name="0664a15" id="0664a15">三佛名者。能称名者能敬礼者。除灭罪障如</a><a name="0664a16" id="0664a16">上所说。尔时释迦牟尼佛告大众言。我曾往</a><a name="0664a17" id="0664a17">昔无数劫时。于妙光佛末法之中出家学道。</a><a name="0664a18" id="0664a18">闻是五十三佛名。闻已合掌心生欢喜。复教</a><a name="0664a19" id="0664a19">他人令得闻持。他人闻已展转相教。乃至三</a><a name="0664a20" id="0664a20">千人。此三千人异口同音。称诸佛名一心敬</a><a name="0664a21" id="0664a21">礼。以是敬礼诸佛因缘功德力故。即得超越</a><a name="0664a22" id="0664a22">无数亿劫生死之罪。其千人者花光佛为首。</a><a name="0664a23" id="0664a23">下至毗舍浮佛。于庄严劫得成为佛过去千</a><a name="0664a24" id="0664a24">佛是也。此中千佛者。拘留孙佛为首。下至楼</a><a name="0664a25" id="0664a25">至如来。于贤劫中次第成佛。后千佛者。日光</a><a name="0664a26" id="0664a26">如来为首。下至须弥相。于星宿劫中当得成</a><a name="0664a27" id="0664a27">佛。佛告宝积。十方现在诸佛善德如来等。亦</a><a name="0664a28" id="0664a28">曾得闻是五十三佛名故。于十方面各皆成</a><a name="0664a29" id="0664a29">佛。若有众生欲得除灭四重禁罪。欲得忏悔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200663c.htm'><img src='up.gif' border=0></a>
<a href='T200664b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>