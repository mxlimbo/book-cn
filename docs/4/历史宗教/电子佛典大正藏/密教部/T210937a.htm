<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1419 佛说造像量度经解 0937a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1419 佛说造像量度经解</font> <font face='Arial'>(卷1)</font> 佛说造像量度经序 <font face='Arial'>T21, p0937a</h2></font><hr>
<span class='old'>
</a><a name="0936c28" id="0936c28">毕竟无问处。答。无问处亦无。嘘。灵山拈华之</a><a name="0936c29" id="0936c29">旨。少林分髓之机。全彰无剩矣。问。如何是佛</span><a name="0937a01" id="0937a01">有相之中无相。答。有不自有。因无而有。无不</a><a name="0937a02" id="0937a02">自无。因有而无。众生执有以成病。诸佛以无</a><a name="0937a03" id="0937a03">为药而治之。经云。三心不可得者是也。众生</a><a name="0937a04" id="0937a04">执无以成病。诸佛以有为药而治之。经云。于</a><a name="0937a05" id="0937a05">法不说断灭相者是也。然则有亦能成病。有</a><a name="0937a06" id="0937a06">亦能为药。无亦能成病。无亦能为药。有也无</a><a name="0937a07" id="0937a07">也。药也病也。在当人执与不执而已矣。经云。</a><a name="0937a08" id="0937a08">佛说一切法。为度一切心。我无一切心。何用</a><a name="0937a09" id="0937a09">一切法。是也。我则曰。佛现庄严相。为度六道</a><a name="0937a10" id="0937a10">生。六道证真空。庄严不可得。经云。即非诸佛。</a><a name="0937a11" id="0937a11">是名诸佛。即非庄严。是名庄严。即非众生。是</a><a name="0937a12" id="0937a12">名众生。是也。问。如何是佛无相之中有相。答。</a><a name="0937a13" id="0937a13">净法界中。本无色相。大悲示现。四八庄严。庄</a><a name="0937a14" id="0937a14">严者。非别所有庄严。即众生而庄严者也。何</a><a name="0937a15" id="0937a15">也。众生执贪欲。诸佛化贪欲而为解脱。众生</a><a name="0937a16" id="0937a16">卧无明。诸佛破无明而为般若。众生轮生死。</a><a name="0937a17" id="0937a17">诸佛超生死而为涅槃。譬如木中。本有火性。</a><a name="0937a18" id="0937a18">当其未假方便因缘。火何有也。及其方便施</a><a name="0937a19" id="0937a19">工。火从木出。可说无耶。众生佛性。亦复如是。</a><a name="0937a20" id="0937a20">当其迷时。无明云暗。智月未彰。三界茫茫。一</a><a name="0937a21" id="0937a21">大梦场。及其悟也。慧风大扫。云尽无方。性天</a><a name="0937a22" id="0937a22">本洁。智月本光。本洁本光者。不为无明云暗</a><a name="0937a23" id="0937a23">而无。不为无明云尽而有也。呜呼。三世诸佛。</a><a name="0937a24" id="0937a24">即三世众生。三世众生。即三世诸佛。不有众</a><a name="0937a25" id="0937a25">生。安有诸佛。不有诸佛。谁度众生。然则众生</a><a name="0937a26" id="0937a26">者。诸佛之苗也。诸佛者。众生之果也。当知众</a><a name="0937a27" id="0937a27">生。不可轻也。轻众生。轻诸佛也。诸佛。不可</a><a name="0937a28" id="0937a28">不学也。不学诸佛。众生不了也。众生要了者。</a><a name="0937a29" id="0937a29">当观诸佛之相好也。诸佛之相。有四八端严。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210936c.htm'><img src='up.gif' border=0></a>
<a href='T210937b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>