<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1191 大方广菩萨藏文殊师利根本仪轨经 0883a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1191 大方广菩萨藏文殊师利根本仪轨经</font> <font face='Arial'>(卷13)</font> 随业因果品第十七 <font face='Arial'>T20, p0883a</h2></font><hr>
<span class='old'>
</a><a name="0882c28" id="0882c28">曜。彼诸宿曜随召而至。到众会已礼敬而住。</a><a name="0882c29" id="0882c29">佛之光明威盖众会普遍照已还从世尊眉间</span><a name="0883a01" id="0883a01">而入。彼诸宿曜及其眷属。见佛世尊眉光入</a><a name="0883a02" id="0883a02">时。各各合掌战惧归命。须臾之间迷闷倒地。</a><a name="0883a03" id="0883a03">承佛慈力还自稣息</a><a name="0883a04" id="0883a04"><p>尔时世尊释迦牟尼佛。告一切宿曜并诸眷</a><a name="0883a05" id="0883a05">属言。汝等勿怖诚心谛听。诸星宿天汝圣天</a><a name="0883a06" id="0883a06">众。我念众生愚痴无智不识我意。我欲如是</a><a name="0883a07" id="0883a07">诸众生等。于诸世间。起种种心修种种行利</a><a name="0883a08" id="0883a08">益自他。趣求如来第一金刚坚固之身。以迷</a><a name="0883a09" id="0883a09">倒故乐求人天阿修罗等。复入轮回旷野种</a><a name="0883a10" id="0883a10">种诸趣。随彼所作善恶之业。受于世间种种</a><a name="0883a11" id="0883a11">之身。所受之身无有主宰。若复所作最上为</a><a name="0883a12" id="0883a12">人天主。除随业缘余无所有。彼之业缘要假</a><a name="0883a13" id="0883a13">因生。彼因所生要从缘立。如是因缘互相</a><a name="0883a14" id="0883a14">和合。是生四大四大生蕴。趣无边行行趣他</a><a name="0883a15" id="0883a15">界。是故分别无量出生。后复命终以无智火。</a><a name="0883a16" id="0883a16">业风作故性皆烧燃。盖为不行平等三乘无</a><a name="0883a17" id="0883a17">碍之行。大乘长时作随因缘。中乘辟支佛行</a><a name="0883a18" id="0883a18">自为智不利他故。小乘声闻乐住断见。执心</a><a name="0883a19" id="0883a19">不回无别求趣。又复愚痴迷惑之时作种种</a><a name="0883a20" id="0883a20">业。住于世间求世间成就。若复于此寂静无</a><a name="0883a21" id="0883a21">病句无烦恼句。八正清净无碍之道。于如是</a><a name="0883a22" id="0883a22">法当勤修习。离于不善诸恶之业。彼自得住</a><a name="0883a23" id="0883a23">无碍三乘之行。又复告星宿天。彼息灾者有</a><a name="0883a24" id="0883a24">三种法。持诵行人修三种业得三种果。于此</a><a name="0883a25" id="0883a25">三种当须了知。又彼二种颠倒之业。亦得见</a><a name="0883a26" id="0883a26">三种族。彼复得见八种族。又复见一种族。一</a><a name="0883a27" id="0883a27">切真言住佛清净心寂静涅槃族。如是所说</a><a name="0883a28" id="0883a28">因业皆是真言之相。彼阴阳亦然。说为世</a><a name="0883a29" id="0883a29">间成就。彼如是所作之业所得因果。由如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200882c.htm'><img src='up.gif' border=0></a>
<a href='T200883b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>