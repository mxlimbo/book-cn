<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1097 不空罥索陀罗尼自在王咒经 0428a</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1097 不空罥索陀罗尼自在王咒经</font> <font face='Arial'>(卷3)</font> 成就入坛法分第十三 <font face='Arial'>T20, p0428a</h2></font><hr>
<span class='old'>
</a><a name="0427c28" id="0427c28">手天王。画此二王各依本色。众宝庄严执持</a><a name="0427c29" id="0427c29">器仗。正于坛中画圣观自在菩萨形像。其像</span><a name="0428a01" id="0428a01">立在莲华座中。顶上螺髻绀发垂下。首上宝</a><a name="0428a02" id="0428a02">冠画无量寿佛。其尊者身一切庄具而严饰</a><a name="0428a03" id="0428a03">之。形状白色如颇胝迦。应作四臂。右边二手</a><a name="0428a04" id="0428a04">一持莲华。一持澡罐。左边二手一持数珠一</a><a name="0428a05" id="0428a05">施无畏。面貌端严熙怡寂静。圆光之上画作</a><a name="0428a06" id="0428a06">天华而严饰之。于其胸前作万字印。俯身低</a><a name="0428a07" id="0428a07">视尊者。左边画大势至菩萨形像。其形色相</a><a name="0428a08" id="0428a08">如白金色。身着天衣众宝严饰。偏袒右肩面</a><a name="0428a09" id="0428a09">向圣观自在菩萨前合掌恭敬。复于右边画</a><a name="0428a10" id="0428a10">作普贤菩萨形像。其形如彼白莲华色。顶作</a><a name="0428a11" id="0428a11">螺髻绀发垂下。面貌端严熙怡微笑。偏袒右</a><a name="0428a12" id="0428a12">肩面向尊者合掌恭敬。于普贤菩萨像下。应</a><a name="0428a13" id="0428a13">画摩么鸡(周言我所)天女。金刚使天女。于大势至</a><a name="0428a14" id="0428a14">菩萨像下。应画多罗(周言童子)天女毗俱胝(周言嗔目)</a><a name="0428a15" id="0428a15">天女。其多罗天女着白色衣。余三天女衣皆</a><a name="0428a16" id="0428a16">杂色。此四天女并着天衣。众宝严饰颜貌和</a><a name="0428a17" id="0428a17">悦熙怡微笑。悉皆胡跪偏袒右肩。向尊者前</a><a name="0428a18" id="0428a18">合掌恭敬。复于观自在菩萨像前。应画不空</a><a name="0428a19" id="0428a19">罥索咒王。其形色相非赤非白。衣服赤色头</a><a name="0428a20" id="0428a20">发动摇。面有三目赤色赤光。耳珰垂下口出</a><a name="0428a21" id="0428a21">四牙二上二下。两眉或嚬下唇时动。身有四</a><a name="0428a22" id="0428a22">臂长短璎珞交垂胸臆。于尊者前双膝着地。</a><a name="0428a23" id="0428a23">曲躬瞻仰侧耳而听</a><a name="0428a24" id="0428a24"><p>复于尊者两边近处。应画梵王帝释及那罗</a><a name="0428a25" id="0428a25">延自在大自在等诸天之众。各依本形衣服</a><a name="0428a26" id="0428a26">庄严。俱向尊者合掌而立。于坛四面。各应画</a><a name="0428a27" id="0428a27">作一大龙王。所谓娑竭罗龙王阿那婆踏多</a><a name="0428a28" id="0428a28">龙王。难陀龙王邬波难陀龙王。于坛四角应</a><a name="0428a29" id="0428a29">各画一阿素洛王。所谓光明阿素洛王罗帖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200427c.htm'><img src='up.gif' border=0></a>
<a href='T200428b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>