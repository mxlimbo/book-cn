<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1153 普遍光明清净炽盛如意宝印心无能胜大明王大随求陀罗尼经 0621b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1153 普遍光明清净炽盛如意宝印心无能胜大明王大随求陀罗尼经</font> <font face='Arial'>(卷1)</font> 序品 <font face='Arial'>T20, p0621b</h2></font><hr>
<span class='old'>
</a><br><a name="0621a28" id="0621a28">　　狱卒受教已　　　于其夜分时</a><br><a name="0621a29" id="0621a29">　　至满足城南　　　见彼苾刍塔</span><br><a name="0621b01" id="0621b01">　　乃见于尸上　　　带此大明王</a><br><a name="0621b02" id="0621b02">　　随求陀罗尼　　　而放大光明</a><br><a name="0621b03" id="0621b03">　　其光如火聚　　　天龙及药叉</a><br><a name="0621b04" id="0621b04">　　八部众围绕　　　恭敬而供养</a><br><a name="0621b05" id="0621b05">　　时彼焰魔卒　　　号为随求塔　</p></a><a name="0621b06" id="0621b06"><p>尔时焰魔卒还至王所。具以上事白焰魔</a><a name="0621b07" id="0621b07">王。其苾刍承此陀罗尼威力。罪障消灭得生</a><a name="0621b08" id="0621b08">三十三天。因号此天为先身随求天子。大梵</a><a name="0621b09" id="0621b09">当知此陀罗尼有大威力。汝当受持书写读</a><a name="0621b10" id="0621b10">诵依法佩带。常得远离一切苦恼一切恶趣。</a><a name="0621b11" id="0621b11">不被电雹伤害云何得知。大梵于形愚末坛</a><a name="0621b12" id="0621b12">城。有一长者名尾么罗商佉。其家巨富库</a><a name="0621b13" id="0621b13">藏盈溢。金银充满多饶财谷。于是长者身作</a><a name="0621b14" id="0621b14">商主。乘大船舶入海采宝。于大海中遇低</a><a name="0621b15" id="0621b15">弥鱼欲坏其船。海中龙王复生嗔怒。起大雷</a><a name="0621b16" id="0621b16">震哮吼掣电雨金刚雹。时诸商人见此雷雹。</a><a name="0621b17" id="0621b17">各怀忧恼生大恐怖。叫呼求救无救济者。时</a><a name="0621b18" id="0621b18">众商人前诣商主。悲声号哭白商主言。仁者</a><a name="0621b19" id="0621b19">当设何计救护我等令离忧怖</a><a name="0621b20" id="0621b20"><p>尔时商主其心无畏。志性坚固有大智慧。见</a><a name="0621b21" id="0621b21">诸商人恐怖逼迫。而告之言。汝等商人勿怖</a><a name="0621b22" id="0621b22">勿怖生勇健心。我令汝等免斯怖畏。其诸商</a><a name="0621b23" id="0621b23">人心生勇健。复作是言。大商主唯愿速说</a><a name="0621b24" id="0621b24">除灾难法。令我等命皆得存济。于是商主即</a><a name="0621b25" id="0621b25">告商人言。我有大明王名随求陀罗尼。能降</a><a name="0621b26" id="0621b26">伏诸难调者有大神通。令汝解脱如此忧恼。</a><a name="0621b27" id="0621b27">即便书写此随求陀罗尼。安幢刹上(船舶上樯干是)其</a><a name="0621b28" id="0621b28">低弥鱼应时即见此船。光明赫奕如炽盛火。</a><a name="0621b29" id="0621b29">由此陀罗尼大威力智火。烧低弥鱼即便锁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200621a.htm'><img src='up.gif' border=0></a>
<a href='T200621c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>