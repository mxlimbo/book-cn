<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0997 守护国界主陀罗尼经 0541b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 997 守护国界主陀罗尼经</font> <font face='Arial'>(卷4)</font> 入如来大悲不思议品第四 <font face='Arial'>T19, p0541b</h2></font><hr>
<span class='old'>
</a><a name="0541a28" id="0541a28">蕴远离邪见蕴。远离我见蕴远离戒禁取蕴。</a><a name="0541a29" id="0541a29">此四烦恼皆为无明黑暗所覆。盲无智眼。欲</span><a name="0541b01" id="0541b01">贪渴爱使令干燋。积集建立故名为蕴。如来</a><a name="0541b02" id="0541b02">知此我见等惑无有根本本来清净。亦随顺</a><a name="0541b03" id="0541b03">知众生清净。若我清净若众生清净无二无</a><a name="0541b04" id="0541b04">二相。此无二相即无生义。此无生义即无灭</a><a name="0541b05" id="0541b05">义。于此无生无灭之中。心意识等皆悉不转。</a><a name="0541b06" id="0541b06">此心意识不转之处分别不生。若有分别即</a><a name="0541b07" id="0541b07">生死法生。若无分别即解脱法生。若解脱法</a><a name="0541b08" id="0541b08">生即无明不起。若无明不起即十二有支不</a><a name="0541b09" id="0541b09">生。若十二有支不生。即是无生。若无生者即</a><a name="0541b10" id="0541b10">是解脱。若解脱者即是了义。了义即是第一</a><a name="0541b11" id="0541b11">义谛。云何名为第一义谛。所谓无我。若无我</a><a name="0541b12" id="0541b12">者即不可说。若不可说即是因缘和合之义。</a><a name="0541b13" id="0541b13">如是因缘和合之义即一切法义。一切法义</a><a name="0541b14" id="0541b14">即如来义。以是义故。若见因缘和合之法即</a><a name="0541b15" id="0541b15">见诸法。若见诸法即见如来。如是真见第一</a><a name="0541b16" id="0541b16">义中。审谛观察不见少分。云何少分所谓观</a><a name="0541b17" id="0541b17">察。随观察心见其真实名真实见。如是而知</a><a name="0541b18" id="0541b18">诸法平等。是故如来现等正觉。此之无漏无</a><a name="0541b19" id="0541b19">烦恼蕴。凡夫众生不觉不知。我当令觉。是故</a><a name="0541b20" id="0541b20">如来于诸众生大悲随转</a><a name="0541b21" id="0541b21"><p>复次善男子。菩提清净无垢无有处所。此中</a><a name="0541b22" id="0541b22">何法名为清净。云何无垢云何复名无有处</a><a name="0541b23" id="0541b23">所。所谓空即清净。无相即是无垢。无愿即无</a><a name="0541b24" id="0541b24">处所。无生即是清净。无行即是无垢。无起即</a><a name="0541b25" id="0541b25">无处所。诸法本性即是清净。穷究清净即是</a><a name="0541b26" id="0541b26">无垢。本性光明即无处所。体不可说即是清</a><a name="0541b27" id="0541b27">净。体无分别即是无垢。离言寂默即无处所。</a><a name="0541b28" id="0541b28">真谛清净法性无垢真实之际即无处所。知</a><a name="0541b29" id="0541b29">蕴清净知界本性即是无垢。知入远离即无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190541a.htm'><img src='up.gif' border=0></a>
<a href='T190541c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>