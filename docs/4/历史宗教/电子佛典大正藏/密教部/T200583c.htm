<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1138b 金刚秘密善门陀罗尼经 0583c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1138b 金刚秘密善门陀罗尼经</font> <font face='Arial'>(卷1)</font> <font face='Arial'>T20, p0583c</h2></font><hr>
<span class='old'>
</a><a name="0583b28" id="0583b28">肉髻无见顶上出大人相光照明赫奕。遍照</a><a name="0583b29" id="0583b29">十方无量世界。时诸佛土亦复自然。涌出光</span><a name="0583c01" id="0583c01">明艳色希有。殄灭一切所有幽冥。时十方人</a><a name="0583c02" id="0583c02">天异类。咸睹是相生希有心。皆作此念有何</a><a name="0583c03" id="0583c03">因缘。而现是相光遍世界。尔时诸佛告众会</a><a name="0583c04" id="0583c04">曰。善男子谛听有佛世界名曰娑婆。佛号释</a><a name="0583c05" id="0583c05">迦牟尼如来。大悲怜愍一切众生令安乐故。</a><a name="0583c06" id="0583c06">说是善门陀罗尼。是时众会闻其佛说释迦</a><a name="0583c07" id="0583c07">威德力皆同发声。赞叹释迦希有善哉。能于</a><a name="0583c08" id="0583c08">娑婆生大悲心。为安天人故说是持。此持希</a><a name="0583c09" id="0583c09">有乃是无相。真实智慧之所宣说。我等愿乐</a><a name="0583c10" id="0583c10">勤修行之。得是持已亦当如是。出生大悲教</a><a name="0583c11" id="0583c11">化众生。诸佛赞言善哉善哉善男子。欲行此</a><a name="0583c12" id="0583c12">善门陀罗尼者。常于晨朝啮木澡漱。烧香散</a><a name="0583c13" id="0583c13">华摄心读诵。不令驰骋于诸境界。所以者何</a><a name="0583c14" id="0583c14">此持乃是三世诸佛持说教化。汝等应当忆</a><a name="0583c15" id="0583c15">念如说修行。五辛酒肉所不经口。梵行居心</a><a name="0583c16" id="0583c16">除舍缘务。于寂静处然后读诵。能令行者得</a><a name="0583c17" id="0583c17">大功德无边智慧。欲行善门陀罗尼者当发</a><a name="0583c18" id="0583c18">誓愿。乃至成佛莫令废忘。恒于晨朝读之一</a><a name="0583c19" id="0583c19">遍。若求现愿七日七夜。勤而行之无不果遂。</a><a name="0583c20" id="0583c20">惟除过去有重罪者。于今少时不能令尽。其</a><a name="0583c21" id="0583c21">余诸业无不除灭。修一切诸善乃至涅槃。悉</a><a name="0583c22" id="0583c22">皆能得具足二十功德之利。何等二十。所谓</a><a name="0583c23" id="0583c23">长命尽寿名称资生。色力无病勇猛精进。诸</a><a name="0583c24" id="0583c24">佛护念其心调柔。诸天护助愿行善行。思甚</a><a name="0583c25" id="0583c25">深义精勤不怠。光颜怡悦相好具足。辩才无</a><a name="0583c26" id="0583c26">畏增满善根是故世尊说此金刚秘密深奥善</a><a name="0583c27" id="0583c27">门陀罗尼。汝应忆念至诚修行。所以者何如</a><a name="0583c28" id="0583c28">此持者。于诸持中最为吉祥</a><a name="0583c29" id="0583c29"><p>尔时金刚密迹菩萨。白佛言世尊。我今愍念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200583b.htm'><img src='up.gif' border=0></a>
<a href='T200584a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>