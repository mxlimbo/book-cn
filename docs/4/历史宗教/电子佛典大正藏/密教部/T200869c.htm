<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1191 大方广菩萨藏文殊师利根本仪轨经 0869c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1191 大方广菩萨藏文殊师利根本仪轨经</font> <font face='Arial'>(卷10)</font> 第四净行观想护摩成就法品第十一之一 <font face='Arial'>T20, p0869c</h2></font><hr>
<span class='old'>
</a><a name="0869b28" id="0869b28"><p>如是阿阇梨。于彼王城聚落乞食。归已。于清</a><a name="0869b29" id="0869b29">净处安置其钵。即出房外用无虫净水。举其</span><a name="0869c01" id="0869c01">左手以洗双足。足既净已。复取净土以洗于</a><a name="0869c02" id="0869c02">手。持诵真言七遍而为加持。然用清净器物</a><a name="0869c03" id="0869c03">盛新退下黄牛粪。以无虫净水相和调合。于</a><a name="0869c04" id="0869c04">其佛前作七曼拏罗。四方平正或一肘或半</a><a name="0869c05" id="0869c05">肘。第一曼拏罗广阔一肘献释迦牟尼佛。第</a><a name="0869c06" id="0869c06">二曼拏罗献菩萨。第三曼拏罗献本尊真言。</a><a name="0869c07" id="0869c07">第四曼拏罗献辟支佛。第五曼拏啰献三宝。</a><a name="0869c08" id="0869c08">第六曼拏罗献一切贤圣。第七曼拏罗献一</a><a name="0869c09" id="0869c09">切众生令获利益。如是仪法日日修作不得</a><a name="0869c10" id="0869c10">缺犯。作曼拏罗已。复于寂静之处。密诵真言</a><a name="0869c11" id="0869c11">而重忏悔。忏讫而起。令彼净人于河于泉等。</a><a name="0869c12" id="0869c12">取无虫净水盛净器内。一心洗手。复洗头面</a><a name="0869c13" id="0869c13">耳鼻等皆令洁净。然漱口三二遍。持诵五遍</a><a name="0869c14" id="0869c14">或七遍。即捧空钵往诣流泉河涧等处。如法</a><a name="0869c15" id="0869c15">洗钵。洗已归院。以钵盛前所求之饭少许。而</a><a name="0869c16" id="0869c16">供养佛及本尊法教。复诵真言。所受用钵或</a><a name="0869c17" id="0869c17">金作银作铜作。或瓦作或树叶。皆可为其应</a><a name="0869c18" id="0869c18">器。所持钵饭作供养已。复分一分与后来者。</a><a name="0869c19" id="0869c19">或客人或贫苦者。不得多与量力施之。恐自</a><a name="0869c20" id="0869c20">不足减于气力。有妨持诵及焚修事。若是献</a><a name="0869c21" id="0869c21">佛之食自不得吃。转施贫人或飞禽等。若自</a><a name="0869c22" id="0869c22">吃食不得伤饱持诵成患。余剩之食施诸贫</a><a name="0869c23" id="0869c23">苦。如是佛说一切众生。以食为命皆依食住。</a><a name="0869c24" id="0869c24">假使天人阿修罗乾闼婆。龙夜叉紧那罗。罗</a><a name="0869c25" id="0869c25">叉饿鬼毗舍左部多。乌娑哆啰迦及诸星曜</a><a name="0869c26" id="0869c26">等。未有不依食住而不食者。或自然饮食或</a><a name="0869c27" id="0869c27">造作段食。若欲界人天唯是段食。若色界诸</a><a name="0869c28" id="0869c28">天饮食细妙以禅定为食。若无色四空香为</a><a name="0869c29" id="0869c29">食故。是故佛说令诸众生。依食资身进修道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200869b.htm'><img src='up.gif' border=0></a>
<a href='T200870a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>