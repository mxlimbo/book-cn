<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0896 妙臂菩萨所问经 0752c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 896 妙臂菩萨所问经</font> <font face='Arial'>(卷2)</font> 分别悉地相分第五 <font face='Arial'>T18, p0752c</h2></font><hr>
<span class='old'>
</a><a name="0752b28" id="0752b28">金宝[<a href='javascript:showpic("images/067331.gif")'>王*车</a>][<a href='javascript:showpic("images/021233.gif")'>王*渠</a>]真珠璎珞。又复或见己之父母。或</a><a name="0752b29" id="0752b29">见端正童女众宝严身。乃至或得上妙饮食。</span><a name="0752c01" id="0752c01">若或得此如上吉祥好梦。应须策勤精进欢</a><a name="0752c02" id="0752c02">喜勇猛。何以故应知或于一月半月。或一日</a><a name="0752c03" id="0752c03">或一刹那间。必定获得广大悉地</a><a name="0752c04" id="0752c04"><p><b>　　<A NAME="n553"></A>妙臂菩萨所问经知近悉地分第六</b></a><a name="0752c05" id="0752c05"><p>复次行人自审持诵有力倍生爱乐。于其染</a><a name="0752c06" id="0752c06">境心不攀缘。于诸违犯罪不生起。自无寒热</a><a name="0752c07" id="0752c07">饥渴苦恼等事。至于蚊虻飞虫乃至毒蛇血</a><a name="0752c08" id="0752c08">食之类皆不能害。又复饿鬼毗舍左羯吒布</a><a name="0752c09" id="0752c09">单曩等。皆亦不敢侵近行人之影。行人所有</a><a name="0752c10" id="0752c10">言教一一信受。又复倍觉聪明智慧。善解文</a><a name="0752c11" id="0752c11">字书疏言义。唯乐一切善法策勤精进。又复</a><a name="0752c12" id="0752c12">得见地中宝藏如无障隔。身体无病尘垢不</a><a name="0752c13" id="0752c13">染。身出香气一切爱乐。见者闻者悉皆欢喜。</a><a name="0752c14" id="0752c14">又复无诸乐欲女人来相媚惑。以其身心清</a><a name="0752c15" id="0752c15">净。得闻空中诸天言语。或得见彼天身。乃至</a><a name="0752c16" id="0752c16">得见阿修罗乾闼婆夜叉之类。持诵行人。若</a><a name="0752c17" id="0752c17">得如是吉祥相现便应喜庆。自知已近真言</a><a name="0752c18" id="0752c18">悉地。便须备办成就法事</a><a name="0752c19" id="0752c19"><p>复次行人欲起首悉地。先须具持八戒。四日</a><a name="0752c20" id="0752c20">或三日或二昼夜。仍须断食方求悉地</a><a name="0752c21" id="0752c21"><p>尔时妙臂菩萨。闻金刚手菩萨如是言已。须</a><a name="0752c22" id="0752c22">臾默然。即白金刚手菩萨言。菩萨先言不由</a><a name="0752c23" id="0752c23">断食而得清净。云何今日言令断食。又如佛</a><a name="0752c24" id="0752c24">言人之吃食由如膏车。车或不膏难以前进</a><a name="0752c25" id="0752c25">其事云何。时金刚手菩萨。以如雷音作如是</a><a name="0752c26" id="0752c26">言。我今不为令心净故而有是说。但为有情</a><a name="0752c27" id="0752c27">身本非净禀于精血。为骨为髓为肉为皮。头</a><a name="0752c28" id="0752c28">发身毛面目耳鼻。脂肪脾胃涎沫唾洟。乃至</a><a name="0752c29" id="0752c29">大小便利九漏交流。如是身分种种垢秽。皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180752b.htm'><img src='up.gif' border=0></a>
<a href='T180753a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>