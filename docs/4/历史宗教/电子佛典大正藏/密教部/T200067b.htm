<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1052 赞观世音菩萨颂 0067b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1052 赞观世音菩萨颂</font> <font face='Arial'>(卷1)</font> <font face='Arial'>T20, p0067b</h2></font><hr>
<span class='old'>
</a><br><a name="0067a28" id="0067a28">　　世间形色尊严者　　　诸天莫踰于梵王</a><br><a name="0067a29" id="0067a29">　　况圣自在本色身　　　百千万分不及一</span><br><a name="0067b01" id="0067b01">　　尊者首饰甚严好　　　冠以曼陀及金花</a><br><a name="0067b02" id="0067b02">　　虹霓美丽以庄严　　　复如半月映山王</a><br><a name="0067b03" id="0067b03">　　又似百宝成须弥　　　尊者身相甚微妙</a><br><a name="0067b04" id="0067b04">　　犹如轻雨笼宝岳　　　伊尼鹿彩覆其肩</a><br><a name="0067b05" id="0067b05">　　光明晃朗普周遍　　　巍巍挺特若金山</a><br><a name="0067b06" id="0067b06">　　亦如满月处虚空　　　又似薝波迦花色</a><br><a name="0067b07" id="0067b07">　　胜彼摩醯首罗身　　　徒以白龙为璎珞</a><br><a name="0067b08" id="0067b08">　　右手执持金莲花　　　毗琉璃宝以为茎</a><br><a name="0067b09" id="0067b09">　　以慈开敷极香洁　　　令诸智者生爱乐</a><br><a name="0067b10" id="0067b10">　　尊手所持胜净花　　　庄严殊妙甚晖丽</a><br><a name="0067b11" id="0067b11">　　如月光曜须弥顶　　　圣身所处莲花台</a><br><a name="0067b12" id="0067b12">　　由尊福德之所感　　　我以至诚殷重心</a><br><a name="0067b13" id="0067b13">　　归命敬礼赐愿者　　　诸天供养所赞叹</a><br><a name="0067b14" id="0067b14">　　我今净心归命礼　　　尊者螺髻玄蜂色</a><br><a name="0067b15" id="0067b15">　　牟尼妙像处其中　　　光明映曜严尊首</a><br><a name="0067b16" id="0067b16">　　如烧珊瑚流电色　　　又如雌黄耀黑山</a><br><a name="0067b17" id="0067b17">　　上下庄严大圣身　　　冒敢为文称叹彼</a><br><a name="0067b18" id="0067b18">　　四面狂象利牙齿　　　若人居中将被害</a><br><a name="0067b19" id="0067b19">　　其人专心念菩萨　　　舍离苦恼而无畏</a><br><a name="0067b20" id="0067b20">　　暴龙哮吼放烟毒　　　啀喍嗔怒厉恶色</a><br><a name="0067b21" id="0067b21">　　将噬其人甚可怖　　　忆念观音便解脱</a><br><a name="0067b22" id="0067b22">　　海潮风浪出音声　　　摩竭巨鱼皆震激</a><br><a name="0067b23" id="0067b23">　　若人船破误落中　　　念彼观音获安隐</a><br><a name="0067b24" id="0067b24">　　高山崄谷悬岩裹　　　奔流溅石众难处</a><br><a name="0067b25" id="0067b25">　　若人堕中无救护　　　心念观音登彼岸</a><br><a name="0067b26" id="0067b26">　　烈火猛焰恶风起　　　延烧屋宅焚及人</a><br><a name="0067b27" id="0067b27">　　至心念彼功德藏　　　应时灾火不为害</a><br><a name="0067b28" id="0067b28">　　若人系缚在牢狱　　　身婴枷锁及杻械</a><br><a name="0067b29" id="0067b29">　　至心称念观音故　　　其人须臾便解脱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200067a.htm'><img src='up.gif' border=0></a>
<a href='T200067c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>