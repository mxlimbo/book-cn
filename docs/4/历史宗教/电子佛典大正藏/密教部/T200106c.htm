<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1060 千手千眼观世音菩萨广大圆满无碍大悲心陀罗尼经 0106c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1060 千手千眼观世音菩萨广大圆满无碍大悲心陀罗尼经</font> <font face='Arial'>(卷1)</font> <font face='Arial'>T20, p0106c</h2></font><hr>
<span class='old'>
</a><a name="0106b28" id="0106b28">去无量亿劫。有佛出世。名曰千光王静住如</a><a name="0106b29" id="0106b29">来。彼佛世尊怜念我故。及为一切诸众生故。</span><a name="0106c01" id="0106c01">说此广大圆满无碍大悲心陀罗尼。以金色</a><a name="0106c02" id="0106c02">手摩我顶上作如是言。善男子汝当持此心</a><a name="0106c03" id="0106c03">咒。普为未来恶世一切众生作大利乐。我于</a><a name="0106c04" id="0106c04">是时始住初地。一闻此咒故超第八地。我时</a><a name="0106c05" id="0106c05">心欢喜故即发誓言。若我当来堪能利益安</a><a name="0106c06" id="0106c06">乐一切众生者。令我即时身生千手千眼具</a><a name="0106c07" id="0106c07">足。发是愿已。应时身上千手千眼悉皆具足。</a><a name="0106c08" id="0106c08">十方大地六种震动。十方千佛悉放光明照</a><a name="0106c09" id="0106c09">触我身。及照十方无边世界。从是已后。复于</a><a name="0106c10" id="0106c10">无量佛所无量会中。重更得闻。亲承受持是</a><a name="0106c11" id="0106c11">陀罗尼。复生欢喜踊跃无量。便得超越无数</a><a name="0106c12" id="0106c12">亿劫微细生死。从是已来常所诵持未曾废</a><a name="0106c13" id="0106c13">忘。由持此咒故。所生之处恒在佛前。莲华化</a><a name="0106c14" id="0106c14">生不受胎藏之身。若有比丘比丘尼优婆塞</a><a name="0106c15" id="0106c15">优婆夷童男童女欲诵持者。于诸众生起慈</a><a name="0106c16" id="0106c16">悲心。先当从我发如是愿</a><a name="0106c17" id="0106c17"><p class='lg'>　　无南大悲观世音　　　愿我速知一切法</a><br><a name="0106c18" id="0106c18">　　南无大悲观世音　　　愿我早得智慧眼</a><br><a name="0106c19" id="0106c19">　　南无大悲观世音　　　愿我速度一切众</a><br><a name="0106c20" id="0106c20">　　南无大悲观世音　　　愿我早得善方便</a><br><a name="0106c21" id="0106c21">　　南无大悲观世音　　　愿我速乘般若船</a><br><a name="0106c22" id="0106c22">　　南无大悲观世音　　　愿我早得越苦海</a><br><a name="0106c23" id="0106c23">　　南无大悲观世音　　　愿我速得戒定道</a><br><a name="0106c24" id="0106c24">　　南无大悲观世音　　　愿我早登涅槃山</a><br><a name="0106c25" id="0106c25">　　南无大悲观世音　　　愿我速会无为舍</a><br><a name="0106c26" id="0106c26">　　南无大悲观世音　　　愿我早同法性身　</p></a><a name="0106c27" id="0106c27"><p class='lg'>　　我若向刀山　　　刀山自摧折</a><br><a name="0106c28" id="0106c28">　　我若向火汤　　　火汤自消灭</a><br><a name="0106c29" id="0106c29">　　我若向地狱　　　地狱自枯竭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200106b.htm'><img src='up.gif' border=0></a>
<a href='T200107a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>