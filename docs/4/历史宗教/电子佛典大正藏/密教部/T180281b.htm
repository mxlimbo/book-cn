<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0868 诸佛境界摄真实经 0281b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 868 诸佛境界摄真实经</font> <font face='Arial'>(卷3)</font> 修行仪轨品第六 <font face='Arial'>T18, p0281b</h2></font><hr>
<span class='old'>
</a><a name="0281a28" id="0281a28">场中。安毗卢遮那佛像。于其佛前安置舍利。</a><a name="0281a29" id="0281a29">此曼荼罗名金刚界。复次建立既毕。瑜伽行</span><a name="0281b01" id="0281b01">者。当结金刚缚印。五轮着地。每方四拜。第一</a><a name="0281b02" id="0281b02">礼拜西方。第二礼拜北方。第三礼拜东方。第</a><a name="0281b03" id="0281b03">四礼拜南方。礼四方已。却就本位。结金刚合</a><a name="0281b04" id="0281b04">掌印。印身四处。一顶二口三额四心。印四处</a><a name="0281b05" id="0281b05">已。当作此想。我今以身。布施十方三世诸佛</a><a name="0281b06" id="0281b06">诸大菩萨。始从今日。乃至未来。永作僮仆。生</a><a name="0281b07" id="0281b07">生世世常依三宝。终不归依天魔外道等法。</a><a name="0281b08" id="0281b08">我从无始生死以来。所作五逆。及无间罪。今</a><a name="0281b09" id="0281b09">对十方三世诸佛诸菩萨一切贤圣诸众生</a><a name="0281b10" id="0281b10">前。至心恳切发露忏悔。不敢覆藏。未来之罪</a><a name="0281b11" id="0281b11">更不敢造。普愿十方诸佛菩萨。受我忏悔。速</a><a name="0281b12" id="0281b12">令获得最胜悉地</a><a name="0281b13" id="0281b13"><p><b>　　<A NAME="n146"></A>诸佛境界摄真实经建立道场发愿品第七</b></a><a name="0281b14" id="0281b14"><p>尔时金刚手菩萨摩诃萨。告诸大众言。瑜伽</a><a name="0281b15" id="0281b15">行者。作金刚合掌。谛想众圣而作此想。我今</a><a name="0281b16" id="0281b16">建立道场。供养十方一切诸佛菩萨。至诚供</a><a name="0281b17" id="0281b17">养无胜负心。不求作国王。不求名利。不求生</a><a name="0281b18" id="0281b18">天殊胜妙乐。不求自身种种利益。应当至诚</a><a name="0281b19" id="0281b19">发愿。我今随力所建道场。或有见者。或有闻</a><a name="0281b20" id="0281b20">者。或有觉者。或有知者。皆令获得殊胜妙果。</a><a name="0281b21" id="0281b21">一切所愿无不随心。愿我此身生生世世。譬</a><a name="0281b22" id="0281b22">如如意珠能雨众宝。所有爱乐财法二宝。充</a><a name="0281b23" id="0281b23">足一切众生。令无所乏。乃至速灯无上菩提</a><a name="0281b24" id="0281b24"><p><b>　　<A NAME="n147"></A>诸佛境界摄真实经持念品第八</b></a><a name="0281b25" id="0281b25"><p>尔时金刚手菩萨摩诃萨。告大会众言。瑜伽</a><a name="0281b26" id="0281b26">行者。欲得成就一切如来三昧。及一切智智。</a><a name="0281b27" id="0281b27">应当修习是曼荼罗成佛之法。修此法时。先</a><a name="0281b28" id="0281b28">作金刚降伏半跏趺坐。端身正念。以右足押</a><a name="0281b29" id="0281b29">左足。持真言时。住心凝寂。口习真言。唯自耳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180281a.htm'><img src='up.gif' border=0></a>
<a href='T180281c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>