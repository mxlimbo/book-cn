<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1006 广大宝楼阁善住秘密陀罗尼经 0640b</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1006 广大宝楼阁善住秘密陀罗尼经</font> <font face='Arial'>(卷1)</font> 序品第一 <font face='Arial'>T19, p0640b</h2></font><hr>
<span class='old'>
</a><a name="0640a28" id="0640a28"><p>复有三十三天与百千万亿天子供养于佛。</a><a name="0640a29" id="0640a29">如是那罗延大自在天贤摩尼天贤满力天</span><a name="0640b01" id="0640b01">等同来供养</a><a name="0640b02" id="0640b02"><p>复有日月天子在于空中而供养佛。复有胜</a><a name="0640b03" id="0640b03">天女辩才天女。饷弃尼天女毗摩天女。金</a><a name="0640b04" id="0640b04">刚时天女花齿天女。使者天女百千万亿。各</a><a name="0640b05" id="0640b05">各以天严具供养于佛</a><a name="0640b06" id="0640b06"><p>复有鬼子母神。与百千万亿药叉女等。前后</a><a name="0640b07" id="0640b07">围绕而供养佛</a><a name="0640b08" id="0640b08"><p>复有无量乾闼婆众。以天音乐而供养佛</a><a name="0640b09" id="0640b09"><p>复有无量百千龙王集会。所谓娑竭罗龙王</a><a name="0640b10" id="0640b10">难陀龙王。优钵难陀龙王。婆鲁拏龙王善住</a><a name="0640b11" id="0640b11">龙王。宝髻龙王形貌圆龙王。以种种妙宝而</a><a name="0640b12" id="0640b12">供养佛</a><a name="0640b13" id="0640b13"><p>复有转轮王与无量百千万亿大臣宫人婇女</a><a name="0640b14" id="0640b14">前后围绕。于时大地变成金刚。于如来前从</a><a name="0640b15" id="0640b15">地涌出七宝莲华。其华千叶。于其华中有赡</a><a name="0640b16" id="0640b16">部金千辐宝轮。光明赫奕晖耀如日。其光遍</a><a name="0640b17" id="0640b17">覆三千大千世界。于轮脐中出微妙声作如</a><a name="0640b18" id="0640b18">是言。善哉善哉释迦牟尼如来。能说如是秘</a><a name="0640b19" id="0640b19">密陀罗尼。此陀罗尼明咒。能转无上最大法</a><a name="0640b20" id="0640b20">轮。能入菩提道场。是诸如来秘密明心。是诸</a><a name="0640b21" id="0640b21">如来真宝如理。唯愿世尊复更为说广大善</a><a name="0640b22" id="0640b22">住秘密楼阁陀罗尼心要之法。令一切大众</a><a name="0640b23" id="0640b23">咸皆觉悟无上菩提。此为根本。今正是时。愿</a><a name="0640b24" id="0640b24">垂速说。此咒能除一切恶道业障。能竭一切</a><a name="0640b25" id="0640b25">血泪苦海。能度一切生死旷野。能越一切烦</a><a name="0640b26" id="0640b26">恼瀑流。若不遇此陀罗尼大明咒王。终不能</a><a name="0640b27" id="0640b27">成无上正觉。此陀罗尼是诸佛种。是大法轮</a><a name="0640b28" id="0640b28">是大法炬。是大法幢是大法蠡。是大法鼓是</a><a name="0640b29" id="0640b29">金刚座。唯愿世尊广为众说此大陀罗尼王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190640a.htm'><img src='up.gif' border=0></a>
<a href='T190640c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>