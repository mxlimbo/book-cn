<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1003 大乐金刚不空真实三昧耶经般若波罗蜜多理趣释 0617a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 1003 大乐金刚不空真实三昧耶经般若波罗蜜多理趣释</font> <font face='Arial'>(卷2)</font> <font face='Arial'>T19, p0617a</h2></font><hr>
<span class='old'>
</a><a name="0616c28" id="0616c28">一切利益安乐最胜究竟皆悉成就者。此是</a><a name="0616c29" id="0616c29">金刚慢明妃菩萨三摩地。此五种三摩地。秘</span><a name="0617a01" id="0617a01">密中最秘密。今说修行曼茶罗像。同一莲华</a><a name="0617a02" id="0617a02">座。同一圆光。中央画金刚萨埵菩萨。右边画</a><a name="0617a03" id="0617a03">二种明妃各本形。左边亦画二种。具如金泥</a><a name="0617a04" id="0617a04">曼茶罗像东南隅是也。修行者得阿阇梨</a><a name="0617a05" id="0617a05">灌顶。方可修此五秘密。所获福利文广不</a><a name="0617a06" id="0617a06">可具说。得广经者自应寻见耳。菩萨胜慧者</a><a name="0617a07" id="0617a07">乃至尽生死恒作众生利而不取涅槃者。此</a><a name="0617a08" id="0617a08">是金刚萨埵菩萨三摩地行愿义如上文应知</a><a name="0617a09" id="0617a09">耳。般若及方便智度所加持诸法及诸有一</a><a name="0617a10" id="0617a10">切皆清净者。此是欲金刚明妃菩萨三摩地</a><a name="0617a11" id="0617a11">行般若波罗蜜义摄也。欲等调世间令得</a><a name="0617a12" id="0617a12">净除故有顶及恶趣调伏尽诸有者。此是金</a><a name="0617a13" id="0617a13">刚髻梨吉罗明妃三摩地行大静虑义摄</a><a name="0617a14" id="0617a14">也。如莲体本净不为垢所染诸欲性亦然</a><a name="0617a15" id="0617a15">不染离群生者。此是爱金刚明妃三摩地行</a><a name="0617a16" id="0617a16">大悲所摄也。大欲得清净大安乐富饶三</a><a name="0617a17" id="0617a17">界得自在能作坚固利者。此是金刚慢明妃</a><a name="0617a18" id="0617a18">三摩地行大精进所摄也。成无上菩提要妙</a><a name="0617a19" id="0617a19">速疾法门。虽有多种。皆摄四种法。所谓大</a><a name="0617a20" id="0617a20">慧。是般若波罗蜜也。二大静虑。是大三摩地</a><a name="0617a21" id="0617a21">也。三大悲。于生死苦不疲倦四大精进济拔</a><a name="0617a22" id="0617a22">无边有情令证金刚萨埵。是故现自在位同</a><a name="0617a23" id="0617a23">一莲华同一圆光。体不异故。辅翼悲智。不染</a><a name="0617a24" id="0617a24">生死不住涅槃。是故大欲得清净(金刚)大安</a><a name="0617a25" id="0617a25">乐富饶(宝)三界得自在(莲)能作坚固利(羯磨)则成</a><a name="0617a26" id="0617a26">金刚萨埵毗卢遮那佛大悲愿行身也。金刚</a><a name="0617a27" id="0617a27">手等乃至十六大菩萨生得于如来执金刚位</a><a name="0617a28" id="0617a28">者。如前已释可解。吽字亦如前释。五种善哉</a><a name="0617a29" id="0617a29">句从金刚部配乃至佛部。金刚修多罗者。指<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190616c.htm'><img src='up.gif' border=0></a>
<a href='T190617b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>