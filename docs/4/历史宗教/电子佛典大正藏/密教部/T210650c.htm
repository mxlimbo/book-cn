<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1339 大方等陀罗尼经 0650c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1339 大方等陀罗尼经</font> <font face='Arial'>(卷2)</font> 授记分第二 <font face='Arial'>T21, p0650c</h2></font><hr>
<span class='old'>
</a><a name="0650b28" id="0650b28">世尊行此法时得营作及语笑不。佛告阿难</a><a name="0650b29" id="0650b29">但得一心。念摩诃袒持陀罗尼句。尚不容</span><a name="0650c01" id="0650c01">语笑诸恶秽念。况得务也</a><a name="0650c02" id="0650c02"><p>佛告阿难若有善男子善女人。修行此经者。</a><a name="0650c03" id="0650c03">若眼见无量寿佛释迦牟尼佛。维卫佛式佛。</a><a name="0650c04" id="0650c04">随叶佛拘楼秦佛。拘那含牟尼佛迦叶佛。过</a><a name="0650c05" id="0650c05">去雷音王佛秘法藏佛。是诸佛前至心忏悔。</a><a name="0650c06" id="0650c06">当灭九十二亿生死之罪。此人于三涂永无</a><a name="0650c07" id="0650c07">有分生死漏尽。即时得见现前诸佛。复更忏</a><a name="0650c08" id="0650c08">悔以种种香华幡盖而供养之。涂香末香亦</a><a name="0650c09" id="0650c09">用供养。如是供养已。即见十方妙乐世界。如</a><a name="0650c10" id="0650c10">是见者慎莫语言。若言见者尚不得福。况出</a><a name="0650c11" id="0650c11">生死。还堕三涂经百千万劫苦痛难处。此人</a><a name="0650c12" id="0650c12">现身得白癞病。又狂聋痴哑。不知咸淡不别</a><a name="0650c13" id="0650c13">好丑。欲求聪明反得愚痴。阿难白佛言世</a><a name="0650c14" id="0650c14">尊此行人者。辞家出时当作何言。佛告阿难</a><a name="0650c15" id="0650c15">此人出时应如是语。我欲修行陀罗尼典。父</a><a name="0650c16" id="0650c16">母听不。若言听者我当出去。如是语已心中</a><a name="0650c17" id="0650c17">默自念言。我亦欲舍妇儿家属。修行陀罗尼</a><a name="0650c18" id="0650c18">典趣向道场。应如比丘法修行净行。具于三</a><a name="0650c19" id="0650c19">衣杨枝澡水食器坐具。行者如是应畜。生于</a><a name="0650c20" id="0650c20">道场如比丘法。又复亦应受于六重。如优婆</a><a name="0650c21" id="0650c21">塞法舍恶律仪。又受食时莫视女色。但自念</a><a name="0650c22" id="0650c22">言我心毒箭当云何拔。用视色为。我从无</a><a name="0650c23" id="0650c23">始已来坐视女色。堕于三涂无有出期。应作</a><a name="0650c24" id="0650c24">是念观诸六尘亦应如是。我诸弟子不应着</a><a name="0650c25" id="0650c25">此。如是诸贼丧人善功。阿难吾今语汝。敕</a><a name="0650c26" id="0650c26">我弟子莫共六贼。而作朋友唐丧其功。阿难</a><a name="0650c27" id="0650c27">白佛言世尊向者所说父母放者。若有父</a><a name="0650c28" id="0650c28">母妻子不放。此人至于道场当服何药趣向</a><a name="0650c29" id="0650c29">道场。佛告阿难此人应父母前。烧种种香长<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210650b.htm'><img src='up.gif' border=0></a>
<a href='T210651a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>