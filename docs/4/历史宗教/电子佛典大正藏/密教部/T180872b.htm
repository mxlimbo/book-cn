<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0901 陀罗尼集经 0872b</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 901 陀罗尼集经</font> <font face='Arial'>(卷10)</font> 乌枢沙摩金刚法印咒品一卷 使者印第七 <font face='Arial'>T18, p0872b</h2></font><hr>
<span class='old'>
</a><a name="0872a28" id="0872a28"><p>又法依前。取大麦好去皮。捣细筛为末。以蜜</a><a name="0872a29" id="0872a29">和作团。大如李子。一百八个。七日之中。行</span><a name="0872b01" id="0872b01">者初日全不吃食。其余六日任意食之。日日</a><a name="0872b02" id="0872b02">火烧所搏大麦。并咒一百八遍。作上欢喜印。</a><a name="0872b03" id="0872b03">如是尽烧一百八团讫。以水灭火。于其烟上</a><a name="0872b04" id="0872b04">熏两手掌。诵咒二十一遍。愿云使我之手作</a><a name="0872b05" id="0872b05">一切法。成种种得验者。一切得验前人欢喜</a><a name="0872b06" id="0872b06"><p>又法依前。烧阿末罗叶一百八遍并诵咒者。</a><a name="0872b07" id="0872b07">疗一切鬼病咒即得差</a><a name="0872b08" id="0872b08"><p>又法若人热病。取好青草拟口。诵咒二十一</a><a name="0872b09" id="0872b09">遍。以摩病者五十四遍。并咒者即差</a><a name="0872b10" id="0872b10"><p>又法日日三时。诵咒一遍三遍作大护身。三</a><a name="0872b11" id="0872b11">遍作大结界。五遍诵咒者。所爱摩奴沙任意</a><a name="0872b12" id="0872b12">即得。六遍诵咒护身结界。夜入冢墓一切不</a><a name="0872b13" id="0872b13">畏</a><a name="0872b14" id="0872b14"><p>又法若欲远行。先于私房。七遍火烧熏陆香</a><a name="0872b15" id="0872b15">并咒者。着道之时数数诵咒行者。路中若逢</a><a name="0872b16" id="0872b16">贼难鬼难等。皆不得近悉自离人</a><a name="0872b17" id="0872b17"><p>又法依前。白月八日于净室中。取好香华与</a><a name="0872b18" id="0872b18">粳米饭少少。火烧诵咒一千八遍。行者一日</a><a name="0872b19" id="0872b19">不食着净洁衣。作此法去者。前人尊重恭敬</a><a name="0872b20" id="0872b20">供养。一切鬼神亦皆敬畏</a><a name="0872b21" id="0872b21"><p>又法取牛粪。未落地时以器承取来。莫令着</a><a name="0872b22" id="0872b22">地。即用和水而作水坛。其坛中心着佛像或</a><a name="0872b23" id="0872b23">佛舍利。构取母犊并黄牛乳。作苏宬金钵</a><a name="0872b24" id="0872b24">中。以右手无名指。搅之于酥。并咒。其苏</a><a name="0872b25" id="0872b25">之上火若出者。即应自知得大聪明。一日诵</a><a name="0872b26" id="0872b26">千偈。若火不出唯烟与暖者。小小聪明。若</a><a name="0872b27" id="0872b27">不得烟暖者。自身伏地拟口于酥器边。以</a><a name="0872b28" id="0872b28">右手无名指。为箸吃酥。即得少少聪明</a><a name="0872b29" id="0872b29"><p>又法于城东外。好撩理地。作四肘坛。取塼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180872a.htm'><img src='up.gif' border=0></a>
<a href='T180872c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>