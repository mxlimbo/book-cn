<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1342 佛说无崖际总持法门经 0839a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1342 佛说无崖际总持法门经</font> <font face='Arial'>(卷1)</font> <font face='Arial'>T21, p0839a</h2></font><hr>
<span class='old'>
<p><p></span><a name="0839a01" id="0839a01"></a><a name="0839a02" id="0839a02"><p><b>　　<A NAME="n945"></A>No. 1342</b></a><a name="0839a03" id="0839a03"><p class='juan'>
佛说无崖际总持法门经</p>
</a><a name="0839a04" id="0839a04"></a><a name="0839a05" id="0839a05"><p><span class='byline'>　　　　西秦沙门圣坚译</span><br></a><a name="0839a06" id="0839a06"><p>如是我闻。一时佛在舍卫国祇树给孤独园。</a><a name="0839a07" id="0839a07">与大比丘众千二百五十人俱。菩萨万二千。</a><a name="0839a08" id="0839a08">尽一生补处应尊位者。皆从十方世界来会。</a><a name="0839a09" id="0839a09">悉得总持辩才无碍。执意坚固所言真谛。珍</a><a name="0839a10" id="0839a10">贵恭顺不放逸法。惭愧慈忍以为上服。诸佛</a><a name="0839a11" id="0839a11">妙法通达无碍。能为众生而作朋友。哀愍一</a><a name="0839a12" id="0839a12">切方便诱化。能使众生亲近敬爱。遍游十方</a><a name="0839a13" id="0839a13">诸佛世界神足无碍。能了一切众生之根。消</a><a name="0839a14" id="0839a14">伏诸欲坏裂魔网。已度魔界舍诸欲习。悉能</a><a name="0839a15" id="0839a15">总摄一切法性。敬奉诸佛如应行法。其所思</a><a name="0839a16" id="0839a16">念尽诸禅定。坐起行住不失威仪。其名曰无</a><a name="0839a17" id="0839a17">终鼓菩萨。无终幢菩萨。无终称菩萨。无终号</a><a name="0839a18" id="0839a18">菩萨。树王菩萨。知一切音声菩萨。名称幢菩</a><a name="0839a19" id="0839a19">萨。一切普幢菩萨。从无终幢菩萨。普意菩萨。</a><a name="0839a20" id="0839a20">一切普名称菩萨。普光菩萨。普号菩萨。普幢</a><a name="0839a21" id="0839a21">菩萨。一切普至菩萨。普德幢自在王菩萨。唱</a><a name="0839a22" id="0839a22">名称菩萨。集名称菩萨。集胜菩萨。普眼菩萨。</a><a name="0839a23" id="0839a23">普德菩萨。见无缺失菩萨。离缺失菩萨。已离</a><a name="0839a24" id="0839a24">缺失菩萨。具一切众生愿菩萨。不舍一切众</a><a name="0839a25" id="0839a25">生菩萨。常忧称菩萨。成就最上菩萨。一切德</a><a name="0839a26" id="0839a26">名称菩萨。其万二千菩萨。皆如是上首者也</a><a name="0839a27" id="0839a27"><p>尔时炎天王与六十亿诸炎天子来共会坐。</a><a name="0839a28" id="0839a28">兜术天王与八十亿诸天来共会坐。化乐天</a><a name="0839a29" id="0839a29">王与九十二那术百千诸天来共会坐。他化<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210838b.htm'><img src='up.gif' border=0></a>
<a href='T210839b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>