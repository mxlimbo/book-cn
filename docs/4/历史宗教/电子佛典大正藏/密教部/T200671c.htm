<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1164 佛说大乘圣吉祥持世陀罗尼经 0671c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1164 佛说大乘圣吉祥持世陀罗尼经</font> <font face='Arial'>(卷1)</font> <font face='Arial'>T20, p0671c</h2></font><hr>
<span class='old'>
</a><a name="0671b27" id="0671b27">珍宝。一切恐怖妨乱之事皆得消除。妙月长</a><a name="0671b28" id="0671b28">者汝等若能精进受持。念此吉祥持世陀罗</span><a name="0671c01" id="0671c01">尼。而能广为他人解说。能令汝得长夜人间</a><a name="0671c02" id="0671c02">天上利益安乐。妙月长者赞言善哉世尊善</a><a name="0671c03" id="0671c03">说。妙月长者于世尊所。听闻得是吉祥持世</a><a name="0671c04" id="0671c04">陀罗尼已。心生爱乐欢喜踊跃。面色怡然顶</a><a name="0671c05" id="0671c05">礼佛足。而白佛言世尊。此吉祥持世陀罗尼。</a><a name="0671c06" id="0671c06">我从今后永无忘失。忆念受持读诵。解说其</a><a name="0671c07" id="0671c07">义供养恭敬。兼为他人广说是法。妙月长者</a><a name="0671c08" id="0671c08">所居家中。当于是时弹指之顷。忽然而有种</a><a name="0671c09" id="0671c09">种金银珍宝。谷麦财物仓库充满。是时妙月</a><a name="0671c10" id="0671c10">长者瞻仰世尊目未曾舍。而复旋绕经百千</a><a name="0671c11" id="0671c11">匝。顶礼佛足礼竟而退</a><a name="0671c12" id="0671c12"><p>尔时世尊告阿难陀言。汝于今日往彼妙月</a><a name="0671c13" id="0671c13">长者所居家中。看其所有一切财物粟麦金</a><a name="0671c14" id="0671c14">银珍宝。种种广大仓禀库藏充满其中。是时</a><a name="0671c15" id="0671c15">阿难陀闻佛教已。速疾往诣憍睒弥大城妙</a><a name="0671c16" id="0671c16">月长者所居家宅。到已入裹见其所有一切</a><a name="0671c17" id="0671c17">财物。粟麦斛硕金银珍宝。种种广大仓库</a><a name="0671c18" id="0671c18">之中悉皆充满。时阿难陀忽然见其如是之</a><a name="0671c19" id="0671c19">事。内怀惊异面貌微笑。心生爱乐欢喜踊跃。</a><a name="0671c20" id="0671c20">时阿难陀奉佛教已。却往佛所到已头面。</a><a name="0671c21" id="0671c21">礼世尊足而白佛言。妙月长者以何因缘。而</a><a name="0671c22" id="0671c22">得如是广大福德广大富贵。广大仓库种种</a><a name="0671c23" id="0671c23">财物。粟麦金银珍宝积集充满。善哉世尊</a><a name="0671c24" id="0671c24">唯愿为我宣说是事</a><a name="0671c25" id="0671c25"><p>佛告阿难陀言。此妙月长者有大智慧。为能</a><a name="0671c26" id="0671c26">发心忆持永无忘失。受持读诵供养恭敬。思</a><a name="0671c27" id="0671c27">惟妙理发大慈悲。为他众生解说是法。能令</a><a name="0671c28" id="0671c28">汝得不可思议殊胜功德。于无量世常为诸</a><a name="0671c29" id="0671c29">天及世间人演说是法。阿难陀此陀罗尼实<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200671b.htm'><img src='up.gif' border=0></a>
<a href='T200672a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>