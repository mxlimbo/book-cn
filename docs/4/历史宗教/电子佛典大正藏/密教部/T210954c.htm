<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1419 佛说造像量度经解 0954c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1419 佛说造像量度经解</font> <font face='Arial'>(卷1)</font> 造像量度经续补 九造像福 <font face='Arial'>T21, p0954c</h2></font><hr>
<span class='old'>
</a><a name="0954b28" id="0954b28">深自悔责。起净信心而造佛像。如是等罪。</a><a name="0954b29" id="0954b29">为灭不耶。佛告弥勒菩萨言。弥勒。若彼众</span><a name="0954c01" id="0954c01">生曾用此物。后自省察。深怀愧悔。依数酬</a><a name="0954c02" id="0954c02">倍。誓更不犯。我今为汝说一譬喻。如有贫人</a><a name="0954c03" id="0954c03">先多负债。忽遇伏藏。得无量宝。还其债已。长</a><a name="0954c04" id="0954c04">有余财。当知此人亦复如是。酬倍彼物。又造</a><a name="0954c05" id="0954c05">佛像。免诸苦患。永得安乐。尔时弥勒菩萨摩</a><a name="0954c06" id="0954c06">诃萨复白佛言。世尊。如佛所说。于佛法中</a><a name="0954c07" id="0954c07">犯波罗夷。不名为生。或复有人作斯罪已。发</a><a name="0954c08" id="0954c08">心忆念诸佛功德而造佛像。于佛法中得再</a><a name="0954c09" id="0954c09">生不。又于今生第二第三第四生中。获证法</a><a name="0954c10" id="0954c10">不。佛告弥勒菩萨言。弥勒。譬如有人生被五</a><a name="0954c11" id="0954c11">缚。若得解脱。如鸟出网。至无碍处。此人亦</a><a name="0954c12" id="0954c12">尔。若发信心。念佛功德而造佛像。一切业障</a><a name="0954c13" id="0954c13">皆得消除。于生死中速出无碍。弥勒当知。乘</a><a name="0954c14" id="0954c14">有三种。所谓声闻乘。独觉乘。及以佛乘。此人</a><a name="0954c15" id="0954c15">随于何乘而起愿乐。即于此乘而得解脱。若</a><a name="0954c16" id="0954c16">但为成佛。不求余报。虽有重障而得速灭。虽</a><a name="0954c17" id="0954c17">在生死而无苦难。乃至当证无上菩提。获清</a><a name="0954c18" id="0954c18">净土。具诸相好。所得寿命。常无有尽。尔</a><a name="0954c19" id="0954c19">时会中有未发大乘心者。皆生疑念。如来过</a><a name="0954c20" id="0954c20">去为造佛像。为不作耶。设若作者。云何寿命</a><a name="0954c21" id="0954c21">而有限极。有病有苦。所居国土多诸秽浊。不</a><a name="0954c22" id="0954c22">得清净。时波斯匿王。承佛威神。即从座起。长</a><a name="0954c23" id="0954c23">跪合掌。白佛言。世尊。我见如来诸根相好。及</a><a name="0954c24" id="0954c24">以种族。皆悉第一。其心决定。无有所疑。然佛</a><a name="0954c25" id="0954c25">世尊。曾于一时。被佉陀罗木刺伤其足。又于</a><a name="0954c26" id="0954c26">一时遇提婆达多。推山迸石。伤足出血。昔复</a><a name="0954c27" id="0954c27">一时。唱言有病。命遣耆婆。调下痢药。又一时</a><a name="0954c28" id="0954c28">中。曾患背痛。令摩诃迦叶诵七菩提分。所苦</a><a name="0954c29" id="0954c29">得除。复于一时。曾有所患。使阿难陀往婆罗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210954b.htm'><img src='up.gif' border=0></a>
<a href='T210955a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>