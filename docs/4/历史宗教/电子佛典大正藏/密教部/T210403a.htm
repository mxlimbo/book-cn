<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1300 摩登伽经 0403a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1300 摩登伽经</font> <font face='Arial'>(卷1)</font> 明往缘品第二 <font face='Arial'>T21, p0403a</h2></font><hr>
<span class='old'>
</a><a name="0402c28" id="0402c28">是。汝婆罗门。妄为此说。夫世界者。由众生</a><a name="0402c29" id="0402c29">业。而得成立。何有梵天能办斯事。汝等痴</span><a name="0403a01" id="0403a01">弊。横生妄想。而言尊胜。人无信受。又婆罗</a><a name="0403a02" id="0403a02">门。命终已后。独得生天。余不生者。是则为</a><a name="0403a03" id="0403a03">胜。而汝经中。修行善业。皆生天上。若修善</a><a name="0403a04" id="0403a04">业。便生天者。一切众生。悉能行善。皆当生</a><a name="0403a05" id="0403a05">天。何故余人。而独卑劣。大婆罗门。譬如有</a><a name="0403a06" id="0403a06">人生育四子。各为立字。一名安乐。二曰长寿。</a><a name="0403a07" id="0403a07">三名无忧。四名欢喜。虽一父所生皆同一姓。</a><a name="0403a08" id="0403a08">而有四名差别之异。世间四姓。亦复如是。虽</a><a name="0403a09" id="0403a09">同业报烦恼性欲。而有四名。言婆罗门。乃至</a><a name="0403a10" id="0403a10">刹利毗舍首陀。名虽不同。体无贵贱。诸婆罗</a><a name="0403a11" id="0403a11">门。学围陀典。恭敬尊重。恃生憍慢。而复因</a><a name="0403a12" id="0403a12">之。以为定性。我今当说此围陀典。无有实义。</a><a name="0403a13" id="0403a13">易可离散昔者有人。名为梵天。修习禅道。</a><a name="0403a14" id="0403a14">有大知见。造一围陀。流布教化。其后有仙。名</a><a name="0403a15" id="0403a15">曰白净。出兴于世。造四围陀。一者赞诵。二者</a><a name="0403a16" id="0403a16">祭祀。三者歌咏。四者禳灾。次复更有一婆罗</a><a name="0403a17" id="0403a17">门。名曰弗沙。其弟子众。二十有五。于一围</a><a name="0403a18" id="0403a18">陀。广分别之。即便复为二十五分。次复更有</a><a name="0403a19" id="0403a19">一婆罗门。名曰鹦鹉。变一围陀。为十八分。</a><a name="0403a20" id="0403a20">次复更有一婆罗门。名为善道。其弟子众。二</a><a name="0403a21" id="0403a21">十有一。亦变围陀。为二十一分。次复更有一</a><a name="0403a22" id="0403a22">婆罗门。名曰鸠求。变一围陀。以为二分。二变</a><a name="0403a23" id="0403a23">为四。四变为八。八变为十。如是展转。凡千二</a><a name="0403a24" id="0403a24">百十有六种。是故当知。围陀经典。易可变易。</a><a name="0403a25" id="0403a25">大婆罗门。此围陀典当分散。时婆罗门性。为</a><a name="0403a26" id="0403a26">随散坏。当犹存耶。若今犹存。则不应言。诸</a><a name="0403a27" id="0403a27">婆罗门。因围陀故。性得决定。设随散坏。汝云</a><a name="0403a28" id="0403a28">何言婆罗门性真实不变。是故汝说我独尊</a><a name="0403a29" id="0403a29">贵余人卑劣。是事不然。又婆罗门。自恃智慧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210402c.htm'><img src='up.gif' border=0></a>
<a href='T210403b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>