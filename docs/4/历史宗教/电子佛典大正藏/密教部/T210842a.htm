<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1342 佛说无崖际总持法门经 0842a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1342 佛说无崖际总持法门经</font> <font face='Arial'>(卷1)</font> <font face='Arial'>T21, p0842a</h2></font><hr>
<span class='old'>
</a><a name="0841c28" id="0841c28">切诸法无所挂碍。皆悉平等无不通达。其人</a><a name="0841c29" id="0841c29">终无余行亦无异意。终不跪拜于余天神。极</span><a name="0842a01" id="0842a01">深微意所思不谬。能得无数亿千诸三昧门。</a><a name="0842a02" id="0842a02">所生之处常识宿命常得化生不由胞胎。生</a><a name="0842a03" id="0842a03">诸佛刹莲华之中。永离三涂八难之处</a><a name="0842a04" id="0842a04"><p>若有讽诵此总持者。世世生处天人所敬。禀</a><a name="0842a05" id="0842a05">受身体终无诸虫。在所生处常见诸佛。终不</a><a name="0842a06" id="0842a06">生于无佛世界。其人两手如摩尼珠。常出七</a><a name="0842a07" id="0842a07">宝而无穷尽。能净佛国成就众生。如应化度</a><a name="0842a08" id="0842a08">悉得其志。随意入化各得其所。亦能降伏外</a><a name="0842a09" id="0842a09">道异学裸形尼揵悉使入正。答难言辞功</a><a name="0842a10" id="0842a10">巧无比。所说无穷辩才无碍。一语能报万亿</a><a name="0842a11" id="0842a11">之音。其议不谬。得无极才智慧之宝。名称</a><a name="0842a12" id="0842a12">普至周闻十方无量世界。一切诸佛所说之</a><a name="0842a13" id="0842a13">法悉持不忘。得陀邻尼皆悉逮得无所恐畏。</a><a name="0842a14" id="0842a14">解了通达一切法性犹如虚空。而于无量诸</a><a name="0842a15" id="0842a15">佛世界一切微尘。尽知其数悉持不忘得总</a><a name="0842a16" id="0842a16">持门。通达法性犹如虚空。而于一切诸佛世</a><a name="0842a17" id="0842a17">界诸大海水。以一毛端欲渧知其数。为得几</a><a name="0842a18" id="0842a18">渧。尽知其数悉持不忘得总持门。通达法性</a><a name="0842a19" id="0842a19">犹如虚空。而于无量诸佛世界草木丛林须</a><a name="0842a20" id="0842a20">弥大地尽烧为灰。欲知灰尘之数。悉知其数</a><a name="0842a21" id="0842a21">忆持不忘得总持门。解达法性犹如虚空。而</a><a name="0842a22" id="0842a22">于诸佛一切世界。以足一指普令振动无不</a><a name="0842a23" id="0842a23">倾摇。能使还住不忘所持得总持门。解深法</a><a name="0842a24" id="0842a24">性犹如虚空。而于诸佛一切世界。能以一手</a><a name="0842a25" id="0842a25">悉遍覆之。亦以一毛之端周遍普覆不舍所</a><a name="0842a26" id="0842a26">持。逮得如是无量无边。一切诸佛悉在目前。</a><a name="0842a27" id="0842a27">总念忆持悉无所忘。得总持门</a><a name="0842a28" id="0842a28"><p>如是胜怨。其持是陀邻尼者。得百千诸总持</a><a name="0842a29" id="0842a29">门。无数百千诸三昧门。当知胜怨。其有讽诵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210841c.htm'><img src='up.gif' border=0></a>
<a href='T210842b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>