<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1103a 观自在菩萨随心咒经 0461b</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1103a 观自在菩萨随心咒经</font> <font face='Arial'>(卷1)</font> 观世音菩萨随心母陀罗尼印第四十九 <font face='Arial'>T20, p0461b</h2></font><hr>
<span class='old'>
</a><a name="0461a28" id="0461a28"><p>二手合掌。十指皆竖。掌内少令空两腕相着。</a><a name="0461a29" id="0461a29">正当心此印。空心合掌运心。以十方世界中</span><a name="0461b01" id="0461b01">所有一切香华供具。尽用回向供养观世音</a><a name="0461b02" id="0461b02">菩萨等。观世音菩萨心无异。自然遍满广大</a><a name="0461b03" id="0461b03">供养</a><a name="0461b04" id="0461b04"><p><b>　　<A NAME="n605"></A>总摄印咒第五十</b></a><a name="0461b05" id="0461b05"><p>两手腕仰相叉。右手大母指押左手大母指。</a><a name="0461b06" id="0461b06">两手八指急怒把拳。咒曰</a><a name="0461b07" id="0461b07"><p>唵(一)萨婆那庾多(二)慕陀啰(二合)耶(三)盘陀盘陀</a><a name="0461b08" id="0461b08">(四)莎(去)诃(五)</a><a name="0461b09" id="0461b09"><p>此总摄印咒。能总摄一切印咒等。若受持此</a><a name="0461b10" id="0461b10">咒者。尽一形不得食五辛酒肉葫荽芸<span class='corr'>薹</span>。勿</a><a name="0461b11" id="0461b11">淫。清净梵行常念观世音菩萨名号。斋戒一</a><a name="0461b12" id="0461b12">心者。诵此咒满十万遍已。灭八万亿劫生死</a><a name="0461b13" id="0461b13">重罪。若满二十万遍。命终生无量寿国。面见</a><a name="0461b14" id="0461b14">观世音菩萨得四果位。乃至三十万遍已上。</a><a name="0461b15" id="0461b15">功德不可思议不可度量。后身成菩萨道渐</a><a name="0461b16" id="0461b16">进成佛</a><a name="0461b17" id="0461b17"><p>若每且欲起时。以净水洗手漱口诵咒。咒衣</a><a name="0461b18" id="0461b18">三遍讫着。所行往处坐卧处。不遇祸对。恶神</a><a name="0461b19" id="0461b19">见即远离。恶人百步不敢兴害</a><a name="0461b20" id="0461b20"><p>若欲食时。咒一切食食者。四百四病并得除</a><a name="0461b21" id="0461b21">差。力生十倍亦辟鬼神。若先被九十五种魔</a><a name="0461b22" id="0461b22">并鬼神等入身内者。或摄人心神不令念佛</a><a name="0461b23" id="0461b23">诵经。令人乐说空。令人贡高自大自赞毁他。</a><a name="0461b24" id="0461b24">论义觅胜欲得利养。欲得作人师法主。轻慢</a><a name="0461b25" id="0461b25">经像。贪嗔愚痴多睡多眠或喜或嗔。咒食咒</a><a name="0461b26" id="0461b26">水饮水。入其腹内。诸魔鬼神等并皆走出。心</a><a name="0461b27" id="0461b27">还清净除差</a><a name="0461b28" id="0461b28"><p>若欲远行。净洗浴身着净衣服诵咒一遍护</a><a name="0461b29" id="0461b29">自身。二遍护同伴。三遍曼茶罗法界四方皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200461a.htm'><img src='up.gif' border=0></a>
<a href='T200461c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>