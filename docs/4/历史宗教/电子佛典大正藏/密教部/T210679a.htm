<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0679a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷4)</font> 四念处品第八 <font face='Arial'>T21, p0679a</h2></font><hr>
<span class='old'>
</a><a name="0678c28" id="0678c28">和合假名为身。何谓四大。夫四大者。即是地</a><a name="0678c29" id="0678c29">界水界火界风界。是等四大和合共成。梵天。</span><a name="0679a01" id="0679a01">于意云何。如是地大为香为臭。梵天白言。世</a><a name="0679a02" id="0679a02">尊。无香无臭。佛言。梵天。自余诸大为香为臭。</a><a name="0679a03" id="0679a03">天曰。如彼地大无香无臭。水火风大亦无香</a><a name="0679a04" id="0679a04">臭。佛言。梵天。汝今云何作如斯说。此身如是</a><a name="0679a05" id="0679a05">种种不净。臭恶盈满非倒说耶。梵天白言。世</a><a name="0679a06" id="0679a06">尊。比丘云何观身念处。佛言。梵天。我亦不为</a><a name="0679a07" id="0679a07">诸比丘等作此说也。梵天复言。世尊。若我所</a><a name="0679a08" id="0679a08">说四念处法非随顺者。比丘何缘观身不净。</a><a name="0679a09" id="0679a09">佛告梵天。如是比丘见有身相。由取身故彼</a><a name="0679a10" id="0679a10">非正想。何以故。梵天。若四大聚合成一相者。</a><a name="0679a11" id="0679a11">即是假想。若有假想即非正想若非正想。是</a><a name="0679a12" id="0679a12">则名为福伽罗想。梵天。是故我此四念处义</a><a name="0679a13" id="0679a13">不如是说。今我说者。说苦无边四大非有若</a><a name="0679a14" id="0679a14">见四大和合一处共成此身是亦身见。彼必</a><a name="0679a15" id="0679a15">不得如实想见。梵天。若有比丘。见身念身觉</a><a name="0679a16" id="0679a16">身是身。以见念故。彼不能得解脱世间及有</a><a name="0679a17" id="0679a17">顶处。是故若观身念处者。见身非身也。梵天</a><a name="0679a18" id="0679a18">如来亦说。汝诸比丘观察此身。即是随顺涅</a><a name="0679a19" id="0679a19">槃之道。是名观身正念处者。梵天。夫念处者。</a><a name="0679a20" id="0679a20">有二种义。何等为二。一者念义。二住处义。云</a><a name="0679a21" id="0679a21">何念义。当知是念无有违诤。随顺如法趣向</a><a name="0679a22" id="0679a22">平等。远离邪念无有移转及诸别异。唯是一</a><a name="0679a23" id="0679a23">心入不动定。若能如是名为念义。言住处者。</a><a name="0679a24" id="0679a24">心所依法是内证义。随身业事现前知故。坏</a><a name="0679a25" id="0679a25">无明网如观身相。如是得见身念处法。云何</a><a name="0679a26" id="0679a26">观身不着身相。如是观身若不著者。如觉身</a><a name="0679a27" id="0679a27">证。觉身证者身相可知。如说身念。乃至一切</a><a name="0679a28" id="0679a28">诸入门中。亦复如是。若能如是。观于身相不</a><a name="0679a29" id="0679a29">生身想。则入平等第一念处。如是念处应当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210678c.htm'><img src='up.gif' border=0></a>
<a href='T210679b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>