<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1177A 大乘瑜伽金刚性海曼殊室利千臂千钵大教王经 0743c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1177A 大乘瑜伽金刚性海曼殊室利千臂千钵大教王经</font> <font face='Arial'>(卷4)</font> 二者说诸佛出现证修金刚菩提殊胜第二品 <font face='Arial'>T20, p0743c</h2></font><hr>
<span class='old'>
</a><a name="0743b28" id="0743b28">心性入于圣智。同为一体当证清净。心性净</a><a name="0743b29" id="0743b29">者则是如来菩提性也。菩提之性体无染污</span><a name="0743c01" id="0743c01">亦无色象。菩提之性与空俱等。菩提之性同</a><a name="0743c02" id="0743c02">于法界。法界性者等同平等。平等性者则同</a><a name="0743c03" id="0743c03">究竟。心性寂静同为一体。是故菩提圣性无</a><a name="0743c04" id="0743c04">一无二亦无别异。如此证者真同法性无入</a><a name="0743c05" id="0743c05">无出。言法性者不执于入不执于出法性无</a><a name="0743c06" id="0743c06">相。如来圣性无出入处。法智圣慧明达无障。</a><a name="0743c07" id="0743c07">神用寂灭无相无境。云何名为无相无境。不</a><a name="0743c08" id="0743c08">取眼识名为无相。不观色尘名为无境。乃至</a><a name="0743c09" id="0743c09">不随意识了别名为无相。不观外缘心无妄</a><a name="0743c10" id="0743c10">想名为无境。法性本如相境亦静。二相无别</a><a name="0743c11" id="0743c11">同体一性。何以故入佛三昧性同等至。菩提</a><a name="0743c12" id="0743c12">性境等无有异。是故菩萨一切众生。勤加修</a><a name="0743c13" id="0743c13">入十种圣性。则得证成秘密金刚菩提无二</a><a name="0743c14" id="0743c14">法性观三密解脱门</a><a name="0743c15" id="0743c15"><p>尔时大会众中。是诸菩萨当自有言。云何修</a><a name="0743c16" id="0743c16">习法性观者。当学圣智十种圣性解脱观门。</a><a name="0743c17" id="0743c17">何者次第如何修入。无尽慧眼大士告诸菩</a><a name="0743c18" id="0743c18">萨摩诃萨言。当自于心谛观心月。处空静明</a><a name="0743c19" id="0743c19">体性清净。通彻无翳心同明月。朗莹清虚性</a><a name="0743c20" id="0743c20">如白雪。于是如上所说。圣性秘密法性金刚</a><a name="0743c21" id="0743c21">菩提寂静如何得至。达到菩提速证成佛。是</a><a name="0743c22" id="0743c22">故大会诸大菩萨众。同声启白无尽慧眼大</a><a name="0743c23" id="0743c23">士菩萨。仁者云何名为十种法性秘密圣智</a><a name="0743c24" id="0743c24">无二解脱法性观门。一者世尊说方便智。修</a><a name="0743c25" id="0743c25">入如来金刚功德法性圣智三摩地。证成圣</a><a name="0743c26" id="0743c26">行无二境相金刚菩提解脱门。二者如来严</a><a name="0743c27" id="0743c27">净一切诸佛国土调伏众生。令入菩提究竟</a><a name="0743c28" id="0743c28">出离三界自证圣智金刚三密法性解脱门。</a><a name="0743c29" id="0743c29">三者入诸三昧游历十方。普诣一切如来所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200743b.htm'><img src='up.gif' border=0></a>
<a href='T200744a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>