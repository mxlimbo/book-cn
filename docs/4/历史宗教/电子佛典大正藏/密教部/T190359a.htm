<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0970 最胜佛顶陀罗尼净除业障咒经 0359a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 970 最胜佛顶陀罗尼净除业障咒经</font> <font face='Arial'>(卷1)</font> <font face='Arial'>T19, p0359a</h2></font><hr>
<span class='old'>
</a><a name="0358c28" id="0358c28">财。能烧出世一切功德。消灭荡尽遽招恶报。</a><a name="0358c29" id="0358c29">如汝善住一言恨母。一骂众僧。烧天报尽</span><a name="0359a01" id="0359a01">复入地狱。天帝父母众僧不应轻毁。理当尊</a><a name="0359a02" id="0359a02">重恭敬供养。软语称赞常念其恩。三界慈爱</a><a name="0359a03" id="0359a03">唯有父母。三世福田不过众僧。如其八辈</a><a name="0359a04" id="0359a04">真僧十二贤圣。供养之者不虚功德。欲求出</a><a name="0359a05" id="0359a05">世进可成道。宁应僧处辄生欺语。父母生养</a><a name="0359a06" id="0359a06">劬劳辛苦。十月妊娠三年乳哺。长养教诲艰</a><a name="0359a07" id="0359a07">忧备尽。冀其成立才艺过人。又望出家度脱</a><a name="0359a08" id="0359a08">生死。以是恩念昊天难报。是故我语阿难。左</a><a name="0359a09" id="0359a09">肩担父右肩担母。绕须弥山百千万匝。血</a><a name="0359a10" id="0359a10">流没踝尚不能报一日乳哺之恩。岂应恶念</a><a name="0359a11" id="0359a11">轻生恚语</a><a name="0359a12" id="0359a12"><p>佛告帝释善住天子。今见我故得五眼净。忏</a><a name="0359a13" id="0359a13">悔彻故罪亦除灭。佛顾善住而谓之曰。汝止</a><a name="0359a14" id="0359a14">勿泣我有法门。名为最胜佛顶陀罗尼咒。持</a><a name="0359a15" id="0359a15">是咒者能令汝得离苦解脱。善住我此最胜</a><a name="0359a16" id="0359a16">佛顶陀罗尼咒。乃是百千万亿俱胝诸佛所</a><a name="0359a17" id="0359a17">说。我今说之此陀罗尼咒者。于诸佛顶最</a><a name="0359a18" id="0359a18">尊最胜。能灭一切业障悉令清净。能拔地狱</a><a name="0359a19" id="0359a19">畜生阎摩罗趣。能除一切众生生死苦恼。复</a><a name="0359a20" id="0359a20">告天帝此清净佛顶最胜陀罗尼咒。若有善</a><a name="0359a21" id="0359a21">男子善女人比丘比丘尼。能受持者若读若</a><a name="0359a22" id="0359a22">诵是人。以是功德百千万劫。十恶五逆悉得</a><a name="0359a23" id="0359a23">消灭。即得阿耨多罗三藐三菩提。不转此身</a><a name="0359a24" id="0359a24">获宿命智。从一佛国生一佛国。常蒙普贤文</a><a name="0359a25" id="0359a25">殊观音势至。摩顶授手受菩萨记。常在道场</a><a name="0359a26" id="0359a26">闻持正法。获萨云智更增其寿。身口意净不</a><a name="0359a27" id="0359a27">遭横死。善触充满举体清胜。一切时处快得</a><a name="0359a28" id="0359a28">轻安。若临终时念此陀罗尼者。即得往生诸</a><a name="0359a29" id="0359a29">佛国土。尔时帝释闻佛称叹最胜陀罗尼功<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190358c.htm'><img src='up.gif' border=0></a>
<a href='T190359b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>