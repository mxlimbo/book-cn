<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0691a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷7)</font> 忍成就品第十七 <font face='Arial'>T21, p0691a</h2></font><hr>
<span class='old'>
</a><a name="0690c28" id="0690c28">彼菩萨以忍力故。虽大火聚充满虚空身处</a><a name="0690c29" id="0690c29">其中亦无惊怖。而亦终无退没之事。何以故。</span><a name="0691a01" id="0691a01">以是菩萨安住忍时不见己身亦无住处。是</a><a name="0691a02" id="0691a02">故无有可恐怖事。摩那婆。是为具忍菩萨摩</a><a name="0691a03" id="0691a03">诃萨第六增上胜功德事</a><a name="0691a04" id="0691a04"><p>复次摩那婆。菩萨摩诃萨成就忍已。好乐功</a><a name="0691a05" id="0691a05">德而常行施。于布施时先舍床座。是以未来</a><a name="0691a06" id="0691a06">凡所生处。常生最上大姓大家尊高之所。生</a><a name="0691a07" id="0691a07">已即得四种功德。何等为四。一者饮食财物。</a><a name="0691a08" id="0691a08">所谓谷米食具乃至衣服珍宝。无所乏少故。</a><a name="0691a09" id="0691a09">二者亲友眷属。所谓父母乃至奴婢仆使。无</a><a name="0691a10" id="0691a10">所乏少故。三者安无碍辩。所谓凡是生处身</a><a name="0691a11" id="0691a11">心快乐。终无违迫不适之事。于所生中常得</a><a name="0691a12" id="0691a12">辩才相续不断。诸所至处多以辩才妙语导</a><a name="0691a13" id="0691a13">利众生。四者所生为他爱敬。所谓凡所生处</a><a name="0691a14" id="0691a14">形体端严。人天见闻莫不欢喜。虽未出家必</a><a name="0691a15" id="0691a15">与众生大利益事故。常为众生之所尊重。摩</a><a name="0691a16" id="0691a16">那婆。是为具忍菩萨摩诃萨第七增上胜功</a><a name="0691a17" id="0691a17">德事</a><a name="0691a18" id="0691a18"><p>菩萨具是七功德已。所修行处无有障碍。所</a><a name="0691a19" id="0691a19">谓若人若天若梵若魔。乃至神鬼不能留难</a><a name="0691a20" id="0691a20"><p>复次摩那婆。菩萨摩诃萨具足忍已。若出家</a><a name="0691a21" id="0691a21">时。悉能弃舍一切所有。妻子家属资财珍宝。</a><a name="0691a22" id="0691a22">以忍力故无复染着。诸余烦恼不能障碍。如</a><a name="0691a23" id="0691a23">是菩萨于一切处无障碍已。若欲成就声闻</a><a name="0691a24" id="0691a24">乘者。即能证获阿罗汉果。禅定解脱无碍辩</a><a name="0691a25" id="0691a25">才。若欲成就缘觉乘者。或于佛世或无佛世</a><a name="0691a26" id="0691a26">正法灭后。观察因缘得辟支佛。若欲成就最</a><a name="0691a27" id="0691a27">胜上乘诸佛所行一切智智具足圆满者。便</a><a name="0691a28" id="0691a28">能成就无上菩提。摩那婆。是为具忍菩萨摩</a><a name="0691a29" id="0691a29">诃萨第八增上胜功德事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210690c.htm'><img src='up.gif' border=0></a>
<a href='T210691b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>