<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1287 大黑天神法 0356b</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1287 大黑天神法</font> <font face='Arial'>(卷1)</font> <font face='Arial'>T21, p0356b</h2></font><hr>
<span class='old'>
</a><a name="0356a28" id="0356a28">人命亦不终。至合死时方坏也。大都是夜叉</a><a name="0356a29" id="0356a29">大自在。于世人所说大极。属摩诃迦罗。所</span><a name="0356b01" id="0356b01">谓大黑神也。毗卢遮那以降伏三世法门。</a><a name="0356b02" id="0356b02">欲除彼故化作大黑神。过于彼无量示现。以</a><a name="0356b03" id="0356b03">灰涂身在旷野中。以术悉召一切法成就乘</a><a name="0356b04" id="0356b04">空履水皆无碍诸荼吉尼而诃责之。犹汝常</a><a name="0356b05" id="0356b05">啖人故。我今亦当食汝。即吞啖之。然不令</a><a name="0356b06" id="0356b06">死彼。伏已放之悉令断肉。彼白佛言。我今悉</a><a name="0356b07" id="0356b07">食肉得存。今如何自济。佛言听汝食死人心。</a><a name="0356b08" id="0356b08">彼言人欲死时。诸天夜叉等知彼命尽。争</a><a name="0356b09" id="0356b09">来欲食。我云何得之。佛言为汝说真言法及</a><a name="0356b10" id="0356b10">印。六月未死即能知之。知已。以法加护勿</a><a name="0356b11" id="0356b11">令他畏得损。至命尽时听汝取食也。如是</a><a name="0356b12" id="0356b12">稍引令得入道故。有此真言诃唎(二合诃定行利垢)</a><a name="0356b13" id="0356b13">诃(行除彼邪术之垢也)瑜只经疏云。吽迦罗(名降三世降伏义)</a><a name="0356b14" id="0356b14">迦罗(又云黑闇)大日经疏云摩诃迦罗大黑天神。</a><a name="0356b15" id="0356b15">又云大闇夜天。以迦罗翻黑闇。仁王疏</a><a name="0356b16" id="0356b16">云摩诃迦罗神(云云)　摩诃迦罗用普印</a><a name="0356b17" id="0356b17">　唵摩诃迦罗野娑婆(二合)贺(引)　南海传云。又复</a><a name="0356b18" id="0356b18">西方诸大寺处。咸于食厨柱侧。或在大库门</a><a name="0356b19" id="0356b19">前雕木表形。或二尺三尺为神王状。坐把金</a><a name="0356b20" id="0356b20">囊却踞小床。一脚垂地每将油拭黑色为形。</a><a name="0356b21" id="0356b21">号曰莫诃呵罗。即大黑神也。古代相承云。</a><a name="0356b22" id="0356b22">是大天之部属。性爱三宝护持五众。使无损</a><a name="0356b23" id="0356b23">秏。求者称情。但至食时。厨家每荐香火。所</a><a name="0356b24" id="0356b24">有饮食随列于前。曾亲见说大涅槃处般禅</a><a name="0356b25" id="0356b25">那寺。每常僧食一百有余。春秋二时。礼拜之</a><a name="0356b26" id="0356b26">际不期而至。僧徒五百临中忽来。正到中时</a><a name="0356b27" id="0356b27">无宜更煮。其知事人告厨家曰。有斯仓卒事</a><a name="0356b28" id="0356b28">欲如何。于时有一净人老母而告之曰。此乃</a><a name="0356b29" id="0356b29">常事无劳见忧。遂乃多然香火盛陈祭食。告<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210356a.htm'><img src='up.gif' border=0></a>
<a href='T210356c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>