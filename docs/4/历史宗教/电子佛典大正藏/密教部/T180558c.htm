<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0889 一切如来大秘密王未曾有最上微妙大曼拏罗经 0558c</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 889 一切如来大秘密王未曾有最上微妙大曼拏罗经</font> <font face='Arial'>(卷5)</font> 造塔功德品第七 <font face='Arial'>T18, p0558c</h2></font><hr>
<span class='old'>
</a><a name="0558b28" id="0558b28">切有情所有珍宝及种种乐具。若有善男子</a><a name="0558b29" id="0558b29">善女人。以如是等珍宝及种种乐具。行檀</span><a name="0558c01" id="0558c01">波罗蜜。悉皆布施三宝及一切有情。如是</a><a name="0558c02" id="0558c02">施已所获福报其数无量。金刚手彼所造塔</a><a name="0558c03" id="0558c03">或如阿摩勒果。其福胜彼。何况如四指及一</a><a name="0558c04" id="0558c04">肘或佛一尺量。金刚手若能如是造于佛塔。</a><a name="0558c05" id="0558c05">如造一切如来法界之藏。金刚手若如是塔</a><a name="0558c06" id="0558c06">者。不得以足蹈泥。若是蹈泥者返招重罪不</a><a name="0558c07" id="0558c07">获善报。何以故以彼心不敬重故</a><a name="0558c08" id="0558c08"><p>金刚手譬如有人身患重病。不求真言威德</a><a name="0558c09" id="0558c09">之力。亦复不求善友妙药医治之力。当自用</a><a name="0558c10" id="0558c10">意往尸多林中作火坛法。欲除病苦而作禳</a><a name="0558c11" id="0558c11">灾。以无智故心住无明。而于火中却得尸起</a><a name="0558c12" id="0558c12">不吉之相。彼人修塔心不专志失于恭敬。却</a><a name="0558c13" id="0558c13">获罪报亦复如是。造塔泥者当用手和用诸</a><a name="0558c14" id="0558c14">香水。如前印佛仪则。真言加持其泥造塔成</a><a name="0558c15" id="0558c15">已。当结金刚族忿怒明王印。及金刚族百字</a><a name="0558c16" id="0558c16">明加持。而作拥护安住。然后复以左手作金</a><a name="0558c17" id="0558c17">刚拳。右手持佛入塔中。想如金刚萨埵菩萨</a><a name="0558c18" id="0558c18">持佛入塔。亦得金刚萨埵拥护安住已。复结</a><a name="0558c19" id="0558c19">夜摩天印而作护门</a><a name="0558c20" id="0558c20"><p>夜摩天印</a><a name="0558c21" id="0558c21"><p>以二手作金刚拳。以二中指头相拄成印。作</a><a name="0558c22" id="0558c22">是印护门已。次作发遣。前来初起首造于塔</a><a name="0558c23" id="0558c23">像。或有观想现前或复自来随喜。乃至所请</a><a name="0558c24" id="0558c24">召来一切诸佛贤圣。及彼天龙鬼神。既有请</a><a name="0558c25" id="0558c25">来须却发遣奉请各还本位。结发遣印及念</a><a name="0558c26" id="0558c26">真言</a><a name="0558c27" id="0558c27"><p>发遣印</a><a name="0558c28" id="0558c28"><p>以二手作金刚拳相对少开。二头指竖如针。</a><a name="0558c29" id="0558c29">以二大指相颠倒成印<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180558b.htm'><img src='up.gif' border=0></a>
<a href='T180559a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>