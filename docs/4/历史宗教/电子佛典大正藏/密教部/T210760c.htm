<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1341 大威德陀罗尼经 0760c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1341 大威德陀罗尼经</font> <font face='Arial'>(卷2)</font> <font face='Arial'>T21, p0760c</h2></font><hr>
<span class='old'>
</a><a name="0760b28" id="0760b28">智者当知。此等众生舍此身已。生阎摩罗世。</a><a name="0760b29" id="0760b29">何等为八。转舌舐上及舐下唇。身体恼热求</span><a name="0760c01" id="0760c01">欲得水。论说饮食而但口张。眼目青色如孔</a><a name="0760c02" id="0760c02">雀项。瞳人干燥放粪无尿。右脚先冷而非左</a><a name="0760c03" id="0760c03">足。口言烧我亦云炙我。以右手作卷。何以</a><a name="0760c04" id="0760c04">故。如是悭贪诸过患故。不舍施故而取命终。</a><a name="0760c05" id="0760c05">有如是种如是相状。众生具足命终之时。智</a><a name="0760c06" id="0760c06">者应知。当生阎摩罗世。复有众生十相具足。</a><a name="0760c07" id="0760c07">智者应知。从此舍身当生人间。何等为十。有</a><a name="0760c08" id="0760c08">一众生最后三摩耶时。有如是心安住不动。</a><a name="0760c09" id="0760c09">系缚缘中端正可喜。所欲可作无痛无忧。彼</a><a name="0760c10" id="0760c10">临命终于最后息出入转时。求父母名。求兄</a><a name="0760c11" id="0760c11">弟名。求姊妹名。求朋友知识名。其心不乱其</a><a name="0760c12" id="0760c12">心不迷。其心不谄其心惇直。付嘱父母。嘱</a><a name="0760c13" id="0760c13">累朋友及与知识。相喜乐者。所发业事皆悉</a><a name="0760c14" id="0760c14">付嘱。所有藏伏藏皆悉示人。若世有佛。信如</a><a name="0760c15" id="0760c15">来者。彼称南无佛陀。若非佛世当信外仙。彼</a><a name="0760c16" id="0760c16">称其名作是希有。乃至如是微妙园林河池</a><a name="0760c17" id="0760c17">住处。亦不张口。仰卧端身不作荒言。不受</a><a name="0760c18" id="0760c18">苦恼不恐不惊。身不皴裂亦无恶色。身体柔</a><a name="0760c19" id="0760c19">软转缩任心。有如是等。有如是种如是形相。</a><a name="0760c20" id="0760c20">智者应知。此等众生从此舍身当生人间。往</a><a name="0760c21" id="0760c21">还七返。如地狱众生。从地狱还已还生地狱。</a><a name="0760c22" id="0760c22">彼转业已。地狱舍身当生畜生。彼转身已。从</a><a name="0760c23" id="0760c23">畜生舍身还生畜生中。彼转业已。从地狱畜</a><a name="0760c24" id="0760c24">生舍身已。畜生阎摩罗世。彼转业已。从阎</a><a name="0760c25" id="0760c25">摩罗世。舍身命已还生畜生及以地狱。十四</a><a name="0760c26" id="0760c26">业有三十种相。众生旋转从地狱出生畜生</a><a name="0760c27" id="0760c27">中。从畜生出生阎罗世。从阎罗世还生畜生。</a><a name="0760c28" id="0760c28">从畜生还生地狱。二种三十具足。此六十胜</a><a name="0760c29" id="0760c29">业如来悉知。彼发业处亦知寂静发业处各<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210760b.htm'><img src='up.gif' border=0></a>
<a href='T210761a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>