<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1340 大法炬陀罗尼经 0685a</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1340 大法炬陀罗尼经</font> <font face='Arial'>(卷6)</font> 三法藏品第十二 <font face='Arial'>T21, p0685a</h2></font><hr>
<span class='old'>
</a><a name="0684c28" id="0684c28">云何业缘。佛告毗舍佉。于意云何。初入胎时</a><a name="0684c29" id="0684c29">名为何等。毗舍佉言。世尊。是谓水界名迦罗。</span><a name="0685a01" id="0685a01">逻。佛言。此迦罗逻过初七日复名何等。名頞</a><a name="0685a02" id="0685a02">浮陀。佛复问言。是頞浮陀过七日已复名何</a><a name="0685a03" id="0685a03">等。名蜱罗尸。佛复问言。是蜱罗尸过七日</a><a name="0685a04" id="0685a04">已复名何等。名曰伽那。佛复问言。此伽那者</a><a name="0685a05" id="0685a05">过七日已复名何等。世尊。是迦罗逻。頞浮陀</a><a name="0685a06" id="0685a06">蜱罗尸及伽那等。过是已后。名之为受。佛言。</a><a name="0685a07" id="0685a07">毗舍佉。当知此受本来无实唯有虚妄。虚妄</a><a name="0685a08" id="0685a08">因缘和合而生。因由此故。一切身分支节得</a><a name="0685a09" id="0685a09">生。所谓五疱生故皮肉生。皮肉生故筋骨生。</a><a name="0685a10" id="0685a10">筋骨生故髓脑生。髓脑生故发毛生。发毛生</a><a name="0685a11" id="0685a11">故甲齿生。甲齿生故一切身分支节等生。如</a><a name="0685a12" id="0685a12">是一切身分支节。皆无所从来无有住所。悉</a><a name="0685a13" id="0685a13">从因缘和合而有。如是五阴十二入十八界。</a><a name="0685a14" id="0685a14">相貌形色大小长短。皆亦无所从来无有住</a><a name="0685a15" id="0685a15">处。彼若实有应有去来。如是一切无有住处</a><a name="0685a16" id="0685a16">悉不可知。既无有名。云何可说。毗舍佉。若以</a><a name="0685a17" id="0685a17">父母因缘和合。当于是时。识支托胎。成迦罗</a><a name="0685a18" id="0685a18">逻大。名为藏者。如是毗舍佉。若彼父母不和</a><a name="0685a19" id="0685a19">合时。是则无有迦罗逻大。乃至无有皮肉筋</a><a name="0685a20" id="0685a20">骨及诸髓脑发毛爪齿一切身分。云何得有</a><a name="0685a21" id="0685a21">色形长短五阴十二入十八界十二因缘住处</a><a name="0685a22" id="0685a22">往来也。又若此识不与一滴精水和合处胎</a><a name="0685a23" id="0685a23">中者。形色等物皆不得成。又若不与十二因</a><a name="0685a24" id="0685a24">缘相和合者。乃至老死亦不得生。若无生成。</a><a name="0685a25" id="0685a25">云何而得有名有说。如是毗舍佉。但以十二</a><a name="0685a26" id="0685a26">因缘相续力故。色受想行识等和合而生。如</a><a name="0685a27" id="0685a27">是毗舍佉。此三种言教方便业藏。无有方所</a><a name="0685a28" id="0685a28">无有边际。亦无去来。当知此法无生无灭。无</a><a name="0685a29" id="0685a29">有根本不可穷极。复次毗舍佉。应当知是三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210684c.htm'><img src='up.gif' border=0></a>
<a href='T210685b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>