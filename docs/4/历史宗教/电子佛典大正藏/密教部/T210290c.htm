<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1262 佛说鬼子母经 0290c</TITLE>
</head> 
<BODY id='T21' onbeforeprint='hide()' onafterprint='show()'>

<font face='Arial'><h2>No. 1262 佛说鬼子母经</font> <font face='Arial'>(卷1)</font> <font face='Arial'>T21, p0290c</h2></font><hr>
<span class='old'>
<p><p></span><a name="0290c01" id="0290c01"></a><a name="0290c02" id="0290c02"><p><b>　　<A NAME="n324"></A>No. 1262</b></a><a name="0290c03" id="0290c03"><p class='juan'>
佛说鬼子母经</p>
</a><a name="0290c04" id="0290c04"></a><a name="0290c05" id="0290c05"><p><span class='byline'>　　　　失译人今附西晋录</span><br></a><a name="0290c06" id="0290c06"><p>佛游大兜国。时国中有一母人。多子性极恶。</a><a name="0290c07" id="0290c07">常喜行盗人子杀啖之。亡子家亦不知何谁</a><a name="0290c08" id="0290c08">取者。行街里啼哭。人已还共议。如是非一</a><a name="0290c09" id="0290c09">日。阿难及众沙门。出行辄见啼哭人。已还</a><a name="0290c10" id="0290c10">共议。伤哀亡子家。佛即知众沙门议。佛到众</a><a name="0290c11" id="0290c11">沙门所。佛问众沙门。向者何等议众沙门。阿</a><a name="0290c12" id="0290c12">难白佛言。向者出行分卫。见街里有啼哭人</a><a name="0290c13" id="0290c13">众多。即问啼哭人。汝何为啼哭。报言。生亡我</a><a name="0290c14" id="0290c14">子。不知尸死处所。如是啼哭者非一家皆亡</a><a name="0290c15" id="0290c15">子。佛便为阿难众沙门说。是国中盗人子者。</a><a name="0290c16" id="0290c16">非凡人故。现鬼子母。今生作人。喜行盗人子。</a><a name="0290c17" id="0290c17">是母有千子。五百子在天上。五百子在世间。</a><a name="0290c18" id="0290c18">千子皆为鬼王。一王者从数万鬼。如是五百</a><a name="0290c19" id="0290c19">鬼王。在天上娆诸天。五百鬼王。在世间娆帝</a><a name="0290c20" id="0290c20">王人民如是。五百鬼王。天亦无奈何。阿难白</a><a name="0290c21" id="0290c21">佛言。鬼子母来在是国中。今宁可敕令不盗</a><a name="0290c22" id="0290c22">人子耶。佛言大善。可令不复盗人子。阿难问</a><a name="0290c23" id="0290c23">佛言。当用何等方便。使不复盗人子耶。佛便</a><a name="0290c24" id="0290c24">语阿难。到是母所居。众沙门共伺是母出已。</a><a name="0290c25" id="0290c25">后悉敛取子。来着精舍中逃之。众沙门即往。</a><a name="0290c26" id="0290c26">伺是母出行。随后敛取子。得千数子。逃着</a><a name="0290c27" id="0290c27">精舍中。是母便复行盗人子。来入舍中。不见</a><a name="0290c28" id="0290c28">其子。便舍他人子。不敢复杀。便行索其子。</a><a name="0290c29" id="0290c29">遍舍中不知其子处。便出行至街里遍城中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T210290b.htm'><img src='up.gif' border=0></a>
<a href='T210291a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>