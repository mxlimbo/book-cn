<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0985 佛说大孔雀咒王经 0477a</TITLE>
</head> 
<BODY id='T19' onbeforeprint='hide()' onafterprint='show()'>

<font face='Arial'><h2>No. 985 佛说大孔雀咒王经</font> <font face='Arial'>(卷3)</font> <font face='Arial'>T19, p0477a</h2></font><hr>
<span class='old'>
</a><a name="0476c28" id="0476c28">如指许。须八百片每诵咒。咒之一遍投于火</a><a name="0476c29" id="0476c29">中。并苏芥子。若于其方有尸婆鸣叫者(是野干鸣)</span><a name="0477a01" id="0477a01">如前所说随方供养之物而陈设之。及诸同</a><a name="0477a02" id="0477a02">伴皆不应恐怖。此则是其咒成就相若无好</a><a name="0477a03" id="0477a03">相事不成者取叶上五丸咒八百遍。即得随</a><a name="0477a04" id="0477a04">愿事皆成就。自取金丸置于口中。同伴人随</a><a name="0477a05" id="0477a05">情与一。皆不须咽随处举之。若更有余人可</a><a name="0477a06" id="0477a06">于供养食中。取如酸枣许令各食之。除一切</a><a name="0477a07" id="0477a07">病所求随愿更有别法应往置死尸处。或向</a><a name="0477a08" id="0477a08">四衢道中。作前坛法勿安画像。但置四方天</a><a name="0477a09" id="0477a09">神共相拥护。饮食供养香花等物。并烧炉火</a><a name="0477a10" id="0477a10">及以咒綖法。若得成所作随意。夜见好梦</a><a name="0477a11" id="0477a11">梦见好车及上妙牛象。或见高山果树。或目</a><a name="0477a12" id="0477a12">身升上及胜堂殿。并见父母及余贵人。自着</a><a name="0477a13" id="0477a13">上衣遇善知识。或见少女及童男童女。具妙</a><a name="0477a14" id="0477a14">庄严得上床褥。种种花果吉祥之事。或见天</a><a name="0477a15" id="0477a15">神报其实语。或见乳酪种种苗稼生肉鲜鱼。</a><a name="0477a16" id="0477a16">或见好马及孔雀等。此即皆是吉祥之相。若</a><a name="0477a17" id="0477a17">异此者即非善瑞。谓若梦见驴骡骆驼。猿猴</a><a name="0477a18" id="0477a18">猪犬蛇蝎猫鼠。鸱枭雕鹫露形无依。及恶</a><a name="0477a19" id="0477a19">盘器干樵空舍。停尸林薮江河涸竭。毗那也</a><a name="0477a20" id="0477a20">迦(是为障碍神头如象头身如人体西方俗人皆多供养)此等皆是不吉利相。</a><a name="0477a21" id="0477a21">凡于于一切作咒法时。应作如前拥护之法。</a><a name="0477a22" id="0477a22">若于一切恐怖之处。或于一切病苦之时。如</a><a name="0477a23" id="0477a23">前作法所有疫病。灾厄枉死皆得消散。若小</a><a name="0477a24" id="0477a24">儿病或被鬼持。以孔雀尾拂拭咒之即得离</a><a name="0477a25" id="0477a25">苦。或以咒索系持皆蒙除愈。若作其余坛场</a><a name="0477a26" id="0477a26">咒法。事未成就由作如是孔雀王法。所余诸</a><a name="0477a27" id="0477a27">事亦皆成办。如世尊说。假令人造五逆重罪。</a><a name="0477a28" id="0477a28">若能七度作此坛法事亦得成。或令心定能</a><a name="0477a29" id="0477a29">除众病此据本意。有净信心事皆得成非不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T190476c.htm'><img src='up.gif' border=0></a>
<a href='T190477b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>