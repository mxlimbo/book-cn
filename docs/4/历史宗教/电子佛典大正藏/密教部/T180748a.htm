<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0896 妙臂菩萨所问经 0748a</TITLE>
</head> 
<BODY id='T18' onbeforeprint='hide()' onafterprint='show()'>

<font face='Arial'><h2>No. 896 妙臂菩萨所问经</font> <font face='Arial'>(卷1)</font> 选求胜处分第二 <font face='Arial'>T18, p0748a</h2></font><hr>
<span class='old'>
</a><a name="0747c28" id="0747c28">门处。缘彼婆罗门执性无惭我慢所覆。又复</a><a name="0747c29" id="0747c29">外道若见行人。执持应器巡行乞食。修于佛</span><a name="0748a01" id="0748a01">法诵念真言者。便生嗔恚而欲障难。谓行人</a><a name="0748a02" id="0748a02">言。汝若本族婆罗门者。可修婆罗门法。奉行</a><a name="0748a03" id="0748a03">六法多闻净行。信重诸天为臣事王。亦须娶</a><a name="0748a04" id="0748a04">妻生男继种。若行此者是汝解脱。云何诵持</a><a name="0748a05" id="0748a05">释教真言信行佛法。行人若是刹帝利种。而</a><a name="0748a06" id="0748a06">作是言汝刹帝利种。应可奉行王法。绍继王</a><a name="0748a07" id="0748a07">位。云何诵持佛教真言。背自本宗而求解脱。</a><a name="0748a08" id="0748a08">乃至毗舍首陀之类。皆说本宗本事而得解</a><a name="0748a09" id="0748a09">脱。不合持诵佛教真言以求解脱。以嗔火烧</a><a name="0748a10" id="0748a10">心种种绮语。多作方便而为障难。恼乱行人</a><a name="0748a11" id="0748a11">使令退心。修正道者依时乞食。不同外道过</a><a name="0748a12" id="0748a12">午而食。凡乞食处勿往外道之家。及多外道</a><a name="0748a13" id="0748a13">之处。若论善恶因果之法。能造善法当证涅</a><a name="0748a14" id="0748a14">盘。若作恶业终堕苦趣。善恶之果非由种</a><a name="0748a15" id="0748a15">族。但为世间妄分别故</a><a name="0748a16" id="0748a16"><p>复次众生无始以来。垢秽之身不由食净得</a><a name="0748a17" id="0748a17">身心净。诸恶远离常修善法。以此方得身心</a><a name="0748a18" id="0748a18">清净。譬如有人。身患疮故求药涂疮。唯望</a><a name="0748a19" id="0748a19">除差不望余故。行人吃食但为除饥不为适</a><a name="0748a20" id="0748a20">悦。又如有人陷于难处。饥饿所逼杀子而食。</a><a name="0748a21" id="0748a21">为除饥苦非贪滋味。行人吃食亦复如是。吃</a><a name="0748a22" id="0748a22">食之法由如秤物。物非轻重秤自平正。行人</a><a name="0748a23" id="0748a23">吃食亦复如是。不得过量亦勿减少。但可支</a><a name="0748a24" id="0748a24">持勿伤饥饱。又如朽舍换柱所免崩摧。以油</a><a name="0748a25" id="0748a25">膏辖贵在前进。行人吃食亦复如是。但为支</a><a name="0748a26" id="0748a26">持非为滋味。是故佛言欲界有情依食而住。</a><a name="0748a27" id="0748a27">又复行人虽吃食饮支持于身。恒观此身</a><a name="0748a28" id="0748a28">由如芭蕉无有坚实。常此制心不住贪爱。凡</a><a name="0748a29" id="0748a29">乞食时持钵巡行次第而乞。常须思念世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T180747c.htm'><img src='up.gif' border=0></a>
<a href='T180748b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>