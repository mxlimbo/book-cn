<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1095 不空罥索咒心经 0406c</TITLE>
</head> 
<BODY id='T20' onbeforeprint='hide()' onafterprint='show()'>

<font face='Arial'><h2>No. 1095 不空罥索咒心经</font> <font face='Arial'>(卷1)</font> <font face='Arial'>T20, p0406c</h2></font><hr>
<span class='old'>
</a><a name="0406b28" id="0406b28">其谄曲虚诳之心。闻我所说不空罥索咒心。</a><a name="0406b29" id="0406b29">诈现受持。若自书若令他书。若为他说令其</span><a name="0406c01" id="0406c01">听受。乃至向彼傍生耳边诵此咒心。及思惟</a><a name="0406c02" id="0406c02">神咒章句。不毁谤故无相故。无生故无分别</a><a name="0406c03" id="0406c03">故。迟至故无作故。离染故平等故不舍故离</a><a name="0406c04" id="0406c04">蕴故。如是修习相应方便。由此忆念佛功德</a><a name="0406c05" id="0406c05">力。彼十方面各有千佛出现其前。行者见已</a><a name="0406c06" id="0406c06">所有罪业皆悉销灭。世尊我今略说。乃至有</a><a name="0406c07" id="0406c07">人抄写此经。置于家中礼拜供养。亦得无量</a><a name="0406c08" id="0406c08">无边福德。何况受持读诵之者。世尊若有众</a><a name="0406c09" id="0406c09">生。各各自为欲胜他故。或怖主故怖怨仇故。</a><a name="0406c10" id="0406c10">怖恶兽故怖危难故。或随他故求尊贵故求</a><a name="0406c11" id="0406c11">财宝故。听闻如是神咒心经。虽复听闻不生</a><a name="0406c12" id="0406c12">恭敬。或致诽谤轻慢毁訾。由观自在菩萨威</a><a name="0406c13" id="0406c13">神力故。令如是人亦生胜福。譬如有人。取栴</a><a name="0406c14" id="0406c14">檀香或沉麝等。骂詈毁訾而碎抹之用涂其</a><a name="0406c15" id="0406c15">身。而彼香等终无是念。此人毁訾我故。吝</a><a name="0406c16" id="0406c16">其香气而不与之而栴檀等本性芬馥作其香</a><a name="0406c17" id="0406c17">事。世尊此神咒心亦复如是。虽有诽谤毁訾。</a><a name="0406c18" id="0406c18">或复谄诈书写受持供养。而皆与作善根因</a><a name="0406c19" id="0406c19">缘。生生之处。常不舍离戒定智慧福德资粮。</a><a name="0406c20" id="0406c20">于当来世戒香具足。世尊若有善男子善女</a><a name="0406c21" id="0406c21">人。若苾刍苾刍尼。邬波索迦邬波斯迦。于月</a><a name="0406c22" id="0406c22">八日专心斋戒不杂余语。诵此不空罥索咒</a><a name="0406c23" id="0406c23">心七遍。彼人现身得二十种殊胜利益。云何</a><a name="0406c24" id="0406c24">二十。一者身无余病。二者由先作业有诸疾</a><a name="0406c25" id="0406c25">病速得销灭。三者其身光泽皮肤细软见者</a><a name="0406c26" id="0406c26">欢喜。四者众人爱敬密护诸根。五者当得财</a><a name="0406c27" id="0406c27">宝。六者得财宝已不为盗贼之所劫掠。七者</a><a name="0406c28" id="0406c28">不为水火之所漂焚。八者不为王力之所侵</a><a name="0406c29" id="0406c29">夺。九者所作事业皆善成办。十者所种苗稼。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T200406b.htm'><img src='up.gif' border=0></a>
<a href='T200407a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>