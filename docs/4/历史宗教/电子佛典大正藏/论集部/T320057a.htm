<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1635 大乘宝要义论 0057a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1635 大乘宝要义论</font> <font face='Arial'>(卷3)</font> <font face='Arial'>T32, p0057a</h2></font><hr>
<span class='old'>
</a><a name="0056c28" id="0056c28">倨放逸。或见菩萨出家圆满常以智行求相</a><a name="0056c29" id="0056c29">应法。悍劳忍苦大风大热。悉能甘受。血肉</span><a name="0057a01" id="0057a01">销瘦容貌丑恶。而前菩萨如是见彼胜功能</a><a name="0057a02" id="0057a02">已生欺慢意。彼有善说而不听受。而复增起</a><a name="0057a03" id="0057a03">骄倨痴慢。此为菩萨魔力钩制</a><a name="0057a04" id="0057a04"><p>又云。有四种法能于大乘而为障难。一者显</a><a name="0057a05" id="0057a05">露己德。二者隐覆他德。三者我慢炽盛。四者</a><a name="0057a06" id="0057a06">忿恚坚固。又诸菩萨勿应以发菩提心便为</a><a name="0057a07" id="0057a07">喜足。然当广修相应胜行</a><a name="0057a08" id="0057a08"><p>此中应问。在家菩萨云何所行。答如勇授长</a><a name="0057a09" id="0057a09">者问经云。佛言。长者。在家菩萨虽处其家。常</a><a name="0057a10" id="0057a10">修正士所行诸业。非正士所行而实不作。依</a><a name="0057a11" id="0057a11">法受用不以非法。艰苦希求正命自资。不以</a><a name="0057a12" id="0057a12">邪命而活。不恼他人。自所得利虽常受用起</a><a name="0057a13" id="0057a13">无常观。广以实法而行布施大舍无吝。尊事</a><a name="0057a14" id="0057a14">父母。于妻子奴婢及作事人乃至朋友知识。</a><a name="0057a15" id="0057a15">常以正法而相教示。又复何等是在家菩萨</a><a name="0057a16" id="0057a16">不正所行。如出家障难经云。佛告尊者大名</a><a name="0057a17" id="0057a17">言。汝今当知。诸生盲者。聋者哑者。及旋陀</a><a name="0057a18" id="0057a18">罗不知乐者。多毁谤者。谄曲者。不男者。常为</a><a name="0057a19" id="0057a19">仆使者。转女人身者。驼驴猪狗乃至毒蛇。如</a><a name="0057a20" id="0057a20">是等类。世世生生于佛教中不生爱乐。又复</a><a name="0057a21" id="0057a21">大名。在家菩萨若有四种法者。是为难事。一</a><a name="0057a22" id="0057a22">者于先佛所曾种善根诸有情类。及求出离</a><a name="0057a23" id="0057a23">心者。乐圣道心者。于彼若作障难。此为在家</a><a name="0057a24" id="0057a24">菩萨第一难事。二者贪着财宝子息眷属不信</a><a name="0057a25" id="0057a25">业报。若男若女若妻子等诸亲眷属。于富贵</a><a name="0057a26" id="0057a26">中舍欲出家者。若于彼等作障难者。此为在</a><a name="0057a27" id="0057a27">家菩萨第二难事。三者在家菩萨毁谤正法。</a><a name="0057a28" id="0057a28">未闻之法虽复听受。闻已不信返生毁谤。此</a><a name="0057a29" id="0057a29">为在家菩萨第三难事。四者于具戒德沙门<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320056c.htm'><img src='up.gif' border=0></a>
<a href='T320057b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>