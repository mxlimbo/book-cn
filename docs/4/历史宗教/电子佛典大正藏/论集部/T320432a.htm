<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1648 解脱道论 0432a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1648 解脱道论</font> <font face='Arial'>(卷7)</font> 行门品第八之一 <font face='Arial'>T32, p0432a</h2></font><hr>
<span class='old'>
</a><a name="0431c28" id="0431c28">间心生厌患。此谓智相应念。于是坐禅人。</a><a name="0431c29" id="0431c29">忧相应惊相应中相应不应修行。何以故不</span><a name="0432a01" id="0432a01">能除过患。唯智相应勤修行。能除过患。死者</a><a name="0432a02" id="0432a02">有三种。等死断死念念死。云何名等死。依</a><a name="0432a03" id="0432a03">修众生此谓等死。名断死者。谓阿罗汉烦</a><a name="0432a04" id="0432a04">恼已断。名念念死者。诸行念念灭。复次死</a><a name="0432a05" id="0432a05">有二种。不时节死时节死。或自杀或他杀。或</a><a name="0432a06" id="0432a06">以病。或无因缘中间死。此谓不时节死。或</a><a name="0432a07" id="0432a07">寿命尽乃至老死。此谓时节死。应念此二种</a><a name="0432a08" id="0432a08">死。复次以八行。先师所说修念死。如凶恶人</a><a name="0432a09" id="0432a09">逐。以无因缘。以本取。以身多属。以寿命无力</a><a name="0432a10" id="0432a10">故。以久远分别。以无相故。以刹那故。问曰。</a><a name="0432a11" id="0432a11">云何以凶恶逐修行念死。答曰。如被杀人将</a><a name="0432a12" id="0432a12">往杀处。以凶恶人拔刀随逐。彼见凶恶人</a><a name="0432a13" id="0432a13">拔刀随后。如是思惟。此人杀我。何时我当</a><a name="0432a14" id="0432a14">死。我行一一步于何步当死。我去必死。我住</a><a name="0432a15" id="0432a15">必死。我坐必死。我眠必死。如是坐禅人以凶</a><a name="0432a16" id="0432a16">恶人逐故。当修念死。问曰。云何以无因缘故</a><a name="0432a17" id="0432a17">修念死。答曰。无因缘无方便以生能令不</a><a name="0432a18" id="0432a18">死。如日月出无因缘无方便能令不没。如是</a><a name="0432a19" id="0432a19">无因缘故修念死。问曰。云何以本取故修念</a><a name="0432a20" id="0432a20">死。答曰。彼先多财王大乘王大神力大善见</a><a name="0432a21" id="0432a21">王顶生王等。彼一切王皆入死法。复次昔</a><a name="0432a22" id="0432a22">诸仙人大神通大神力。毗沙蜜多阇摩达梨</a><a name="0432a23" id="0432a23">仙人身出水火。复入死法。复次先声闻。有</a><a name="0432a24" id="0432a24">大智慧有大神通有大神力。舍利弗目犍连</a><a name="0432a25" id="0432a25">等。彼入死法。复次诸缘觉人。自生无师一</a><a name="0432a26" id="0432a26">切功德成就。亦入死法。复次诸如来应供正</a><a name="0432a27" id="0432a27">觉无量无上明行具足。到功德彼岸亦入死</a><a name="0432a28" id="0432a28">法。何况于我少时寿命。不当入死法。如是以</a><a name="0432a29" id="0432a29">先取故修念死。问曰。云何以身多属故修<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320431c.htm'><img src='up.gif' border=0></a>
<a href='T320432b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>