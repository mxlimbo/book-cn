<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1635 大乘宝要义论 0072a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1635 大乘宝要义论</font> <font face='Arial'>(卷9)</font> <font face='Arial'>T32, p0072a</h2></font><hr>
<span class='old'>
</a><a name="0071c28" id="0071c28">无愿智慧法中即不违害。又于如是诸烦恼</a><a name="0071c29" id="0071c29">中。智者以智于彼染着烦恼诸有情所对住</span><a name="0072a01" id="0072a01">其前起悲愍心为说无我无有情法。令其离</a><a name="0072a02" id="0072a02">染。此即是为真实持律。阿阇世王经云。佛言。</a><a name="0072a03" id="0072a03">阿难。我今实言告汝。若有造五无间罪者。得</a><a name="0072a04" id="0072a04">闻如是正法已能生胜解。我不说彼人有业</a><a name="0072a05" id="0072a05">及业障。阿难。以要言之。此所宣说甚深正法。</a><a name="0072a06" id="0072a06">应生胜解广大称赞。数于彼彼经中专勤听</a><a name="0072a07" id="0072a07">受不离善巧方便菩萨应当如是勤行说甚深</a><a name="0072a08" id="0072a08">法。是故慧及方便二法不离。是为菩萨相应</a><a name="0072a09" id="0072a09">正法。维摩诘经云。无方便慧缚。有方便慧</a><a name="0072a10" id="0072a10">解。何谓无方便慧缚。若菩萨于空无相无愿</a><a name="0072a11" id="0072a11">法中调伏其心。不以相好庄严佛土成熟有</a><a name="0072a12" id="0072a12">情。此即是为无方便慧缚。何谓有方便慧解。</a><a name="0072a13" id="0072a13">若菩萨能以相好庄严佛土成熟有情。于空</a><a name="0072a14" id="0072a14">无相无愿法中调伏其心。习力勤行而不疲</a><a name="0072a15" id="0072a15">懈。此即是为有方便慧解。何谓无慧方便缚。</a><a name="0072a16" id="0072a16">若菩萨于诸见烦恼生起随逐有所住着。然</a><a name="0072a17" id="0072a17">复发起一切善根回向无上菩提。此即是为</a><a name="0072a18" id="0072a18">无慧方便缚。何谓有慧方便解。若菩萨于诸</a><a name="0072a19" id="0072a19">见烦恼生起随逐断诸有着。而发起一切善根</a><a name="0072a20" id="0072a20">回向无上菩提悉无所取。此即是为有慧方</a><a name="0072a21" id="0072a21">便解。此等慧及方便二法和合。当知皆是菩</a><a name="0072a22" id="0072a22">萨之行。云何是菩萨行。所谓非凡夫行。非贤</a><a name="0072a23" id="0072a23">圣行。是菩萨行。在于生死不为染污。在于涅</a><a name="0072a24" id="0072a24">槃不永寂灭。是菩萨行。虽求四谛智亦不非</a><a name="0072a25" id="0072a25">时取证涅槃。是菩萨行。虽观内空而常思念</a><a name="0072a26" id="0072a26">于三有中示现受生。是菩萨行。虽观无生而</a><a name="0072a27" id="0072a27">不入正位。是菩萨行。虽摄一切有情而不染</a><a name="0072a28" id="0072a28">着。是菩萨行。虽行于空而常勤求诸相功德。</a><a name="0072a29" id="0072a29">是菩萨行。虽行无作而勤修一切善行获得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320071c.htm'><img src='up.gif' border=0></a>
<a href='T320072b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>