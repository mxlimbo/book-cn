<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670B 那先比丘经 0717b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670B 那先比丘经</font> <font face='Arial'>(卷3)</font> <font face='Arial'>T32, p0717b</h2></font><hr>
<span class='old'>
</a><a name="0717a28" id="0717a28">王有久古之书。念言某帝某年时书也。是为</a><a name="0717a29" id="0717a29">读书生念。十六王复问那先。何等为曾有所</span><a name="0717b01" id="0717b01">寄更见生念者。那先言若人有所寄。更眼见</a><a name="0717b02" id="0717b02">之便生念。是为所寄生念。王言善哉。王复问</a><a name="0717b03" id="0717b03">那先。佛宁悉知去事甫始当来事耶。那先言</a><a name="0717b04" id="0717b04">然。佛悉知之。王言假令佛悉知诸事者。何故</a><a name="0717b05" id="0717b05">不一时教诸弟子。何故稍稍教之。那先问王。</a><a name="0717b06" id="0717b06">国中宁有医师无。王言有医师。宁能悉知天</a><a name="0717b07" id="0717b07">下诸药不。王言能悉识知诸药。那先问王。其</a><a name="0717b08" id="0717b08">医师治病。为一时与药。稍稍与之王言人未</a><a name="0717b09" id="0717b09">病。不可豫与药。应病乃与药耳。那先言佛虽</a><a name="0717b10" id="0717b10">悉知去来见在之事。亦不可一时悉教天下</a><a name="0717b11" id="0717b11">人。当稍稍授经戒令奉行之耳。王言善哉。王</a><a name="0717b12" id="0717b12">复问那先。卿曹沙门言。人在世间作恶。至百</a><a name="0717b13" id="0717b13">岁临欲死时念佛。死后者皆得生天上。我不</a><a name="0717b14" id="0717b14">信是语。复言杀一生死即当入泥犁中。我不</a><a name="0717b15" id="0717b15">信是语。那先问王。如人持小石置水上。石浮</a><a name="0717b16" id="0717b16">耶没耶。王言其石没。那先言如令持百枚大</a><a name="0717b17" id="0717b17">石置船上。其船宁没不。王言不没。那先言船</a><a name="0717b18" id="0717b18">中百枚大石因船故不得没。人虽有本恶。一</a><a name="0717b19" id="0717b19">时念佛。用是故不入泥犁中。便得生天上。其</a><a name="0717b20" id="0717b20">小石没者如人作恶。不知佛经死后便入泥</a><a name="0717b21" id="0717b21">犁中。王言善哉。王复问那先。卿曹用何等故</a><a name="0717b22" id="0717b22">行学道作沙门。那先言我以过去苦现在苦</a><a name="0717b23" id="0717b23">当来苦。欲弃是诸苦。不欲复受更。故行学道</a><a name="0717b24" id="0717b24">作沙门。王复问那先。苦乃在后世。何为豫学</a><a name="0717b25" id="0717b25">道作沙门。那先问王。王宁有敌国怨家欲相</a><a name="0717b26" id="0717b26">攻击不。王言然。有敌国怨家。常欲相攻击也。</a><a name="0717b27" id="0717b27">那先问王。敌主临来时。王乃作斗具备守掘</a><a name="0717b28" id="0717b28">堑耶。当豫作之乎。王言当豫有储待。那先问</a><a name="0717b29" id="0717b29">王。用何等故豫作储待。王言备敌来无时故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320717a.htm'><img src='up.gif' border=0></a>
<a href='T320717c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>