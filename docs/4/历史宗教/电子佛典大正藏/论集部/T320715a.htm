<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670B 那先比丘经 0715a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670B 那先比丘经</font> <font face='Arial'>(卷2)</font> <font face='Arial'>T32, p0715a</h2></font><hr>
<span class='old'>
</a><a name="0714c28" id="0714c28">长在泥犁中老过尽乃当死。王言善哉。王复</a><a name="0714c29" id="0714c29">问那先。卿曹诸沙门言。天下地皆在水上。水</span><a name="0715a01" id="0715a01">在风上。风在空上。我不信是也。那先便前取</a><a name="0715a02" id="0715a02">王书水适以三指撮举之问王言。是中水为</a><a name="0715a03" id="0715a03">风所持不。王言然。为风所持。那先言风持水</a><a name="0715a04" id="0715a04">亦如是。王言善哉。王复问那先言。泥洹道皆</a><a name="0715a05" id="0715a05">过去无所复有耶。那先言泥洹道无所复有</a><a name="0715a06" id="0715a06">也。那先言愚痴之人径来索内外身爱。坐是</a><a name="0715a07" id="0715a07">故不能得度脱于老病死。那先言智者学道</a><a name="0715a08" id="0715a08">人内外身不着也。人无有恩爱无有恩爱者</a><a name="0715a09" id="0715a09">无贪欲。无贪欲者无有胞胎。无有胞胎者不</a><a name="0715a10" id="0715a10">生不老。不生不老不病不死。不病不忧不</a><a name="0715a11" id="0715a11">哭。不忧不哭不内心痛。便得泥洹道。王言</a><a name="0715a12" id="0715a12">善哉。王复问那先言。诸学道者悉能得泥洹</a><a name="0715a13" id="0715a13">道不。那先言不能悉得泥洹道也。正向善道</a><a name="0715a14" id="0715a14">者学知正事。当所奉行者奉行之。不当奉</a><a name="0715a15" id="0715a15">行者远弃之当所念者念。不当所念者弃之。</a><a name="0715a16" id="0715a16">人如是者得泥洹道。王言善哉。王复问那先。</a><a name="0715a17" id="0715a17">人不得泥洹道者。宁知泥洹道为快不。那先</a><a name="0715a18" id="0715a18">言然。虽未得泥洹道。由知泥洹道为快也。王</a><a name="0715a19" id="0715a19">言人未得泥洹道者。何以知为快耶。那先问</a><a name="0715a20" id="0715a20">王言。人生未尝截手足为痛处。王言人虽未</a><a name="0715a21" id="0715a21">尝更截手足。由知为痛也。那先言何用知为</a><a name="0715a22" id="0715a22">痛也。王言其人截手足时呻呼用是知为痛。</a><a name="0715a23" id="0715a23">那先言人亦如是。前得泥洹道者转相语泥</a><a name="0715a24" id="0715a24">洹道快。用是故信之。王言善哉。王复问那先。</a><a name="0715a25" id="0715a25">那先宁曾见佛不。那先言未曾见也。王言那</a><a name="0715a26" id="0715a26">先诸师宁曾见佛不。那先言诸师亦不见佛</a><a name="0715a27" id="0715a27">也。如使那先及诸师不见佛者定为无有佛</a><a name="0715a28" id="0715a28">也。那先问王言。王见五百水所合聚处不。王</a><a name="0715a29" id="0715a29">言我不见也。那先言王父及太父皆见是水<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320714c.htm'><img src='up.gif' border=0></a>
<a href='T320715b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>