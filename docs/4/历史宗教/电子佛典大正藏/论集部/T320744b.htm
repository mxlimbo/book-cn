<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0744b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷12)</font> <font face='Arial'>T32, p0744b</h2></font><hr>
<span class='old'>
</a><a name="0744a28" id="0744a28">来。弟子受教。即住彼所。乃为主者之所执缚。</a><a name="0744a29" id="0744a29">此亦说名不清净持戒</span><a name="0744b01" id="0744b01"><p>复有比丘。住阿兰若。修寂静行。入里乞食。误</a><a name="0744b02" id="0744b02">过淫舍。彼女问曰。持戒比丘。何故来此非解</a><a name="0744b03" id="0744b03">脱处。若乐和合。当入火坑。如是比丘。难居空</a><a name="0744b04" id="0744b04">闲。不善观察。为彼讥诃。此亦说名不清净持</a><a name="0744b05" id="0744b05">戒</a><a name="0744b06" id="0744b06"><p>有二比丘。住阿兰若。然实无德。自谓有德。随</a><a name="0744b07" id="0744b07">诸商人。入于大海。暴恶黑风。非时而起。波涛</a><a name="0744b08" id="0744b08">汹涌。咸生惊怖。水族诸兽。摩竭鱼等。交横往</a><a name="0744b09" id="0744b09">返。触坏船舫。彼诸人众。纷扰悲号。或得浮</a><a name="0744b10" id="0744b10">济。或为沉溺。时老比丘。坠水中已。顾己衰</a><a name="0744b11" id="0744b11">朽。命不能脱。即解浮囊。与其同伴。彼既得</a><a name="0744b12" id="0744b12">已。多取珍宝摩尼珠等。遂丧其命。此则名为</a><a name="0744b13" id="0744b13">不清净持戒。次复明彼清净持戒。有一比丘。</a><a name="0744b14" id="0744b14">涉于远道。乃为贼辈。悉夺其衣。中有一人。先</a><a name="0744b15" id="0744b15">作沙门。知其护戒。语彼徒曰。以草系缚。舍之</a><a name="0744b16" id="0744b16">而去。比丘专念佛所制戒。一切草叶。不得挽</a><a name="0744b17" id="0744b17">绝。伏于道侧。不敢少动。遇王畋猎。遥见疑</a><a name="0744b18" id="0744b18">是裸形外道。我慢不起。即往诘之。知是比</a><a name="0744b19" id="0744b19">丘。为护净戒。不伤草叶。王叹希有。乃令释</a><a name="0744b20" id="0744b20">之。为设饮食。复施其衣。此则名为清净持</a><a name="0744b21" id="0744b21">戒</a><a name="0744b22" id="0744b22"><p>有二比丘。自远方来。欲往供养如来舍利。途</a><a name="0744b23" id="0744b23">涉辛勤。欲求水饮。第一比丘。为渴所逼。不暇</a><a name="0744b24" id="0744b24">观视。即饮其水。第二比丘。虽亦渴乏。验水有</a><a name="0744b25" id="0744b25">虫。谓其侣曰。宁自渴绝。无伤他命。不应违</a><a name="0744b26" id="0744b26">犯世尊戒律。端坐林下。忍渴而终。以是缘故。</a><a name="0744b27" id="0744b27">生忉利天。见佛闻法。证预流果。此则名为清</a><a name="0744b28" id="0744b28">净持戒</a><a name="0744b29" id="0744b29"><p>有优婆塞。久修梵行。忽尔其舍为火所焚诫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320744a.htm'><img src='up.gif' border=0></a>
<a href='T320744c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>