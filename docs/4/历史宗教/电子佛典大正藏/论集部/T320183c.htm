<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0183c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷2)</font> 天住处品第八 <font face='Arial'>T32, p0183c</h2></font><hr>
<span class='old'>
</a><a name="0183b28" id="0183b28">柯呵梨多。是诸池内。有四宝船。泛漾其中。复</a><a name="0183b29" id="0183b29">有八种水戏之具。一者。跳入水楼。二者。以七</span><a name="0183c01" id="0183c01">宝涵。注水灌身。三者。击水之具。以为音乐。</a><a name="0183c02" id="0183c02">四者。水溅以为嬉戏五水轮车。六者。浮屋。</a><a name="0183c03" id="0183c03">七者。宝轮鷿鶙。八者。绳楼自缒。旋回击</a><a name="0183c04" id="0183c04">荡。其中男女诸天乘船游戏。随心迟速。空中</a><a name="0183c05" id="0183c05">诸花自然来集。庄严天身。乃至多有诸天殿</a><a name="0183c06" id="0183c06">堂。皆悉遍满。亦复如是。是法堂外有大园</a><a name="0183c07" id="0183c07">林。金城围绕。周回一千由旬。城高一由旬。</a><a name="0183c08" id="0183c08">埤堄半由旬。其门高二由旬。十十由旬。有</a><a name="0183c09" id="0183c09">一一门。九十九门有一小门。是诸门者。众</a><a name="0183c10" id="0183c10">宝所成。摩尼妙宝之所庄严。譬如北地妙好</a><a name="0183c11" id="0183c11">氍毹。种种雕饰。是门又有四军防卫。并如上</a><a name="0183c12" id="0183c12">说。外七重宝栅。亦如上说。七重多罗树林之</a><a name="0183c13" id="0183c13">所围绕。亦如上说。其树中间有诸宝池。相去</a><a name="0183c14" id="0183c14">百弓。种种庄严。亦如上说。五种宝花。亦如上</a><a name="0183c15" id="0183c15">说。及四宝船。亦如上说。池岸五种宝树。亦</a><a name="0183c16" id="0183c16">如上说。乃至四宝堂殿。诸男女天之所住处。</a><a name="0183c17" id="0183c17">是城外边三重宝堑。余如上说。一一堑者。广</a><a name="0183c18" id="0183c18">二由旬。深一由旬半。形如壶口。下广上狭。天</a><a name="0183c19" id="0183c19">水盈满。并如上说。是堑间地。有诸淫女。堂殿</a><a name="0183c20" id="0183c20">罗列。三重堑外。七宝树林之所围绕。亦如上</a><a name="0183c21" id="0183c21">说。是时外林中。一切诸花。开敷鲜荣。诸女</a><a name="0183c22" id="0183c22">天等音乐讴歌。时诸天子从法堂城出。入是</a><a name="0183c23" id="0183c23">园中。相与观听。是中天子亦奏音乐时。诸女</a><a name="0183c24" id="0183c24">天从善法堂。出园观看。因如是事。男女诸天</a><a name="0183c25" id="0183c25">恒受戏乐。从其大城西北角门。取善法堂门。</a><a name="0183c26" id="0183c26">二十由旬。广十由旬。其地平滑。琉璃所成。可</a><a name="0183c27" id="0183c27">爱柔软众宝庄严。譬如北地妙好氍毹。人非</a><a name="0183c28" id="0183c28">人等。象马花树。种种具足。又如耳珰众宝合</a><a name="0183c29" id="0183c29">成。其路亦尔。脚履即没。举足便起。如兜罗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320183b.htm'><img src='up.gif' border=0></a>
<a href='T320184a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>