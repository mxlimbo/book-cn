<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1660 菩提资粮论 0518c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1660 菩提资粮论</font> <font face='Arial'>(卷1)</font> <font face='Arial'>T32, p0518c</h2></font><hr>
<span class='old'>
</a><br><a name="0518b28" id="0518b28">　　佛及佛之余　　　皆从初心出</a><br><a name="0518b29" id="0518b29">　　是故诸菩萨　　　次佛后供养　</p></span><a name="0518c01" id="0518c01"><p>问尊者已正说资粮教缘起。今应说资粮体。</a><a name="0518c02" id="0518c02">答</a><a name="0518c03" id="0518c03"><p class='lg'>　　既为菩萨母　　　亦为诸佛母</a><br><a name="0518c04" id="0518c04">　　般若波罗蜜　　　是觉初资粮　</p></a><a name="0518c05" id="0518c05"><p>以般若波罗蜜是诸菩萨母故。为菩提初资</a><a name="0518c06" id="0518c06">粮。何以故。以最胜故。如诸身根中眼根最</a><a name="0518c07" id="0518c07">胜。诸身分中头为最胜。诸波罗蜜中般若波</a><a name="0518c08" id="0518c08">罗蜜最胜亦如是。以般若波罗蜜最胜故。为</a><a name="0518c09" id="0518c09">初资粮。又前行故。如诸法中信为前行。诸</a><a name="0518c10" id="0518c10">波罗蜜中般若波罗蜜前行亦如是。以彼陀</a><a name="0518c11" id="0518c11">那若不回向菩提。则非陀那波罗蜜。如是尸</a><a name="0518c12" id="0518c12">罗等不回向菩提亦非尸罗等波罗蜜。回向</a><a name="0518c13" id="0518c13">菩提即是般若。由般若前行故能回向。以是</a><a name="0518c14" id="0518c14">前行故。诸波罗蜜中般若波罗蜜。为菩提初</a><a name="0518c15" id="0518c15">资粮。又是诸波罗蜜。三轮净因体故。以般</a><a name="0518c16" id="0518c16">若波罗蜜为诸波罗蜜三轮净因体。是故般</a><a name="0518c17" id="0518c17">若波罗蜜。为菩提初资粮。三轮净者。菩萨</a><a name="0518c18" id="0518c18">于般若波罗蜜中行布施时。不念自身。以离</a><a name="0518c19" id="0518c19">取自身故。不念受者差别。以断一切处分别</a><a name="0518c20" id="0518c20">故。不念施果。以诸法不来不出相故。如是</a><a name="0518c21" id="0518c21">菩萨得三轮净施。如净施净戒等亦如是。以</a><a name="0518c22" id="0518c22">此般若波罗蜜是彼诸波罗蜜三轮净因体</a><a name="0518c23" id="0518c23">故。般若波罗蜜为菩提初资粮。又大果故。般</a><a name="0518c24" id="0518c24">若波罗蜜大果胜诸波罗蜜。如经说</a><a name="0518c25" id="0518c25"><p class='lg'>　　菩提心福德　　　及以摄受法</a><br><a name="0518c26" id="0518c26">　　于空若信解　　　价胜十六分　</p></a><a name="0518c27" id="0518c27"><p>鞞罗摩经中大果因缘。此中应说。以是大果</a><a name="0518c28" id="0518c28">故。般若波罗蜜为菩提初资粮</a><a name="0518c29" id="0518c29"><p>问何故般若波罗蜜。得为菩萨母<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320518b.htm'><img src='up.gif' border=0></a>
<a href='T320519a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>