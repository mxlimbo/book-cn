<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1659 发菩提心经论 0514a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1659 发菩提心经论</font> <font face='Arial'>(卷2)</font> 禅那波罗蜜品第八 <font face='Arial'>T32, p0514a</h2></font><hr>
<span class='old'>
</a><a name="0513c28" id="0513c28">坐卧系念在前。逆顺观察髑髅顶脊臂肘胸</a><a name="0513c29" id="0513c29">胁髋髀。胫踝安般数息。是名菩萨初修定心。</span><a name="0514a01" id="0514a01">修禅定故。不受众恶心常悦乐。是名自利。</a><a name="0514a02" id="0514a02">教化众生令修正念。是名利他。以己所修清</a><a name="0514a03" id="0514a03">净三昧离恶觉观。化诸众生令同己利。是名</a><a name="0514a04" id="0514a04">俱利。因修禅定。获得八解乃至首楞严金刚</a><a name="0514a05" id="0514a05">三昧。是名庄严菩提之道。禅定由三法生。</a><a name="0514a06" id="0514a06">云何为三。一从闻慧。二从思慧。三从修慧。从</a><a name="0514a07" id="0514a07">是三法渐渐而生一切三昧。云何闻慧。如所</a><a name="0514a08" id="0514a08">闻法心常爱乐。复作是念。无碍解脱等诸佛</a><a name="0514a09" id="0514a09">法。要因多闻而得成就。作是念已。于一切</a><a name="0514a10" id="0514a10">求法时转加精勤。日夜常乐听法无有厌足。</a><a name="0514a11" id="0514a11">是名闻慧。云何思慧。思念观察一切有为法</a><a name="0514a12" id="0514a12">如实相。所谓无常苦空无我不净。念念生灭</a><a name="0514a13" id="0514a13">不久败坏。而诸众生忧悲苦恼憎爱所系。但</a><a name="0514a14" id="0514a14">为贪恚痴火所然。增长后世苦恼大聚。无有</a><a name="0514a15" id="0514a15">实性犹如幻化。见如是已。于一切有为法</a><a name="0514a16" id="0514a16">即生厌离。转加精勤趣佛智慧。思惟如来智</a><a name="0514a17" id="0514a17">慧不可思议不可称量。有大势力无能胜者。</a><a name="0514a18" id="0514a18">能至无畏安隐大城不复转还。能救无量苦</a><a name="0514a19" id="0514a19">恼众生。如是知见佛无量智。见有为法无量</a><a name="0514a20" id="0514a20">苦恼。志愿进求无上大乘。是名思慧。云何</a><a name="0514a21" id="0514a21">修慧。从初骨观乃至阿耨多罗三藐三菩提。</a><a name="0514a22" id="0514a22">皆名修慧。离欲不善法。有觉有观离生喜乐</a><a name="0514a23" id="0514a23">入初禅。灭觉观内清净心一处。无觉无观定</a><a name="0514a24" id="0514a24">生喜乐入二禅。离喜故行舍。心念安慧身受</a><a name="0514a25" id="0514a25">乐。诸贤圣能说能舍。常念受乐入三禅。断</a><a name="0514a26" id="0514a26">苦断乐故。先灭忧喜故。不苦不乐行舍念净</a><a name="0514a27" id="0514a27">入四禅。过一切色相。灭一切有对相。不念一</a><a name="0514a28" id="0514a28">切别异相故。知无边虚空。即入虚空无色定</a><a name="0514a29" id="0514a29">处。过一切虚空相。知无边识。即入无色识<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320513c.htm'><img src='up.gif' border=0></a>
<a href='T320514b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>