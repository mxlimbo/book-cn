<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0605c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷2)</font> 释摩诃衍论序 <font face='Arial'>T32, p0605c</h2></font><hr>
<span class='old'>
</a><a name="0605b28" id="0605b28">净法满足。则名不空。亦无有相可取。以</a><a name="0605b29" id="0605b29">离念境界唯证相应故</span><a name="0605c01" id="0605c01"><p>论曰。即是广说分。此中有三门。云何为三。</a><a name="0605c02" id="0605c02">一者根本体性真如门。二者发起问答决疑</a><a name="0605c03" id="0605c03">门。三者假说开相真如门。第一门中即有三</a><a name="0605c04" id="0605c04">门。云何为三。一者建立名字门。二者直诠真</a><a name="0605c05" id="0605c05">体门。三者解释名字门。心真如者即是一法</a><a name="0605c06" id="0605c06">界大总相法门体者。即是建立名字门。谓随</a><a name="0605c07" id="0605c07">功能立其名故。一心真如各有十名。何故</a><a name="0605c08" id="0605c08">除余唯立是名。作业当故。所余众名必非</a><a name="0605c09" id="0605c09">如是故略不立。此义云何。一心作大业。</a><a name="0605c10" id="0605c10">法作总业。界作相业。故法之门。门则是体。</a><a name="0605c11" id="0605c11">是故说言法门体。种种别相率向应审。已</a><a name="0605c12" id="0605c12">说建立名字门。次说直诠真体门。所谓心性</a><a name="0605c13" id="0605c13">不生不灭者。直诠真如门而简生灭门。谓</a><a name="0605c14" id="0605c14">真如法非生非灭无生无灭。非住非异无</a><a name="0605c15" id="0605c15">住无异。非如生灭之法。是生是灭有生有</a><a name="0605c16" id="0605c16">灭。是住是异有住有异故。以相有无为差</a><a name="0605c17" id="0605c17">别故。复次非是言不。非谓是非故言不</a><a name="0605c18" id="0605c18">焉。所以者何。其真如法百非非非。千是非</a><a name="0605c19" id="0605c19">是。非非非是。于非二亦不住故。一切诸</a><a name="0605c20" id="0605c20">法唯依妄念而有差别者。且假彼有显此是</a><a name="0605c21" id="0605c21">无。谓假生灭门之假有。示真如门之实无</a><a name="0605c22" id="0605c22">故。若离心念则无一切境界之相者。若离诸</a><a name="0605c23" id="0605c23">戏论之识。无有一切妄境界故。是故一切法</a><a name="0605c24" id="0605c24">从本已来离言说相离名字相离心缘相</a><a name="0605c25" id="0605c25">者。直显示真如法离绝之相故。言说名字</a><a name="0605c26" id="0605c26">心量各有几数。其相云何。颂曰</a><a name="0605c27" id="0605c27"><p class='lg'>　　言说有五种　　　名字有二种</a><br><a name="0605c28" id="0605c28">　　心量有十种　　　契经异说故　</p></a><a name="0605c29" id="0605c29"><p>论曰。言说有五。云何为五。一者相言说。二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320605b.htm'><img src='up.gif' border=0></a>
<a href='T320606a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>