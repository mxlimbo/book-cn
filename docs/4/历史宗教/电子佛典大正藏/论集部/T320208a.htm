<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0208a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷8)</font> 地狱品第二十三 第二黑绳地狱 <font face='Arial'>T32, p0208a</h2></font><hr>
<span class='old'>
</a><a name="0207c28" id="0207c28">如是重罚。如是多量斩斫其手。如是量者斩</a><a name="0207c29" id="0207c29">斫其脚。劓鼻刵耳亦复如是。如是多量割其</span><a name="0208a01" id="0208a01">背肉。或割二髀或五两或十两。由此业报是</a><a name="0208a02" id="0208a02">诸众生于中受生。复有种种诸恶不善业报</a><a name="0208a03" id="0208a03">于彼中生。复次有增上业感彼中生。彼中生</a><a name="0208a04" id="0208a04">已受用种种恶不善业报。彼中有时狱卒骂</a><a name="0208a05" id="0208a05">詈。怖畏受罪之人恶人起起莫动。时无量罪</a><a name="0208a06" id="0208a06">人心大惊怖。一时竦倚犹如幡林。是时铁衣</a><a name="0208a07" id="0208a07">铁袈裟火恒烧燃出大光炎。无数千万赤铁</a><a name="0208a08" id="0208a08">袈裟及赤铁衣。从空来下时诸罪人作是叫</a><a name="0208a09" id="0208a09">唤。是衣来是衣来。是衣至已随一一人各各</a><a name="0208a10" id="0208a10">缠裹。皮肉筋骨悉皆焦烂。焦烂尽已铁衣自</a><a name="0208a11" id="0208a11">去。是地狱人受此烧炙。上上品苦难可堪忍。</a><a name="0208a12" id="0208a12">极坚极强最为痛辣。乃至恶业受报未尽求</a><a name="0208a13" id="0208a13">死不得。是何行业受此果报。令诸众生于彼</a><a name="0208a14" id="0208a14">中生。昔在人中捉持鞭杖捶挞有命众生。或</a><a name="0208a15" id="0208a15">以皮杖或用[<a href='javascript:showpic("images/031334.gif")'>廿/科</a>]藤。或复鱼尾鞭枷众生。复有</a><a name="0208a16" id="0208a16">出家破戒受用国土衣服及与腰绳。以此业</a><a name="0208a17" id="0208a17">报于中受生。复次种种诸恶不善果报于彼</a><a name="0208a18" id="0208a18">中生复次有增上业感彼中生。彼中生已受</a><a name="0208a19" id="0208a19">用种种不善业报。有诸罪人狱卒剥皮。从足</a><a name="0208a20" id="0208a20">跟至颈则止不令都离。又狱卒从颈项剥皮。</a><a name="0208a21" id="0208a21">至足跟而止亦不都离。复有罪人从颈剥皮</a><a name="0208a22" id="0208a22">至腰而止。或从腰剥皮至跟而止。令诸罪人</a><a name="0208a23" id="0208a23">身所带皮。垂拖披曳皆至于地。自地践履痛</a><a name="0208a24" id="0208a24">苦难当。譬如世人所著衣服。纵横长短不能</a><a name="0208a25" id="0208a25">整齐。在其身皮亦复如是。此地狱人受自[<a href='javascript:showpic("images/001913.gif")'>利-禾+皮</a>]</a><a name="0208a26" id="0208a26">剥。上上品苦难可堪忍。极坚极强最为痛辣。</a><a name="0208a27" id="0208a27">乃至恶业受报未尽求死不得。是何行业受</a><a name="0208a28" id="0208a28">此果报。令诸众生于彼中生。昔在人中作如</a><a name="0208a29" id="0208a29">是业。有命众生生剥其皮。令皮不脱犹着其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320207c.htm'><img src='up.gif' border=0></a>
<a href='T320208b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>