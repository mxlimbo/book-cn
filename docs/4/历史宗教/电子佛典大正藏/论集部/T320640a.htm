<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0640a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷6)</font> 释摩诃衍论序 <font face='Arial'>T32, p0640a</h2></font><hr>
<span class='old'>
</a><a name="0639c28" id="0639c28">答曰。虽实有此诸功德义。而无差别之相。</a><a name="0639c29" id="0639c29">等同一味唯一真如。此义云何。以无分别</span><a name="0640a01" id="0640a01">离分别相。是故无二。复以何义得说差别。</a><a name="0640a02" id="0640a02">以依业识生灭相示。此云何示。以一切法</a><a name="0640a03" id="0640a03">本来唯心实无于念。而有妄心不觉起念</a><a name="0640a04" id="0640a04">见诸境界。故说无明。心性不起。即是大智</a><a name="0640a05" id="0640a05">慧光明义故。若心起见即有不见之相。心</a><a name="0640a06" id="0640a06">性离见即是遍照法界义故。若心有动非真</a><a name="0640a07" id="0640a07">识知。无有自性。非常非乐非我非净。热</a><a name="0640a08" id="0640a08">恼衰变则不自在。乃至具有过恒沙等妄染</a><a name="0640a09" id="0640a09">之义。对此义故心性无动。则有过恒沙等</a><a name="0640a10" id="0640a10">诸净功德相义示现。若心有起更见前法可</a><a name="0640a11" id="0640a11">念者。则有所少。如是净法无量功德。即是</a><a name="0640a12" id="0640a12">一心更无所念。是故满足名为法身如来之</a><a name="0640a13" id="0640a13">藏。复次真如用者。所谓诸佛如来本在因</a><a name="0640a14" id="0640a14">地。发大慈悲修诸波罗蜜。摄化众生立大</a><a name="0640a15" id="0640a15">誓愿。尽欲度脱等众生界。亦不限劫数尽</a><a name="0640a16" id="0640a16">于未来。以取一切众生如己身故。而亦不</a><a name="0640a17" id="0640a17">取众生相。此以何义。谓如实知一切众生</a><a name="0640a18" id="0640a18">及与己身真如平等。无别异故以有如是</a><a name="0640a19" id="0640a19">大方便智。除灭无明见本法身。自然而有</a><a name="0640a20" id="0640a20">不思议业种种之用。即与真如等遍一切</a><a name="0640a21" id="0640a21">处。又亦无有用相可得。何以故。谓诸佛如</a><a name="0640a22" id="0640a22">来唯是法身。智相之身。第一义谛。无有世</a><a name="0640a23" id="0640a23">谛境界离于施作。但随众生见闻得益故</a><a name="0640a24" id="0640a24">说为用。此用复有二种。云何为二。一者</a><a name="0640a25" id="0640a25">依分别事识。凡夫二乘心所见者名为应身。</a><a name="0640a26" id="0640a26">以不知转识现故。见从外来。取色分齐</a><a name="0640a27" id="0640a27">不能尽知故。二者依于业识。谓诸菩萨从</a><a name="0640a28" id="0640a28">初发意。乃至菩萨究竟地。心所见者名为报</a><a name="0640a29" id="0640a29">身。身有无量色。色有无量相。相有无量好。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320639c.htm'><img src='up.gif' border=0></a>
<a href='T320640b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>