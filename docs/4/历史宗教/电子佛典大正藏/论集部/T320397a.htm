<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1647 四谛论 0397a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1647 四谛论</font> <font face='Arial'>(卷4)</font> 分别道谛品第六 <font face='Arial'>T32, p0397a</h2></font><hr>
<span class='old'>
</a><a name="0396c28" id="0396c28">分。汝问。正业正命与十善正业正命有异云</a><a name="0396c29" id="0396c29">何者。答可坏除不可坏除。从出世正见起。</span><a name="0397a01" id="0397a01">无流甘露为果。从世正见起有流取阴为果。</a><a name="0397a02" id="0397a02">能生福德是名业道。能离福德名为道分。汝</a><a name="0397a03" id="0397a03">问。正命何义者。答正命有二种。一白衣离</a><a name="0397a04" id="0397a04">五种贩卖。二出家人出离五种邪命。复次依</a><a name="0397a05" id="0397a05">理求觅受用衣食等四缘。复次知足无失圣</a><a name="0397a06" id="0397a06">种所摄。及守护身口。复次先因智慧远离身</a><a name="0397a07" id="0397a07">心邪具。是名正命。汝问。正命若身口业摄。</a><a name="0397a08" id="0397a08">云何别立者。答通在二摄。由义异故。别立</a><a name="0397a09" id="0397a09">可知。譬如诸阴通是行摄。由义异故别立四</a><a name="0397a10" id="0397a10">阴。复次体有二故。譬如身观。经言。于身观</a><a name="0397a11" id="0397a11">身住。复次正命异前二分。譬如惑数。汝问。</a><a name="0397a12" id="0397a12">何为精进者。答行于处处随地差别。为得种</a><a name="0397a13" id="0397a13">种善法。策起身心不舍荷负。复次为灭恶法</a><a name="0397a14" id="0397a14">证于善法。常行勇猛。是名精进。复次修行是</a><a name="0397a15" id="0397a15">处不倒身心勤力。是名精进。汝问。何相何</a><a name="0397a16" id="0397a16">用何缘何义者。答策起身心为相。不退堕为</a><a name="0397a17" id="0397a17">用。起精进类为缘。藏论中说。精进者勇猛为</a><a name="0397a18" id="0397a18">相。不沈为用。四正勤为缘。胜利行为义。若懈</a><a name="0397a19" id="0397a19">怠人行无胜利行</a><a name="0397a20" id="0397a20"><p>复次难胜力故。若人有精进。于烦恼战斗有</a><a name="0397a21" id="0397a21">难胜力。若懒惰人则无此事。复次此行能散</a><a name="0397a22" id="0397a22">破除舍。是精进义。汝问。若灭恶是善则无</a><a name="0397a23" id="0397a23">二精进。若非善者灭谛则非善。答灭恶者唯</a><a name="0397a24" id="0397a24">是无物。善则不尔。故精进有二。复次灭恶</a><a name="0397a25" id="0397a25">名真实善。所余即三善。何以故。有四善故。</a><a name="0397a26" id="0397a26">离破戒臭名为灭恶。戒香发起名为生善。譬</a><a name="0397a27" id="0397a27">如热静异于冷生。汝问。若一心修正勤即具</a><a name="0397a28" id="0397a28">足者。则无四正勤。若次第修者则助道修不</a><a name="0397a29" id="0397a29">具。答一心得修四正勤。譬如一心通观四谛。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320396c.htm'><img src='up.gif' border=0></a>
<a href='T320397b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>