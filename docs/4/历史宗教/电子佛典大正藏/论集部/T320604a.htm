<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0604a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷2)</font> 释摩诃衍论序 <font face='Arial'>T32, p0604a</h2></font><hr>
<span class='old'>
</a><a name="0603c28" id="0603c28">有二。云何为二。一者是一是一一心。二者</a><a name="0603c29" id="0603c29">是一切是一切一心。第一一心随所作立</span><a name="0604a01" id="0604a01">名。第二一心随能作立名。一心法契经中</a><a name="0604a02" id="0604a02">作如是说。尔时舍利弗白佛言。世尊本地</a><a name="0604a03" id="0604a03">修多罗中作如是唱。其心体性非大非小。</a><a name="0604a04" id="0604a04">非法非非法。非同非异非一非一切。何因</a><a name="0604a05" id="0604a05">缘故。今日自言真如一心因一故一。生灭一</a><a name="0604a06" id="0604a06">心因多故一。将非世尊无有前后相违过</a><a name="0604a07" id="0604a07">耶。佛言善男子莫作如是说。所以者何。心</a><a name="0604a08" id="0604a08">法非一。因所作一故假名为一。心法非一</a><a name="0604a09" id="0604a09">切。因所作一切故假名为一切。而言一心</a><a name="0604a10" id="0604a10">不说一切心者。随能作心立其名故。乃</a><a name="0604a11" id="0604a11">至广说。是名为十。如是十名总摄诸佛一</a><a name="0604a12" id="0604a12">切法藏根本名字</a><a name="0604a13" id="0604a13"><p>已说二法十种别名。次说二门名字差别。真</a><a name="0604a14" id="0604a14">如十名其相云何。颂曰</a><a name="0604a15" id="0604a15"><p class='lg'>　　婆伽婆俱舍　　　健遮阿多那</a><br><a name="0604a16" id="0604a16">　　必菩提婆梨　　　健诃健婆那</a><br><a name="0604a17" id="0604a17">　　阿陀阿只尼　　　阿伽阿始耶</a><br><a name="0604a18" id="0604a18">　　度罗诺补帝　　　漠呼健那地</a><br><a name="0604a19" id="0604a19">　　摩诃标陀一　　　婆阿叉尼罗</a><br><a name="0604a20" id="0604a20">　　如是十种名　　　真如不共称　</p></a><a name="0604a21" id="0604a21"><p>论曰。心真如门有十种名。云何为十。一者</a><a name="0604a22" id="0604a22">名为如来藏门。无杂乱故。二者名为不二</a><a name="0604a23" id="0604a23">平等门。无差别故。三者名为一道清净门。</a><a name="0604a24" id="0604a24">无异岐故。四者名为不起不动门。离作业</a><a name="0604a25" id="0604a25">故。五者名为无断无缚门。无治障故。六者</a><a name="0604a26" id="0604a26">名为无去无来门。无上下故。七者名为出</a><a name="0604a27" id="0604a27">世间门。无四相故。八者名为寂灭寂静</a><a name="0604a28" id="0604a28">门。无往向故。九者名为大总相门。无别相</a><a name="0604a29" id="0604a29">故。十者名为真如门。无虚伪故。是名为十。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320603c.htm'><img src='up.gif' border=0></a>
<a href='T320604b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>