<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0354a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷14)</font> 道谛聚定论中定因品第一百五十五 <font face='Arial'>T32, p0354a</h2></font><hr>
<span class='old'>
</a><a name="0353c28" id="0353c28">中勤行故名精进。如是则能得佛法利。所</a><a name="0353c29" id="0353c29">以者何。以集善法日日增长。如忧钵罗钵</span><a name="0354a01" id="0354a01">头摩等随水增长。懈怠行者。犹如木杵从</a><a name="0354a02" id="0354a02">初成来日日减尽。又精进者。以得利故心</a><a name="0354a03" id="0354a03">常欢乐。懈怠行者。恶法覆心恒怀苦恼。又</a><a name="0354a04" id="0354a04">精进者。于念念中善法常增长无有减损。</a><a name="0354a05" id="0354a05">又深行精进得最胜处。谓诸佛道。如经中</a><a name="0354a06" id="0354a06">佛语阿难。深修精进能至佛道。又精进</a><a name="0354a07" id="0354a07">者定心易得。又钝根精进尚于生死速得</a><a name="0354a08" id="0354a08">解脱。利根懈怠则不能得。又所有今世后</a><a name="0354a09" id="0354a09">世世间出世间利。皆因精进。一切世间所</a><a name="0354a10" id="0354a10">有衰恼皆因懈怠。如是见懈怠过精进利</a><a name="0354a11" id="0354a11">益。故念精进。正忆者常于身受心法修正</a><a name="0354a12" id="0354a12">安慧。问曰。念此四法得何等利。答曰。</a><a name="0354a13" id="0354a13">恶不善法不来入心。如善守备则恶人不</a><a name="0354a14" id="0354a14">入。又如瓶满更不受水。此人如是善法充</a><a name="0354a15" id="0354a15">满不容诸恶。又若修此正忆。则摄解脱分</a><a name="0354a16" id="0354a16">一切善法。如饮海水则饮众流。以一切水</a><a name="0354a17" id="0354a17">在大海故。又修此正忆名住自在行处。</a><a name="0354a18" id="0354a18">烦恼魔民所不能坏。如鹰鵽喻。又此人心</a><a name="0354a19" id="0354a19">安住难动。如圆瓶入制。又此人不久当得</a><a name="0354a20" id="0354a20">利益。如比丘尼经中说。诸比丘尼问阿难</a><a name="0354a21" id="0354a21">言。大德。我等善修念处觉异于本。阿难言。</a><a name="0354a22" id="0354a22">善此法应尔定心者若习定心得微妙利。</a><a name="0354a23" id="0354a23">如经中说。修定心者能如实知。又以此人</a><a name="0354a24" id="0354a24">身得过人法。谓身出水火飞行自在等。又</a><a name="0354a25" id="0354a25">此人得乐。乃至诸天及梵王等所不能及。</a><a name="0354a26" id="0354a26">又此人名为所应为不应为者则不为也。</a><a name="0354a27" id="0354a27">又善修习定。则善法常增。又修习定者后</a><a name="0354a28" id="0354a28">心不悔。是人名为得出家果。亦名顺佛教</a><a name="0354a29" id="0354a29">者。不如余人空受供养。是人能报施福。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320353c.htm'><img src='up.gif' border=0></a>
<a href='T320354b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>