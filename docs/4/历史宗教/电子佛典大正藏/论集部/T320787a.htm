<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1690 宾头卢突罗阇为优陀延王说法经 0787a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1690 宾头卢突罗阇为优陀延王说法经</font> <font face='Arial'>(卷1)</font> <font face='Arial'>T32, p0787a</h2></font><hr>
<span class='old'>
</a><a name="0786c28" id="0786c28">晨则四散。又如客舍夕则聚宾。明各异路。亦</a><a name="0786c29" id="0786c29">如乘船。异人同载。既至岸已。各自殊道。亦如</span><a name="0787a01" id="0787a01">驶流漂集众木。须臾之间。随流分散。犹如浮</a><a name="0787a02" id="0787a02">云。须臾散灭。作音乐处。男女聚集作乐已</a><a name="0787a03" id="0787a03">后。各自散去。宫人婇女端正美妙。无常理</a><a name="0787a04" id="0787a04">会。会归舍弃。譬如华树蜂集其上。花凋落</a><a name="0787a05" id="0787a05">尽。诸蜂远离。如花池枯涸牸象不入。如大池</a><a name="0787a06" id="0787a06">水鹄乐游居。及其干竭更不复近。福尽之</a><a name="0787a07" id="0787a07">家。荣利不近。如密云聚集。电光暂现。如风</a><a name="0787a08" id="0787a08">吹云。电光不现。彼不舍汝。汝必舍之。如似</a><a name="0787a09" id="0787a09">夏尽孔雀毛羽悉皆自落。如寒既至鸿鹄远</a><a name="0787a10" id="0787a10">池。如阿输伽树花叶盛时。人所爱乐及其枯</a><a name="0787a11" id="0787a11">悴。无有花叶。人不顾视。犹如花幢。贵者爱</a><a name="0787a12" id="0787a12">敬。华萎缕绝而便弃之。即说偈言</a><a name="0787a13" id="0787a13"><p class='lg'>　　无常不坚固　　　如芭蕉水沫</a><br><a name="0787a14" id="0787a14">　　亦如浮云散　　　天王尊胜位</a><br><a name="0787a15" id="0787a15">　　危脆亦如是　　　人帝应当知</a><br><a name="0787a16" id="0787a16">　　贪利极速驶　　　如水澍深谷</a><br><a name="0787a17" id="0787a17">　　嗜欲极轻疾　　　动转如掉索</a><br><a name="0787a18" id="0787a18">　　愚痴染为欲　　　不觉致堕落　</p></a><a name="0787a19" id="0787a19"><p>尊者言。大王。我今为王略说譬喻。诸有生死。</a><a name="0787a20" id="0787a20">着味过患。王至心听。昔日有人。行在旷路。逢</a><a name="0787a21" id="0787a21">大恶象。为象所逐。狂惧走突。无所依怙见一</a><a name="0787a22" id="0787a22">丘井。即寻树根。入井中藏。有白黑鼠。牙啮树</a><a name="0787a23" id="0787a23">根。此井四边。有四毒蛇。欲螫其人。而此井</a><a name="0787a24" id="0787a24">下。有大毒龙。傍畏四蛇。下畏毒龙。所攀之</a><a name="0787a25" id="0787a25">树。其根动摇。树上有蜜三渧。堕其口中。</a><a name="0787a26" id="0787a26">于时动树[<a href='javascript:showpic("images/012692.gif")'>打-丁+棠</a>]坏蜂窠。众蜂散飞。唼螫其人。有</a><a name="0787a27" id="0787a27">野火起。复来烧树。大王当知。彼人苦恼。不可</a><a name="0787a28" id="0787a28">称计。王愁忧厌恶而言。彼人得味甚少。苦患</a><a name="0787a29" id="0787a29">甚多。其所味者。如牛迹水。其所苦患犹如大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320786c.htm'><img src='up.gif' border=0></a>
<a href='T320787b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>