<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670B 那先比丘经 0710c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670B 那先比丘经</font> <font face='Arial'>(卷2)</font> <font face='Arial'>T32, p0710c</h2></font><hr>
<span class='old'>
</a><a name="0710b28" id="0710b28">如人盗他人果蓏其主得盗果者将至王前白</a><a name="0710b29" id="0710b29">言。是人盗我果其盗者言。我不盗是人果是</span><a name="0710c01" id="0710c01">人所种小栽耳本不种果也。我自取果我何</a><a name="0710c02" id="0710c02">用为盗我不盗是人果我不应有罪过。那先</a><a name="0710c03" id="0710c03">问王言。如是两人共争谁为直者谁不直者。</a><a name="0710c04" id="0710c04">王言种栽家为直本造所种盗者无状应为有</a><a name="0710c05" id="0710c05">罪。那先言盗何用为有罪。王言所以盗者有</a><a name="0710c06" id="0710c06">罪本种栽家所种从栽根生故上有果耳。那先</a><a name="0710c07" id="0710c07">言人生亦譬如是人今世用是名身作善恶乃</a><a name="0710c08" id="0710c08">生于后世今世作善恶者是本也。那先言。譬</a><a name="0710c09" id="0710c09">如人盗他人禾穟其主得盗便牵问之汝盗我</a><a name="0710c10" id="0710c10">禾穟。为盗者言我不盗卿禾穟卿自种禾我</a><a name="0710c11" id="0710c11">自取穟我何用为犯盗。两人相牵至王前白</a><a name="0710c12" id="0710c12">如是谁为直者谁为不直。王言种禾谷为直</a><a name="0710c13" id="0710c13">盗者为不直。那先言何以知盗禾穟者为不</a><a name="0710c14" id="0710c14">直。王言是种禾者为本有不种禾者为无缘</a><a name="0710c15" id="0710c15">何有穟。那先言人生亦譬如是。人今世用是</a><a name="0710c16" id="0710c16">名身作善恶。乃生于后世。今世作善恶者是</a><a name="0710c17" id="0710c17">其本也。那先言。譬如人冬寒于一舍中然火</a><a name="0710c18" id="0710c18">欲自温炙。其人弃火而去。稍稍然及壁土烧</a><a name="0710c19" id="0710c19">屋连及楼舍。舍主因言起火者牵至王前白</a><a name="0710c20" id="0710c20">言。是人起火延及烧我楼舍。然火者言我然</a><a name="0710c21" id="0710c21">小火自温炙耳。我不烧楼舍。那先问王谁为</a><a name="0710c22" id="0710c22">直者。王言本然火者为不直本所生也。那先</a><a name="0710c23" id="0710c23">言人生亦尔。譬如人今世用是名身作善恶。</a><a name="0710c24" id="0710c24">乃生于后世今世作善恶者是本也。那先言</a><a name="0710c25" id="0710c25">譬如人夜然烛火着壁欲用自照饭食。烛稍</a><a name="0710c26" id="0710c26">却及壁上及竹木林材。便烧一舍火大炽延</a><a name="0710c27" id="0710c27">及烧一城中。举城中人民共诟言。汝何为烧</a><a name="0710c28" id="0710c28">一城中乃如是。然火者言我但然小烛火以</a><a name="0710c29" id="0710c29">自照饭食耳。是自大火非我火也。如是便共<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320710b.htm'><img src='up.gif' border=0></a>
<a href='T320711a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>