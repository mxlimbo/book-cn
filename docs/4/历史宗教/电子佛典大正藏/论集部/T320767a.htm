<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1681 佛吉祥德赞 0767a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1681 佛吉祥德赞</font> <font face='Arial'>(卷3)</font> <font face='Arial'>T32, p0767a</h2></font><hr>
<span class='old'>
</a><br><a name="0766c28" id="0766c28">　　显示二种涅槃界　　　尽证一切涅槃道</a><br><a name="0766c29" id="0766c29">　　众生长夜起虚妄　　　佛方便说无妄法</span><br><a name="0767a01" id="0767a01">　　众生没在生死泥　　　佛为垂手善接度</a><br><a name="0767a02" id="0767a02">　　众生堕在恶趣者　　　佛方便力为拯拔</a><br><a name="0767a03" id="0767a03">　　诸众生起生等怖　　　佛为引示无畏处</a><br><a name="0767a04" id="0767a04">　　自具广大威神力　　　身现一切色相宝</a><br><a name="0767a05" id="0767a05">　　内藏心宝妙圆明　　　宣说无比正法宝</a><br><a name="0767a06" id="0767a06">　　佛不为他所摄伏　　　一切无能违佛者</a><br><a name="0767a07" id="0767a07">　　安住一切欢喜门　　　佛一切相皆圆满</a><br><a name="0767a08" id="0767a08">　　无上沙门正真行　　　如莲华开智清净</a><br><a name="0767a09" id="0767a09">　　普集梵行尽无余　　　稽首梵行已立者</a><br><a name="0767a10" id="0767a10">　　虽明世间围陀典　　　不坏一切圣法教</a><br><a name="0767a11" id="0767a11">　　洗涤一切诸罪垢　　　获得第一增上法</a><br><a name="0767a12" id="0767a12">　　善能成就持明法　　　能善引示寂静处</a><br><a name="0767a13" id="0767a13">　　导师开示善乐门　　　轮回旷野为善导</a><br><a name="0767a14" id="0767a14">　　常离一切诸暗冥　　　开熙怡眼常观视</a><br><a name="0767a15" id="0767a15">　　毕竟无染清净尊　　　罪福无动行解脱</a><br><a name="0767a16" id="0767a16">　　能于自身观空性　　　爱见已尽善无染</a><br><a name="0767a17" id="0767a17">　　于诸欲境离想心　　　离染烦恼及分别</a><br><a name="0767a18" id="0767a18">　　心住寂静诸事业　　　默然法中得解脱</a><br><a name="0767a19" id="0767a19">　　最上寂静大牟尼　　　一切清净无染者</a><br><a name="0767a20" id="0767a20">　　出世功德已广大　　　善布世间大明照</a><br><a name="0767a21" id="0767a21">　　世间妄境悉能观　　　圆满真实诸法想</a><br><a name="0767a22" id="0767a22">　　爱绳已断神通具　　　善发智慧大光明</a><br><a name="0767a23" id="0767a23">　　破彼一切依着心　　　于诸意乐皆寂静</a><br><a name="0767a24" id="0767a24">　　如来已离诸过失　　　所应敬礼及供养</a><br><a name="0767a25" id="0767a25">　　一切无利恶法除　　　一切利益相应者</a><br><a name="0767a26" id="0767a26">　　佛与众生为善友　　　无足二足第一者</a><br><a name="0767a27" id="0767a27">　　安住念慧诸性中　　　善具无忘失法者</a><br><a name="0767a28" id="0767a28">　　佛于义无义自性　　　和合依止而不着</a><br><a name="0767a29" id="0767a29">　　生死此岸怖已除　　　能证涅槃彼岸乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320766c.htm'><img src='up.gif' border=0></a>
<a href='T320767b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>