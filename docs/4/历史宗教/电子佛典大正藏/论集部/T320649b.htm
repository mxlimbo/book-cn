<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0649b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷7)</font> 释摩诃衍论序 <font face='Arial'>T32, p0649b</h2></font><hr>
<span class='old'>
</a><a name="0649a28" id="0649a28">劣显劣形相门。二者举胜显胜形相门。是名</a><a name="0649a29" id="0649a29">为二。言举劣显劣形相门者。所谓善根微</span><a name="0649b01" id="0649b01">薄烦恼深厚凡夫众生。虽值摩诃衍之因缘。</a><a name="0649b02" id="0649b02">而起小善根种子故。如本若有众生善根</a><a name="0649b03" id="0649b03">微少久远已来烦恼深厚虽值于佛亦得供</a><a name="0649b04" id="0649b04">养然起人天种子或起二乘种子故。言举</a><a name="0649b05" id="0649b05">胜显胜形相门者。所谓若有众生求摩诃</a><a name="0649b06" id="0649b06">衍之甚深微妙法门。其心即便不能决定。</a><a name="0649b07" id="0649b07">值顺因缘恍惚若进。遇逆因缘自然若退。</a><a name="0649b08" id="0649b08">无定心故。如本设有求大乘者根则不定</a><a name="0649b09" id="0649b09">若进若退故。若不能定。云何名为胜高人</a><a name="0649b10" id="0649b10">耶。虽不能定。而所望法极最高故复次</a><a name="0649b11" id="0649b11">望起天人二乘之种子故。自此已下显示信</a><a name="0649b12" id="0649b12">心成就无定时。解释十四经之大意焉。所</a><a name="0649b13" id="0649b13">谓若有众生供养诸佛。信心成就其时不定。</a><a name="0649b14" id="0649b14">或极极远。或极极近。或中间故。所以者何。</a><a name="0649b15" id="0649b15">随缘有无信熟生故。如本或有供养诸佛</a><a name="0649b16" id="0649b16">未经一万劫于中遇缘亦有发心故。自</a><a name="0649b17" id="0649b17">此已下造作别释。显示发心因缘之相。于</a><a name="0649b18" id="0649b18">此文中即有四种发心因缘。云何为四。一</a><a name="0649b19" id="0649b19">者见佛因缘。因见如来妙色之身。而能发</a><a name="0649b20" id="0649b20">起广大心故。如本所谓见佛色相而发其</a><a name="0649b21" id="0649b21">心故。二者供僧因缘。以种种具供养众僧。</a><a name="0649b22" id="0649b22">因此因缘而能发起广大心故。如本或因</a><a name="0649b23" id="0649b23">供养众僧而发其心故。三者惭愧因缘。见</a><a name="0649b24" id="0649b24">闻二乘之人教法惭愧其劣。因此因缘而</a><a name="0649b25" id="0649b25">能发起广大心故。如本或因二乘之人教</a><a name="0649b26" id="0649b26">令发心故。四者随兼因缘。随他兼心。因此</a><a name="0649b27" id="0649b27">因缘。而能发起广大心故。如本或学他发</a><a name="0649b28" id="0649b28">心故。是名为四。自此已下作其因缘。显示</a><a name="0649b29" id="0649b29">十种信心不定聚形相。及总结前所说之十<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320649a.htm'><img src='up.gif' border=0></a>
<a href='T320649c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>