<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0742b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷11)</font> <font face='Arial'>T32, p0742b</h2></font><hr>
<span class='old'>
</a><a name="0742a28" id="0742a28">酒放逸。如是行相。各各了知。阿难。在在处</a><a name="0742a29" id="0742a29">处。城邑聚落。有诸善人清信士女。依止善法。</span><a name="0742b01" id="0742b01">乐持净戒。发生净心。于此五戒。尽其形寿。而</a><a name="0742b02" id="0742b02">能奉持</a><a name="0742b03" id="0742b03"><p>如造作福业经说。云何持戒得成福事。若人</a><a name="0742b04" id="0742b04">能于一切有情。不行杀戮。是人得名持不杀</a><a name="0742b05" id="0742b05">戒。杀生者。从初起心。决定当杀何等物命。或</a><a name="0742b06" id="0742b06">令他杀。起加行心。正断彼命。剸割受用。是人</a><a name="0742b07" id="0742b07">名为得杀生罪</a><a name="0742b08" id="0742b08"><p>若人于他所有财物。离不与取。是人得名持</a><a name="0742b09" id="0742b09">不盗戒。偷盗者。谓于他物。不与而取。或行劫</a><a name="0742b10" id="0742b10">掠。或他遗忘。隐而不与。乃至从初。起加行</a><a name="0742b11" id="0742b11">心。盗其物已。是人名为得偷盗罪</a><a name="0742b12" id="0742b12"><p>若人能离一切染欲。或于他色。不生侵犯。是</a><a name="0742b13" id="0742b13">人得名持不淫戒。欲邪行者。非亲族家。炫卖</a><a name="0742b14" id="0742b14">里巷。生染欲处。皆不应往。或他亲眷。常所</a><a name="0742b15" id="0742b15">守护。巧设方便。遗其珠璎。或他遭难而生强</a><a name="0742b16" id="0742b16">逼。如是起心。乃至所作。是人名为得邪欲</a><a name="0742b17" id="0742b17">罪。若人能离虚妄所说。发言诚谛。心口不</a><a name="0742b18" id="0742b18">违。是人名持不妄语戒。妄语者。谓见言不见。</a><a name="0742b19" id="0742b19">不实言实。如律中说。如有比丘。自远方来。或</a><a name="0742b20" id="0742b20">有问言。见某人不。彼实见已。答言不见。如是</a><a name="0742b21" id="0742b21">等类。得妄语罪</a><a name="0742b22" id="0742b22"><p>若人于酒。诫已不饮。或风飘香。亦不欲嗅。是</a><a name="0742b23" id="0742b23">人名持不饮酒戒。酒有三种。一曰苏啰谓以</a><a name="0742b24" id="0742b24">米糪。和合造作。二曰梅哩。唯用根果。或花叶</a><a name="0742b25" id="0742b25">等。取汁而成。此二种酒。具色香味。因风飘</a><a name="0742b26" id="0742b26">香。闻皆欲饮。饮已迷醉。则生放逸。三曰摩</a><a name="0742b27" id="0742b27">[<a href='javascript:showpic("images/067003.gif")'>宁*也</a>](切身下同)。此略不说。是三种酒。若乐饮者。是</a><a name="0742b28" id="0742b28">人名为得饮酒罪。又如难祢迦经说。摩[<a href='javascript:showpic("images/067003.gif")'>宁*也</a>]酒</a><a name="0742b29" id="0742b29">者。不应造作。比丘饮已。引生放逸。损费财<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320742a.htm'><img src='up.gif' border=0></a>
<a href='T320742c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>