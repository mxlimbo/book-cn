<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1660 菩提资粮论 0532c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1660 菩提资粮论</font> <font face='Arial'>(卷4)</font> <font face='Arial'>T32, p0532c</h2></font><hr>
<span class='old'>
</a><a name="0532b28" id="0532b28">作。次即心与三解脱门随顺相应。随顺者顺</a><a name="0532b29" id="0532b29">后义也。若不如是。彼之心箭。无巧方便摄故。</span><a name="0532c01" id="0532c01">行三解脱门时。即堕声闻解脱。若独觉解脱</a><a name="0532c02" id="0532c02">中。今更有巧方便</a><a name="0532c03" id="0532c03"><p class='lg'>　　有着众生等　　　久夜及现行</a><br><a name="0532c04" id="0532c04">　　颠倒与诸相　　　皆以痴迷故　</p></a><a name="0532c05" id="0532c05"><p>小儿凡夫诸众生等。以痴迷故。于无始际流</a><a name="0532c06" id="0532c06">转久夜。着四颠倒。无常谓常苦谓乐。不净谓</a><a name="0532c07" id="0532c07">净无我谓我。及于内外众界入中。计我我所。</a><a name="0532c08" id="0532c08">谓有所得。久夜行已及现在行</a><a name="0532c09" id="0532c09"><p class='lg'>　　着相颠倒者　　　说法为断除</a><br><a name="0532c10" id="0532c10">　　先发如是心　　　次后习相应　</p></a><a name="0532c11" id="0532c11"><p>如是诸众生等。以痴迷故。起我我所二种计</a><a name="0532c12" id="0532c12">着。又于色等无所有中。妄起分别取相。生</a><a name="0532c13" id="0532c13">四种邪颠倒。我为说法令其断除。先发如是</a><a name="0532c14" id="0532c14">心已。然后于三解脱门中。修习相应。若异此</a><a name="0532c15" id="0532c15">而修三解脱门者。则趣近涅道</a><a name="0532c16" id="0532c16"><p class='lg'>　　菩萨利众生　　　而不见众生</a><br><a name="0532c17" id="0532c17">　　此亦最难事　　　希有不可思　</p></a><a name="0532c18" id="0532c18"><p>菩萨起众生想。此亦最难不可思。未曾有如</a><a name="0532c19" id="0532c19">画虚空。于最胜义中本无众生。此菩萨不知</a><a name="0532c20" id="0532c20">不得。而为利乐众生故。勤行精进。唯除大悲。</a><a name="0532c21" id="0532c21">何处更有如此难事</a><a name="0532c22" id="0532c22"><p class='lg'>　　虽入正定位　　　习应解脱门</a><br><a name="0532c23" id="0532c23">　　未满本愿故　　　不证于涅　</p></a><a name="0532c24" id="0532c24"><p>此应思量。若到正定位菩萨。以三十二法故</a><a name="0532c25" id="0532c25">入正定位。与解脱门相应时。中间未满本愿。</a><a name="0532c26" id="0532c26">为证涅为不证。以世尊经中说云。四大可</a><a name="0532c27" id="0532c27">令改异。无有入正定位。菩萨中间未满本愿</a><a name="0532c28" id="0532c28">证于涅。是故到正定位菩萨。未满本愿不</a><a name="0532c29" id="0532c29">证涅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320532b.htm'><img src='up.gif' border=0></a>
<a href='T320533a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>