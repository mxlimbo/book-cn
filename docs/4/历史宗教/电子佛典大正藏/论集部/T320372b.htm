<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0372b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷16)</font> <font face='Arial'>T32, p0372b</h2></font><hr>
<span class='old'>
</a><a name="0372a28" id="0372a28">中所未得苦。亦应以比智知。问曰。以何</a><a name="0372a29" id="0372a29">智为断结道。答曰。但用法智比智在方便</span><a name="0372b01" id="0372b01">道中。问曰。用何法智。答曰。用苦法智灭法</a><a name="0372b02" id="0372b02">智。所以者何行者观无常苦时见空无我。</a><a name="0372b03" id="0372b03">尔时证诸行灭。余智皆是方便。问曰。观何</a><a name="0372b04" id="0372b04">苦灭。答曰。观诸受苦。此中能生我心。亦</a><a name="0372b05" id="0372b05">于此中见灭。如说。内解脱故诸爱尽灭自</a><a name="0372b06" id="0372b06">说得阿罗汉。问曰。经中不说一切行断名</a><a name="0372b07" id="0372b07">断性耶。答曰。此行者证内灭故一切厌离。</a><a name="0372b08" id="0372b08">又行者必当应证内灭余不必定。问曰。于</a><a name="0372b09" id="0372b09">诸谛中。云何生智。答曰。知生苦等。问曰。此</a><a name="0372b10" id="0372b10">非定心何能生智。答曰。有如是观亦有</a><a name="0372b11" id="0372b11">见阴无常等过生苦无我想。如经中说。若</a><a name="0372b12" id="0372b12">法无常即是无我。所以者何。眼等诸根有</a><a name="0372b13" id="0372b13">生有灭。若是我者我即生灭。故知非我。是</a><a name="0372b14" id="0372b14">眼等生时无所从来。以有所作故名为</a><a name="0372b15" id="0372b15">我。而经中说无有作者。故知若法无常即</a><a name="0372b16" id="0372b16">是无我。如是行者善修无常及无我。故身心</a><a name="0372b17" id="0372b17">寂灭所有行生。皆觉其恼则生苦想。如无</a><a name="0372b18" id="0372b18">皮牛小触觉痛。行者如是。以无我想故。</a><a name="0372b19" id="0372b19">成上苦想。愚者以我想故。虽有大苦不</a><a name="0372b20" id="0372b20">觉其恼。是名苦智。见诸行生是名集智。</a><a name="0372b21" id="0372b21">见诸行灭是名灭智。念道始终是名道</a><a name="0372b22" id="0372b22">智。问曰。何谓尽智。答曰。尽一切相故名尽</a><a name="0372b23" id="0372b23">智。所以者何。学人相断还生。此毕竟断故名</a><a name="0372b24" id="0372b24">尽智。如经中说。若知妄想唯是妄想诸苦</a><a name="0372b25" id="0372b25">则尽学人智但妄想是我。此心永断名为尽</a><a name="0372b26" id="0372b26">智。如经中说。阿罗汉于佛前自记世尊所</a><a name="0372b27" id="0372b27">说诸结我无此也。我于是结不复生疑。</a><a name="0372b28" id="0372b28">我常一心摄念正行。贪等不善不漏于心。</a><a name="0372b29" id="0372b29">是中取相故生诸结。诸相断故诸结则灭。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320372a.htm'><img src='up.gif' border=0></a>
<a href='T320372c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>