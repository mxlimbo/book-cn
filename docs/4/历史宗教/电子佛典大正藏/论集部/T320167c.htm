<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1641 随相论 0167c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1641 随相论</font> <font face='Arial'>(卷1)</font> <font face='Arial'>T32, p0167c</h2></font><hr>
<span class='old'>
</a><a name="0167b28" id="0167b28">用也。从大自性生我执自性。执言有我与他</a><a name="0167b29" id="0167b29">异也。若是僧佉义。从我执生唯尘。唯尘生大</span><a name="0167c01" id="0167c01">实。若鞞世师义。从大实生唯尘。今且依前</a><a name="0167c02" id="0167c02">释。言唯尘者。唯有五尘。余法未显也。从五</a><a name="0167c03" id="0167c03">尘生大实。即五大。一切法无出其外者。故名</a><a name="0167c04" id="0167c04">大也。实者一切法。去来皆在此五中。一切法</a><a name="0167c05" id="0167c05">自有变异。其体常在无异。如眼根坏还归空</a><a name="0167c06" id="0167c06">大。眼根自有坏。空大不坏。乃至鼻根归地亦</a><a name="0167c07" id="0167c07">尔。故名实也。从大实生知根。眼等五根能知</a><a name="0167c08" id="0167c08">故也。从知根生业根。业根有五。一口。二手。</a><a name="0167c09" id="0167c09">三脚。四尻。五男女根。口能语为语之根。语</a><a name="0167c10" id="0167c10">即是口业。手为捉根。捉是手业。脚为行根。</a><a name="0167c11" id="0167c11">行是脚业。尻为放根。能放粪秽。放是尻业。男</a><a name="0167c12" id="0167c12">女根能生子。为生子根。生子是男女根业也。</a><a name="0167c13" id="0167c13">此即是二十五句。实谛义。五业根。五知根。五</a><a name="0167c14" id="0167c14">尘。五大。为二十。我执为二十一。大为二十二。</a><a name="0167c15" id="0167c15">三德为二十三。人为二十四。自性为二十五</a><a name="0167c16" id="0167c16">也。问约五大论三德。五大只应属大实。那忽</a><a name="0167c17" id="0167c17">属三德耶。答其体性属三德。五大自属大实。</a><a name="0167c18" id="0167c18">由如一牙分为多牙。或刻为马。或刻为象。</a><a name="0167c19" id="0167c19">象马虽异体性是牙。五大亦尔。五大自属大</a><a name="0167c20" id="0167c20">实。逐其体性相摄。自属三德也。前言自性生</a><a name="0167c21" id="0167c21">空等。即说根本。自性能生也。僧佉义明因中</a><a name="0167c22" id="0167c22">具有果。如钵多树子中具足已有枝叶华果。</a><a name="0167c23" id="0167c23">自性之中已具足有七种变异自性。人与其合</a><a name="0167c24" id="0167c24">时。七种则次第显现。名之为生耳。非先无后</a><a name="0167c25" id="0167c25">有名为生也。问三德有智慧及三烦恼。缘何</a><a name="0167c26" id="0167c26">物为境。答其是妙有法不缘境起。如佛家三</a><a name="0167c27" id="0167c27">善根。三不善根复何所缘起耶。问三德中有</a><a name="0167c28" id="0167c28">智慧。大言是觉。那忽言变异自性悉非知耶。</a><a name="0167c29" id="0167c29">人是知者。人能知耳。七种变异自无知用。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320167b.htm'><img src='up.gif' border=0></a>
<a href='T320168a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>