<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0334c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷12)</font> 道谛聚定论中定因品第一百五十五 <font face='Arial'>T32, p0334c</h2></font><hr>
<span class='old'>
</a><a name="0334b28" id="0334b28"><p><b>　　<A NAME="n351"></A>定相品第一百五十六</b></a><a name="0334b29" id="0334b29"><p>问曰。汝说心住一处是三昧相。三昧与心</span><a name="0334c01" id="0334c01">为一为异。答曰。三昧与心不异。有人说。</a><a name="0334c02" id="0334c02">三昧与心异。心得三昧则住一处。虽有此</a><a name="0334c03" id="0334c03">言是义不然。若心得三昧。能于缘中住者。</a><a name="0334c04" id="0334c04">是三昧亦住缘中。亦应更因余三昧住。如</a><a name="0334c05" id="0334c05">是无穷是事不可。若是三昧自然住者。心亦</a><a name="0334c06" id="0334c06">如是。不应因三昧住。是故若言三昧异</a><a name="0334c07" id="0334c07">心于义无益。又受想等诸心数法。亦于缘</a><a name="0334c08" id="0334c08">中住。此复更因何法故住。是事应说。若受</a><a name="0334c09" id="0334c09">想等各有三昧。即同先过。又经中但说一</a><a name="0334c10" id="0334c10">心是三昧相。不说心得三昧故住。故知不</a><a name="0334c11" id="0334c11">然。又言一心则不明余法。如先说。随心</a><a name="0334c12" id="0334c12">乐处于此缘住。当知心边无别三昧。随心</a><a name="0334c13" id="0334c13">久住名为三昧。问曰。是三昧为有漏。为无</a><a name="0334c14" id="0334c14">漏。答曰。三昧二种。有漏无漏。世间诸禅定是</a><a name="0334c15" id="0334c15">有漏。入法位时诸三昧名无漏。所以者何。</a><a name="0334c16" id="0334c16">是时名为如实知见。尔时二种亦名三昧。</a><a name="0334c17" id="0334c17">亦名为慧。摄心故名三昧。如实知故名慧。</a><a name="0334c18" id="0334c18">摄心有三种。善不善无记。是中以善摄心</a><a name="0334c19" id="0334c19">为三昧。非不善无记。此三昧亦有二种。一</a><a name="0334c20" id="0334c20">是解脱因。一非解脱因。解脱因者名为定</a><a name="0334c21" id="0334c21">根。有论师言。但无漏定名为定根。是语不</a><a name="0334c22" id="0334c22">然。若有漏无漏能为解脱因者。皆名定根。</a><a name="0334c23" id="0334c23">是三昧随住缘故分别三种。小大无量。心</a><a name="0334c24" id="0334c24">少时住。若见小缘是为小。余二亦尔。又随</a><a name="0334c25" id="0334c25">时故有三种相。制相发相舍相。心退没时</a><a name="0334c26" id="0334c26">应用发相。心掉动时应用制相。心调适时</a><a name="0334c27" id="0334c27">应用舍相。如金师治金或炙或渍或时舍</a><a name="0334c28" id="0334c28">置。若常炙则消。常渍则生。若常舍置则不</a><a name="0334c29" id="0334c29">调柔。行者心亦如是。若动不制则常散乱。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320334b.htm'><img src='up.gif' border=0></a>
<a href='T320335a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>