<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1647 四谛论 0379a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1647 四谛论</font> <font face='Arial'>(卷1)</font> 思择品第一 <font face='Arial'>T32, p0379a</h2></font><hr>
<span class='old'>
</a><a name="0378c28" id="0378c28">如毒药相憎药。反质咒幻化皮多罗论等。以</a><a name="0378c29" id="0378c29">损恼他故。佛所不说。非为四谛外故。所以不</span><a name="0379a01" id="0379a01">说。汝问。若苦等四名圣谛者。又说是苦具足</a><a name="0379a02" id="0379a02">圣谛。如是等经则不须说。又若汝言于苦谛</a><a name="0379a03" id="0379a03">是名苦者。是义不然。答是经说智为苦谛。如</a><a name="0379a04" id="0379a04">境无分别故。如说四量。复次由境界安立故。</a><a name="0379a05" id="0379a05">智得成立。譬如六识。复次由功能故。智体唯</a><a name="0379a06" id="0379a06">一。约能为四。如四正勤智亦如是。复次四圣</a><a name="0379a07" id="0379a07">谛智为总故。于四谛观说智为胜。由此义故</a><a name="0379a08" id="0379a08">说智如境。复次欲显决定出离是四谛功德</a><a name="0379a09" id="0379a09">故。随说一苦具足圣谛。与义相应。若了义说</a><a name="0379a10" id="0379a10">者。苦等是了义谛。何以故。佛说苦等有生</a><a name="0379a11" id="0379a11">等相故。安立四种观故。若不如此。唯有一观</a><a name="0379a12" id="0379a12">名为修习。若取此经分别诸谛。唯有一谛。所</a><a name="0379a13" id="0379a13">谓道谛。谓说无为谛故。是经非证此义。依</a><a name="0379a14" id="0379a14">阿毗达磨及藏论故得成立。汝问。若知一谛</a><a name="0379a15" id="0379a15">亦知余谛。说后三谛则为无用者。答我不说</a><a name="0379a16" id="0379a16">见苦谛即见余谛。我说一时见四谛。一时离</a><a name="0379a17" id="0379a17">一时除。一时得一时修故。说余谛非为无用。</a><a name="0379a18" id="0379a18">譬如说苦谛。复有为境界数量故。如说惯数</a><a name="0379a19" id="0379a19">量。复次四中随知一已即通余谛。如知一粒</a><a name="0379a20" id="0379a20">则通余粒。是故四谛并皆有用。复次入观门</a><a name="0379a21" id="0379a21">故。观取阴即离舍爱念。如知怨家。取阴者是</a><a name="0379a22" id="0379a22">苦谛。爱念即集谛。离舍即灭谛。知是道谛。</a><a name="0379a23" id="0379a23">依苦观门。其义如此。知贪爱已即舍。由此苦</a><a name="0379a24" id="0379a24">不生贪爱即集谛。所贪爱即苦谛。苦不生即</a><a name="0379a25" id="0379a25">灭谛。知即道谛。依集谛观门如此。知有为寂</a><a name="0379a26" id="0379a26">灭已。若人证此。无明即灭。有为贪渴即寂</a><a name="0379a27" id="0379a27">静。有为寂灭即是灭谛。此所离法即是苦谛。</a><a name="0379a28" id="0379a28">无明贪爱即是集谛。知即道谛。依灭谛观门</a><a name="0379a29" id="0379a29">如此。知助道法即生修习。烦恼障与其相违。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320378c.htm'><img src='up.gif' border=0></a>
<a href='T320379b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>