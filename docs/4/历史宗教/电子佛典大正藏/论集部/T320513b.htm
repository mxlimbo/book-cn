<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1659 发菩提心经论 0513b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1659 发菩提心经论</font> <font face='Arial'>(卷2)</font> 毗梨耶波罗蜜品第七 <font face='Arial'>T32, p0513b</h2></font><hr>
<span class='old'>
</a><a name="0513a28" id="0513a28">正因。化诸众生令同己利。是名俱利。因修</a><a name="0513a29" id="0513a29">精进。获得转胜清净妙果。超越诸地乃至速</span><a name="0513b01" id="0513b01">成正觉。是名庄严菩提之道。精进有二种。一</a><a name="0513b02" id="0513b02">者为求无上道故。二者广欲拔济众苦而起</a><a name="0513b03" id="0513b03">精进。菩萨成就十念。乃能发心勤行精进。</a><a name="0513b04" id="0513b04">云何十念。一者念佛无量功德。二者念法不</a><a name="0513b05" id="0513b05">思议解脱。三者念僧清净无染。四者念行大</a><a name="0513b06" id="0513b06">慈安立众生。五者念行大悲拔济众苦。六者</a><a name="0513b07" id="0513b07">念正定聚劝乐修善。七者念邪定聚拔令反</a><a name="0513b08" id="0513b08">本。八者念诸饿鬼饥渴热恼。九者念诸畜生</a><a name="0513b09" id="0513b09">长受众苦。十者念诸地狱备受烧煮。菩萨如</a><a name="0513b10" id="0513b10">是思惟十念。三宝功德我当修集。慈悲正定</a><a name="0513b11" id="0513b11">我当劝励。邪定众生三恶道苦我当拔济。如</a><a name="0513b12" id="0513b12">是思惟专念不乱。日夜勤修无有休废。是名</a><a name="0513b13" id="0513b13">能起正念精进。菩萨精进复有四事。所谓修</a><a name="0513b14" id="0513b14">行四正勤道。未生恶法遮令不起。已生恶</a><a name="0513b15" id="0513b15">法速令除断。未生善法方便令生。已生善法</a><a name="0513b16" id="0513b16">修满增广。菩萨如是修四正勤道而无休息。</a><a name="0513b17" id="0513b17">是名精进。是勤精进能坏一切诸烦恼界。增</a><a name="0513b18" id="0513b18">长无上菩提正因。菩萨若能受于一切身心</a><a name="0513b19" id="0513b19">大苦。为欲安立诸众生故而不疲惓。是名精</a><a name="0513b20" id="0513b20">进。菩萨远离恶时谄曲邪精进已修正精进。</a><a name="0513b21" id="0513b21">所谓修信施戒忍定慧慈悲喜舍。欲作已作</a><a name="0513b22" id="0513b22">当作。至心常行精进无悔。于诸善法及拔</a><a name="0513b23" id="0513b23">济众苦。如救头然心不退没。是名精进。菩萨</a><a name="0513b24" id="0513b24">虽复不惜身命。然为拔济众苦救护正法。当</a><a name="0513b25" id="0513b25">应爱惜。不舍威仪常修善法。修善法时心无</a><a name="0513b26" id="0513b26">懈怠。失身命时不舍如法。是名菩萨修菩提</a><a name="0513b27" id="0513b27">道勤行精进。懈怠之人不能一时一切布施。</a><a name="0513b28" id="0513b28">不能持戒忍于众苦勤行精进摄心念定分别</a><a name="0513b29" id="0513b29">善恶。是故说言六波罗蜜。因于精进而得增<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320513a.htm'><img src='up.gif' border=0></a>
<a href='T320513c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>