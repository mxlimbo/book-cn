<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1667 大乘起信论 0587b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1667 大乘起信论</font> <font face='Arial'>(卷1)</font> 新译大乘起信论序 <font face='Arial'>T32, p0587b</h2></font><hr>
<span class='old'>
</a><a name="0587a28" id="0587a28">别复各二种。一增行缘。二入道缘</a><a name="0587a29" id="0587a29"><p>平等缘者。谓一切诸佛及诸菩萨。以平等智</span><a name="0587b01" id="0587b01">慧平等志愿。普欲拔济一切众生。任运相续</a><a name="0587b02" id="0587b02">常无断绝。以此智愿熏众生故。令其忆念诸</a><a name="0587b03" id="0587b03">佛菩萨。或见或闻而作利益。入净三昧随所</a><a name="0587b04" id="0587b04">断障得无碍眼。于念念中一切世界平等现</a><a name="0587b05" id="0587b05">见无量诸佛及诸菩萨。此体用熏复有二别。</a><a name="0587b06" id="0587b06">一未相应。二已相应。未相应者。谓凡夫二乘</a><a name="0587b07" id="0587b07">初行菩萨。以意意识熏。唯依信力修行。未得</a><a name="0587b08" id="0587b08">无分别心修行。未与真如体相应故。未得自</a><a name="0587b09" id="0587b09">在业修行。未与真如用相应故。已相应者。谓</a><a name="0587b10" id="0587b10">法身菩萨得无分别心。与一切如来自体相</a><a name="0587b11" id="0587b11">应故。得自在业与一切如来智用相应故。唯</a><a name="0587b12" id="0587b12">依法力任运修行。熏习真如灭无明故。复次</a><a name="0587b13" id="0587b13">染熏习。从无始来不断成佛乃断。净熏习。尽</a><a name="0587b14" id="0587b14">于未来毕竟无断。以真如法熏习故。妄心则</a><a name="0587b15" id="0587b15">灭法身显现。用熏习起故无有断</a><a name="0587b16" id="0587b16"><p>复次真如自体相者。一切凡夫声闻缘觉菩</a><a name="0587b17" id="0587b17">萨诸佛无有增减。非前际生非后际灭常恒</a><a name="0587b18" id="0587b18">究竟。从无始来本性具足一切功德。谓大智</a><a name="0587b19" id="0587b19">慧光明义。遍照法界义。如实了知义。本性清</a><a name="0587b20" id="0587b20">净心义。常乐我净义。寂静不变自在义。如</a><a name="0587b21" id="0587b21">是等过恒沙数非同非异不思议佛法无有断</a><a name="0587b22" id="0587b22">绝。依此义故名如来藏。亦名法身</a><a name="0587b23" id="0587b23"><p>问上说真如离一切相。云何今说具足一切</a><a name="0587b24" id="0587b24">诸功德相</a><a name="0587b25" id="0587b25"><p>答虽实具有一切功德。然无差别相。彼一切</a><a name="0587b26" id="0587b26">法皆同一味一真。离分别相无二性故。以依</a><a name="0587b27" id="0587b27">业识等生灭相。而立彼一切差别之相。此云</a><a name="0587b28" id="0587b28">何立。以一切法本来唯心实无分别。以不觉</a><a name="0587b29" id="0587b29">故分别心起见有境界。名为无明。心性本净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320587a.htm'><img src='up.gif' border=0></a>
<a href='T320587c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>