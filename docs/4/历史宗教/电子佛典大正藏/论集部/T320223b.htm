<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0223b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷10)</font> 大三灾火灾品第二十五 小三灾饥饿灾品第三 <font face='Arial'>T32, p0223b</h2></font><hr>
<span class='old'>
</a><a name="0223a28" id="0223a28">乃至一寻。比丘有如此时所余海水。才至人</a><a name="0223a29" id="0223a29">颈或腋或胸腰脐膝胫踝。比丘有如此时所</span><a name="0223b01" id="0223b01">余海水不没指节。比丘一切有为法如是无</a><a name="0223b02" id="0223b02">常。具如前说。乃至应舍。比丘过久长时次第</a><a name="0223b03" id="0223b03">六日复出。于世轮相热明倍第五日。由此日</a><a name="0223b04" id="0223b04">故世界大地。内外大海及须弥山王。初时出</a><a name="0223b05" id="0223b05">烟烟聚遍覆。譬如陶窖初时出烟。烟聚所覆</a><a name="0223b06" id="0223b06">大地大海及须弥山。由第六日烟聚所覆亦</a><a name="0223b07" id="0223b07">复如是。比丘一切有为法如是无常。具如前</a><a name="0223b08" id="0223b08">说。乃至应当弃舍。比丘过久长时次第七日</a><a name="0223b09" id="0223b09">复出。于世轮相热明倍第六日。由此日故世</a><a name="0223b10" id="0223b10">界大地。内外大海及须弥山王。皆发火焰俱</a><a name="0223b11" id="0223b11">时洞然通成一焰经久长时停住不灭。比丘是</a><a name="0223b12" id="0223b12">须弥山王。大火所烧通成一焰。久长时然其</a><a name="0223b13" id="0223b13">顶方百由旬皆悉崩碎。或二百三百乃至一</a><a name="0223b14" id="0223b14">千由旬。堕落崩烬亦复如是。是时外四大中</a><a name="0223b15" id="0223b15">一切火自然而发。世界天地烧热出焰成一火</a><a name="0223b16" id="0223b16">性。以其热势吸下水轮。譬如铜槃火所烧</a><a name="0223b17" id="0223b17">热。置浅水中吸水都尽。世界大地成一火性。</a><a name="0223b18" id="0223b18">吸下水轮亦复如是。譬如苏油为火所烧。一</a><a name="0223b19" id="0223b19">皆消尽无复灰烬。如是大地内外大海。及须</a><a name="0223b20" id="0223b20">弥山王皆发火焰俱时洞然。通成一焰一切</a><a name="0223b21" id="0223b21">烧尽。无有炭灰亦复如是。尔时地轮并皆没</a><a name="0223b22" id="0223b22">尽。水风二轮亦皆烧灭。其火焰上从水轮起。</a><a name="0223b23" id="0223b23">乃至大梵王处。是时大梵舍其寿命。及以住</a><a name="0223b24" id="0223b24">处上生胜遍光天。是时大梵宫殿地。广大周</a><a name="0223b25" id="0223b25">圆光明可爱观者。无厌其色纯白微细净洁。</a><a name="0223b26" id="0223b26">一时烧尽不复更有。梵王所住地本来法然。</a><a name="0223b27" id="0223b27">所以由火等得灭如是多时。一切外器世界</a><a name="0223b28" id="0223b28">散坏都尽如是多时。经二十小劫已度。复次</a><a name="0223b29" id="0223b29">二十小劫。来续是中一千世界处所。空无所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320223a.htm'><img src='up.gif' border=0></a>
<a href='T320223c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>