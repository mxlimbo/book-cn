<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0310a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷9)</font> 贪因品第一百二十三 <font face='Arial'>T32, p0310a</h2></font><hr>
<span class='old'>
</a><a name="0309c28" id="0309c28">色则贪欲生。又受诸乐则贪欲生。又以</a><a name="0309c29" id="0309c29">愚痴故贪欲生。于不净中生净想故。又</span><a name="0310a01" id="0310a01">由恶知识故贪欲生。如净洁衣以里垢</a><a name="0310a02" id="0310a02">污。又与多欲人共事故则贪欲生。又于身</a><a name="0310a03" id="0310a03">等四法生妄忆念。则为贪所牵。如圆瓶</a><a name="0310a04" id="0310a04">无制如华无贯。又若懈怠不勤修善则</a><a name="0310a05" id="0310a05">贪欲得便。又于非行处行则为贪所侵。谓</a><a name="0310a06" id="0310a06">淫女沽酒屠儿舍等。如鹰鵽喻。又观不净</a><a name="0310a07" id="0310a07">等未能坏缘则贪欲得势。又从久远来</a><a name="0310a08" id="0310a08">习贪成使。是则易生。又于女色等缘喜</a><a name="0310a09" id="0310a09">取相取了。取相名手足面目语言戏笑视</a><a name="0310a10" id="0310a10">瞻啼泣等相。取了名分别男子形状差别。</a><a name="0310a11" id="0310a11">如是取已忆念分别则贪欲生。又思量心弱</a><a name="0310a12" id="0310a12">随逐所缘。不能制伏则贪欲生。又若生贪</a><a name="0310a13" id="0310a13">欲忍受不舍。则渐增长从下生中从中生</a><a name="0310a14" id="0310a14">上。又于贪欲中但见利味不知其过。则</a><a name="0310a15" id="0310a15">贪欲生。又以时节故贪欲生。如春时等。又</a><a name="0310a16" id="0310a16">以方处故贪欲生。如有处所。从久远来多</a><a name="0310a17" id="0310a17">习淫欲。又有随身故贪欲生。如年少无病</a><a name="0310a18" id="0310a18">资生具足。又以力能故贪欲生。如服药等。</a><a name="0310a19" id="0310a19">又得净妙随意五欲则贪欲生。谓见好</a><a name="0310a20" id="0310a20">花池园林敷荣清冷流泉鲜云电光香风来</a><a name="0310a21" id="0310a21">扇。若闻众鸟哀声相和及女人柔软庄严音</a><a name="0310a22" id="0310a22">声威仪语言等。又以业因缘故贪欲生。如</a><a name="0310a23" id="0310a23">清净施者。则能好喜净妙五欲。罪人则好</a><a name="0310a24" id="0310a24">不净。又以随类故贪欲生。如人欲人。又深</a><a name="0310a25" id="0310a25">着假名则贪欲生。是人于内生士夫相。外</a><a name="0310a26" id="0310a26">生女相及衣服怨亲等相。又未得空心。内</a><a name="0310a27" id="0310a27">见众生外见色等。则贪欲生。又若贪使未</a><a name="0310a28" id="0310a28">尽爱缘现前。于中生邪忆念。如是等因缘</a><a name="0310a29" id="0310a29">则贪欲生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320309c.htm'><img src='up.gif' border=0></a>
<a href='T320310b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>