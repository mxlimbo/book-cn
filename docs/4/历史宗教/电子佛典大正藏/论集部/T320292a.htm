<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0292a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷7)</font> 三业品第一百 <font face='Arial'>T32, p0292a</h2></font><hr>
<span class='old'>
</a><a name="0291c28" id="0291c28">慧福田为胜</a><a name="0291c29" id="0291c29"><p><b>　　<A NAME="n290"></A>三业品第一百</b></span><a name="0292a01" id="0292a01"><p>问曰。经中说三业。善不善无记业。何等是善</a><a name="0292a02" id="0292a02">业。答曰。随以何业能与他好事是业名善。</a><a name="0292a03" id="0292a03">是善业从布施持戒慈等法生。非洗浴等。</a><a name="0292a04" id="0292a04">问曰。何名为好。答曰。令他得乐是名为好。</a><a name="0292a05" id="0292a05">亦名为善。亦名为福。问曰。若令他得乐名</a><a name="0292a06" id="0292a06">为福者。令他得苦应当有罪。如良医针</a><a name="0292a07" id="0292a07">灸令他生苦。是应得罪。答曰。良医针灸为</a><a name="0292a08" id="0292a08">与乐故不得罪也。问曰。若为与乐便得</a><a name="0292a09" id="0292a09">福者。如淫他妻令其生乐。亦应得福。答</a><a name="0292a10" id="0292a10">曰。淫欲名决定不善。若人令他行不善法。</a><a name="0292a11" id="0292a11">是则为苦非为乐也。乐名今乐后乐。非现</a><a name="0292a12" id="0292a12">在少乐。以此因缘后得大苦。问曰。有人饮</a><a name="0292a13" id="0292a13">食因缘生他人乐。或饮食不消令人至死。</a><a name="0292a14" id="0292a14">是施食人应得罪得福。答曰。是人好心施</a><a name="0292a15" id="0292a15">食无恶心。故但得福德不得罪也。问曰。</a><a name="0292a16" id="0292a16">淫他妻者亦复如是。但为乐故亦应得</a><a name="0292a17" id="0292a17">罪得福。答曰。此事先答。谓淫欲是决定不</a><a name="0292a18" id="0292a18">善生大苦故。又布施饮食中有福德分。</a><a name="0292a19" id="0292a19">所以者何。得饮食者。不必尽死。众生皆贪</a><a name="0292a20" id="0292a20">染心故而受淫欲。全非福因。云何得福。问</a><a name="0292a21" id="0292a21">曰。有人以杀生故利益多人。如人破贼则</a><a name="0292a22" id="0292a22">国无患。若杀毒兽则利人民。是等可以杀</a><a name="0292a23" id="0292a23">生而得福乎。或有人。劫盗因缘供养父母。</a><a name="0292a24" id="0292a24">淫欲因缘生好儿息。妄语因缘或与寿命。</a><a name="0292a25" id="0292a25">以恶口等令他得利。是皆十恶所摄。云何</a><a name="0292a26" id="0292a26">以此而得福乎。答曰。是人得福得罪。为利</a><a name="0292a27" id="0292a27">他故得福。以损他故得罪。问曰。是医亦初</a><a name="0292a28" id="0292a28">与他苦。后令得乐。何故不得罪得福而</a><a name="0292a29" id="0292a29">但得福耶。答曰。是医以善心针炙无有恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320291c.htm'><img src='up.gif' border=0></a>
<a href='T320292b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>