<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1662 菩提行经 0557b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1662 菩提行经</font> <font face='Arial'>(卷4)</font> 菩提心般若波罗蜜多品第七 <font face='Arial'>T32, p0557b</h2></font><hr>
<span class='old'>
</a><br><a name="0557a28" id="0557a28">　　心不自见心　　　世尊之所说</a><br><a name="0557a29" id="0557a29">　　如剑刃虽利　　　虽利不自断</span><br><a name="0557b01" id="0557b01">　　自性由若斯　　　复喻如灯光</a><br><a name="0557b02" id="0557b02">　　破然得名　　　而不云自照</a><br><a name="0557b03" id="0557b03">　　又若水精珠　　　体本唯清澈</a><br><a name="0557b04" id="0557b04">　　因青而有青　　　影现随众色</a><br><a name="0557b05" id="0557b05">　　非青而现青　　　如心而自作</a><br><a name="0557b06" id="0557b06">　　又如彼灯光　　　智者知此说</a><br><a name="0557b07" id="0557b07">　　智慧此开通　　　知者何所说</a><br><a name="0557b08" id="0557b08">　　虽开而不开　　　如人无所睹</a><br><a name="0557b09" id="0557b09">　　石女义不生　　　与此义不二</a><br><a name="0557b10" id="0557b10">　　亦同无心识　　　缘念无所得</a><br><a name="0557b11" id="0557b11">　　非念而别生　　　虚妄念如毒</a><br><a name="0557b12" id="0557b12">　　谓若因若果　　　为法而自说</a><br><a name="0557b13" id="0557b13">　　有谈眼药方　　　见瓶而无药</a><br><a name="0557b14" id="0557b14">　　若见闻觉知　　　此有而非有</a><br><a name="0557b15" id="0557b15">　　念断于苦因　　　此实念当念</a><br><a name="0557b16" id="0557b16">　　念念而无别　　　此心当平等</a><br><a name="0557b17" id="0557b17">　　前尘常惑人　　　了之无所有</a><br><a name="0557b18" id="0557b18">　　如幻而不实　　　妄心而自见</a><br><a name="0557b19" id="0557b19">　　住尘处轮回　　　喻空无所依</a><br><a name="0557b20" id="0557b20">　　住尘性亦然　　　亦无有所得</a><br><a name="0557b21" id="0557b21">　　若与不善俱　　　不善汝所得</a><br><a name="0557b22" id="0557b22">　　若心有取舍　　　施一切如来</a><br><a name="0557b23" id="0557b23">　　如是用心意　　　而有何功德</a><br><a name="0557b24" id="0557b24">　　幻境一切知　　　烦恼云何断</a><br><a name="0557b25" id="0557b25">　　于彼幻三毒　　　远离而不作</a><br><a name="0557b26" id="0557b26">　　知于烦恼心　　　彼作而未尽</a><br><a name="0557b27" id="0557b27">　　于彼得见时　　　空有意无力</a><br><a name="0557b28" id="0557b28">　　烦恼性非尽　　　与空而相杂</a><br><a name="0557b29" id="0557b29">　　至彼无所学　　　彼后乃得尽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320557a.htm'><img src='up.gif' border=0></a>
<a href='T320557c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>