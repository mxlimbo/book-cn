<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0739b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷10)</font> <font face='Arial'>T32, p0739b</h2></font><hr>
<span class='old'>
</a><a name="0739a28" id="0739a28">四。一曰煻煨。二曰尸粪。三曰剑林。四曰灰</a><a name="0739a29" id="0739a29">河。是四地狱。名为近边。复有八热根本地</span><a name="0739b01" id="0739b01">狱。一名烧然。二极烧然。三名众合。四名号</a><a name="0739b02" id="0739b02">叫。五大号叫。六名炎热。七极炎热。八名无</a><a name="0739b03" id="0739b03">间。时彼狱中。有诸狱卒。厥状丑恶。甚可怖</a><a name="0739b04" id="0739b04">畏。或作牛头。驴象头等。其形长大。肥壮多</a><a name="0739b05" id="0739b05">力。身皮黑涩。发毛黄赤。皱眉怒目。褰鼻亸</a><a name="0739b06" id="0739b06">唇。两臂坚硬。手执铁棒。或持利斧。枪戟锤</a><a name="0739b07" id="0739b07">锯。剑轮罥索。种种苦具。皆出猛焰。是诸狱卒。</a><a name="0739b08" id="0739b08">凶险卒暴。于彼罪人。无少慈心。或烧或煮。或</a><a name="0739b09" id="0739b09">斫或锯。寻即命终。须臾复活。或复驱入煻煨</a><a name="0739b10" id="0739b10">尸粪地狱之中。下足燋烂。举复如故。遥见林</a><a name="0739b11" id="0739b11">木。即往逃避。到已枝叶皆为锋刃。从上而坠。</a><a name="0739b12" id="0739b12">斫截其身。有诸鸷兽虎兕师子。摩竭鱼等。张</a><a name="0739b13" id="0739b13">口吐火。齿牙铦利。咀嚼吞啖。造恶有情。有大</a><a name="0739b14" id="0739b14">铁树。名娑拉末黎。上有百千锋刃铁刺。一一</a><a name="0739b15" id="0739b15">铁刺。长十六指。时彼狱卒。驱逐罪人。随其上</a><a name="0739b16" id="0739b16">下。而逆刺之。诸恶飞禽。竞集其上。利喙坚</a><a name="0739b17" id="0739b17">爪。或[<a href='javascript:showpic("images/047009.gif")'>焰-炎+鸟</a>]或躩。狱卒或以大热铁丸。以钤擘口。</a><a name="0739b18" id="0739b18">逼令吞之。或镕铜汁。灌其口中。从咽彻下。悉</a><a name="0739b19" id="0739b19">皆燋烂。或以铁钉。而钉其舌。复以铁犁。使牛</a><a name="0739b20" id="0739b20">耕之。或投罪人大铁臼中。复以其杵。而捣碎</a><a name="0739b21" id="0739b21">之。或以铁匣。而夹其身。耳鼻口中。悉皆流</a><a name="0739b22" id="0739b22">血。一切身分。破坏无余。有大炭坑。极深炎</a><a name="0739b23" id="0739b23">炽。以彼罪人。掷入其中。倏然之间。变成火</a><a name="0739b24" id="0739b24">聚。时诸狱卒。咸共呵责。汝于昔时。多造诸</a><a name="0739b25" id="0739b25">恶。心无慈行。破犯禁戒。今受其报。自当知</a><a name="0739b26" id="0739b26">之。此中极苦。难堪难忍。长时受罪。业尽方</a><a name="0739b27" id="0739b27">出。是故佛敕。汝等比丘。常于此经。受持读</a><a name="0739b28" id="0739b28">诵。为人演说。令修施戒。得成福盖</a><a name="0739b29" id="0739b29"><p>佛言彼破戒者。由彼恶慧。内心思构。不起对<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320739a.htm'><img src='up.gif' border=0></a>
<a href='T320739c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>