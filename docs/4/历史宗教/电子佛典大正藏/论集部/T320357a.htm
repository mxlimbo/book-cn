<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0357a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷14)</font> 道谛聚定论中定因品第一百五十五 <font face='Arial'>T32, p0357a</h2></font><hr>
<span class='old'>
</a><a name="0356c28" id="0356c28">以光明等相为喜。又此行者修习寂灭欲</a><a name="0356c29" id="0356c29">尽烦恼。故不生喜以此等缘能灭粗喜。</span><a name="0357a01" id="0357a01">又有怖畏定难。行者见可怖缘故生怖</a><a name="0357a02" id="0357a02">畏。世间所有可怖畏处行者悉见。于此事</a><a name="0357a03" id="0357a03">中皆应谛观无常败坏不应随也。所以者</a><a name="0357a04" id="0357a04">何。坐禅法中有此因缘见可畏事。不可以</a><a name="0357a05" id="0357a05">此而生怖畏。是事虚妄皆空。如幻能诳凡</a><a name="0357a06" id="0357a06">人非真实也。如是思惟则离怖畏。又依空</a><a name="0357a07" id="0357a07">法则无怖畏。又作是念。我行力故感此异</a><a name="0357a08" id="0357a08">相不应怖畏。又自念。身有戒闻等功德具</a><a name="0357a09" id="0357a09">足。无可加害因缘故不怖畏。又此行者乐</a><a name="0357a10" id="0357a10">道深故。不惜身命何所怖畏。又此人心常</a><a name="0357a11" id="0357a11">处正念。是故怖畏不能得便。又念勇悍相</a><a name="0357a12" id="0357a12">故不怖畏。怖畏是怯弱相。以如是等灭除</a><a name="0357a13" id="0357a13">怖畏。又有不适定难。谓行者有冷热等病。</a><a name="0357a14" id="0357a14">若疲极失睡。谓因缘故令身不适。有贪</a><a name="0357a15" id="0357a15">忧嫉垢等诸烦恼。令心不适则失禅定。是</a><a name="0357a16" id="0357a16">故行者应自将护身心令其调适。又有异</a><a name="0357a17" id="0357a17">相定难。所谓垢相亦有非垢相能乱禅定。</a><a name="0357a18" id="0357a18">如布施等相。又有不等定难。所谓精进若</a><a name="0357a19" id="0357a19">迟若疾。疾则身心疲极。迟则不取定相。俱</a><a name="0357a20" id="0357a20">退失定。如捉鸟子急则疲极缓则飞去。</a><a name="0357a21" id="0357a21">又如调弦若急若缓俱不成音。又精进若</a><a name="0357a22" id="0357a22">速则难究竟。如佛语阿那律。汝精进过。后</a><a name="0357a23" id="0357a23">当懈怠。所以者何。若精进过则事不成。还</a><a name="0357a24" id="0357a24">堕懈怠。精进若迟事亦不办。是故不等名</a><a name="0357a25" id="0357a25">为定难。又有无念定难。谓不念善法。设念</a><a name="0357a26" id="0357a26">善法则非所受。又不念定相而念外色。</a><a name="0357a27" id="0357a27">是名不念。行者应一心精进念所受法如</a><a name="0357a28" id="0357a28">擎油钵。又有颠倒定难。谓多欲人受行慈</a><a name="0357a29" id="0357a29">心。多嗔恚人修习不净。上二种人观十二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320356c.htm'><img src='up.gif' border=0></a>
<a href='T320357b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>