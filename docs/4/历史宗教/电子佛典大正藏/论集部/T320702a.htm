<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670A 那先比丘经 0702a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670A 那先比丘经</font> <font face='Arial'>(卷2)</font> <font face='Arial'>T32, p0702a</h2></font><hr>
<span class='old'>
</a><a name="0701c28" id="0701c28">百枚大石。因船故不得没。人虽有本恶一时</a><a name="0701c29" id="0701c29">念佛。用是不入泥犁中。便生天上。其小石没</span><a name="0702a01" id="0702a01">者。如人作恶。不知佛经死后便入泥犁。王言</a><a name="0702a02" id="0702a02">善哉善哉</a><a name="0702a03" id="0702a03"><p>王复问那先。卿曹用何等故。行学道作沙门。</a><a name="0702a04" id="0702a04">那先言。我今以过去苦现在苦当来苦。欲</a><a name="0702a05" id="0702a05">弃是诸苦。不欲复受更。故行学道作沙门。王</a><a name="0702a06" id="0702a06">复问那先。苦乃在后世何为豫学道作沙门。</a><a name="0702a07" id="0702a07">那先问王。王宁有敌国怨家。欲相攻击不。王</a><a name="0702a08" id="0702a08">言然。有敌国怨家常欲相攻击也。那先问王。</a><a name="0702a09" id="0702a09">敌主临来时王乃作斗具备守掘堑耶。当豫作</a><a name="0702a10" id="0702a10">之乎。王言当豫有储偫。那先问王。何等故先</a><a name="0702a11" id="0702a11">作储偫。王言。备敌来无时故。那先问王。敌尚</a><a name="0702a12" id="0702a12">未来何故豫备之。那先又问王。饥乃由种渴</a><a name="0702a13" id="0702a13">乃凿井。何故豫作备度。王言善哉善哉。王又</a><a name="0702a14" id="0702a14">问那先。第七梵天去是几所。那先言甚远。令</a><a name="0702a15" id="0702a15">大如王殿石。从第七梵天上堕之六日乃堕</a><a name="0702a16" id="0702a16">此间地耳。王言。卿曹诸沙门言。得罗汉道如</a><a name="0702a17" id="0702a17">人屈伸臂顷。以飞上第七梵天上。王言我不</a><a name="0702a18" id="0702a18">信。是行数千万亿里。何以疾乃尔。那先问王。</a><a name="0702a19" id="0702a19">王本生何国。王言我本生大秦国。国名阿</a><a name="0702a20" id="0702a20">荔散。那先问王。阿荔散去是间几里。王言。去</a><a name="0702a21" id="0702a21">是二千由旬合八万里。那先问王。曾颇于</a><a name="0702a22" id="0702a22">此遥念本国中事不。王言然恒念本国中事</a><a name="0702a23" id="0702a23">耳。那先言。王试复更念本国中事。曾有所作</a><a name="0702a24" id="0702a24">为者。王言我即念已。那先言。王行八万里反</a><a name="0702a25" id="0702a25">覆何以疾。王言善哉善哉。王复问那先。若有</a><a name="0702a26" id="0702a26">两人于此俱死。一人上生第七梵天。一人生</a><a name="0702a27" id="0702a27">罽宾。罽宾去七百二十里。谁为先到者。那</a><a name="0702a28" id="0702a28">先言。试念阿荔国。王言我已念之。那先复言。</a><a name="0702a29" id="0702a29">王试复念罽宾。王言我已念之。那先问王。念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320701c.htm'><img src='up.gif' border=0></a>
<a href='T320702b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>