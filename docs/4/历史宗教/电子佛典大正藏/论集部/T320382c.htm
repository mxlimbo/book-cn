<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1647 四谛论 0382c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1647 四谛论</font> <font face='Arial'>(卷1)</font> 分别苦谛品第三之一 <font face='Arial'>T32, p0382c</h2></font><hr>
<span class='old'>
</a><a name="0382b28" id="0382b28">除灭少壮及无病乐。勤力担负念智忍门。思</a><a name="0382b29" id="0382b29">识悉能损夺。诸根羸弱无复势用。如罗刹女</span><a name="0382c01" id="0382c01">吸人精气趣向死处。故说老苦。复次少身莲</a><a name="0382c02" id="0382c02">华亲心所爱。色形端政悦他心眼。为老霹雳</a><a name="0382c03" id="0382c03">之所变异。卷缩破坏目心不悦他人憎恶。故</a><a name="0382c04" id="0382c04">说老苦。复次能坏身根念智。故说老苦。由身</a><a name="0382c05" id="0382c05">坏故。行住坐卧屈申转侧等皆不自在。由根</a><a name="0382c06" id="0382c06">坏故。见闻嗅尝触等皆不分明。又有说言。我</a><a name="0382c07" id="0382c07">闻不明还似婴儿。由念坏故更事不忆。不了</a><a name="0382c08" id="0382c08">所说曾见不识本。故说为老。犹如行相。又跋</a><a name="0382c09" id="0382c09">私弗部。说有为诸法实有暂住。此住有异。是</a><a name="0382c10" id="0382c10">有为相说名为老。如经中说。此身得住百年。</a><a name="0382c11" id="0382c11">或说有四识住。以是义故说名为老。若有为</a><a name="0382c12" id="0382c12">法实念念灭。少壮不成亦无命根。云何为病</a><a name="0382c13" id="0382c13">者。答曰。身界不平等生长。乖违不平等生长</a><a name="0382c14" id="0382c14">时。说名身病。若平等时说名无病。如佛世尊</a><a name="0382c15" id="0382c15">因耆婆说。如来身界今至平等。复次自性更</a><a name="0382c16" id="0382c16">互相违。不识恩养。身界毒蛇触忤名病。复次</a><a name="0382c17" id="0382c17">病有二种。一身二心。身病复有二种。一因界</a><a name="0382c18" id="0382c18">相违名缘内起。二因他逼触名缘外起。是身</a><a name="0382c19" id="0382c19">病者。由名因处有差别故。品类多种。名差别</a><a name="0382c20" id="0382c20">者。谓漏癞痈疽气嗽肿癖疟风狂等。因差别</a><a name="0382c21" id="0382c21">者。谓痰风胆及等分病。或单或二或三或四。</a><a name="0382c22" id="0382c22">如是痰等有六十二为病家因。处差别者。谓</a><a name="0382c23" id="0382c23">头眼耳喉心腹等。是名身病。若广解者有四</a><a name="0382c24" id="0382c24">百四。心病者因邪妄起。谓忧烦等。此病亦有</a><a name="0382c25" id="0382c25">二种。一缘内境名内门惑。二缘外为境名外</a><a name="0382c26" id="0382c26">门惑。由名因处有差别故。品类多种。名差别</a><a name="0382c27" id="0382c27">者。谓贪嗔慢痴见疑谄曲欺诳等。因差别者。</a><a name="0382c28" id="0382c28">谓净相失相有无等相为心病因。处差别者。</a><a name="0382c29" id="0382c29">谓色等六尘。如经说。色爱乃至法爱。此中所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320382b.htm'><img src='up.gif' border=0></a>
<a href='T320383a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>