<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1648 解脱道论 0445c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1648 解脱道论</font> <font face='Arial'>(卷9)</font> 分别慧品第十 <font face='Arial'>T32, p0445c</h2></font><hr>
<span class='old'>
</a><a name="0445b28" id="0445b28">次于眼智。此谓法辩。眼智为见。此谓义辩。于</a><a name="0445b29" id="0445b29">说法辞智。此谓辞辩。于智智。此谓乐说辩。复</span><a name="0445c01" id="0445c01">次四种慧。苦智。苦集智。苦灭智。于是道等分</a><a name="0445c02" id="0445c02">智。苦相应智。苦智。苦集相应智。集智。苦灭</a><a name="0445c03" id="0445c03">修行相应智。具足智。道智(解脱道分别慧品已竟)</a><a name="0445c04" id="0445c04"><p class='juan'>
解脱道论卷第九</p>
</a><a name="0445c05" id="0445c05"></a><a name="0445c06" id="0445c06"></a><a name="0445c07" id="0445c07"><p class='juan'>
解脱道论卷第十</p>
</a><a name="0445c08" id="0445c08"></a><a name="0445c09" id="0445c09"><p><span class='byline'>　　　　阿罗汉优波底沙梁言大光造</span><br></a><a name="0445c10" id="0445c10"><p><span class='byline'>　　　　梁扶南三藏僧伽婆罗译</span><br></a><a name="0445c11" id="0445c11"><p><b>　　<A NAME="n439"></A>五方便品第十一之一</b></a><a name="0445c12" id="0445c12"><p>于是初坐禅人乐脱老死。乐除生死因。乐除</a><a name="0445c13" id="0445c13">无明闇。乐断爱绳。乐得圣慧。于五处当起方</a><a name="0445c14" id="0445c14">便。所谓阴方便。入方便。界方便。因缘方</a><a name="0445c15" id="0445c15">便。圣谛方便。问云何阴方便。答五阴色阴受</a><a name="0445c16" id="0445c16">阴想阴行阴识阴。问云何色阴。答四大四大</a><a name="0445c17" id="0445c17">所造色。云何四大地界水界火界风界。云何</a><a name="0445c18" id="0445c18">地界。坚性坚相。此谓地界。云何水界。水湿和</a><a name="0445c19" id="0445c19">合色。此谓水界。云何火界。火暖熟色。此谓火</a><a name="0445c20" id="0445c20">界。云何风界。风持色。此谓风界。初坐禅人以</a><a name="0445c21" id="0445c21">二行取诸盖。以略以广如说观四大。如是可</a><a name="0445c22" id="0445c22">知。云何四大所造色。眼入耳入鼻入舌入身</a><a name="0445c23" id="0445c23">入。色入声入香入味入。女根男根命根。身</a><a name="0445c24" id="0445c24">作口作。虚空界色。轻色软色。堪受持色。增长</a><a name="0445c25" id="0445c25">色。相续色。生色老色。无常揣食处色。眠色。</a><a name="0445c26" id="0445c26">云何眼入。以是见色有对。依彼眼识起。此谓</a><a name="0445c27" id="0445c27">眼入。复次依眼睛肉揣白黑眼珠三圆。于肉</a><a name="0445c28" id="0445c28">血风痰唾。五重内住。如半芥子。大如虮子</a><a name="0445c29" id="0445c29">头。初业所成。四大所造火。大最多。此清净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320445b.htm'><img src='up.gif' border=0></a>
<a href='T320446a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>