<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1634 入大乘论 0043b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1634 入大乘论</font> <font face='Arial'>(卷2)</font> 讥论空品第二 <font face='Arial'>T32, p0043b</h2></font><hr>
<span class='old'>
</a><a name="0043a28" id="0043a28">天王。第七地福果。为他化自在天王。第八地</a><a name="0043a29" id="0043a29">福果。为千世界梵。第九地福果。为二千世界</span><a name="0043b01" id="0043b01">梵。第十地福果。为三千大千世界净居天王。</a><a name="0043b02" id="0043b02">如花严经广说。如来出生果报。及摄受世界。</a><a name="0043b03" id="0043b03">是名菩萨福轮。云何名菩萨智轮。初地菩萨。</a><a name="0043b04" id="0043b04">于一刹那顷。得百三昧。见百诸佛神通。能过</a><a name="0043b05" id="0043b05">百佛国土。能动百佛世界。光明遍照百佛世</a><a name="0043b06" id="0043b06">界。能成就百众生。能知过去百劫未来百劫。</a><a name="0043b07" id="0043b07">能入百法门。能现百身。复为一身。以百菩萨。</a><a name="0043b08" id="0043b08">庄严眷属。若以愿力。复过于此。百千万亿。无</a><a name="0043b09" id="0043b09">量无边。亦非算数譬喻所知。若身力。若光明</a><a name="0043b10" id="0043b10">力。若神通力。若眼力。若声力。若行力。若庄</a><a name="0043b11" id="0043b11">严力。若住持力。若解脱力。造众善业。是名初</a><a name="0043b12" id="0043b12">住。菩萨于刹那顷。成就如是无量功德。二住</a><a name="0043b13" id="0043b13">菩萨。得千三昧。如是广说。三住菩萨。得十万</a><a name="0043b14" id="0043b14">三昧。余亦如初住广说。四住菩萨。得亿三昧。</a><a name="0043b15" id="0043b15">余亦如初住广说。五住菩萨。得千亿三昧。余</a><a name="0043b16" id="0043b16">亦如初住广说。六住菩萨。得万亿三昧。余亦</a><a name="0043b17" id="0043b17">如初住广说。七住菩萨。得亿百千那由他三</a><a name="0043b18" id="0043b18">昧。余亦如初住广说。八住菩萨。得十三千大</a><a name="0043b19" id="0043b19">千世界微尘数三昧。余亦如初住广说。九住</a><a name="0043b20" id="0043b20">菩萨。得十佛世界百千阿僧祇微尘数三昧。</a><a name="0043b21" id="0043b21">诸余功德。如初住广说。十住菩萨。得十佛世</a><a name="0043b22" id="0043b22">界不可说不可说亿百千那由他微尘数三</a><a name="0043b23" id="0043b23">昧。诸余功德。如初住广说。于一刹那顷。乃至</a><a name="0043b24" id="0043b24">见十佛世界不可说不可说亿百千那由他微</a><a name="0043b25" id="0043b25">尘数诸佛。如初住菩萨。于一刹那顷。见百佛</a><a name="0043b26" id="0043b26">世界。乃至成就百众生。十住菩萨亦复如是。</a><a name="0043b27" id="0043b27">问曰。如佛所说。一世界中无二佛出。云何菩</a><a name="0043b28" id="0043b28">萨见十佛世界不可说不可说亿百千那由他</a><a name="0043b29" id="0043b29">微尘数诸佛。答曰。诸佛说言一世界中无二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320043a.htm'><img src='up.gif' border=0></a>
<a href='T320043c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>