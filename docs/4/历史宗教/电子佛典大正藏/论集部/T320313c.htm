<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0313c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷9)</font> 无明品第一百二十七 <font face='Arial'>T32, p0313c</h2></font><hr>
<span class='old'>
</a><a name="0313b28" id="0313b28">劫初人不知味是虚妄。而生贪着故失色</a><a name="0313b29" id="0313b29">力寿命等事。当知皆由无明忘失诸利。又</span><a name="0313c01" id="0313c01">此无明但真智断。贪等不尔。又贪心中无</a><a name="0313c02" id="0313c02">恚。恚心中无贪。无明在一切心中。及不修</a><a name="0313c03" id="0313c03">慧人无明常在心中。又诸烦恼中无明最强。</a><a name="0313c04" id="0313c04">如经中说无明罪重亦难除解。又无明是十</a><a name="0313c05" id="0313c05">二因缘根本。若无无明则诸业不集不成。</a><a name="0313c06" id="0313c06">何以知之。诸阿罗汉无众生相。无无明故</a><a name="0313c07" id="0313c07">诸业不能集成。业不集故识等诸分不能</a><a name="0313c08" id="0313c08">复生。故知无明是诸苦本。又现见贪着此</a><a name="0313c09" id="0313c09">不净身。亦于无常中生常想。犹若空卷</a><a name="0313c10" id="0313c10">以诳小儿。亦如幻师能现前诳人。令见土</a><a name="0313c11" id="0313c11">为金。又俗言。愚人现以罪加而可以言诳。</a><a name="0313c12" id="0313c12">世间亦尔。眼见不净而为其所诳。又诸心</a><a name="0313c13" id="0313c13">法念念尽灭。取相故生。色灭尽已痴故取</a><a name="0313c14" id="0313c14">相。于声等中亦复如是。是故难解。此皆无</a><a name="0313c15" id="0313c15">明之过。问曰。多无明人有何等相。答曰。是</a><a name="0313c16" id="0313c16">人于畏处不畏。喜处不喜。憎恶善人爱</a><a name="0313c17" id="0313c17">乐恶人。倒取人意。常喜反戾坚执邪事。少</a><a name="0313c18" id="0313c18">于惭愧不顾嫌疑。不能悦彼。亦自难悦。</a><a name="0313c19" id="0313c19">不能亲附。亦难亲近。愚騃无识。好弊垢</a><a name="0313c20" id="0313c20">衣。乐处黑闇及不净处。自大自贵喜轻蔑</a><a name="0313c21" id="0313c21">人。不以道理自显功德。过不知过利不</a><a name="0313c22" id="0313c22">识利。不好净洁亦无威仪。拙于语言常</a><a name="0313c23" id="0313c23">喜恚恨。僻取他教而深贪着。学诵难得既</a><a name="0313c24" id="0313c24">得易失。设有所得不能解义。设有所解</a><a name="0313c25" id="0313c25">则复邪僻。如是等相皆由无明。故知无明</a><a name="0313c26" id="0313c26">有无量过。是故应断。问曰。当云何断。答曰。</a><a name="0313c27" id="0313c27">善修真智则无明断。问曰。知阴界等亦名</a><a name="0313c28" id="0313c28">真智。经中何故说无明药者若因缘若因缘</a><a name="0313c29" id="0313c29">观。答曰。诸外道辈多于因物中谬。因中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320313b.htm'><img src='up.gif' border=0></a>
<a href='T320314a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>