<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1667 大乘起信论 0585a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1667 大乘起信论</font> <font face='Arial'>(卷1)</font> 新译大乘起信论序 <font face='Arial'>T32, p0585a</h2></font><hr>
<span class='old'>
</a><a name="0584c28" id="0584c28">道理。妄念非有。空性亦空。以所遮是无。能遮</a><a name="0584c29" id="0584c29">亦无故。言真实不空者。由妄念空无故。即显</span><a name="0585a01" id="0585a01">真心常恒不变净法圆满故名不空。亦无不</a><a name="0585a02" id="0585a02">空相。以非妄念心所行故。唯离念智之所证</a><a name="0585a03" id="0585a03">故</a><a name="0585a04" id="0585a04"><p>心生灭门者。谓依如来藏有生灭心转。不生</a><a name="0585a05" id="0585a05">灭与生灭和合非一非异。名阿赖耶识。此识</a><a name="0585a06" id="0585a06">有二种义。谓能摄一切法。能生一切法。复有</a><a name="0585a07" id="0585a07">二种义。一者觉义。二者不觉义。言觉义者。谓</a><a name="0585a08" id="0585a08">心第一义性离一切妄念相。离一切妄念相</a><a name="0585a09" id="0585a09">故。等虚空界无所不遍。法界一相即是一切</a><a name="0585a10" id="0585a10">如来平等法身。依此法身。说一切如来为本</a><a name="0585a11" id="0585a11">觉。以待始觉立为本觉。然始觉时即是本觉。</a><a name="0585a12" id="0585a12">无别觉起立。始觉者。谓依本觉有不觉。依不</a><a name="0585a13" id="0585a13">觉说有始觉。又以觉心源故名究竟觉。不觉</a><a name="0585a14" id="0585a14">心源故非究竟觉。如凡夫人。前念不觉起</a><a name="0585a15" id="0585a15">于烦恼。后念制伏令不更生。此虽名觉即</a><a name="0585a16" id="0585a16">是不觉。如二乘人及初业菩萨。觉有念无</a><a name="0585a17" id="0585a17">念体相别异。以舍粗分别故。名相似觉。如法</a><a name="0585a18" id="0585a18">身菩萨。觉念无念皆无有相。舍中品分别故。</a><a name="0585a19" id="0585a19">名随分觉。若超过菩萨地究竟道满足。一念</a><a name="0585a20" id="0585a20">相应觉心初起。始名为觉。远离觉相微细分</a><a name="0585a21" id="0585a21">别究竟永尽。心根本性常住现前。是为如来。</a><a name="0585a22" id="0585a22">名究竟觉。是故经说。若有众生。能观一切妄</a><a name="0585a23" id="0585a23">念无相。则为证得如来智慧。又言心初起者。</a><a name="0585a24" id="0585a24">但随俗说。求其初相终不可得。心尚无有何</a><a name="0585a25" id="0585a25">况有初。是故一切众生不名为觉。以无始来</a><a name="0585a26" id="0585a26">恒有无明妄念相续未曾离故。若妄念息。即</a><a name="0585a27" id="0585a27">知心相生住异灭皆悉无相。以于一心前后</a><a name="0585a28" id="0585a28">同时皆不相应无自性故。如是知已则知始</a><a name="0585a29" id="0585a29">觉不可得。以不异本觉故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320584c.htm'><img src='up.gif' border=0></a>
<a href='T320585b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>