<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1636 大乘集菩萨学论 0136a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1636 大乘集菩萨学论</font> <font face='Arial'>(卷23)</font> 念三宝品第十八 <font face='Arial'>T32, p0136a</h2></font><hr>
<span class='old'>
</a><br><a name="0135c28" id="0135c28">　　地狱鬼畜险恶趣　　　诸有情辈随轮转</a><br><a name="0135c29" id="0135c29">　　悯彼无亲无道师　　　指示愚迷登正路</span><br><a name="0136a01" id="0136a01">　　过去诸佛出世间　　　自在咸宣深法义</a><br><a name="0136a02" id="0136a02">　　如是世尊同彼说　　　悉使众生证圣道</a><br><a name="0136a03" id="0136a03">　　佛声深远过梵天　　　响润清彻生众善</a><br><a name="0136a04" id="0136a04">　　乾闼婆与紧那罗　　　所出乐声皆不现</a><br><a name="0136a05" id="0136a05">　　积集清净诸功德　　　演说无边真实语</a><br><a name="0136a06" id="0136a06">　　百千那由他众生　　　闻已各发三乘意</a><br><a name="0136a07" id="0136a07">　　若能供养于如来　　　当获胜妙诸快乐</a><br><a name="0136a08" id="0136a08">　　富贵自在众所钦　　　后于世间为帝王</a><br><a name="0136a09" id="0136a09">　　或作轮王御四洲　　　具足七宝皆殊异</a><br><a name="0136a10" id="0136a10">　　常以十善利众生　　　由于如来兴净业</a><br><a name="0136a11" id="0136a11">　　或为忉利诸天主　　　或夜摩王睹史陀</a><br><a name="0136a12" id="0136a12">　　乃至他化大梵天　　　皆因供养如来故</a><br><a name="0136a13" id="0136a13">　　如是见佛供养已　　　及所闻法生信敬</a><br><a name="0136a14" id="0136a14">　　皆能永断诸苦因　　　得证寂静离尘垢</a><br><a name="0136a15" id="0136a15">　　世尊了知道非道　　　而能止恶咸归善</a><br><a name="0136a16" id="0136a16">　　令诸众生获吉祥　　　咸皆安住于圣道</a><br><a name="0136a17" id="0136a17">　　若人求福供养佛　　　常获无尽胜福藏</a><br><a name="0136a18" id="0136a18">　　于俱胝劫不可量　　　乃至当证菩提果</a><br><a name="0136a19" id="0136a19">　　微妙刹土胜庄严　　　如他化天极可爱</a><br><a name="0136a20" id="0136a20">　　随其愿力住其中　　　身口意业常清净</a><br><a name="0136a21" id="0136a21">　　如是种种妙福报　　　皆由供养于如来</a><br><a name="0136a22" id="0136a22">　　是人虽处于世间　　　如受龙宫天上乐</a><br><a name="0136a23" id="0136a23">　　如来具广大名称　　　一切刹土悉闻知</a><br><a name="0136a24" id="0136a24">　　常于无边大众中　　　十方诸佛皆称赞</a><br><a name="0136a25" id="0136a25">　　永离世间诸热恼　　　显示大悲无与等</a><br><a name="0136a26" id="0136a26">　　最上寂静人中尊　　　是故我今稽首礼</a><br><a name="0136a27" id="0136a27">　　我今获得五神通　　　住立虚空伸赞叹</a><br><a name="0136a28" id="0136a28">　　稽首勇猛大导师　　　分别诸法净无垢</a><br><a name="0136a29" id="0136a29">　　今于天人大集会　　　称扬善逝诸功德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320135c.htm'><img src='up.gif' border=0></a>
<a href='T320136b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>