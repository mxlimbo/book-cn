<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0739a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷10)</font> <font face='Arial'>T32, p0739a</h2></font><hr>
<span class='old'>
</a><br><a name="0738c28" id="0738c28">　　善调伏有情　　　皆令修梵行</a><br><a name="0738c29" id="0738c29">　　为第一导师　　　具足一切智</span><br><a name="0739a01" id="0739a01">　　得最上菩提　　　如莲华出水　</p></a><a name="0739a02" id="0739a02"><p>尔时世尊。与彼长者。于大众中。授佛记已。时</a><a name="0739a03" id="0739a03">频婆娑罗王国内人民。咸发信心。叹未曾有。</a><a name="0739a04" id="0739a04">由于佛等。专修施行。于人天中。常为主宰。有</a><a name="0739a05" id="0739a05">大威力。常以大悲。利益安乐一切众生。无上</a><a name="0739a06" id="0739a06">菩提。决定获得。是故佛敕。诸比丘等。于此经</a><a name="0739a07" id="0739a07">典。常当受持。为人宣说</a><a name="0739a08" id="0739a08"><p>广明施行。恐繁且止。持戒功德。今当显示。云</a><a name="0739a09" id="0739a09">何布施之后。即云持戒。此依诸经。次第如是。</a><a name="0739a10" id="0739a10">又诸众生。放逸着乐。多由内心。自邪思惟。随</a><a name="0739a11" id="0739a11">顺造作。乃至现行。流至身语。破毁禁戒。为令</a><a name="0739a12" id="0739a12">众生发起对治。故布施后。说持戒相。若佛弟</a><a name="0739a13" id="0739a13">子。及诸白衣。于彼禁戒。坚持无犯。此说是名</a><a name="0739a14" id="0739a14">清净持戒。若诸众生。发起邪思。身语意业。造</a><a name="0739a15" id="0739a15">众多罪。杀害众生。断人命根。他所有物。不与</a><a name="0739a16" id="0739a16">而取。愖着染欲。心无暂舍。妄言。绮语。恶口。</a><a name="0739a17" id="0739a17">两舌。起大邪见。拨无因果。杀父。害母。杀阿</a><a name="0739a18" id="0739a18">罗汉。以恶毒心。出佛身血。破和合僧。破塔坏</a><a name="0739a19" id="0739a19">寺。盗众僧物。污净行尼。于诸善人。喜生骂</a><a name="0739a20" id="0739a20">辱。常乐聚集。说无义语。轻法慢教。贪营世</a><a name="0739a21" id="0739a21">务。为邪活命。造诸恶业。魁脍狱卒。屠杀捕</a><a name="0739a22" id="0739a22">鱼。穿窬抄劫。乃至贫人微少财物。亦行剥夺。</a><a name="0739a23" id="0739a23">与他毒药。损害众生。象马牛等。乐为犍犗。破</a><a name="0739a24" id="0739a24">坏聚落。斫伐林木。发言碜毒。讥刺贤善。诈现</a><a name="0739a25" id="0739a25">威仪。其心谄曲。善说不善。与令不与。造众罪</a><a name="0739a26" id="0739a26">已。临命终时。种种苦相。皆悉现前。识既灭</a><a name="0739a27" id="0739a27">谢。恶业随逐。堕地狱中。受极重苦。地狱有</a><a name="0739a28" id="0739a28">四。一曰煻煨。二曰尸粪。三曰剑林。四曰灰</a><a name="0739a29" id="0739a29">河。是四地狱。名为近边。复有八热根本地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320738c.htm'><img src='up.gif' border=0></a>
<a href='T320739b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>