<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0319a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷10)</font> 邪见品第一百三十二 <font face='Arial'>T32, p0319a</h2></font><hr>
<span class='old'>
</a><a name="0318c28" id="0318c28">善法。恶心易起。善心难生。以易起恶故无</a><a name="0318c29" id="0318c29">善因缘。如是渐积则断善根。又此邪见</span><a name="0319a01" id="0319a01">人名在难处。如地狱众生不任得道。如</a><a name="0319a02" id="0319a02">此人虽生中国具足六根能别好丑。亦不</a><a name="0319a03" id="0319a03">任得道。又此邪见人无恶不造不忌轻重。</a><a name="0319a04" id="0319a04">又少作不善亦堕地狱。以重罪心起是业</a><a name="0319a05" id="0319a05">故。如业品中解地狱业。以是因缘此人所</a><a name="0319a06" id="0319a06">作皆为地狱。又此人不能尽罪恶业。以不</a><a name="0319a07" id="0319a07">善法常在心故。又此人展转地狱难得解</a><a name="0319a08" id="0319a08">脱。所以者何。断善根人若善根未相续间。</a><a name="0319a09" id="0319a09">终不脱地狱。是人邪见在心中故。善根</a><a name="0319a10" id="0319a10">云何得相续耶。又邪见人名不可治。犹如</a><a name="0319a11" id="0319a11">病人死相已现。虽有良医不能复治。是人</a><a name="0319a12" id="0319a12">亦尔。无余善故。乃至诸佛亦不能治。是故</a><a name="0319a13" id="0319a13">必堕阿鼻地狱</a><a name="0319a14" id="0319a14"><p><b>　　<A NAME="n326"></A>二取品第一百三十三</b></a><a name="0319a15" id="0319a15"><p>于非实事中生决定心。但是事实。余皆妄</a><a name="0319a16" id="0319a16">语。是名见取。及先说非胜法中定生胜想。</a><a name="0319a17" id="0319a17">亦名见取。问曰。见取有何过。答曰。是人得</a><a name="0319a18" id="0319a18">少功德自以为足。又是人唐劳其功。所以</a><a name="0319a19" id="0319a19">者何。是人于非善事中生妙善想。勤加精</a><a name="0319a20" id="0319a20">进。以是因缘后则心悔。又是人为智者所</a><a name="0319a21" id="0319a21">笑。以非胜中生胜想故。又若人非胜谓</a><a name="0319a22" id="0319a22">胜是愚痴相。犹如盲人于瓦砾中生金银</a><a name="0319a23" id="0319a23">想。为有目者之所轻笑。见取有如是等</a><a name="0319a24" id="0319a24">过。若人舍智。以洗浴等戒。望得清净名</a><a name="0319a25" id="0319a25">为戒取。问曰。不以戒故得清净耶。答曰。</a><a name="0319a26" id="0319a26">以智慧得清净戒。为智慧根本。问曰。戒取</a><a name="0319a27" id="0319a27">有何过。答曰。所说见取之过。以下事为</a><a name="0319a28" id="0319a28">足等。皆是此过。又戒取因缘唐受诸苦。谓</a><a name="0319a29" id="0319a29">受寒热卧灰土木刺棘等上。投渊赴火自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320318c.htm'><img src='up.gif' border=0></a>
<a href='T320319b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>