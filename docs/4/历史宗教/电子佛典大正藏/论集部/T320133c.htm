<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1636 大乘集菩萨学论 0133c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1636 大乘集菩萨学论</font> <font face='Arial'>(卷22)</font> 恭敬作礼品第十七 <font face='Arial'>T32, p0133c</h2></font><hr>
<span class='old'>
</a><a name="0133b28" id="0133b28">以此善根所得福报不知其边。又娑伽罗</a><a name="0133b29" id="0133b29">龙王所问经云。若菩萨亲近诸佛。则能获得</span><a name="0133c01" id="0133c01">八种增上之法。何等为八。一者教化众生睹</a><a name="0133c02" id="0133c02">佛妙相。二者于如来所承事供养。三者于众</a><a name="0133c03" id="0133c03">会中赞佛胜德。四者想念如来造立形像。五</a><a name="0133c04" id="0133c04">者劝化众生常不离佛。六者随所至处常闻</a><a name="0133c05" id="0133c05">佛名。七者常愿往生诸佛国土。八者志不怯</a><a name="0133c06" id="0133c06">弱乐求佛智。是为八种增上之法</a><a name="0133c07" id="0133c07"><p>论曰。复何增长殊胜义利。谓于佛所起承事</a><a name="0133c08" id="0133c08">故。当得菩提。如华严经偈云</a><a name="0133c09" id="0133c09"><p class='lg'>　　无量亿千劫　　　佛名难可闻</a><br><a name="0133c10" id="0133c10">　　况复得亲近　　　永断诸疑惑</a><br><a name="0133c11" id="0133c11">　　如来世间明　　　通达一切法</a><br><a name="0133c12" id="0133c12">　　普生三世福　　　令众悉清净</a><br><a name="0133c13" id="0133c13">　　如来出世间　　　为世大福田</a><br><a name="0133c14" id="0133c14">　　普导诸含识　　　令其集福行</a><br><a name="0133c15" id="0133c15">　　若有供养佛　　　永除恶道畏</a><br><a name="0133c16" id="0133c16">　　消灭一切苦　　　成就智惠身</a><br><a name="0133c17" id="0133c17">　　若见两足尊　　　能发广大心</a><br><a name="0133c18" id="0133c18">　　是人常值佛　　　增长智惠力　</p></a><a name="0133c19" id="0133c19"><p>是经复说</a><a name="0133c20" id="0133c20"><p class='lg'>　　如来大慈悲　　　出现于世间</a><br><a name="0133c21" id="0133c21">　　普为诸群生　　　转无上法轮</a><br><a name="0133c22" id="0133c22">　　如来无数劫　　　勤苦为众生</a><br><a name="0133c23" id="0133c23">　　云何诸世间　　　能报大师恩</a><br><a name="0133c24" id="0133c24">　　宁于无量劫　　　受诸恶道苦</a><br><a name="0133c25" id="0133c25">　　终不舍如来　　　而求于出离</a><br><a name="0133c26" id="0133c26">　　宁在诸恶趣　　　常得闻佛名</a><br><a name="0133c27" id="0133c27">　　不愿生善道　　　暂时不闻佛</a><br><a name="0133c28" id="0133c28">　　何故愿久住　　　一切恶道中</a><br><a name="0133c29" id="0133c29">　　以得见如来　　　增长智惠力<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320133b.htm'><img src='up.gif' border=0></a>
<a href='T320134a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>