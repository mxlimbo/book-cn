<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0724b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷3)</font> <font face='Arial'>T32, p0724b</h2></font><hr>
<span class='old'>
</a><a name="0724a28" id="0724a28">宝山如来应供正遍知明行足善逝世间解无</a><a name="0724a29" id="0724a29">上士调御丈夫天人师。佛世尊。住世说法。饶</span><a name="0724b01" id="0724b01">益众生。尔时有王。请彼如来。及诸弟子。于王</a><a name="0724b02" id="0724b02">宫中。度夏三月。即以种种饮食衣服。恭敬供</a><a name="0724b03" id="0724b03">养。过是已后彼诸人民。咸诣佛所。请佛五年。</a><a name="0724b04" id="0724b04">设诸供养。一切所须。无不充足。诸比丘。于</a><a name="0724b05" id="0724b05">意云何。往昔国王供彼佛者。则我身是。由曩</a><a name="0724b06" id="0724b06">植因。今方成熟。得诸人天广兴供养。宿因今</a><a name="0724b07" id="0724b07">果。不差毫发。由因感果。果如其因。于此正</a><a name="0724b08" id="0724b08">知。除诸疑网。善恶业报。决定不虚。犹<span class='corr'>如</span>瀑</a><a name="0724b09" id="0724b09">流。势不可制。彼业力故。各招其报。地界水</a><a name="0724b10" id="0724b10">界。火界风界。及蕴处等。自作福因。则受乐</a><a name="0724b11" id="0724b11">果。于时世尊说伽陀曰</a><a name="0724b12" id="0724b12"><p class='lg'>　　经于百千劫　　　彼业不可坏</a><br><a name="0724b13" id="0724b13">　　因缘和合时　　　果报决定受　</p></a><a name="0724b14" id="0724b14"><p>诸比丘。是名福盖正行。汝当受持。勤修施戒。</a><a name="0724b15" id="0724b15">及诸禅定。受用福盖。得离热恼</a><a name="0724b16" id="0724b16"><p>此义略明先佛所说。结集契经。缘起行相。最</a><a name="0724b17" id="0724b17">初经首。标其如是我闻之言。由何所以。称如</a><a name="0724b18" id="0724b18">是耶。如佛所说。无别异故。何义名我。指现</a><a name="0724b19" id="0724b19">在身。顺世俗故。何义为闻。谓耳发识。现前了</a><a name="0724b20" id="0724b20">知若文若义。离于增减颠倒失故。最初结集。</a><a name="0724b21" id="0724b21">谓梵网经。是时众集。大阿罗汉。数有四百九</a><a name="0724b22" id="0724b22">十九人。唯除阿难独居学地。及余一切天龙</a><a name="0724b23" id="0724b23">鬼神。初闻唱言如是我闻。举声悲泣。不能自</a><a name="0724b24" id="0724b24">胜。我等在昔。亲睹世尊具足十力。四无所畏。</a><a name="0724b25" id="0724b25">以梵音声。为众演说。如何今者乃称我闻。将</a><a name="0724b26" id="0724b26">知无常。力不可脱。时彼众会。皆得觉悟。离三</a><a name="0724b27" id="0724b27">毒垢。安住正念。任持不忘。何义称一。乃数之</a><a name="0724b28" id="0724b28">始。谓一圣生。一出离法。一游止处。一净梵</a><a name="0724b29" id="0724b29">行。一解脱音。皆悉同故。何义名时。依世俗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320724a.htm'><img src='up.gif' border=0></a>
<a href='T320724c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>