<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1667 大乘起信论 0586c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1667 大乘起信论</font> <font face='Arial'>(卷1)</font> 新译大乘起信论序 <font face='Arial'>T32, p0586c</h2></font><hr>
<span class='old'>
</a><a name="0586b28" id="0586b28">非臭非香。随以物熏则有彼气。真如净法性</a><a name="0586b29" id="0586b29">非是染。无明熏故则有染相。无明染法实无</span><a name="0586c01" id="0586c01">净业。真如熏故说有净用。云何熏习染法不</a><a name="0586c02" id="0586c02">断。所谓依真如故而起无明为诸染因。然此</a><a name="0586c03" id="0586c03">无明即熏真如。既熏习已生妄念心。此妄念</a><a name="0586c04" id="0586c04">心复熏无明。以熏习故不觉真法。以不觉故</a><a name="0586c05" id="0586c05">妄境相现。以妄念心熏习力故。生于种种差</a><a name="0586c06" id="0586c06">别执着。造种种业。受身心等众苦果报。妄境</a><a name="0586c07" id="0586c07">熏义有二种别。一增长分别熏。二增长执取</a><a name="0586c08" id="0586c08">熏。妄心熏义亦二种别。一增长根本业识熏。</a><a name="0586c09" id="0586c09">令阿罗汉辟支佛一切菩萨受生灭苦。二增</a><a name="0586c10" id="0586c10">长分别事识熏。令诸凡夫受业系苦。无明熏</a><a name="0586c11" id="0586c11">义亦二种别。一根本熏。成就业识义。二见爱</a><a name="0586c12" id="0586c12">熏。成就分别事识义。云何熏习净法不断。谓</a><a name="0586c13" id="0586c13">以真如熏于无明。以熏习因缘力故。令妄念</a><a name="0586c14" id="0586c14">心厌生死苦求涅槃乐。以此妄心厌求因缘</a><a name="0586c15" id="0586c15">复熏真如。以熏习故则自信己身有真如法</a><a name="0586c16" id="0586c16">本性清净。知一切境界唯心妄动毕竟无有。</a><a name="0586c17" id="0586c17">以能如是如实知故。修远离法。起于种种诸</a><a name="0586c18" id="0586c18">随顺行。无所分别无所取着。经于无量阿僧</a><a name="0586c19" id="0586c19">祇劫。惯习力故无明则灭。无明灭故心相不</a><a name="0586c20" id="0586c20">起。心不起故境界相灭。如是一切染因染缘</a><a name="0586c21" id="0586c21">及以染果。心相都灭名得涅槃。成就种种自</a><a name="0586c22" id="0586c22">在业用。妄心熏义有二种别。一分别事识熏。</a><a name="0586c23" id="0586c23">令一切凡夫二乘厌生死苦。随已堪能趣无</a><a name="0586c24" id="0586c24">上道。二意熏。令诸菩萨发心勇猛。速疾趣入</a><a name="0586c25" id="0586c25">无住涅槃。真如熏义亦二种别。一体熏。二用</a><a name="0586c26" id="0586c26">熏。体熏者。所谓真如从无始来具足一切无</a><a name="0586c27" id="0586c27">量无漏。亦具难思胜境界用。常无间断熏众</a><a name="0586c28" id="0586c28">生心。以此力故令诸众生厌生死苦求涅槃乐</a><a name="0586c29" id="0586c29">自信己身有真实法发心修行。问若一切众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320586b.htm'><img src='up.gif' border=0></a>
<a href='T320587a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>