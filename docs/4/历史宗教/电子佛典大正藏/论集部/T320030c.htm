<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1633 如实论 0030c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1633 如实论</font> <font face='Arial'>(卷1)</font> 道理难品第二 <font face='Arial'>T32, p0030c</h2></font><hr>
<span class='old'>
</a><a name="0030b28" id="0030b28">颠倒难有十种。一同相难。二异相难。三长相</a><a name="0030b29" id="0030b29">难。四无异难。五至不至难。六无因难。七显别</span><a name="0030c01" id="0030c01">因难。八疑难。九未说难。十事异难。一同相难</a><a name="0030c02" id="0030c02">者。对物同相立难。是名同相难。论曰。声无</a><a name="0030c03" id="0030c03">常因功力生。无中间生故。譬如瓦器因功力</a><a name="0030c04" id="0030c04">生。生已破灭。声亦如是故声无常。是义已立。</a><a name="0030c05" id="0030c05">外曰。若声无常与器同相者。声即常住。与空</a><a name="0030c06" id="0030c06">同相故。是故如空声亦常住。同相者同无身</a><a name="0030c07" id="0030c07">故。论曰</a><a name="0030c08" id="0030c08"><p>复次声无常因功力生。无中间生故。若物常</a><a name="0030c09" id="0030c09">住不因功力生。譬如虚空常住不因功力生。</a><a name="0030c10" id="0030c10">声不如此。是故声无常。此义已立。外曰。若声</a><a name="0030c11" id="0030c11">与常住空不同相故。是故声无常则何所至。</a><a name="0030c12" id="0030c12">若与空同相。声即是常。同相者是无身。是故</a><a name="0030c13" id="0030c13">常。论曰。此两难悉是颠倒不成难。何以故。</a><a name="0030c14" id="0030c14">决定一味法立为因。显一切物因功力生故</a><a name="0030c15" id="0030c15">无常。是显无常因决定一味。是故无常不动。</a><a name="0030c16" id="0030c16">欲显其同类故说瓦器等譬。外依不决定一</a><a name="0030c17" id="0030c17">味立难云。若汝依同相立声无常义。我亦依</a><a name="0030c18" id="0030c18">同相立声常义。若汝义成就我义亦成就。论</a><a name="0030c19" id="0030c19">曰。汝难不如。何以故。汝立因不决定常无</a><a name="0030c20" id="0030c20">常遍显故。我立因三种相是根本法。同类</a><a name="0030c21" id="0030c21">所摄异类相离。是故立因成就不动。汝因不</a><a name="0030c22" id="0030c22">如。是故汝难颠倒。若汝立因同我因者。汝</a><a name="0030c23" id="0030c23">难则成正难。若无常立义难常义。是难成</a><a name="0030c24" id="0030c24">就。何以故。立常因难。立无常因。极不能显</a><a name="0030c25" id="0030c25">无常颠倒过失。常因不决定一味故。无常因</a><a name="0030c26" id="0030c26">决定一味故。二异相难者。对物不同相立难。</a><a name="0030c27" id="0030c27">是名异相难。论曰。声无常。何以故。因缘所生</a><a name="0030c28" id="0030c28">故。若有物依因缘生即是无常。譬如虚空。虚</a><a name="0030c29" id="0030c29">空者常住。不依因缘生。声不如是。是故声无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320030b.htm'><img src='up.gif' border=0></a>
<a href='T320031a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>