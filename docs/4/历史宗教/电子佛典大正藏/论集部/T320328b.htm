<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0328b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷11)</font> <font face='Arial'>T32, p0328b</h2></font><hr>
<span class='old'>
</a><a name="0328a28" id="0328a28">可说。故知是假名有。或有说假名相。是相</a><a name="0328a29" id="0328a29">在余处不在假名中。如经中说业是智者</span><a name="0328b01" id="0328b01">不智者相。若身口意能起善业是名智者。</a><a name="0328b02" id="0328b02">身口意起不善业名不智者。身业口业依</a><a name="0328b03" id="0328b03">止四大。意业依心。此三事云何名智者不</a><a name="0328b04" id="0328b04">智者相。故知假名无有自相。又假名相虽</a><a name="0328b05" id="0328b05">在余处亦复不一。如说人受苦恼如槊</a><a name="0328b06" id="0328b06">入心恼坏。是色相。又受是受相。亦于人中</a><a name="0328b07" id="0328b07">说。如佛说。智者愚者俱受苦乐。而智者于</a><a name="0328b08" id="0328b08">苦乐中。不生贪恚取多少等。相是想相。</a><a name="0328b09" id="0328b09">亦于人中说。如说我见光明见色作。起</a><a name="0328b10" id="0328b10">是行相。亦于人中说。如说是人起作福</a><a name="0328b11" id="0328b11">行亦起罪行及不动行。识是识相。亦于人</a><a name="0328b12" id="0328b12">中说。如说智者识法如舌尝味。是故若在</a><a name="0328b13" id="0328b13">余处说亦说多相。是假名相。色等相不在</a><a name="0328b14" id="0328b14">余处亦无多相。又若法为一切使使。是假</a><a name="0328b15" id="0328b15">名有。实法不为使使。以诸使使人故。又假</a><a name="0328b16" id="0328b16">名中无知生。先于色等中生知。然后以</a><a name="0328b17" id="0328b17">邪想分别。言我见瓶等。又瓶中知要</a><a name="0328b18" id="0328b18">待色等。所以者何。因色香味触谓言是瓶。</a><a name="0328b19" id="0328b19">实法中知更无所待。又假名中生疑。如</a><a name="0328b20" id="0328b20">杌耶人耶。色等中不生疑为色为声。问</a><a name="0328b21" id="0328b21">曰。色等中亦有疑有色耶无色耶。答曰。不</a><a name="0328b22" id="0328b22">然。若见色终不疑是声。更以余因缘故。</a><a name="0328b23" id="0328b23">疑有色无色。如闻说色空而复见色则</a><a name="0328b24" id="0328b24">生疑。言为有为无。若见灭谛此疑则断。</a><a name="0328b25" id="0328b25">问曰。灭谛中亦有疑。为有灭耶无灭耶。答</a><a name="0328b26" id="0328b26">曰。于所执中生疑。非灭谛中。若闻执有</a><a name="0328b27" id="0328b27">灭亦执无灭。于中生疑为有为无。是人</a><a name="0328b28" id="0328b28">尔时不见灭谛。所以者何。见灭谛者无</a><a name="0328b29" id="0328b29">复有疑。故知生疑处是假名有。又于一物<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320328a.htm'><img src='up.gif' border=0></a>
<a href='T320328c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>