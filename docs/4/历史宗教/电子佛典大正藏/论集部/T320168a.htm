<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1641 随相论 0168a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1641 随相论</font> <font face='Arial'>(卷1)</font> <font face='Arial'>T32, p0168a</h2></font><hr>
<span class='old'>
</a><a name="0167c28" id="0167c28">智慧。大言是觉。那忽言变异自性悉非知耶。</a><a name="0167c29" id="0167c29">人是知者。人能知耳。七种变异自无知用。如</span><a name="0168a01" id="0168a01">人能斫故名刀。为能斫耳。刀实不能斫也。问</a><a name="0168a02" id="0168a02">唯尘是色等五尘。云何用尘来显大实耶。答</a><a name="0168a03" id="0168a03">五大并是邻虚不可见。色等五尘是五大之</a><a name="0168a04" id="0168a04">末。见末方得显本。色等五尘非邻虚故可见</a><a name="0168a05" id="0168a05">也。问自性是能生。亦是能变。三德望自性</a><a name="0168a06" id="0168a06">是所生所变。望大是能生能变。何故自性能</a><a name="0168a07" id="0168a07">生得受生名。能变不得受变名。而三德具受</a><a name="0168a08" id="0168a08">两名耶。答能变能生并是因名。所变所生并</a><a name="0168a09" id="0168a09">是果名。直呼为变直呼为生者。此是果名。果</a><a name="0168a10" id="0168a10">起方是变是生耳。因未有变及生也。今言自</a><a name="0168a11" id="0168a11">性。能生者即是能变。说能变为能生耳。其非</a><a name="0168a12" id="0168a12">所变故。不得受变名。三德具能所二义。故受</a><a name="0168a13" id="0168a13">两名也。问何以能生为自性耶。答能生是本。</a><a name="0168a14" id="0168a14">本是自性义。故受自性名。问人亦是本。何</a><a name="0168a15" id="0168a15">不受自性名耶。答其无作用。不能变他故。不</a><a name="0168a16" id="0168a16">受自性名也。乐见者。尼捷子等起见。谓言生</a><a name="0168a17" id="0168a17">死真实是乐涅槃真实是苦。其推之云。如人</a><a name="0168a18" id="0168a18">无一手一目。此是苦不。若是苦者。无一手一</a><a name="0168a19" id="0168a19">目以自是苦。都无此身岂非极苦耶。涅槃中</a><a name="0168a20" id="0168a20">既无复五阴。故云涅槃是真实极苦也。无一</a><a name="0168a21" id="0168a21">手一目。傍人为治。更得一手一目时此是乐</a><a name="0168a22" id="0168a22">不。是乐者。得一手一目以自是乐。具足一身。</a><a name="0168a23" id="0168a23">岂非极乐。现在世既具有五根。故知有身真</a><a name="0168a24" id="0168a24">实是极乐也。僧佉鞞世师。又起乐见云。生死</a><a name="0168a25" id="0168a25">真实有乐有苦。人天是真实乐。地狱畜生等</a><a name="0168a26" id="0168a26">真实是苦。其以因推之。因既真实有善有恶。</a><a name="0168a27" id="0168a27">恶能感苦。善能感乐。以因真实故。知果亦</a><a name="0168a28" id="0168a28">真实也。破此两见者。生死互相待故生乐耳。</a><a name="0168a29" id="0168a29">何以知然。以粗为乐。以细为苦。如饿鬼缘地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320167c.htm'><img src='up.gif' border=0></a>
<a href='T320168b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>