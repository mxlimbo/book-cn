<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0723b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷3)</font> <font face='Arial'>T32, p0723b</h2></font><hr>
<span class='old'>
</a><a name="0723a28" id="0723a28">之。诸妙摩尼。以为其户。彼诸宝柱。一一皆用</a><a name="0723a29" id="0723a29">金刚诸珍。而共合成。无数宝鉴。净无瑕垢。悬</span><a name="0723b01" id="0723b01">挂空中。如百千月。复以镕金。作三足床。殊妙</a><a name="0723b02" id="0723b02">天衣。以敷其上。又复刻成众妙天女。容止端</a><a name="0723b03" id="0723b03">雅。如能往来。手持莲花。而以奉献。妙玻[<a href='javascript:showpic("images/073740.gif")'>王*(黎-水+(恭-共))</a>]</a><a name="0723b04" id="0723b04">宝。以甃其地。有妙池沼。莲华庄严。黄金为</a><a name="0723b05" id="0723b05">叶。绿宝为干。无数天女。住立其中。作众伎</a><a name="0723b06" id="0723b06">乐。而为供养。表刹高显。悬众缯幡。回旋空</a><a name="0723b07" id="0723b07">中。远迩皆睹。有诸力士。守护闬闳。持青宝</a><a name="0723b08" id="0723b08">杖。行列左右。处处皆植曼陀罗华。龙自在华。</a><a name="0723b09" id="0723b09">芬馥开荣。缤纷于地。翠叶交映。时飘香风。有</a><a name="0723b10" id="0723b10">诸天子。形体光洁。颜貌熙怡。游憩其下。又诸</a><a name="0723b11" id="0723b11">天女。姝妙无比。徐步鸣珰。声韵和雅。诸药叉</a><a name="0723b12" id="0723b12">女。嬉游林内。美目四盼。遗花坠香。有诸龙</a><a name="0723b13" id="0723b13">象。徐行林中。举鼻啮枝。宛转为戏。及诸飞</a><a name="0723b14" id="0723b14">禽。其羽五色。鼓翼自若。喙啄花葩。复以金</a><a name="0723b15" id="0723b15">笼。置妙鹦鹉。美音清巧。其舌如簧。复有河</a><a name="0723b16" id="0723b16">源。清泠可爱流泉激响。蛙黾惊避。又有广大</a><a name="0723b17" id="0723b17">清净池沼。七宝杂厕。以为阶岸。其水弥满。澄</a><a name="0723b18" id="0723b18">湛无垢。优钵罗花。酤牟那花。行列开敷。众</a><a name="0723b19" id="0723b19">色相杂。翡翠鸂[<a href='javascript:showpic("images/047216.gif")'>(来*力)/鸟</a>]。翔集其中。有诸戏鱼。往</a><a name="0723b20" id="0723b20">来游泳。腾跃翻浪。鸥鹭惊翥。复有水鸟。鹳鹤</a><a name="0723b21" id="0723b21">[<a href='javascript:showpic("images/074541.gif")'>枭-木+儿</a>]雁。举声嘹唳。人所乐闻。于池四岸。有劫</a><a name="0723b22" id="0723b22">波木。柔条拂水。生清凉风。丛植诸花。修藤</a><a name="0723b23" id="0723b23">滋布。枝叶繁盛。其香远闻。有诸游蜂。竞采</a><a name="0723b24" id="0723b24">其蕊。发声微响。犹如咏歌。复有金河。周匝围</a><a name="0723b25" id="0723b25">绕。流注园囿。萦纡不绝。时诸人民。迭相呼</a><a name="0723b26" id="0723b26">吁。亲属朋友。咸共往观。有诸仕族。富乐庄</a><a name="0723b27" id="0723b27">严。仆从雍容。执持幰盖。作诸伎乐。具设肴</a><a name="0723b28" id="0723b28">膳。游行周览。心无厌舍。其地柔软。如兜罗</a><a name="0723b29" id="0723b29">绵。徘徊往来。足无疲惰。如是最胜广大园<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320723a.htm'><img src='up.gif' border=0></a>
<a href='T320723c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>