<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0635b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷5)</font> 释摩诃衍论序 <font face='Arial'>T32, p0635b</h2></font><hr>
<span class='old'>
</a><a name="0635a28" id="0635a28">明故。如是无明得自所已。气力殊胜功能</a><a name="0635a29" id="0635a29">自在。能熏真如令作妄法。增不了相加</span><a name="0635b01" id="0635b01">闇钝用。譬如爱父生诸男女。如本以有无</a><a name="0635b02" id="0635b02">明染法因故即熏习真如以熏习故则有</a><a name="0635b03" id="0635b03">妄心故。如是微细业识妄心。因无明故自</a><a name="0635b04" id="0635b04">体生已。还熏无明能令增长。譬如生子养</a><a name="0635b05" id="0635b05">能生父。如是熏力更增长故。不能通达平</a><a name="0635b06" id="0635b06">等如理圆满一心故。起转识之惑念。生现</a><a name="0635b07" id="0635b07">相之妄境。生死之海更深。涅盘之岸弥高。如</a><a name="0635b08" id="0635b08">本以有妄心即熏习无明不了真如法</a><a name="0635b09" id="0635b09">故不觉念起现妄境界故。如是境界之风。</a><a name="0635b10" id="0635b10">还熏现识之海。起七识之波浪。此识乐着</a><a name="0635b11" id="0635b11">境界之尘。彼境面向识眼之前。遍造诸恶</a><a name="0635b12" id="0635b12">之业。具受一切苦报。三有之轮环循。四毒</a><a name="0635b13" id="0635b13">之贼浪起。如本以有境界染法缘故。即熏</a><a name="0635b14" id="0635b14">习妄心令其念着造种种业。受于一切身</a><a name="0635b15" id="0635b15">心等苦故</a><a name="0635b16" id="0635b16"><p>已说总问总答显宗门。次说归总作别散说</a><a name="0635b17" id="0635b17">门。就此门中即有三重。云何为三。一者境</a><a name="0635b18" id="0635b18">界。二者妄心。三者无明。是名为三。如是三</a><a name="0635b19" id="0635b19">种各有二故即成六数。如其次第初以为</a><a name="0635b20" id="0635b20">后后以为初渐次显示。初重云何。此妄境界</a><a name="0635b21" id="0635b21">有如实熏习之力故。增法执念。有如有</a><a name="0635b22" id="0635b22">熏习之力故。长人执着。人法二执具足起</a><a name="0635b23" id="0635b23">故。过于恒沙上烦恼类皆悉发起。是故名</a><a name="0635b24" id="0635b24">为境界熏习。如本此妄境界熏习义则有</a><a name="0635b25" id="0635b25">二种。云何为二。一者增长念熏习二者增</a><a name="0635b26" id="0635b26">长取熏习故。中重云何。业识妄心有上熏</a><a name="0635b27" id="0635b27">之力故。已得出离三乘圣人。而能令受变</a><a name="0635b28" id="0635b28">易细苦。有下熏之力故。未得出离一切凡</a><a name="0635b29" id="0635b29">夫而能令受分段粗苦。是故名为妄心熏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320635a.htm'><img src='up.gif' border=0></a>
<a href='T320635c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>