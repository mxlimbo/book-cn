<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1650 辟支佛因缘论 0479c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1650 辟支佛因缘论</font> <font face='Arial'>(卷2)</font> 拘舍弥国王悟辟支佛缘 <font face='Arial'>T32, p0479c</h2></font><hr>
<span class='old'>
</a><br><a name="0479b28" id="0479b28">　　如饮杂毒浆　　　毒消身败丧</a><br><a name="0479b29" id="0479b29">　　为一己身故　　　多有所伤害</span><br><a name="0479c01" id="0479c01">　　愚贪王者乐　　　乐少苦甚多</a><br><a name="0479c02" id="0479c02">　　我从今永止　　　更不求此乐</a><br><a name="0479c03" id="0479c03">　　而此国事务　　　忧怖充其中</a><br><a name="0479c04" id="0479c04">　　荣乐须臾顷　　　忧患苦延长</a><br><a name="0479c05" id="0479c05">　　譬如妙金屋　　　火焚炎炽然</a><br><a name="0479c06" id="0479c06">　　智者畏烧害　　　不应入其中</a><br><a name="0479c07" id="0479c07">　　作是思惟时　　　即悟辟支佛</a><br><a name="0479c08" id="0479c08">　　以神通力故　　　须发自然落</a><br><a name="0479c09" id="0479c09">　　即作沙门形　　　踊身升虚空</a><br><a name="0479c10" id="0479c10">　　寻于虚空中　　　即说如上偈　</p></a><a name="0479c11" id="0479c11"><p>即飞至雪山中诸辟支佛所。时彼辟支佛问</a><a name="0479c12" id="0479c12">言。以何因缘得悟道果。具说上偈答之</a><a name="0479c13" id="0479c13"><p><b>　　<A NAME="n459"></A>波罗奈国王亲军悟辟支佛缘</b></a><a name="0479c14" id="0479c14"><p class='lg'>　　世间戏笑乐　　　及爱我我所</a><br><a name="0479c15" id="0479c15">　　悉皆放弃舍　　　心意得解脱</a><br><a name="0479c16" id="0479c16">　　诸根悉寂定　　　独行如犀角</a><br><a name="0479c17" id="0479c17">　　我昔从先师　　　传闻如此事　</p></a><a name="0479c18" id="0479c18"><p>过去波罗奈城王名曰亲军。有二夫人。心甚</a><a name="0479c19" id="0479c19">爱悦。乐着欲事。恒为放逸。耽荒如醉。亦如香</a><a name="0479c20" id="0479c20">山逸象。香流出时入摩梨山自纵欲事。时</a><a name="0479c21" id="0479c21">二夫人更相妒嫉。各相伺便。其一夫人便以</a><a name="0479c22" id="0479c22">毒药与其亲信。亲信赍药与彼夫人。夫人得</a><a name="0479c23" id="0479c23">药狂闷而卧。甚大苦毒寻便命终。第二夫人</a><a name="0479c24" id="0479c24">见其命终。诈现懊恼。自顼其发。捶胸而哭。</a><a name="0479c25" id="0479c25">举宫哀戚。王闻其死生大苦恼。夫人左右所</a><a name="0479c26" id="0479c26">有直人。所著璎珞严身之具。悉皆挽绝。以</a><a name="0479c27" id="0479c27">土坌身。忧毒入心。如彼群鹄为鹰所逐。如金</a><a name="0479c28" id="0479c28">翅鸟惊诸龙女。宫中婇女为死所惊。亦复如</a><a name="0479c29" id="0479c29">是。尔时宫中。譬如冢间。又如黑尘掩蔽光明。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320479b.htm'><img src='up.gif' border=0></a>
<a href='T320480a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>