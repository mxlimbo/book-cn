<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670B 那先比丘经 0707b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670B 那先比丘经</font> <font face='Arial'>(卷1)</font> <font face='Arial'>T32, p0707b</h2></font><hr>
<span class='old'>
</a><a name="0707a28" id="0707a28">门皆不欲更今世后世勤苦故作沙门耶。那</a><a name="0707a29" id="0707a29">先言不悉用是故作沙门。沙门有四辈。王言</span><a name="0707b01" id="0707b01">何等四。那先言中有负债作沙门。中有畏县</a><a name="0707b02" id="0707b02">官作沙门者。中有贫穷作沙门者。中有真欲</a><a name="0707b03" id="0707b03">弃灭今世后世勤苦故作沙门。那先言我本</a><a name="0707b04" id="0707b04">至心求道故作沙门耳。王言今卿用道故作</a><a name="0707b05" id="0707b05">沙门耶。那先言我少小作沙门有佛经道及</a><a name="0707b06" id="0707b06">弟子。诸沙门皆多高明。我从学经戒入我心</a><a name="0707b07" id="0707b07">中。以是故弃今世后世勤苦故作沙门。王言</a><a name="0707b08" id="0707b08">善哉。王问言宁有人死后不复生者不。那先</a><a name="0707b09" id="0707b09">言中有于后世生者。中有不复生者。王言谁</a><a name="0707b10" id="0707b10">于后世生者。谁不复生者。那先言人有恩爱</a><a name="0707b11" id="0707b11">贪欲者后世便复生。人无恩爱贪欲者后世</a><a name="0707b12" id="0707b12">不复生也。王言人以一心念正法善故后世</a><a name="0707b13" id="0707b13">不复生耶。那先言人以一心念正法念善智</a><a name="0707b14" id="0707b14">慧及余善事故后世不复生。王言人以一心</a><a name="0707b15" id="0707b15">念正法善与智慧是二事其义宁同不。那先</a><a name="0707b16" id="0707b16">言其义各异不同。王问那先牛马六畜颇有</a><a name="0707b17" id="0707b17">智无有智。那先言牛马六畜各自有智其心</a><a name="0707b18" id="0707b18">不同。那先言王曾见获麦者不左手持麦右</a><a name="0707b19" id="0707b19">手刈之。那先言智慧之人断绝爱欲。譬如获</a><a name="0707b20" id="0707b20">麦。王言善哉。王复问那先何等为余善事</a><a name="0707b21" id="0707b21">者。那先言诚信孝顺精进念善一心智慧是</a><a name="0707b22" id="0707b22">为善事。王言何等为诚信者。那先言诚信者</a><a name="0707b23" id="0707b23">无所复疑。信有佛有佛经法信有比丘僧。信</a><a name="0707b24" id="0707b24">有阿罗汉信有今世。信有后世。信有孝顺父</a><a name="0707b25" id="0707b25">母。信有作善得善。信有作恶得恶。得信是以</a><a name="0707b26" id="0707b26">后心便清净。即去离五恶。何等五恶。一者贪</a><a name="0707b27" id="0707b27">淫。二者嗔恚。三者睡眠。四者戏乐。五者所</a><a name="0707b28" id="0707b28">疑。人不去是五恶心意不定。去是五恶意便</a><a name="0707b29" id="0707b29">清净。那先言譬如遮迦越王车马人从濿渡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320707a.htm'><img src='up.gif' border=0></a>
<a href='T320707c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>