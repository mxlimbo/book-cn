<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1631 回诤论 0018b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1631 回诤论</font> <font face='Arial'>(卷1)</font> 释上分第四 <font face='Arial'>T32, p0018b</h2></font><hr>
<span class='old'>
</a><a name="0018a28" id="0018a28">若彼能遮幻人是空。所遮幻人则亦是空。若</a><a name="0018a29" id="0018a29">所遮空遮人亦空。如是如是我语言空。如幻</span><a name="0018b01" id="0018b01">化空。如是空语。能遮一切诸法自体。是故汝</a><a name="0018b02" id="0018b02">言。汝语空故。则不能遮一切诸法有自体者。</a><a name="0018b03" id="0018b03">汝彼语言则不相应。若汝说言彼六种诤彼</a><a name="0018b04" id="0018b04">如是遮。如是我语非一切法。我语亦空诸法</a><a name="0018b05" id="0018b05">亦空。非一切法皆悉不空。又复汝说偈言</a><a name="0018b06" id="0018b06"><p class='lg'>　　若语有自体　　　前所立宗坏</a><br><a name="0018b07" id="0018b07">　　如是则有过　　　应更说胜因　</p></a><a name="0018b08" id="0018b08"><p>此偈。我今答。偈言</a><a name="0018b09" id="0018b09"><p class='lg'>　　言语无自体　　　所说亦无体</a><br><a name="0018b10" id="0018b10">　　我如是无过　　　不须说胜因　</p></a><a name="0018b11" id="0018b11"><p>此偈明何义。我此语言。以因缘生非有自体。</a><a name="0018b12" id="0018b12">如前所说。自体不生故得言空。如是得言此</a><a name="0018b13" id="0018b13">语言空余一切法悉皆是空。如是空故我则</a><a name="0018b14" id="0018b14">无过。若我说言此语不空余一切法悉皆空</a><a name="0018b15" id="0018b15">者。我则有过。我不如是是故无过。理实不得</a><a name="0018b16" id="0018b16">语言不空余一切法皆悉是空。我以是故不</a><a name="0018b17" id="0018b17">说胜因。若语不空余一切法皆悉空者。可说</a><a name="0018b18" id="0018b18">胜因。是故汝言。汝诤论坏语则有过。应说胜</a><a name="0018b19" id="0018b19">因。是义不然。又复汝说。偈言</a><a name="0018b20" id="0018b20"><p class='lg'>　　若谓如勿声　　　是义则不然</a><br><a name="0018b21" id="0018b21">　　声有能遮声　　　无声何能遮　</p></a><a name="0018b22" id="0018b22"><p>此偈。我今答。偈言</a><a name="0018b23" id="0018b23"><p class='lg'>　　汝言勿声者　　　此非我譬喻</a><br><a name="0018b24" id="0018b24">　　我非以此声　　　能遮彼声故　</p></a><a name="0018b25" id="0018b25"><p>此偈明何义。此非我喻。如何人言莫作声者。</a><a name="0018b26" id="0018b26">彼自作声以声遮声。声非不空我则不尔。语</a><a name="0018b27" id="0018b27">言亦空遮法亦空。何以故。譬如彼声能回此</a><a name="0018b28" id="0018b28">声。我不如是。我如是说。一切诸法皆无自体。</a><a name="0018b29" id="0018b29">以无自体故得言空。何以故。若无体语回无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320018a.htm'><img src='up.gif' border=0></a>
<a href='T320018c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>