<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0194b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷5)</font> 天非天斗战品第十八 <font face='Arial'>T32, p0194b</h2></font><hr>
<span class='old'>
</a><a name="0194a28" id="0194a28">具足。是诸城门。亦复如是。诸城门边。象马四</a><a name="0194a29" id="0194a29">军之所防卫。为护国土游戏庄严。有诸宝池。</span><a name="0194b01" id="0194b01">四宝为塼。垒其底岸。乃至诸天子等遍满国</a><a name="0194b02" id="0194b02">土。亦复如是。此第四层。四天王军之所住处。</a><a name="0194b03" id="0194b03">是层之外。又出四百五十由旬。周回一千八</a><a name="0194b04" id="0194b04">百由旬。有诸龙及金翅鸟之所住处。须弥山</a><a name="0194b05" id="0194b05">王上下诸层。并厚五十由旬。其海中诸层。悉</a><a name="0194b06" id="0194b06">是修罗住处。此阿修罗为得诸天五事因缘。</a><a name="0194b07" id="0194b07">故往攻伐。何者为五。一天须陀味。二诸天平</a><a name="0194b08" id="0194b08">地。三天诸园林。四诸天国邑。五诸天童女。</a><a name="0194b09" id="0194b09">为是五事。往击诸天。诸天亦欲得彼五事。往</a><a name="0194b10" id="0194b10">击修罗。何者为五。一阿修罗须陀味。二修罗</a><a name="0194b11" id="0194b11">平地。三修罗园林。四修罗国邑。五修罗童女。</a><a name="0194b12" id="0194b12">为是五事。往击修罗。是时修罗来<span class='corr'>击</span>诸天。先</a><a name="0194b13" id="0194b13">于水际。与龙鸟斗。若不如时便退还本。若</a><a name="0194b14" id="0194b14">战胜时。登最下层。共四王军。及诸龙鸟。亦登</a><a name="0194b15" id="0194b15">此层。一时共斗。修罗不如。更退还本。若战胜</a><a name="0194b16" id="0194b16">时。登下二层。与四王军。及持宝器天。诸龙鸟</a><a name="0194b17" id="0194b17">等。一时共斗。若不如时。便退还本。若战胜</a><a name="0194b18" id="0194b18">者。登下三层。与常胜天。及持宝器。并四王军</a><a name="0194b19" id="0194b19">诸龙鸟等。一时共斗。若不如时。便退还本。</a><a name="0194b20" id="0194b20">若战胜时。登下四层。与持鬘天。及下诸天。</a><a name="0194b21" id="0194b21">若四王军。诸龙鸟等。一时共斗。若不如者。</a><a name="0194b22" id="0194b22">从此还本。若战胜时。登须弥上顶。是持鬘诸</a><a name="0194b23" id="0194b23">天往帝释所。报如是事。善尊。阿修罗已来。是</a><a name="0194b24" id="0194b24">时帝释以一千马。驾其一车。以阿罗汉衣。为</a><a name="0194b25" id="0194b25">其幡帜。象马四兵不相参杂。众军围绕。出往</a><a name="0194b26" id="0194b26">战所。时三十二天王。亦各皆有四部军众之</a><a name="0194b27" id="0194b27">所围绕。亦到战所。王二太子栴檀须毗。亦有</a><a name="0194b28" id="0194b28">四军之所围绕。同往战所。时四天王。亦有四</a><a name="0194b29" id="0194b29">军之所围绕。同往战所。日月天子。亦有四军<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320194a.htm'><img src='up.gif' border=0></a>
<a href='T320194c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>