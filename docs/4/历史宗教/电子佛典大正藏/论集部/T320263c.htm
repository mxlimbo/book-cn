<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0263c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷3)</font> 明本宗品第四十一 <font face='Arial'>T32, p0263c</h2></font><hr>
<span class='old'>
</a><a name="0263b28" id="0263b28"><p><b>　　<A NAME="n227"></A>明本宗品第四十一</b></a><a name="0263b29" id="0263b29"><p>汝先言我等不说四大与色。若一若异是</span><a name="0263c01" id="0263c01">故无咎者。是事不然。所以者何。诸外道欲</a><a name="0263c02" id="0263c02">成我故。以四大一异为喻。故佛于假名</a><a name="0263c03" id="0263c03">中。以四大为喻。故说四大义。若不尔。则</a><a name="0263c04" id="0263c04">不应说。世间皆自然知地等四大。而不了</a><a name="0263c05" id="0263c05">实性。是故为说。不说手等。若以坚等为四</a><a name="0263c06" id="0263c06">大者。何所利益。又汝言依义二种谓诸大</a><a name="0263c07" id="0263c07">是实者。此事未了。当知是依义异。谓假名</a><a name="0263c08" id="0263c08">是。又汝言随俗言说非实大者。是事不</a><a name="0263c09" id="0263c09">然。所以者何。若经书。若世间中。不以无因</a><a name="0263c10" id="0263c10">缘故。于色等中。作四大名字。如世间言我</a><a name="0263c11" id="0263c11">见人。于色等中。说人名。非无因缘。若无</a><a name="0263c12" id="0263c12">因缘强作名者。见马应名为人。而实不然。</a><a name="0263c13" id="0263c13">又以何故。不于声中说名为地。世人常</a><a name="0263c14" id="0263c14">说地声。终不说声是地。若无因缘强作名</a><a name="0263c15" id="0263c15">者。亦可名声为地。而实不然。是故色等四</a><a name="0263c16" id="0263c16">法是地。于地分中。说地名字。如色是成假</a><a name="0263c17" id="0263c17">名因。于中说名人。于树中说名林。于比</a><a name="0263c18" id="0263c18">丘中说名僧。如是于色等法中。说四大名。</a><a name="0263c19" id="0263c19">又汝言若六触入。若因六触入所成。是经</a><a name="0263c20" id="0263c20">不然。如汝法中。造色无所能生。我法亦尔。</a><a name="0263c21" id="0263c21">于假名中。更无所生。是故此经不应有。若</a><a name="0263c22" id="0263c22">有应转此义。又汝言因四大造清净色名</a><a name="0263c23" id="0263c23">为眼者。是事不然。四大和合。假名为眼。</a><a name="0263c24" id="0263c24">佛名四大为色。色清净故名为眼。又汝虽</a><a name="0263c25" id="0263c25">言法住法中无依无主。是即为依主。以</a><a name="0263c26" id="0263c26">住者是依所住法为主。又汝言坚相能持等。</a><a name="0263c27" id="0263c27">是事不然。非但坚相能持。假众因缘。余亦</a><a name="0263c28" id="0263c28">如是。是故四大是假名有</a><a name="0263c29" id="0263c29"><p><b>　　<A NAME="n228"></A>无坚相品第四十二</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320263b.htm'><img src='up.gif' border=0></a>
<a href='T320264a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>