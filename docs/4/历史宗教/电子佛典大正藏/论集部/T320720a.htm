<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0720a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷1)</font> <font face='Arial'>T32, p0720a</h2></font><hr>
<span class='old'>
</a><a name="0719c28" id="0719c28">无量乐报。彼则能截烦恼瀑流。乘正法船。能</a><a name="0719c29" id="0719c29">到彼岸。我于三大阿僧祇劫。积集福行。始能</span><a name="0720a01" id="0720a01">获得丰义味辩。为诸众生。平等开示。汝等当</a><a name="0720a02" id="0720a02">诣空闲静处。于我所说。研究思择。如于乳中。</a><a name="0720a03" id="0720a03">求酥酪醍醐。如是知已。积集法财。及清净物。</a><a name="0720a04" id="0720a04">以用布施。又诸如来。已出三界烦恼淤泥。成</a><a name="0720a05" id="0720a05">就清净无漏胜德。方便开示知足之法。如胜</a><a name="0720a06" id="0720a06">园林。居者清凉。离诸热恼。善修是行。得生</a><a name="0720a07" id="0720a07">梵天。我于是处。一切烦恼。不能动乱。一切</a><a name="0720a08" id="0720a08">怖畏。皆悉断除。以是缘故。破坏轮回。得成</a><a name="0720a09" id="0720a09">正觉</a><a name="0720a10" id="0720a10"><p>又诸如来。大悲相应。善能降伏一切外道。以</a><a name="0720a11" id="0720a11">清净智。观察拣择。以柔软言。摄受教诲。施</a><a name="0720a12" id="0720a12">以无畏。为说正法。令生信解。破坏魔网。于</a><a name="0720a13" id="0720a13">佛法中。心得安住。是大丈夫。能师子吼。如大</a><a name="0720a14" id="0720a14">龙象。威德特尊。兴大云雷。注甘露雨。无漏戒</a><a name="0720a15" id="0720a15">定。妙香薰修。诸有所作。皆不唐捐。为诸众</a><a name="0720a16" id="0720a16">生。宣说法要。离诸很恼。令众悦豫。如劫波</a><a name="0720a17" id="0720a17">树。敷柔软花。最上法药。蠲除心垢</a><a name="0720a18" id="0720a18"><p>如世尊说。持净戒者。则有善法。离诸忧怖。得</a><a name="0720a19" id="0720a19">安隐乐。能越苦海。到于彼岸。善破四魔。所语</a><a name="0720a20" id="0720a20">天魔。蕴魔。死魔。及烦恼魔。是人则能吹大法</a><a name="0720a21" id="0720a21">螺。击大法鼓。燃大法炬。心净欢喜。利益一切。</a><a name="0720a22" id="0720a22">教化天人。为作佛事。又诸如来。无量劫中。</a><a name="0720a23" id="0720a23">积功累德。修习智慧。而能成就无碍辩才。四</a><a name="0720a24" id="0720a24">无所畏。十种智力。方便通达菩提分法。能以</a><a name="0720a25" id="0720a25">智箭。破诸魔怨。现证如是诸功德已。于三界</a><a name="0720a26" id="0720a26">中。最为第一。为诸有情。作大慈父</a><a name="0720a27" id="0720a27"><p>又诸如来。由具十种殊胜智力。化诸外道。而</a><a name="0720a28" id="0720a28">为弟子。于佛智戒。深生乐欲。最初证圣。曰憍</a><a name="0720a29" id="0720a29">陈如。能决愚痴暗钝翳膜。于正法中。最为殊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320719c.htm'><img src='up.gif' border=0></a>
<a href='T320720b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>