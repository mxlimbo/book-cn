<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0744c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷12)</font> <font face='Arial'>T32, p0744c</h2></font><hr>
<span class='old'>
</a><a name="0744b28" id="0744b28">净持戒</a><a name="0744b29" id="0744b29"><p>有优婆塞。久修梵行。忽尔其舍为火所焚诫</span><a name="0744c01" id="0744c01">诸子曰。汝慎勿以有虫之水。而沃其火。所以</a><a name="0744c02" id="0744c02">者何。我护水中微细诸虫。不顾财货。岂为少</a><a name="0744c03" id="0744c03">利。而堕恶道。此则名为清净持戒</a><a name="0744c04" id="0744c04"><p>是故智者。应当安住清净持戒。毕竟远离不</a><a name="0744c05" id="0744c05">清净持戒。当知如来出现于世。常乐利益一</a><a name="0744c06" id="0744c06">切有情。闭恶趣门。示生天路。烧烦恼薪。拔贪</a><a name="0744c07" id="0744c07">欲本。化诸众生。舍家离缚。皆令获得吉祥安</a><a name="0744c08" id="0744c08">乐。究竟超越生死瀑流。乘智慧舟。到于彼岸。</a><a name="0744c09" id="0744c09">渐次圆证菩提涅盘。建大法幢。摧诸外道。我</a><a name="0744c10" id="0744c10">慢高举。诸不善行。皆使发心。勇猛精进。以</a><a name="0744c11" id="0744c11">正法水。洗其渴乏。彼闻法已。依教修学。积集</a><a name="0744c12" id="0744c12">法财。功德宝藏。安住神通。出离三有。了胜义</a><a name="0744c13" id="0744c13">谛。住解脱处。如是持戒。诸佛所赞。当知是</a><a name="0744c14" id="0744c14">人。为世间眼。能导众生。至安隐处。亦如明</a><a name="0744c15" id="0744c15">灯。能破痴暗。如清净水。能涤罪垢。如妙良</a><a name="0744c16" id="0744c16">药。疗烦恼病。如大医王。善拔欲箭。如世良</a><a name="0744c17" id="0744c17">田。生功德苗。善能教示懈怠众生。令生喜心。</a><a name="0744c18" id="0744c18">乐持净戒</a><a name="0744c19" id="0744c19"><p>若人乐作不善业道。如冤同居。必遭损害。如</a><a name="0744c20" id="0744c20">依外道婆罗门法。而求出离。返招殃咎。当依</a><a name="0744c21" id="0744c21">往古诸佛教法。袈裟[<a href='javascript:showpic("images/009053.gif")'>巾*票</a>]相。以求解脱。则能销</a><a name="0744c22" id="0744c22">灭诸不善根。令诸魔军。生大忧怖。以智慧力。</a><a name="0744c23" id="0744c23">断除烦恼。得大名称。离诸衰患。究竟成就</a><a name="0744c24" id="0744c24">妙菩提道。如说马鸣智者坚持净戒。善说法</a><a name="0744c25" id="0744c25">要。现生获得名闻义利。复生天中。受胜福报。</a><a name="0744c26" id="0744c26">增长明慧种种功德。当知善能持净戒者。犹</a><a name="0744c27" id="0744c27">如贫士。获其贤瓶。随所求者。皆得如意。常当</a><a name="0744c28" id="0744c28">精进。恭敬守护。如事师尊。无疲劳想。持净戒</a><a name="0744c29" id="0744c29">者。亦复如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320744b.htm'><img src='up.gif' border=0></a>
<a href='T320745a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>