<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1664 广释菩提心论 0564a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1664 广释菩提心论</font> <font face='Arial'>(卷1)</font> <font face='Arial'>T32, p0564a</h2></font><hr>
<span class='old'>
</a><a name="0563c28" id="0563c28">经最初演说。为欲救度一切有情故。起悲愿</a><a name="0563c29" id="0563c29">等力。趣求阿耨多罗三藐三菩提。若不为度</span><a name="0564a01" id="0564a01">众生我即不发是菩提心</a><a name="0564a02" id="0564a02"><p>如十地经云。一切众生中。诸无救护者无归</a><a name="0564a03" id="0564a03">趣者。无依止者无知见者。菩萨见已即生悲</a><a name="0564a04" id="0564a04">念。乃发阿耨多罗三藐三菩提心。若不为他</a><a name="0564a05" id="0564a05">开导教示。菩萨即不发阿耨多罗三藐三菩</a><a name="0564a06" id="0564a06">提心。是故当知诸菩萨。勇发阿耨多罗三藐</a><a name="0564a07" id="0564a07">三菩提心者。谓即悲心坚固</a><a name="0564a08" id="0564a08"><p>如如来智印三摩地胜上经云。菩提心所行</a><a name="0564a09" id="0564a09">能坏轮回苦</a><a name="0564a10" id="0564a10"><p>如弥勒解脱经云。善男子譬如有人不取大</a><a name="0564a11" id="0564a11">金刚宝。别得一切金庄严具。而亦不舍大金</a><a name="0564a12" id="0564a12">刚宝。于贫穷者而能普济。善男子。菩萨亦</a><a name="0564a13" id="0564a13">复如是。不取一切智心大金刚宝。别得一切</a><a name="0564a14" id="0564a14">声闻缘觉功德金庄严具。而亦不舍彼菩萨</a><a name="0564a15" id="0564a15">行。所有一切轮回贫穷者而能普济。菩萨能</a><a name="0564a16" id="0564a16">于一切种一切学。平等而修。是为无量胜行。</a><a name="0564a17" id="0564a17">是故从菩提心出生方便。成就大菩提果</a><a name="0564a18" id="0564a18"><p>如如来示教胜军王经云。佛言大王。若汝所</a><a name="0564a19" id="0564a19">作多种事业。于一切种一切处。应共布施波</a><a name="0564a20" id="0564a20">罗蜜多乃至般若波罗蜜多相应而学。是故</a><a name="0564a21" id="0564a21">大王汝应如是于正等觉。起欲信求愿趣向</a><a name="0564a22" id="0564a22">等心。若住若行若卧若立。若饮若食若诸所</a><a name="0564a23" id="0564a23">作。决定常时思念作意。观想一切佛菩萨缘</a><a name="0564a24" id="0564a24">觉声闻。诸愚夫异生及己身等。所有过去未</a><a name="0564a25" id="0564a25">来现在。一切善根合集一处。发胜上心自当</a><a name="0564a26" id="0564a26">随喜已。普于一切佛菩萨缘觉声闻众中。供</a><a name="0564a27" id="0564a27">养承事所有功德。与一切众生共之。普愿众</a><a name="0564a28" id="0564a28">生乃至得一切智。一切佛法皆悉圆满若日</a><a name="0564a29" id="0564a29">日三时。回向阿耨多罗三藐三菩提。大王汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320563c.htm'><img src='up.gif' border=0></a>
<a href='T320564b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>