<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0182b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷2)</font> 天住处品第八 <font face='Arial'>T32, p0182b</h2></font><hr>
<span class='old'>
</a><a name="0182a28" id="0182a28">有别风吹诸花鬘。庄严身首。或为宝冠。或为</a><a name="0182a29" id="0182a29">璎珞。或为臂印。乃至腰绳。或为足钳。池岸四</span><a name="0182b01" id="0182b01">边。有五种宝树。一金。二银。三琉璃。四颇梨</a><a name="0182b02" id="0182b02">柯。五呵梨多。其树行间。有众宝堂殿。五宝所</a><a name="0182b03" id="0182b03">成。诸男女天。于其中住。是其城外多有诸天。</a><a name="0182b04" id="0182b04">遍满国土。多罗树外宝堑三重。其一一堑。</a><a name="0182b05" id="0182b05">广二由旬深一由旬半。下广于上。有如壶口。</a><a name="0182b06" id="0182b06">于其堑中。天水盈满。亦四宝塼之所构成。金</a><a name="0182b07" id="0182b07">银琉璃及颇梨柯。其堑四边。亦四宝塼以为</a><a name="0182b08" id="0182b08">阶道。一一堑中。又有无量四宝诸花。有四宝</a><a name="0182b09" id="0182b09">船。泛漾其中。金银琉璃颇梨等宝之所成就。</a><a name="0182b10" id="0182b10">复有八种水戏之具。一者。跳入水楼。二者。以</a><a name="0182b11" id="0182b11">七宝涵。注水灌身。三者。击水之具。以为音</a><a name="0182b12" id="0182b12">乐。四者。水溅以为嬉戏。五水轮车。六者。浮</a><a name="0182b13" id="0182b13">屋。七者。宝轮鷿鶙。八者。绳楼自缒。旋回</a><a name="0182b14" id="0182b14">击荡。其中男女诸天乘船游戏。是诸宝船随</a><a name="0182b15" id="0182b15">心迟速。男女诸天若作是意。愿欲往彼。船即</a><a name="0182b16" id="0182b16">到彼。是诸天等若作是意。愿取彼花。来至我</a><a name="0182b17" id="0182b17">所。花便自至。其中果报自然起风。吹众名花。</a><a name="0182b18" id="0182b18">遍散诸天。复有别风。吹诸花鬘。庄严身首。或</a><a name="0182b19" id="0182b19">为宝冠。或为璎珞。或为臂印腰绳足钳。亦复</a><a name="0182b20" id="0182b20">如是。堑之中间。众宝堂殿。天诸婇女之所住</a><a name="0182b21" id="0182b21">处。于其堂间。布置宝镬。一一镬中。植诸花</a><a name="0182b22" id="0182b22">草。五色异相。各为行列。其三重堑外有七</a><a name="0182b23" id="0182b23">宝树之所围绕。谓金银琉璃颇梨柯莲花色</a><a name="0182b24" id="0182b24">宝螺石呵梨多等。是树林中。处处皆有七宝</a><a name="0182b25" id="0182b25">花池。天水盈满。乃至宝船游戏。及诸殿堂。男</a><a name="0182b26" id="0182b26">女天众之所居止。多有诸天。遍满国土。亦如</a><a name="0182b27" id="0182b27">上说。是时堑外诸七宝树。开七宝花。谓金银</a><a name="0182b28" id="0182b28">琉璃颇梨。乃至呵梨多等。是其林中诸女天</a><a name="0182b29" id="0182b29">等讴歌作乐。无量天子从大城出。入林观听。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320182a.htm'><img src='up.gif' border=0></a>
<a href='T320182c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>