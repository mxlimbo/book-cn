<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0334a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷12)</font> <font face='Arial'>T32, p0334a</h2></font><hr>
<span class='old'>
</a><a name="0333c28" id="0333c28">无依处则不住也。如是若有我心依处</a><a name="0333c29" id="0333c29">业烦恼则集。无则不集。又无漏正见烧尽</span><a name="0334a01" id="0334a01">诸相。令无有余。如劫火烧地等无余。以</a><a name="0334a02" id="0334a02">无相故诸业烦恼则不复集。又有我心者</a><a name="0334a03" id="0334a03">则业烦恼集。阿罗汉通达空智。无我心故</a><a name="0334a04" id="0334a04">则不复集。问曰。是人虽新业不集。以故业</a><a name="0334a05" id="0334a05">故何得不生。答曰。是人以正智慧坏此业。</a><a name="0334a06" id="0334a06">故不能得报。如焦种子不复能生。又若无</a><a name="0334a07" id="0334a07">爱心则诸业不能得报。如地无润则种不</a><a name="0334a08" id="0334a08">生。又此行者于诸识处悉灭诸相。识无所</a><a name="0334a09" id="0334a09">依故无生处。如种无依则不得生。又业烦</a><a name="0334a10" id="0334a10">恼具故能受身。不具则灭。是人无烦恼故</a><a name="0334a11" id="0334a11">因缘不具。虽有诸业不能受生。又众生</a><a name="0334a12" id="0334a12">以烦恼故受诸趣身。以受身故诸业于中</a><a name="0334a13" id="0334a13">能与果报。若无烦恼则不受身。不受身</a><a name="0334a14" id="0334a14">故诸业云何能与果报。如人负债恃势力。</a><a name="0334a15" id="0334a15">则债主不能得便。行者亦尔。若不在生死。</a><a name="0334a16" id="0334a16">虽有诸业不能与报。又如人被缚余人</a><a name="0334a17" id="0334a17">则能随意毁辱。如是众生为烦恼所缚。随</a><a name="0334a18" id="0334a18">业多少皆能与报。得解脱者则不能得</a><a name="0334a19" id="0334a19">便。又自业能与果报。是人行空行故。于诸</a><a name="0334a20" id="0334a20">法中无有自相。是故诸业不能与报。如</a><a name="0334a21" id="0334a21">以儿为奴则无有财分。此亦如是。又烦恼</a><a name="0334a22" id="0334a22">力能转诸业。烦恼势尽则诸业不转。如轮</a><a name="0334a23" id="0334a23">虽在动势尽故则不复转。又烦恼力能变诸</a><a name="0334a24" id="0334a24">业。如母爱子血变为乳。爱心灭故则不复</a><a name="0334a25" id="0334a25">变。如是烦恼力故业能与报。离则不能。又</a><a name="0334a26" id="0334a26">是人以戒定慧等功德修身。势力大故诸业</a><a name="0334a27" id="0334a27">不能得便。是故虽有故业不能与报。如</a><a name="0334a28" id="0334a28">是此人故业现在少偿。新业不造。如火烧</a><a name="0334a29" id="0334a29">薪薪尽则灭。是人亦尔。以不受故灭。灭三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320333c.htm'><img src='up.gif' border=0></a>
<a href='T320334b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>