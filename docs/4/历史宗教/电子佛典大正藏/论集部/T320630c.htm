<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0630c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷4)</font> 释摩诃衍论序 <font face='Arial'>T32, p0630c</h2></font><hr>
<span class='old'>
</a><a name="0630b28" id="0630b28">耶。谓分流楞伽契经中作如是说。无心之心</a><a name="0630b29" id="0630b29">量我说为心量故。复次由心不可得之句</span><a name="0630c01" id="0630c01">故。成立大空之义。由无心之心量句故。成</a><a name="0630c02" id="0630c02">立幻差别之义。复次由大空之义故。诸法得</a><a name="0630c03" id="0630c03">成。由幻差别之义故。空理得显。复次由相</a><a name="0630c04" id="0630c04">观故无定二事。无二事故不成一事。无</a><a name="0630c05" id="0630c05">一事故不成亦不成。如其次第应审观察</a><a name="0630c06" id="0630c06"><p>已说广大末那转相门。次说分别事识转相</a><a name="0630c07" id="0630c07">门</a><a name="0630c08" id="0630c08"><p>本曰。复次言意识者。即是相续识。依</a><a name="0630c09" id="0630c09">诸凡夫取着转深。计我我所。种种妄执随</a><a name="0630c10" id="0630c10">事攀缘。分别六尘。名为意识。亦名分离识。</a><a name="0630c11" id="0630c11">又复说名分别事识。此识依见爱烦恼增长</a><a name="0630c12" id="0630c12">义故</a><a name="0630c13" id="0630c13"><p>论曰。即此文中自有四门。云何为四。一者</a><a name="0630c14" id="0630c14">拣择假者同分门。二者生起粗重转相门。三</a><a name="0630c15" id="0630c15">者建立名字差别门。四者显示安立所依门。</a><a name="0630c16" id="0630c16">拣择假者门者。举三种凡夫拣地上圣</a><a name="0630c17" id="0630c17">故。云何三凡。一者无根盲聋凡夫。二者毛头</a><a name="0630c18" id="0630c18">难角凡夫。三者金刚不变凡夫。是名为三。如</a><a name="0630c19" id="0630c19">本依诸凡夫故。生起粗重门者。若据邪定</a><a name="0630c20" id="0630c20">聚诸众生。常兴戏论分别之识。取着一切种</a><a name="0630c21" id="0630c21">种境界。转转深厚无有边际。无有始终。常</a><a name="0630c22" id="0630c22">恒增长无断绝故。如本取着转深故。若据</a><a name="0630c23" id="0630c23">不定聚诸众生。虽觉灭相定是不善起不</a><a name="0630c24" id="0630c24">作意。而人空智未现前故。缘诸境界及身</a><a name="0630c25" id="0630c25">分等。计我我所坚执不舍故。如本计我我</a><a name="0630c26" id="0630c26">所故。若据三贤位诸众生。虽已成就人空</a><a name="0630c27" id="0630c27">般若觉异相梦。而真法空智犹未现前故。</a><a name="0630c28" id="0630c28">起种种着坚执法实。随事思虑不能通达</a><a name="0630c29" id="0630c29">平等正理故。如本种种妄执随事攀缘分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320630b.htm'><img src='up.gif' border=0></a>
<a href='T320631a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>