<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1635 大乘宝要义论 0071a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1635 大乘宝要义论</font> <font face='Arial'>(卷9)</font> <font face='Arial'>T32, p0071a</h2></font><hr>
<span class='old'>
</a><a name="0070c28" id="0070c28">文句言词譬喻而说。以是缘故外道我语不</a><a name="0070c29" id="0070c29">可等比如来藏语。大慧。又我所说如来藏语。</span><a name="0071a01" id="0071a01">但为降伏诸外道辈执我语者。故以方便说</a><a name="0071a02" id="0071a02">如来藏。如是等辈何故意乐堕在无实主宰</a><a name="0071a03" id="0071a03">计执见中。若于三解脱门意乐具足。即能速</a><a name="0071a04" id="0071a04">证阿耨多罗三藐三菩提果。以是义故如来</a><a name="0071a05" id="0071a05">应供正等正觉所说如来藏法与外道我语不</a><a name="0071a06" id="0071a06">可等比。是故大慧。为令外道离诸见执。使其</a><a name="0071a07" id="0071a07">当得随顺如来无我藏法。此所宣说。是谓无</a><a name="0071a08" id="0071a08">上成就究竟之法。是谓诸菩萨空无生无二</a><a name="0071a09" id="0071a09">无自性法。是谓甚深之法。若有宣说及受持</a><a name="0071a10" id="0071a10">者。即能普摄一切大乘经中甚深之义。何以</a><a name="0071a11" id="0071a11">故。此甚深法于一切法一切经中摄故。此经</a><a name="0071a12" id="0071a12">又云。大慧。此空无生无二无自性相。普摄一</a><a name="0071a13" id="0071a13">切诸佛及一切经典故。月灯三昧经中。如来</a><a name="0071a14" id="0071a14">说偈云</a><a name="0071a15" id="0071a15"><p class='lg'>　　三千大千世界中　　　我所宣说诸经典</a><br><a name="0071a16" id="0071a16">　　种种文句皆一义　　　故复不能周遍说</a><br><a name="0071a17" id="0071a17">　　乃至一切诸如来　　　及广宣说多种法</a><br><a name="0071a18" id="0071a18">　　于一句中修学已　　　一切修习得成就</a><br><a name="0071a19" id="0071a19">　　一切诸法皆空性　　　若人于义明解了</a><br><a name="0071a20" id="0071a20">　　此句义中学所成　　　而诸佛法不难得</a><br><a name="0071a21" id="0071a21">　　于甚深法能信解　　　获得一切胜福生</a><br><a name="0071a22" id="0071a22">　　诸有世间出世间　　　办所作事至成佛　</p></a><a name="0071a23" id="0071a23"><p>宝授经云。复次妙吉祥。若菩萨经百千劫善</a><a name="0071a24" id="0071a24">修六波罗蜜多具善巧方便。若有人于此正</a><a name="0071a25" id="0071a25">法勤求听受者。比前福蕴此复倍多。何况以</a><a name="0071a26" id="0071a26">无所求心听受书写为他广说。金刚般若波</a><a name="0071a27" id="0071a27">罗蜜多经云。佛言。须菩提。于汝意云何。殑伽</a><a name="0071a28" id="0071a28">河中所有沙数。彼一一沙为殑伽河。是诸河</a><a name="0071a29" id="0071a29">中所有沙数宁为多不。须菩提。言诸殑伽河<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320070c.htm'><img src='up.gif' border=0></a>
<a href='T320071b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>