<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1656 宝行王正论 0499c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1656 宝行王正论</font> <font face='Arial'>(卷1)</font> 菩提资粮品第三 <font face='Arial'>T32, p0499c</h2></font><hr>
<span class='old'>
</a><br><a name="0499b28" id="0499b28">　　因此好名遍　　　自在成胜量</a><br><a name="0499b29" id="0499b29">　　应作熟简择　　　后则依理行</span><br><a name="0499c01" id="0499c01">　　莫由信他作　　　须自了实义</a><br><a name="0499c02" id="0499c02">　　若依理行善　　　好名遍十方</a><br><a name="0499c03" id="0499c03">　　王侯续不断　　　王富乐转大</a><br><a name="0499c04" id="0499c04">　　死缘百一种　　　寿命因不多</a><br><a name="0499c05" id="0499c05">　　此因或死缘　　　故恒应修善</a><br><a name="0499c06" id="0499c06">　　若人恒行善　　　是所得安乐</a><br><a name="0499c07" id="0499c07">　　于自他若等　　　此善乐圆足</a><br><a name="0499c08" id="0499c08">　　依法为性人　　　卧觉常安乐</a><br><a name="0499c09" id="0499c09">　　梦中见善事　　　由内无过恶</a><br><a name="0499c10" id="0499c10">　　若人养父母　　　恭奉自家尊</a><br><a name="0499c11" id="0499c11">　　恭善人用财　　　忍辱有大度</a><br><a name="0499c12" id="0499c12">　　软语不两舌　　　实言同止乐</a><br><a name="0499c13" id="0499c13">　　此九天帝因　　　尽寿应修行</a><br><a name="0499c14" id="0499c14">　　由昔行九法　　　天主感帝位</a><br><a name="0499c15" id="0499c15">　　时时处法堂　　　至今恒说此</a><br><a name="0499c16" id="0499c16">　　一日三时施　　　美食三百器</a><br><a name="0499c17" id="0499c17">　　福不及刹那　　　行慈百分一</a><br><a name="0499c18" id="0499c18">　　天人等爱护　　　日夜受喜乐</a><br><a name="0499c19" id="0499c19">　　免怨火毒杖　　　是行慈现果</a><br><a name="0499c20" id="0499c20">　　无功用获财　　　后生于色界</a><br><a name="0499c21" id="0499c21">　　得慈十功德　　　若人未解脱</a><br><a name="0499c22" id="0499c22">　　教一切众生　　　坚发菩提心</a><br><a name="0499c23" id="0499c23">　　菩萨德如山　　　菩提心牢固</a><br><a name="0499c24" id="0499c24">　　由信离八难　　　因戒生善道</a><br><a name="0499c25" id="0499c25">　　数修真如空　　　得善无放逸</a><br><a name="0499c26" id="0499c26">　　无谄得念根　　　恒思得慧根</a><br><a name="0499c27" id="0499c27">　　恭敬得义理　　　护法感宿命</a><br><a name="0499c28" id="0499c28">　　布施听闻法　　　或不障他闻</a><br><a name="0499c29" id="0499c29">　　疾得如所爱　　　与佛相值遇<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320499b.htm'><img src='up.gif' border=0></a>
<a href='T320500a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>