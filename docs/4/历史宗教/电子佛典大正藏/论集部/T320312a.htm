<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0312a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷9)</font> 嗔恚品第一百二十六 <font face='Arial'>T32, p0312a</h2></font><hr>
<span class='old'>
</a><a name="0311c28" id="0311c28">贪生因缘。与此相违则嗔恚生。又计我心</a><a name="0311c29" id="0311c29">憍慢炽盛。及深着物。如是等缘则嗔恚生。</span><a name="0312a01" id="0312a01">问曰。是嗔有何等过。答曰。经中说嗔为重</a><a name="0312a02" id="0312a02">罪于贪欲。故名为易解而实难解。但不</a><a name="0312a03" id="0312a03">如贪久随逐心。又嗔为两恼。我自烧恼而</a><a name="0312a04" id="0312a04">后烧人。又嗔定为地狱。以从嗔起业多堕</a><a name="0312a05" id="0312a05">地狱故。又嗔能坏善福。谓施戒忍是三皆</a><a name="0312a06" id="0312a06">从慈等生。嗔与慈相违故名能坏。又从</a><a name="0312a07" id="0312a07">嗔起业皆受恶名。又从嗔起业。后皆心悔。</a><a name="0312a08" id="0312a08">又嗔恨者无怜愍。故名曰凶暴。众生常苦而</a><a name="0312a09" id="0312a09">复嗔恼。如疮如火。又经中自说嗔过。谓多</a><a name="0312a10" id="0312a10">嗔者形色丑陋。卧觉不安心常怖畏。人所不</a><a name="0312a11" id="0312a11">信等。问曰。多嗔恚者有何等相。答曰心口</a><a name="0312a12" id="0312a12">刚强常不欢悦。频蹙难近面色不和。易忿</a><a name="0312a13" id="0312a13">难解常喜恚根。喜于诤讼。严饰兵器朋党</a><a name="0312a14" id="0312a14">恶友。憎恶善人为人粗犷。不谛思虑少</a><a name="0312a15" id="0312a15">于惭愧。有如是等名嗔恚相。是相皆为</a><a name="0312a16" id="0312a16">憎恶他人是故应断。问曰。当云何断。答曰。</a><a name="0312a17" id="0312a17">常修慈悲喜舍嗔恚则断。又见嗔过患。是</a><a name="0312a18" id="0312a18">则能断。又得真智嗔恚则断。又以忍力故</a><a name="0312a19" id="0312a19">嗔恚则断。问曰。何谓忍力。答曰。若能忍他</a><a name="0312a20" id="0312a20">呵骂等苦。是人得善法福。亦不得从不忍</a><a name="0312a21" id="0312a21">生恶。是忍辱力。又行忍者名为沙门。以忍</a><a name="0312a22" id="0312a22">辱为道初门故。沙门法者。怒不报怒。骂不</a><a name="0312a23" id="0312a23">报骂。打不报打。又若比丘能忍则应出家</a><a name="0312a24" id="0312a24">法。又嗔恚者。非出家人法。出家人法忍辱是</a><a name="0312a25" id="0312a25">也。又若比丘形服异俗。而嗔心同则非所</a><a name="0312a26" id="0312a26">宜。又若行忍者则为已具慈悲功德。又修</a><a name="0312a27" id="0312a27">忍者能成自利。所以者何。为嗔恚者欲恼</a><a name="0312a28" id="0312a28">害人。而返自害。所有身口加恶于人。自所</a><a name="0312a29" id="0312a29">得恶过百千倍。故知嗔为大自损减。是故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320311c.htm'><img src='up.gif' border=0></a>
<a href='T320312b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>