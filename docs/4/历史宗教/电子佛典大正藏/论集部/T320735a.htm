<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0735a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷8)</font> <font face='Arial'>T32, p0735a</h2></font><hr>
<span class='old'>
</a><br><a name="0734c28" id="0734c28">　　如果成熟时　　　自然生甘味</a><br><a name="0734c29" id="0734c29">　　是故牟尼尊　　　冤亲唯一想</span><br><a name="0735a01" id="0735a01">　　利乐诸众生　　　亦不希其报　</p></a><a name="0735a02" id="0735a02"><p>尔时世尊。先为摄化裸形外道尼干子故。现</a><a name="0735a03" id="0735a03">大人相坐宝莲华。身被红衣。如日初出。色相</a><a name="0735a04" id="0735a04">寂静。安住威仪。犹若金山。舒光无极。处于无</a><a name="0735a05" id="0735a05">数人天大会。如众星中。现其满月。亦如天宫</a><a name="0735a06" id="0735a06">宝多罗树。微风徐动。人乐依止。如珊瑚株。宝</a><a name="0735a07" id="0735a07">华庄严。如金盘中。然大灯炬。如白香象。入尼</a><a name="0735a08" id="0735a08">连河。为金莲华。蕊尘所坌。亦如春时羯尼迦</a><a name="0735a09" id="0735a09">树。开发金华。众所爱乐。善能调御一切有情。</a><a name="0735a10" id="0735a10">入诸恶趣。不生疲厌。游化善道。善说诸法。皆</a><a name="0735a11" id="0735a11">使发心。得安隐乐。由诸有情。无始已来。相续</a><a name="0735a12" id="0735a12">造作。贪嗔痴等。种种恶行。若冤若亲。及非冤</a><a name="0735a13" id="0735a13">亲。平等怜愍。犹若一子。皆令出离轮回险</a><a name="0735a14" id="0735a14">难。如日破暗。令尽无余。是时世尊。以一切智</a><a name="0735a15" id="0735a15">声。为彼外道。略说法要。当知世间。动不动</a><a name="0735a16" id="0735a16">法。以智了达。皆悉空寂。由虚妄心。迷真实</a><a name="0735a17" id="0735a17">见。自性涅盘。本来清净。彼闻是说。心得开</a><a name="0735a18" id="0735a18">悟。则能断除坚执我慢。譬如师子发声震吼。</a><a name="0735a19" id="0735a19">自然而能裂其巨石。时彼如来。摧彼异见。论</a><a name="0735a20" id="0735a20">义为胜。现大神通。上升阿迦尼吒天。其中所</a><a name="0735a21" id="0735a21">有一切众生。皆悉称赞佛之功德。一切世间。</a><a name="0735a22" id="0735a22">无能胜者。又复显现最胜离垢无见顶相乌</a><a name="0735a23" id="0735a23">瑟尼沙。右旋绀青。润泽可爱。复放眉间白毫</a><a name="0735a24" id="0735a24">相光。如秋满月。是为如来第一功德。非同梵</a><a name="0735a25" id="0735a25">天小善所感。是佛利他大悲所起。设诸众生。</a><a name="0735a26" id="0735a26">如微尘聚。住正思惟。无能测彼乌瑟尼沙。非</a><a name="0735a27" id="0735a27">刚非柔。非成非坏。非[<a href='javascript:showpic("images/010366.gif")'>公/心</a>]非暇。非动非静。非速</a><a name="0735a28" id="0735a28">非缓。非强非弱。非沈非掉。非夷非险。非诤</a><a name="0735a29" id="0735a29">非默。非合非散。非着非离。非勤非懈。非虑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320734c.htm'><img src='up.gif' border=0></a>
<a href='T320735b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>