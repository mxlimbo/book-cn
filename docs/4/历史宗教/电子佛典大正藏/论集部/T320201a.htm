<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0201a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷6)</font> 云何品第二十 <font face='Arial'>T32, p0201a</h2></font><hr>
<span class='old'>
</a><a name="0200c28" id="0200c28">种种诸宝。或取众生以为贸易。一切欲界诸</a><a name="0200c29" id="0200c29">天亦复如是。色界则无同郁单越。剡浮提人</span><a name="0201a01" id="0201a01">或自杀生。或令他杀死则食肉。西瞿耶尼亦</a><a name="0201a02" id="0201a02">复如是。东弗婆提人自不杀生不令他杀。若</a><a name="0201a03" id="0201a03">有自死则食其肉。北郁单越自不杀生。不令</a><a name="0201a04" id="0201a04">他杀死不食肉。四天王天自杀令他杀死不</a><a name="0201a05" id="0201a05">食肉。忉利诸天自杀令他杀死不食其肉。从</a><a name="0201a06" id="0201a06">夜摩天上至阿迦尼吒。不自杀生不令他杀</a><a name="0201a07" id="0201a07">死不食肉。剡浮提人若眷属死。送丧山中烧</a><a name="0201a08" id="0201a08">尸弃去。或置水中。或埋土里。或着空地。西瞿</a><a name="0201a09" id="0201a09">耶尼东弗婆提亦复如是。北郁单越人若眷</a><a name="0201a10" id="0201a10">属死。不送丧不烧不弃。鸟为送尸是鸟啄尸。</a><a name="0201a11" id="0201a11">将至山外而便啖食。四天王天其眷属死。亦</a><a name="0201a12" id="0201a12">不送尸不烧不弃。如光焰没无有尸骸。其上</a><a name="0201a13" id="0201a13">诸天一切如是。剡浮提中有五种树。金树银</a><a name="0201a14" id="0201a14">树玻梨柯树。琉璃树呵利多树。西瞿耶尼东</a><a name="0201a15" id="0201a15">弗婆提树亦如是。北郁单越唯有呵利多树</a><a name="0201a16" id="0201a16">余四则无。四天王天亦有五种宝树并如上</a><a name="0201a17" id="0201a17">说。一切欲界诸天。有五种树亦复如是。色界</a><a name="0201a18" id="0201a18">天中并悉无树。剡浮提中有五种华。金银玻</a><a name="0201a19" id="0201a19">梨柯琉璃呵利多。西瞿耶尼东弗婆提亦复</a><a name="0201a20" id="0201a20">如是。北郁单越有树名散多那。其花悉呵利</a><a name="0201a21" id="0201a21">多宝。四天王天并有五种花。一切欲界亦复</a><a name="0201a22" id="0201a22">如是色界都无。剡浮提中有殿堂。金银琉璃</a><a name="0201a23" id="0201a23">玻梨柯呵利多。有材木殿堂。或有石屋土</a><a name="0201a24" id="0201a24">屋。西瞿耶尼亦如是。东弗婆提殿堂并金无</a><a name="0201a25" id="0201a25">有余屋。北郁单越有树名曼殊沙。如高大殿</a><a name="0201a26" id="0201a26">叶叶相蔽不入风霜。一切诸人以为住屋。四</a><a name="0201a27" id="0201a27">天王天有五种殿堂。金银琉璃玻梨柯呵利</a><a name="0201a28" id="0201a28">多。一切欲界诸天亦复如是。色界诸天有诸</a><a name="0201a29" id="0201a29">殿堂皆白色宝。是中诸天昔在因地。有褊吝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320200c.htm'><img src='up.gif' border=0></a>
<a href='T320201b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>