<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1659 发菩提心经论 0516c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1659 发菩提心经论</font> <font face='Arial'>(卷2)</font> 空无相品第十一 <font face='Arial'>T32, p0516c</h2></font><hr>
<span class='old'>
</a><a name="0516b28" id="0516b28">修四无量心六波罗蜜得阿耨多罗三藐三菩</a><a name="0516b29" id="0516b29">提。是名信忍。众生于无始生死取相执着</span><a name="0516c01" id="0516c01">不见法性。当先观察自身五阴假名众生。是</a><a name="0516c02" id="0516c02">中无我无有众生。何以故。若有我者我应自</a><a name="0516c03" id="0516c03">在。而诸众生常为生老病死之所侵害不得</a><a name="0516c04" id="0516c04">自在。当知无我。无我即无作者。无作者亦</a><a name="0516c05" id="0516c05">无受者。法性清净如实常住。如是观察未能</a><a name="0516c06" id="0516c06">究竟。是名顺忍。菩萨修信顺忍已。不久当成</a><a name="0516c07" id="0516c07">最上法忍</a><a name="0516c08" id="0516c08"><p><b>　　<A NAME="n499"></A>发菩提心经论功德持品第十二</b></a><a name="0516c09" id="0516c09"><p>菩萨具足修无相心。而心未曾住于作业。是</a><a name="0516c10" id="0516c10">菩萨于诸业相知而故作。为修善根求菩提</a><a name="0516c11" id="0516c11">故不舍有为。为诸众生修大悲故不住无为。</a><a name="0516c12" id="0516c12">为一切佛真妙智故不舍生死。为度无边众</a><a name="0516c13" id="0516c13">生令无余故不住涅槃。是名菩萨摩诃萨深</a><a name="0516c14" id="0516c14">心求阿耨多罗三藐三菩提。诸佛子。菩萨成</a><a name="0516c15" id="0516c15">就十法。终不退失无上菩提。何谓为十。一</a><a name="0516c16" id="0516c16">者菩萨深发无上菩提之心。教化众生亦令</a><a name="0516c17" id="0516c17">发心。二者常乐见佛以己所珍奉施供养深</a><a name="0516c18" id="0516c18">种善根。三者为求法故以尊敬心供养法师</a><a name="0516c19" id="0516c19">听法无厌。四者若见比丘僧坏为二部。互起</a><a name="0516c20" id="0516c20">诤讼共相过恶。勤求方便令其和合。五者若</a><a name="0516c21" id="0516c21">见国土邪恶增上佛法欲坏。能读诵说乃至</a><a name="0516c22" id="0516c22">一偈令法不绝。专心护法不惜身命。六者见</a><a name="0516c23" id="0516c23">诸众生恐畏苦恼。为作救护施以无畏。七者</a><a name="0516c24" id="0516c24">发勤修行求如是等方等大乘甚深经法诸菩</a><a name="0516c25" id="0516c25">萨藏。八者得是法已受持读诵。如所说行如</a><a name="0516c26" id="0516c26">所说住。九者自住于法。亦能劝导令多众生</a><a name="0516c27" id="0516c27">入是法中。十者入法中已能为解说。示教利</a><a name="0516c28" id="0516c28">喜开悟众生。菩萨成就如是十法。于无上菩</a><a name="0516c29" id="0516c29">提终不退失。菩萨应当如是修行此经。如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320516b.htm'><img src='up.gif' border=0></a>
<a href='T320517a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>