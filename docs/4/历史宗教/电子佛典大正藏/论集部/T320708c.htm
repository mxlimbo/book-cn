<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670B 那先比丘经 0708c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670B 那先比丘经</font> <font face='Arial'>(卷1)</font> <font face='Arial'>T32, p0708c</h2></font><hr>
<span class='old'>
</a><a name="0708b28" id="0708b28">如持灯火入冥室。火适入室便亡其冥自</a><a name="0708b29" id="0708b29">明。明人有智慧譬如火光。那先言譬如人持</span><a name="0708c01" id="0708c01">利刀截木。人有智慧能截断诸恶譬如利刀。</a><a name="0708c02" id="0708c02">那先言人于世间智慧最为第一。人有智慧</a><a name="0708c03" id="0708c03">能得度脱生死之苦。王言善哉。王言那先前</a><a name="0708c04" id="0708c04">后所说经种种别异。但欲趣却一切恶耶。那</a><a name="0708c05" id="0708c05">先言然佛经所说种种诸善者。但欲却一切</a><a name="0708c06" id="0708c06">恶也。那先言譬如王发四种兵。虽行战斗</a><a name="0708c07" id="0708c07">初发行时意但欲攻敌耳。佛所说经种种诸</a><a name="0708c08" id="0708c08">善。但欲共攻去一切恶耳。王言善哉善哉。那</a><a name="0708c09" id="0708c09">先说经甚快也。王复问那先言。人死所趣善</a><a name="0708c10" id="0708c10">恶之道续持故身神行生耶。更贸他神行生</a><a name="0708c11" id="0708c11">耶。那先言亦非故身神亦不离故身神。那先</a><a name="0708c12" id="0708c12">因问王身小时哺乳时身至长大时续故身</a><a name="0708c13" id="0708c13">非。王言小时身异。那先言人在母腹中始随</a><a name="0708c14" id="0708c14">精时至精浊时故精耶异也。坚为肌骨时故</a><a name="0708c15" id="0708c15">精耶异也。初生时至年数岁时故精耶异也。</a><a name="0708c16" id="0708c16">如人学书时傍人宁能代其工不。王言不能</a><a name="0708c17" id="0708c17">代其工。那先言如人犯法有罪宁可取无罪之</a><a name="0708c18" id="0708c18">人代不。王言不可。那先以精神罪法语王王</a><a name="0708c19" id="0708c19">意不解。王因言如人问那先那先解之云何。</a><a name="0708c20" id="0708c20">那先言我故小时身耳。从小至大续故身尔。</a><a name="0708c21" id="0708c21">大与小时含为一身养是命所养。那先问王</a><a name="0708c22" id="0708c22">言譬如人然灯火宁至天明不。王言然灯油</a><a name="0708c23" id="0708c23">至明。那先言灯中炷火至一夜时续故火光</a><a name="0708c24" id="0708c24">不至夜半时故火光不至明时故火光不。王</a><a name="0708c25" id="0708c25">言非故火光。那先言然灯从一夜至夜半复</a><a name="0708c26" id="0708c26">更然灯火耶向晨时复更然灯耶。王言不中</a><a name="0708c27" id="0708c27">夜起更然火续故一炷火至明耳。那先言人</a><a name="0708c28" id="0708c28">精神展转相续亦譬如是。一者去一者来人</a><a name="0708c29" id="0708c29">从精神生至老死后精神更趣所向生。展转<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320708b.htm'><img src='up.gif' border=0></a>
<a href='T320709a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>