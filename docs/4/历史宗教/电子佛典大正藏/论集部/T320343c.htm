<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0343c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷13)</font> 道谛聚定论中定因品第一百五十五 <font face='Arial'>T32, p0343c</h2></font><hr>
<span class='old'>
</a><a name="0343b28" id="0343b28">有余法因明可知。答曰。无色名虚空。诸</a><a name="0343b29" id="0343b29">色以明可知。是故因明则知色无。非有</span><a name="0343c01" id="0343c01">虚空。又于闇中亦知虚空。盲人以手亦知</a><a name="0343c02" id="0343c02">虚空。又以杖亦知此是虚空。故知虚空非</a><a name="0343c03" id="0343c03">是色性。色不以此等因缘可知。又色是有</a><a name="0343c04" id="0343c04">对虚空无对。又以火等能尽灭色。而不能</a><a name="0343c05" id="0343c05">灭虚空。若虚空灭更名为何法。问曰。若</a><a name="0343c06" id="0343c06">有色生则虚空灭。如起墙壁是中则无复</a><a name="0343c07" id="0343c07">有虚空。答曰。此中色生。是色竟无所灭。所</a><a name="0343c08" id="0343c08">以者何。色无名虚空。无法不可更无。是故</a><a name="0343c09" id="0343c09">色不灭空。又汝言虚空是色。此中无有因</a><a name="0343c10" id="0343c10">缘可令是色。问曰。现见门向等中虚空。现</a><a name="0343c11" id="0343c11">见事中不须因缘。答曰。虚空不可现见。</a><a name="0343c12" id="0343c12">先已破故。所谓闇中亦可知等。问曰。若虚</a><a name="0343c13" id="0343c13">空非色为是何法。答曰。虚空名无法。但无</a><a name="0343c14" id="0343c14">色处名为虚空。问曰。经中说。因六种故众</a><a name="0343c15" id="0343c15">生受身。又说。虚空名不可见无色无对。若</a><a name="0343c16" id="0343c16">无法。不得作如是说。无有说兔角。名不</a><a name="0343c17" id="0343c17">可见无色无对。答曰。若实有法皆有所依。</a><a name="0343c18" id="0343c18">如名依色色亦依名。虚空无依故知无法。</a><a name="0343c19" id="0343c19">汝言空种是亦不然。所以者何。色碍于色</a><a name="0343c20" id="0343c20">是色得异色无。故得增长。以此义故。佛</a><a name="0343c21" id="0343c21">说因六种众生受身。汝言虚空无色无形</a><a name="0343c22" id="0343c22">无对。亦以破诸物。故作如是说。不说有</a><a name="0343c23" id="0343c23">虚空相。汝言无有说兔角。为不可见无色</a><a name="0343c24" id="0343c24">无对。是亦不然。所以者何。皆由虚空得</a><a name="0343c25" id="0343c25">有所作去来等事。兔角等中无如是义。问</a><a name="0343c26" id="0343c26">曰。心亦如是。无色无形无对可言无耶。</a><a name="0343c27" id="0343c27">答曰。心有作业谓能取缘。虚空无业。但以</a><a name="0343c28" id="0343c28">无故得有所作。故知无法。是故此定初</a><a name="0343c29" id="0343c29">缘虚空。问曰。此定能缘何地。答曰。缘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320343b.htm'><img src='up.gif' border=0></a>
<a href='T320344a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>