<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0663b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷9)</font> 释摩诃衍论序 <font face='Arial'>T32, p0663b</h2></font><hr>
<span class='old'>
</a><a name="0663a28" id="0663a28">达智各达自境。其最远际八万劫量。其最近</a><a name="0663a29" id="0663a29">际能善通达经一生事。如本或令人知宿</span><a name="0663b01" id="0663b01">命过去之事亦知未来之事故。言现达智</a><a name="0663b02" id="0663b02">者。即是他心智。所谓而能达现在人种种</a><a name="0663b03" id="0663b03">心故。如本得他心智故。已说得三世智惑</a><a name="0663b04" id="0663b04">人门。次说不离世间缚缠门。谓外道人令使</a><a name="0663b05" id="0663b05">成就一亿四万六千种诸世论之辩。十万八</a><a name="0663b06" id="0663b06">千种诸戏论之才。缚缠众生止住世间不</a><a name="0663b07" id="0663b07">得出离故。如本辩才无碍能令众生贪着</a><a name="0663b08" id="0663b08">世间名利之事故。已说不离世间缚缠门。次</a><a name="0663b09" id="0663b09">说心性无常生乱门。所谓破坏坚固之信。</a><a name="0663b10" id="0663b10">而能令发无常之心。断修行之足绝趣入</a><a name="0663b11" id="0663b11">之路。引入邪网及无性故。如本又令使</a><a name="0663b12" id="0663b12">人数嗔数喜性无常准或多慈爱多睡多</a><a name="0663b13" id="0663b13">病其心懈怠或卒起精进后便休废生于不</a><a name="0663b14" id="0663b14">信多疑多虑或舍本胜行更修杂业若着</a><a name="0663b15" id="0663b15">世事种种牵缠故。已说心性无常生乱门。</a><a name="0663b16" id="0663b16">次说令得邪定非真门。谓外道人得二十一</a><a name="0663b17" id="0663b17">种邪三昧。乱修行者入邪网故。如本亦</a><a name="0663b18" id="0663b18">能使人得诸三昧少分相似皆是外道所得</a><a name="0663b19" id="0663b19">非真三昧或复令人若一日若二日若三日</a><a name="0663b20" id="0663b20">乃至七日住于定中得自然香美饮食身心</a><a name="0663b21" id="0663b21">适悦不饥不渴使人爱着或亦令人食无</a><a name="0663b22" id="0663b22">分齐乍多乍少颜色变异故。已说令得邪定</a><a name="0663b23" id="0663b23">非真门。次说劝请行者离邪门。言劝请行者</a><a name="0663b24" id="0663b24">离邪门者。劝修智慧。诸善分别除愚痴之</a><a name="0663b25" id="0663b25">病。遣邪论之谬故。如本以是义故行者常</a><a name="0663b26" id="0663b26">应智慧观察勿令此心堕于邪网当勤正</a><a name="0663b27" id="0663b27">念不取不着则能远离是诸业障故。已说</a><a name="0663b28" id="0663b28">劝请行者离邪门。次说简择真伪令了门。所</a><a name="0663b29" id="0663b29">谓随顺于世间中名伪三昧。若随顺于出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320663a.htm'><img src='up.gif' border=0></a>
<a href='T320663c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>