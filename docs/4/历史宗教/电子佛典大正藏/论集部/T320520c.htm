<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1660 菩提资粮论 0520c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1660 菩提资粮论</font> <font face='Arial'>(卷1)</font> <font face='Arial'>T32, p0520c</h2></font><hr>
<span class='old'>
</a><a name="0520b28" id="0520b28">尽。外道五通戒者。神通退故尽。人戒者。十善</a><a name="0520b29" id="0520b29">业道尽故尽。欲界天子戒者。福尽故尽。色界</span><a name="0520c01" id="0520c01">天子戒者。禅那尽故尽。无色界天子戒者。三</a><a name="0520c02" id="0520c02">摩钵帝尽故尽。诸学无学声闻戒者。究竟涅</a><a name="0520c03" id="0520c03">槃故尽。独觉戒者。阙大悲故尽。菩萨戒者。</a><a name="0520c04" id="0520c04">则无有尽。以此戒能显明诸戒故。种子相续</a><a name="0520c05" id="0520c05">无尽故。菩萨相续无尽故。如来戒无尽故。以</a><a name="0520c06" id="0520c06">此因缘。菩萨戒者说名无尽。诸菩萨戒。回向</a><a name="0520c07" id="0520c07">菩提故。说名戒波罗蜜。此中有输卢迦</a><a name="0520c08" id="0520c08"><p class='lg'>　　犹如父爱功力子　　　亦如自身爱寿命</a><br><a name="0520c09" id="0520c09">　　出离有爱戒亦尔　　　大心健者之所爱</a><br><a name="0520c10" id="0520c10">　　此戒牟尼习近已　　　解脱于欲离有爱</a><br><a name="0520c11" id="0520c11">　　似乌凡人所弃舍　　　智者常当爱此戒</a><br><a name="0520c12" id="0520c12">　　此戒利益于自他　　　令身端严离忧乏</a><br><a name="0520c13" id="0520c13">　　此世他世胜庄严　　　是戒智者当所爱</a><br><a name="0520c14" id="0520c14">　　此戒不由于他力　　　非不可得非乞求</a><br><a name="0520c15" id="0520c15">　　皆因自力而得之　　　是故上人爱此戒</a><br><a name="0520c16" id="0520c16">　　财物国境并土地　　　自身肌肉及以头</a><br><a name="0520c17" id="0520c17">　　皆能舍之不舍戒　　　为欲净彼胜菩提</a><br><a name="0520c18" id="0520c18">　　假使从天坠于地　　　设令自地升于天</a><br><a name="0520c19" id="0520c19">　　为满离垢无染地　　　应当决定不移动</a><br><a name="0520c20" id="0520c20">　　若已满足戒方便　　　此时即得第二地</a><br><a name="0520c21" id="0520c21">　　既得离垢清净地　　　是时成就心所欲</a><br><a name="0520c22" id="0520c22">　　若复天人修罗世　　　及畜生中可化者</a><br><a name="0520c23" id="0520c23">　　善知教化方便已　　　随念往彼利益之</a><br><a name="0520c24" id="0520c24">　　或以布施摄众生　　　或以爱语入其意</a><br><a name="0520c25" id="0520c25">　　或复与其安隐利　　　或与同事助其力</a><br><a name="0520c26" id="0520c26">　　或在人中为其主　　　或居天众而自在</a><br><a name="0520c27" id="0520c27">　　彼彼方便引导之　　　悉当安置于白法</a><br><a name="0520c28" id="0520c28">　　具足实戒神通故　　　便能干竭于大海</a><br><a name="0520c29" id="0520c29">　　世间尽时火增盛　　　于刹那顷悉能灭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320520b.htm'><img src='up.gif' border=0></a>
<a href='T320521a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>