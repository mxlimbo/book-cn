<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1690 宾头卢突罗^为优陀延王说法经 0785a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1690 宾头卢突罗^为优陀延王说法经</font> <font face='Arial'>(卷1)</font> <font face='Arial'>T32, p0785a</h2></font><hr>
<span class='old'>
</a><a name="0784c28" id="0784c28">疏。交络珠网。楼观千万。庄此城。街巷相</a><a name="0784c29" id="0784c29">当。阡陌齐整。市肆充盈。多诸珍宝。其城周</span><a name="0785a01" id="0785a01">匝。有好林苑。树木翠蔚。花果茂盛。泉流清</a><a name="0785a02" id="0785a02">洁。生众莲华。青黄赤白。文色相映。鸿雁鸳</a><a name="0785a03" id="0785a03">鸯。孔雀鹦鹉。迦陵频伽。命命之鸟。其声相</a><a name="0785a04" id="0785a04">和。犹如乐音。壮丽之盛。如奇罗娑山王。</a><a name="0785a05" id="0785a05">崇岩峻岳。而自庄严。又像帝释所居喜见之</a><a name="0785a06" id="0785a06">城。优陀延王。形貌端正。威相具足。聪明黠</a><a name="0785a07" id="0785a07">慧。武勇绝伦。才伎兼备。靡所不知。善能</a><a name="0785a08" id="0785a08">咒象。令诸山象。咸来赴集。又能控御。皆令调</a><a name="0785a09" id="0785a09">顺。又善弹琴。和雅中节。宫商相应。鸟兽率</a><a name="0785a10" id="0785a10">舞。合众香丸。用降怨敌。香气所及。尽来</a><a name="0785a11" id="0785a11">归顺。善能刻画。曲得相貌。其所图像。真形</a><a name="0785a12" id="0785a12">无异。六十二艺。悉皆备具。衣服饮食。不尚</a><a name="0785a13" id="0785a13">丰奢。矜穷敬老。存恤民庶。正法治国。日夕</a><a name="0785a14" id="0785a14">忘倦。礼仪法律。一依古典。如昔哲王。什奢</a><a name="0785a15" id="0785a15">之等。国富民殷。库藏盈溢。福德之人。集生</a><a name="0785a16" id="0785a16">其国。受王风化。咸皆修善。博通经学。明解</a><a name="0785a17" id="0785a17">诸论。世间典籍。无不综练。勇健雄武。如罗</a><a name="0785a18" id="0785a18">摩延阿纯之等。由王先身辟支佛所种诸善</a><a name="0785a19" id="0785a19">根。获报如是。王之威德。邻国畏伏。道化光</a><a name="0785a20" id="0785a20">被。声闻天下。时辅相子。名宾头卢突罗^。</a><a name="0785a21" id="0785a21">姿容丰美。世所希有。聪明智慧。博闻广识。</a><a name="0785a22" id="0785a22">仁慈泛爱。志存济苦。劝化国民。尽修十善。信</a><a name="0785a23" id="0785a23">乐三宝。出家学道。得具足果。游行教化。还拘</a><a name="0785a24" id="0785a24">舍弥城。欲度亲党。遍行乞食。乞食已讫。于</a><a name="0785a25" id="0785a25">林树下。结跏趺坐。思惟入定。时有一人。识</a><a name="0785a26" id="0785a26">宾头卢。来白王言。昔辅相子。宾头卢者。今近</a><a name="0785a27" id="0785a27">在此林中树下。王闻欢喜。心怀敬仰。便敕严</a><a name="0785a28" id="0785a28">驾。将诸宫人眷属仆从。诣尊者所。问讯既</a><a name="0785a29" id="0785a29">竟。命王就坐。王即思惟。所有疑事。今当问<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320784c.htm'><img src='up.gif' border=0></a>
<a href='T320785b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>