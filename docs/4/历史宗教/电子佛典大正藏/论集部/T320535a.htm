<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1660 菩提资粮论 0535a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1660 菩提资粮论</font> <font face='Arial'>(卷5)</font> <font face='Arial'>T32, p0535a</h2></font><hr>
<span class='old'>
</a><a name="0534c28" id="0534c28"><p>今此若在旷野宿住之时。勿贪身命于中游</a><a name="0534c29" id="0534c29">行。若有利养恭敬名闻起时。不应贪着。为自</span><a name="0535a01" id="0535a01">愿成就故。应速勤行。如然头衣</a><a name="0535a02" id="0535a02"><p class='lg'>　　决即起胜利　　　不可待明日</a><br><a name="0535a03" id="0535a03">　　明日太赊远　　　何缘保瞬命　</p></a><a name="0535a04" id="0535a04"><p>彼于如然头衣勤行之时。明日赊远莫待明</a><a name="0535a05" id="0535a05">日。若于我身有胜利者。决即发起。应当生如</a><a name="0535a06" id="0535a06">是心。何缘能保开眼合眼时命。我今即起胜</a><a name="0535a07" id="0535a07">利。明日太远。莫待明日</a><a name="0535a08" id="0535a08"><p class='lg'>　　安住于正命　　　如食爱子肉</a><br><a name="0535a09" id="0535a09">　　于所食啖中　　　勿爱亦勿嫌　</p></a><a name="0535a10" id="0535a10"><p>如是定行比丘。若村若僧坊中。随有如法无</a><a name="0535a11" id="0535a11">所讥嫌乞得食已。勿起贪心爱着。亦勿嫌之。</a><a name="0535a12" id="0535a12">应当安住正念。如食所爱子肉。但为身住不</a><a name="0535a13" id="0535a13">坏存于寿命。摄护净行故。犹如昔云夫妻行</a><a name="0535a14" id="0535a14">旷野时。共食子肉</a><a name="0535a15" id="0535a15"><p class='lg'>　　出家为何义　　　我所作竟未</a><br><a name="0535a16" id="0535a16">　　今思为作不　　　如十法经说　</p></a><a name="0535a17" id="0535a17"><p>应当如是观察。我为何义故而行出家。为畏</a><a name="0535a18" id="0535a18">不活耶。为求沙门耶。若为求沙门者。应作是</a><a name="0535a19" id="0535a19">念。我于沙门之事。为已作为未作为今正作。</a><a name="0535a20" id="0535a20">如其未作及正作者。为成就因缘故。应当精</a><a name="0535a21" id="0535a21">勤。我离家类则名非类。应数思念。我之活</a><a name="0535a22" id="0535a22">命系在于他。我亦应作别异仪式。我自于戒</a><a name="0535a23" id="0535a23">得无嫌不。有智同净行者。于我戒所复无嫌</a><a name="0535a24" id="0535a24">不。我已与诸恩爱其相别异。不与共俱。我</a><a name="0535a25" id="0535a25">属于业。业之所。生受用于业。业是所亲依</a><a name="0535a26" id="0535a26">业而行。我所作业。若善若恶我当自受。我于</a><a name="0535a27" id="0535a27">昼夜云何而过。我喜乐空寂不。我有上人</a><a name="0535a28" id="0535a28">法不。能得圣人胜知见不。若当后时同净行</a><a name="0535a29" id="0535a29">者问我之时说之不惭。应数思念此等十法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320534c.htm'><img src='up.gif' border=0></a>
<a href='T320535b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>