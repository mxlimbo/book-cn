<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1667 大乘起信论 0586a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1667 大乘起信论</font> <font face='Arial'>(卷1)</font> 新译大乘起信论序 <font face='Arial'>T32, p0586a</h2></font><hr>
<span class='old'>
</a><a name="0585c28" id="0585c28">三名现识。谓现一切诸境界相。犹如明镜现</a><a name="0585c29" id="0585c29">众色像。现识亦尔。如其五境对至即现。无有</span><a name="0586a01" id="0586a01">前后不由功力。四名智识。谓分别染净诸差</a><a name="0586a02" id="0586a02">别法。五名相续识。谓恒作意相应不断。任持</a><a name="0586a03" id="0586a03">过去善恶等业令无失坏。成熟现未苦乐等</a><a name="0586a04" id="0586a04">报使无违越。已曾经事忽然忆念。未曾经事</a><a name="0586a05" id="0586a05">妄生分别。是故三界一切皆以心为自性。离</a><a name="0586a06" id="0586a06">心则无六尘境界何以故。一切诸法以心为</a><a name="0586a07" id="0586a07">主从妄念起。凡所分别皆分别自心。心不见</a><a name="0586a08" id="0586a08">心无相可得。是故当知。一切世间碳界之相。</a><a name="0586a09" id="0586a09">皆依众生无明妄念而得建立。如镜中像无体</a><a name="0586a10" id="0586a10">可得。唯从虚妄分别心转心生则种种法生。</a><a name="0586a11" id="0586a11">心灭则种种法灭故。言意识者。谓一切凡夫</a><a name="0586a12" id="0586a12">依相续识执我我所。种种妄取六种境界。亦</a><a name="0586a13" id="0586a13">名分离识。亦名分别事识。以依见爱等熏而</a><a name="0586a14" id="0586a14">增长故。无始无明熏所起识。非诸凡夫二乘</a><a name="0586a15" id="0586a15">智慧之所能知。解行地菩萨始学观察。法身</a><a name="0586a16" id="0586a16">菩萨能少分知。至究竟地犹未知尽。唯有如</a><a name="0586a17" id="0586a17">来能总明了。此义云何。以其心性本来清净。</a><a name="0586a18" id="0586a18">无明力故染心相现虽有染心而常明洁无有</a><a name="0586a19" id="0586a19">改变。复以本性无分别故。虽复遍生一切境界</a><a name="0586a20" id="0586a20">而无变易。以不觉一法界故不相应。无明分</a><a name="0586a21" id="0586a21">别起生诸染心。如是之义甚深难测。唯佛能</a><a name="0586a22" id="0586a22">知非余所了。此所生染心有六种别。一执相</a><a name="0586a23" id="0586a23">应染。声闻缘觉及信相应地诸菩萨能远离。</a><a name="0586a24" id="0586a24">二不断相应染。信地菩萨勤修力能少分离。</a><a name="0586a25" id="0586a25">至净心地永尽无余。三分别智相应染。从具</a><a name="0586a26" id="0586a26">戒地乃至具慧地能少分离。至无相行地方得</a><a name="0586a27" id="0586a27">永尽。四现色不相应染。此色自在地之所除</a><a name="0586a28" id="0586a28">灭。五见心不相应染。此心自在地之所除灭。</a><a name="0586a29" id="0586a29">六根本业不相应染。此从菩萨究竟地入如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320585c.htm'><img src='up.gif' border=0></a>
<a href='T320586b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>