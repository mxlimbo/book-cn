<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1672 龙树菩萨为禅陀迦王说法要偈 0746b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1672 龙树菩萨为禅陀迦王说法要偈</font> <font face='Arial'>(卷1)</font> <font face='Arial'>T32, p0746b</h2></font><hr>
<span class='old'>
</a><br><a name="0746a28" id="0746a28">　　若专系念四禅心　　　命终必生彼天处</a><br><a name="0746a29" id="0746a29">　　有为迁动皆无常　　　苦空败坏不坚固</span><br><a name="0746b01" id="0746b01">　　无我无乐不清净　　　如是悉名对治法</a><br><a name="0746b02" id="0746b02">　　若有深观此法门　　　未来常处尊豪位</a><br><a name="0746b03" id="0746b03">　　修行五戒断五邪　　　是亦大王所应念</a><br><a name="0746b04" id="0746b04">　　譬如少盐置恒河　　　不能令水有碱味</a><br><a name="0746b05" id="0746b05">　　微细之恶遇众善　　　消灭散坏亦如是</a><br><a name="0746b06" id="0746b06">　　五邪若增劫功德　　　王当除灭令莫长</a><br><a name="0746b07" id="0746b07">　　信等五根众善源　　　是宜修习令增盛</a><br><a name="0746b08" id="0746b08">　　生等八苦常炽燃　　　当持慧水洒令灭</a><br><a name="0746b09" id="0746b09">　　欲求天乐及涅槃　　　应勤修习正知见</a><br><a name="0746b10" id="0746b10">　　虽有利智入邪道　　　微妙功德永无余</a><br><a name="0746b11" id="0746b11">　　四种颠倒害诸善　　　是故当观莫令生</a><br><a name="0746b12" id="0746b12">　　谓色非我我非色　　　我中无色色无我</a><br><a name="0746b13" id="0746b13">　　于色生此四种心　　　自余诸阴皆如是</a><br><a name="0746b14" id="0746b14">　　是二十心名颠倒　　　若能除断为最上</a><br><a name="0746b15" id="0746b15">　　法不自起冥初生　　　非自在作及时有</a><br><a name="0746b16" id="0746b16">　　皆从无明爱业起　　　若无因缘便断坏</a><br><a name="0746b17" id="0746b17">　　大王既知此等因　　　当燃慧灯破痴闇</a><br><a name="0746b18" id="0746b18">　　身见戒取及疑结　　　此三能障无漏道</a><br><a name="0746b19" id="0746b19">　　王若毁坏令散灭　　　圣解脱法当现显</a><br><a name="0746b20" id="0746b20">　　譬如盲人问水相　　　百千万劫莫能了</a><br><a name="0746b21" id="0746b21">　　欲求涅槃亦如是　　　唯自精勤后方证</a><br><a name="0746b22" id="0746b22">　　欲假眷属及知识　　　而得之者甚难有</a><br><a name="0746b23" id="0746b23">　　是故大王当精进　　　然后乃可证寂灭</a><br><a name="0746b24" id="0746b24">　　施戒多闻及禅定　　　因是渐近四真谛</a><br><a name="0746b25" id="0746b25">　　人主故应修慧明　　　行斯三法求解脱</a><br><a name="0746b26" id="0746b26">　　若能修此最上乘　　　则摄诸余一切善</a><br><a name="0746b27" id="0746b27">　　大王当观身念法　　　世尊说为清净道</a><br><a name="0746b28" id="0746b28">　　若无此念增恶觉　　　是故宜应勤修习</a><br><a name="0746b29" id="0746b29">　　人命短促不久留　　　如水上泡起寻灭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320746a.htm'><img src='up.gif' border=0></a>
<a href='T320746c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>