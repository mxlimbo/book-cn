<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0304c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷8)</font> 十不善道品第一百一十六 <font face='Arial'>T32, p0304c</h2></font><hr>
<span class='old'>
</a><a name="0304b28" id="0304b28">五阴念念常灭。以何为杀。答曰。五阴虽念</a><a name="0304b29" id="0304b29">念灭还相续生。断相续故名为杀生。又是</span><a name="0304c01" id="0304c01">人以有杀心故得杀罪。问曰。为断现在五</a><a name="0304c02" id="0304c02">阴故名杀生耶。答曰。五阴相续中有众生</a><a name="0304c03" id="0304c03">名。坏此相续故名杀生。不以念念灭中有</a><a name="0304c04" id="0304c04">众生名。问曰。有人依官旧法杀害众生。或</a><a name="0304c05" id="0304c05">为强力所逼强杀众生。自谓无罪。是事云</a><a name="0304c06" id="0304c06">何。答曰。亦应得罪。所以者何。是人具足杀</a><a name="0304c07" id="0304c07">罪因缘。以四因缘得杀生罪。一有众生。二</a><a name="0304c08" id="0304c08">知是众生。三有欲杀心。四断其命。是人备</a><a name="0304c09" id="0304c09">此四因。云何无罪。盗名若此物实属此人</a><a name="0304c10" id="0304c10">而劫盗取。是名为盗。是中亦有四种因缘。</a><a name="0304c11" id="0304c11">一是物实属他。二知属他。三有劫盗心。四</a><a name="0304c12" id="0304c12">劫盗取已。问曰。有人言。伏藏属王。若取此</a><a name="0304c13" id="0304c13">物则于王得罪。是事云何。答曰。不论地中</a><a name="0304c14" id="0304c14">物。但地上物应属王。所以者何。给孤独等</a><a name="0304c15" id="0304c15">圣人亦取此物。故知无罪。又若自然得物</a><a name="0304c16" id="0304c16">不名劫盗。问曰。若一切万物皆共业所生。</a><a name="0304c17" id="0304c17">劫盗何故得罪。答曰。虽从共业因生。因有</a><a name="0304c18" id="0304c18">强弱。若人业因力强。又勤加功此物则属。问</a><a name="0304c19" id="0304c19">曰。若人于塔寺众僧所夺取田宅等物。从</a><a name="0304c20" id="0304c20">谁得罪。答曰。虽佛及僧于此物中无我所</a><a name="0304c21" id="0304c21">心。亦从得罪。以是物定属佛僧。于中生恶</a><a name="0304c22" id="0304c22">心若劫若盗。是故得罪。邪淫名若众生</a><a name="0304c23" id="0304c23">非妻与之行淫。是名邪淫。又虽是其妻</a><a name="0304c24" id="0304c24">于非道行淫。亦名邪淫。又一切女人皆有</a><a name="0304c25" id="0304c25">守护。若父母兄弟夫主儿息等。出家女人为</a><a name="0304c26" id="0304c26">王等守护。问曰。淫女非妇与之行淫。云何</a><a name="0304c27" id="0304c27">非邪淫。答曰。少时为妇。如比尼中说是</a><a name="0304c28" id="0304c28">少时妇乃至以一鬘遮故。问曰。若无主</a><a name="0304c29" id="0304c29">女人自来求为妻者。是事云何。答曰。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320304b.htm'><img src='up.gif' border=0></a>
<a href='T320305a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>