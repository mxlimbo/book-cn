<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0722b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷2)</font> <font face='Arial'>T32, p0722b</h2></font><hr>
<span class='old'>
</a><a name="0722a28" id="0722a28">相号呼。舍我何去。于彼他世。独一而往。犹如</a><a name="0722a29" id="0722a29">幼商无其侔侣。入大黑暗。趣大险难。堕大深</span><a name="0722b01" id="0722b01">坑。没大苦海。无归无救。无所依止。琰摩使</a><a name="0722b02" id="0722b02">者。黑夜母天。怒目利牙。丑状可畏。愤怒叱</a><a name="0722b03" id="0722b03">责。絷缚而去。其疾如风。至琰摩所。生不崇</a><a name="0722b04" id="0722b04">善。死归苦处。无量锋刃。从空而下。斫刺身</a><a name="0722b05" id="0722b05">分。断坏肢节。剖心割舌。血肉交溃。手足指</a><a name="0722b06" id="0722b06">节。截而弃掷。唯有筋骨。连持不散。受大苦</a><a name="0722b07" id="0722b07">恼。寻即闷绝。业风所吹。倏尔还活。长时受</a><a name="0722b08" id="0722b08">苦。业尽得脱</a><a name="0722b09" id="0722b09"><p>若诸众生。信顺佛语。乐作福业。利益安乐</a><a name="0722b10" id="0722b10">一切众生。随其所须。而能给与。于寒冻者与</a><a name="0722b11" id="0722b11">其炎燠。于烦热者为作清凉。于渴乏者汲以</a><a name="0722b12" id="0722b12">清泉。于饥餧者施之饮食。溺河流者济之船</a><a name="0722b13" id="0722b13">筏。无居止者给其舍宅。于贫穷者赐之财帛。</a><a name="0722b14" id="0722b14">于诤讼者劝令和顺。于独行者为作侪侣。于</a><a name="0722b15" id="0722b15">病苦者示之良药服令轻安。为蛇螫者真言</a><a name="0722b16" id="0722b16">加持消除其毒。恃我慢者授以智剑令自调</a><a name="0722b17" id="0722b17">伏。各悉令得安隐快乐。若能如是。利乐众生。</a><a name="0722b18" id="0722b18">现在即得如意福报。于他世中。唯此福业。为</a><a name="0722b19" id="0722b19">其伴侣。为归为救。为所依止</a><a name="0722b20" id="0722b20"><p>若诸众生。惯习悭业。于胜福田。不能惠施。设</a><a name="0722b21" id="0722b21">佛弟子如优波离。来化彼人。心亦不喜。不信</a><a name="0722b22" id="0722b22">施福。能招乐报。集积罪恶。后受轮回。设得为</a><a name="0722b23" id="0722b23">人。生下劣族。或屠杀家。或除粪家。造车。作</a><a name="0722b24" id="0722b24">[<a href='javascript:showpic("images/057087.gif")'>叠*毛</a>]。捕鱼。窑师。耕夫。织者。作剃发人。染浣衣</a><a name="0722b25" id="0722b25">人诸不善处。衣食弊乏。为他役使。手足皴裂。</a><a name="0722b26" id="0722b26">多苦多求。日无少暇。复为诸病之所缠缚。疥</a><a name="0722b27" id="0722b27">癞。疮癣。痔瘘。痈疽。嗽疟。泻痢。癫狂。热病。如</a><a name="0722b28" id="0722b28">是等疾。逼恼其身。羸瘦憔悴。手足挛躄。唇口</a><a name="0722b29" id="0722b29">喎斜。头发髼乱。两目流泪。下色求人。着破弊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320722a.htm'><img src='up.gif' border=0></a>
<a href='T320722c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>