<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0210b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷8)</font> 地狱品第二十三 第五地狱名大叫唤品 <font face='Arial'>T32, p0210b</h2></font><hr>
<span class='old'>
</a><a name="0210a28" id="0210a28">昔在人中有命众生打破其头。或鱼蛇蜈蚣</a><a name="0210a29" id="0210a29">等种种众生。由是等业受碎头报。此狱烧炙</span><a name="0210b01" id="0210b01">困苦复剧于前。长有碎首等苦。云何此狱名</a><a name="0210b02" id="0210b02">大叫唤。是中罪人由拍由火。大号大叫唯大</a><a name="0210b03" id="0210b03">叫声无所诠辩。乃至不能唤母唤父。是故地</a><a name="0210b04" id="0210b04">狱名大叫唤。又复自性名大叫唤。重说偈言</a><a name="0210b05" id="0210b05"><p class='lg'>　　叫唤地狱中　　　多人被迫迮</a><br><a name="0210b06" id="0210b06">　　下火若大燃　　　叫唤声可畏</a><br><a name="0210b07" id="0210b07">　　若火势羸弱　　　叫声亦随下</a><br><a name="0210b08" id="0210b08">　　摧折威仪苦　　　及以烧炙痛</a><br><a name="0210b09" id="0210b09">　　第二大叫唤　　　深暗令毛竖</a><br><a name="0210b10" id="0210b10">　　壁立不可登　　　广大无数量</a><br><a name="0210b11" id="0210b11">　　狱卒于彼中　　　执持赤铁拍</a><br><a name="0210b12" id="0210b12">　　碎头如怨家　　　无量百千年</a><br><a name="0210b13" id="0210b13">　　如来人天师　　　如实见是已</a><br><a name="0210b14" id="0210b14">　　故说二叫唤　　　造恶人住处　</p></a><a name="0210b15" id="0210b15"><p>大小叫唤地狱品究竟</a><a name="0210b16" id="0210b16"><p><b>　　<A NAME="n163"></A>第六地狱名烧炙品</b></a><a name="0210b17" id="0210b17"><p>复有地狱名曰烧炙。其相犹如陶窖一切皆</a><a name="0210b18" id="0210b18">铁。昼夜烧然恒发光炎。广长无数由旬。是中</a><a name="0210b19" id="0210b19">罪人无数千万。闭塞烧炙熟已内外焦燥。虚</a><a name="0210b20" id="0210b20">脆易脱譬如肉脯。是时狱门自然开。其门外</a><a name="0210b21" id="0210b21">边有无数狗。或乌或驳身高长大。伺待门开</a><a name="0210b22" id="0210b22">争入狱里。牵出罪人咋[<a href='javascript:showpic("images/020696.gif")'>狂-王+单</a>]其身。如倒生树</a><a name="0210b23" id="0210b23">恣意啖食。既被食已皮肉皆尽。唯余骨聚困</a><a name="0210b24" id="0210b24">苦难处当时闷绝。冷风来吹皮肉更复。是时</a><a name="0210b25" id="0210b25">狱卒复驱令入。还受先苦烧炙食啖。上上品</a><a name="0210b26" id="0210b26">苦具如前说。昔何行业受此果报。令诸众生</a><a name="0210b27" id="0210b27">于彼中生。昔在人中造作牢狱无有门户。增</a><a name="0210b28" id="0210b28">土象粪杂以泥壁。及以涂地以盐和瞿昙婆</a><a name="0210b29" id="0210b29">树油。溅罪人身掷置狱中。日光照炙于一夜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320210a.htm'><img src='up.gif' border=0></a>
<a href='T320210c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>