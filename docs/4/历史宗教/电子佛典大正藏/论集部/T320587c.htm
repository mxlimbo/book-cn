<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1667 大乘起信论 0587c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1667 大乘起信论</font> <font face='Arial'>(卷1)</font> 新译大乘起信论序 <font face='Arial'>T32, p0587c</h2></font><hr>
<span class='old'>
</a><a name="0587b28" id="0587b28">何立。以一切法本来唯心实无分别。以不觉</a><a name="0587b29" id="0587b29">故分别心起见有境界。名为无明。心性本净</span><a name="0587c01" id="0587c01">无明不起。即于真如立大智慧光明义。若心</a><a name="0587c02" id="0587c02">性见境则有不见之相。心性无见则无不见。</a><a name="0587c03" id="0587c03">即于真如立遍照法界义。若心有动则非真</a><a name="0587c04" id="0587c04">了知。非本性清净。非常乐我净。非寂静。是变</a><a name="0587c05" id="0587c05">异不自在。由是具起过于恒沙虚妄杂染。以</a><a name="0587c06" id="0587c06">心性无动故即立真实了知义。乃至过于恒</a><a name="0587c07" id="0587c07">沙清净功德相义若心有起见有余境可分别</a><a name="0587c08" id="0587c08">求。则于内法有所不足。以无边功德即一心</a><a name="0587c09" id="0587c09">自性。不见有余法而可更求。是故满足过于</a><a name="0587c10" id="0587c10">恒沙非异非一不可思议诸佛之法无有断</a><a name="0587c11" id="0587c11">绝。故说真如名如来藏。亦复名为如来法身</a><a name="0587c12" id="0587c12"><p>复次真如用者。谓一切诸佛在因地时发大</a><a name="0587c13" id="0587c13">慈悲。修行诸度四摄等行。观物同已普皆救</a><a name="0587c14" id="0587c14">脱。尽未来际不限劫数。如实了知自他平等。</a><a name="0587c15" id="0587c15">而亦不取众生之相。以如是大方便智。灭无</a><a name="0587c16" id="0587c16">始无明证本法身。任运起于不思议业。种种</a><a name="0587c17" id="0587c17">自在差别作用。周遍法界与真如等。而亦无</a><a name="0587c18" id="0587c18">有用相可得。何以故。一切如来唯是法身。第</a><a name="0587c19" id="0587c19">一义谛无有世谛境界作用。但随众生见闻</a><a name="0587c20" id="0587c20">等故。而有种种作用不同</a><a name="0587c21" id="0587c21"><p>此用有二。一依分别事识。谓凡夫二乘心所</a><a name="0587c22" id="0587c22">见者是名化身。此人不知转识影现。见从外</a><a name="0587c23" id="0587c23">来取色分限。然佛化身无有限量。二依业识。</a><a name="0587c24" id="0587c24">谓诸菩萨从初发心乃至菩萨究竟地心所见</a><a name="0587c25" id="0587c25">者名受用身。身有无量色。色有无量相。相有</a><a name="0587c26" id="0587c26">无量好。所住依果亦具无量功德庄严。随所</a><a name="0587c27" id="0587c27">应见无量无边无际无断。非于心外如是而</a><a name="0587c28" id="0587c28">见。此诸功德皆因波罗蜜等无漏行熏及不</a><a name="0587c29" id="0587c29">思议熏之所成就。具无边喜乐功德相故亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320587b.htm'><img src='up.gif' border=0></a>
<a href='T320588a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>