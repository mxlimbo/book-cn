<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0640c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷6)</font> 释摩诃衍论序 <font face='Arial'>T32, p0640c</h2></font><hr>
<span class='old'>
</a><a name="0640b28" id="0640b28">释广说门。是名为三。后大义中自有六门。</a><a name="0640b29" id="0640b29">云何为六。一者本愿无尽门。二者离相不着</span><a name="0640c01" id="0640c01">门。三者能所平等门。四者无相现应门。五者</a><a name="0640c02" id="0640c02">随见粗细门。六者问答决疑门。是名为六。今</a><a name="0640c03" id="0640c03">当作释如其次第分明散说。大聪明者应</a><a name="0640c04" id="0640c04">审思择。复次真如自体相者者。即是总标体</a><a name="0640c05" id="0640c05">相二义。自此已下别释散说。初说体大。云</a><a name="0640c06" id="0640c06">何名为五人平等门。谓真如自体通于五</a><a name="0640c07" id="0640c07">人。平等平等无差别故。云何名为五种假</a><a name="0640c08" id="0640c08">人。一者凡夫。二者声闻。三者缘觉。四者菩</a><a name="0640c09" id="0640c09">萨。五者如来。是名为五。如是五名。人自是</a><a name="0640c10" id="0640c10">五真自唯一。所以者何。真如自体无有增</a><a name="0640c11" id="0640c11">减。亦无大小亦无有无。亦无中边亦无去</a><a name="0640c12" id="0640c12">来。从本已来一自成一。同自作同。厌异舍</a><a name="0640c13" id="0640c13">别唯一真故。是故诸法真如一相三昧契经</a><a name="0640c14" id="0640c14">中作如是说。譬如金刚作五趣像。五人平</a><a name="0640c15" id="0640c15">等亦复如是。于诸人中无有增减故。如本</a><a name="0640c16" id="0640c16">一切凡夫声闻缘觉菩萨诸佛无有增减故。</a><a name="0640c17" id="0640c17">云何名为时不转门。谓真如自体。自然常住</a><a name="0640c18" id="0640c18">决定不变。三际不动四相不迁。寂灭又寂灭。</a><a name="0640c19" id="0640c19">真实又真实故。如本非前际生非后际灭</a><a name="0640c20" id="0640c20">毕竟常恒故</a><a name="0640c21" id="0640c21"><p>已说显示自体大义门。次说显示自相大义</a><a name="0640c22" id="0640c22">门。圆满功德门者其相云何。谓真体中圆满</a><a name="0640c23" id="0640c23">一切功德无所少故。何等功德。所谓六种</a><a name="0640c24" id="0640c24">性义功德。云何为六。一者大智慧光明义。本</a><a name="0640c25" id="0640c25">觉般若能除无明之闇夜故。于契经中名</a><a name="0640c26" id="0640c26">广大圆满殊胜般若实智光明性义。二者遍</a><a name="0640c27" id="0640c27">照法界义。本觉般若照达一法界之源故。</a><a name="0640c28" id="0640c28">于契经中名周遍通达一法界藏自然性义。</a><a name="0640c29" id="0640c29">三者真实识知义。本觉般若远离虚假之解<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320640b.htm'><img src='up.gif' border=0></a>
<a href='T320641a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>