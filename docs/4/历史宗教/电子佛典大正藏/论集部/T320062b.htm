<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1635 大乘宝要义论 0062b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1635 大乘宝要义论</font> <font face='Arial'>(卷5)</font> <font face='Arial'>T32, p0062b</h2></font><hr>
<span class='old'>
</a><a name="0062a28" id="0062a28">知识如医师想。所教示法犹如药想。依教所</a><a name="0062a29" id="0062a29">行如病除想。凡如是等因善知识故得深心</span><a name="0062b01" id="0062b01">清净。已随诸善知识所教令法而善修行。即</a><a name="0062b02" id="0062b02">能增长一切善根。如雪山王一切药草树林</a><a name="0062b03" id="0062b03">皆悉依止。依止善知识亦复如是。能成一切</a><a name="0062b04" id="0062b04">佛法大器。又如大海众流所归。菩萨因善知</a><a name="0062b05" id="0062b05">识从彼出生故。即得圆成一切菩萨行法及一</a><a name="0062b06" id="0062b06">切佛法。如宝积经云。佛言。迦叶。如人乘船</a><a name="0062b07" id="0062b07">入其大海。而于中流船忽破坏。是中或有依</a><a name="0062b08" id="0062b08">一版木或余椽木。随得所依安隐到岸。迦叶。</a><a name="0062b09" id="0062b09">菩萨乘于一切智心之船亦复如是。忽于中</a><a name="0062b10" id="0062b10">流坏失菩萨乘法。若遇善知识而为依止。彼</a><a name="0062b11" id="0062b11">即还得一切智心。乘诸波罗蜜多法运载而</a><a name="0062b12" id="0062b12">行到法界洲。迦叶。所有阿耨多罗三藐三菩</a><a name="0062b13" id="0062b13">提法。而悉依止善知识故。是故于诸善知识</a><a name="0062b14" id="0062b14">所供养承事而为最上。若佛在世。若涅槃后。</a><a name="0062b15" id="0062b15">应当勤行。斯得无量福行圆满。毕竟果报而</a><a name="0062b16" id="0062b16">悉成办。如华积经云。若见师子游戏如来。见</a><a name="0062b17" id="0062b17">已发清净心。而为供养。又若彼佛入涅槃后。</a><a name="0062b18" id="0062b18">取其舍利如芥子许。而为供养。如是所获果</a><a name="0062b19" id="0062b19">报皆悉齐等。是中亦无种种差别。如大悲经</a><a name="0062b20" id="0062b20">云。佛言。阿难。若人于我现前供养。且置是事。</a><a name="0062b21" id="0062b21">又若有人于我涅槃后。收取舍利如芥子许。</a><a name="0062b22" id="0062b22">作诸供养。亦置是事。又若有人。于我法中</a><a name="0062b23" id="0062b23">造立宝塔。复置是事。若或有人。但以一华散</a><a name="0062b24" id="0062b24">掷空中。观想诸佛而为供养。我说是人以此</a><a name="0062b25" id="0062b25">善根。毕竟趣证大涅槃果。阿难。以要言之。下</a><a name="0062b26" id="0062b26">至傍生趣中诸有情类。若能想念诸佛。我说</a><a name="0062b27" id="0062b27">彼等以是善根。毕竟亦成大涅槃果。阿难。汝</a><a name="0062b28" id="0062b28">观于佛世尊所何等行施而为最大。何等发</a><a name="0062b29" id="0062b29">心是大威力。阿难。若有人但能一称那谟佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320062a.htm'><img src='up.gif' border=0></a>
<a href='T320062c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>