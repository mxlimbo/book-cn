<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0370b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷16)</font> <font face='Arial'>T32, p0370b</h2></font><hr>
<span class='old'>
</a><a name="0370a28" id="0370a28">忆。一劫中事尚难知尽。况无量劫。问曰。经</a><a name="0370a29" id="0370a29">中何故说。我于九十一劫已来。未见布施</span><a name="0370b01" id="0370b01">损而无报。答曰。佛于此中以七佛为证。</a><a name="0370b02" id="0370b02">亦有长寿净居与佛同见。又佛得真智故</a><a name="0370b03" id="0370b03">功德清净。若人供养得二世福。故齐此说。</a><a name="0370b04" id="0370b04">有人言此智不知上地。是事不然。上身通</a><a name="0370b05" id="0370b05">等中已答。问曰。若是忆性何故名智。答曰。</a><a name="0370b06" id="0370b06">忆随相生。过去无相而能忆念。当知胜慧</a><a name="0370b07" id="0370b07">名之为忆。忆宿命有三种。一用宿命智。</a><a name="0370b08" id="0370b08">二报得。三生便自忆宿命智。名修得报得者</a><a name="0370b09" id="0370b09">如鬼神等。生便自忆谓人道中。问曰。以何</a><a name="0370b10" id="0370b10">业故生便自忆。答曰。以不恼众生此业</a><a name="0370b11" id="0370b11">能得。所以者何。死时生时苦切逼故忘失忆</a><a name="0370b12" id="0370b12">念。此中难得不失故须善业。又人言。此</a><a name="0370b13" id="0370b13">忆过去极至七世。是事不定。有人世世深</a><a name="0370b14" id="0370b14">修不恼法。故能忆念久远。证漏尽智通者</a><a name="0370b15" id="0370b15">金刚三昧是也。金刚三昧是漏尽。无碍道</a><a name="0370b16" id="0370b16">漏尽智名无学智。以金刚三昧灭尽诸漏。</a><a name="0370b17" id="0370b17">名证漏尽智通。问曰。余神通亦应说以何</a><a name="0370b18" id="0370b18">法证。答曰。先已说深修禅定证神足通。</a><a name="0370b19" id="0370b19">又随所用证及所证事皆名神通。有人言。</a><a name="0370b20" id="0370b20">一切圣道皆是漏尽方便。如经中说。若佛</a><a name="0370b21" id="0370b21">出世若人闻法出家。奉戒除舍五盖修</a><a name="0370b22" id="0370b22">定见谛。此等皆名漏尽方便。又人言。施等</a><a name="0370b23" id="0370b23">善法亦名漏尽因缘。如经中说。行者布施</a><a name="0370b24" id="0370b24">助成漏尽空无我智。是名真证漏尽智通。</a><a name="0370b25" id="0370b25">此法别名金刚三昧。能破诸相故曰金刚。</a><a name="0370b26" id="0370b26">诸外道人但名五通。皆以不得此真智故。</a><a name="0370b27" id="0370b27">问曰。以无我智应破我见。云何以此断贪</a><a name="0370b28" id="0370b28">恚等。答曰。无我智能灭诸相。以无相故诸</a><a name="0370b29" id="0370b29">烦恼灭。问曰。以初无我智能坏诸相。第二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320370a.htm'><img src='up.gif' border=0></a>
<a href='T320370c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>