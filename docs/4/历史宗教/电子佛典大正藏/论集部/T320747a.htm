<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1672 龙树菩萨为禅陀迦王说法要偈 0747a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1672 龙树菩萨为禅陀迦王说法要偈</font> <font face='Arial'>(卷1)</font> <font face='Arial'>T32, p0747a</h2></font><hr>
<span class='old'>
</a><br><a name="0746c28" id="0746c28">　　虽受五欲天上乐　　　终还坠没恶趣苦</a><br><a name="0746c29" id="0746c29">　　诸天寿命极长远　　　其间娱乐难宣说</span><br><a name="0747a01" id="0747a01">　　歌讴倡舞流妙声　　　哀音和雅甚清远</a><br><a name="0747a02" id="0747a02">　　奇姿妙色极端严　　　围绕侍卫相娱乐</a><br><a name="0747a03" id="0747a03">　　百味盛馔皆具足　　　随意所玩自然至</a><br><a name="0747a04" id="0747a04">　　宝池香净水恒满　　　周匝罗覆诸妙花</a><br><a name="0747a05" id="0747a05">　　众鸟异色集其上　　　哀声相和出远音</a><br><a name="0747a06" id="0747a06">　　诸天游戏浴其内　　　如是欢娱不可说</a><br><a name="0747a07" id="0747a07">　　福尽临终五衰现　　　尔时生苦踰前乐</a><br><a name="0747a08" id="0747a08">　　是故虽有天女娱　　　智者见之已生厌</a><br><a name="0747a09" id="0747a09">　　虽居珍宝上楼观　　　亦必退堕臭秽处</a><br><a name="0747a10" id="0747a10">　　虽游天上难陀园　　　会亦还入刀剑林</a><br><a name="0747a11" id="0747a11">　　虽浴诸天曼陀池　　　终必坠于灰河狱</a><br><a name="0747a12" id="0747a12">　　虽复位处转轮帝　　　归为僮仆被驱使</a><br><a name="0747a13" id="0747a13">　　虽受梵天离欲娱　　　还坠无间炽然苦</a><br><a name="0747a14" id="0747a14">　　虽居天宫具光明　　　后入地狱黑闇中</a><br><a name="0747a15" id="0747a15">　　所谓黑绳活地狱　　　烧割剥刺及无间</a><br><a name="0747a16" id="0747a16">　　是八地狱常炽燃　　　皆是众生恶业报</a><br><a name="0747a17" id="0747a17">　　或受大苦如押油　　　或碎身体若尘粉</a><br><a name="0747a18" id="0747a18">　　或解支节今分散　　　或复[<a href='javascript:showpic("images/001913.gif")'>利-禾+皮</a>]剥及烧煮</a><br><a name="0747a19" id="0747a19">　　或以沸铜澍其口　　　或以铁押裂其形</a><br><a name="0747a20" id="0747a20">　　铁狗竞来争食啖　　　铁鸟复集共龃掣</a><br><a name="0747a21" id="0747a21">　　众类毒虫并[<a href='javascript:showpic("images/048791.gif")'>齿*齐</a>]啮　　　或烧铜柱贯其身</a><br><a name="0747a22" id="0747a22">　　大火猛盛俱洞燃　　　罪业缘故无逃避</a><br><a name="0747a23" id="0747a23">　　镬汤腾沸至高涌　　　颠倒罪人投其内</a><br><a name="0747a24" id="0747a24">　　人命危朽甚迅驶　　　譬如诸天喘息顷</a><br><a name="0747a25" id="0747a25">　　若人于此短命中　　　闻上诸苦不惊畏</a><br><a name="0747a26" id="0747a26">　　当知此心甚坚固　　　犹如金刚难摧坏</a><br><a name="0747a27" id="0747a27">　　若见图画闻他言　　　或随经书自忆念</a><br><a name="0747a28" id="0747a28">　　如是知时已难忍　　　况复己身自经历</a><br><a name="0747a29" id="0747a29">　　无间无救大地狱　　　此中诸苦难穷尽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320746c.htm'><img src='up.gif' border=0></a>
<a href='T320747b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>