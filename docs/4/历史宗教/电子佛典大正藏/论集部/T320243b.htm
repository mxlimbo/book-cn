<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0243b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷1)</font> 三不护品第五 <font face='Arial'>T32, p0243b</h2></font><hr>
<span class='old'>
</a><a name="0243a28" id="0243a28">随苦乐者我身是也。问曰。佛以何故。自赞</a><a name="0243a29" id="0243a29">其身。自赞身者是愚人相。答曰。世尊不</span><a name="0243b01" id="0243b01">求名利。但为他故自叹己身。又佛无我心。</a><a name="0243b02" id="0243b02">为利人故自叹无咎。又以因缘少多自赞。</a><a name="0243b03" id="0243b03">于佛功德不能说尽。是故不堕愚人相中。</a><a name="0243b04" id="0243b04">不自高故。又如清净经中。舍利弗住于佛</a><a name="0243b05" id="0243b05">前赞佛功德。是故应礼。又少欲知足等无</a><a name="0243b06" id="0243b06">量功德皆在佛身。所以者何。佛集一切诸</a><a name="0243b07" id="0243b07">功德故。以是等缘应敬礼佛</a><a name="0243b08" id="0243b08"><p><b>　　<A NAME="n190"></A>法宝论初三善品第六</b></a><a name="0243b09" id="0243b09"><p>问曰。汝言应礼法。以何功德故应礼耶。</a><a name="0243b10" id="0243b10">答曰。佛自赞言。我所说法。初中后善。义善。</a><a name="0243b11" id="0243b11">语善。独法具足。清净调柔。随顺梵行。初中后</a><a name="0243b12" id="0243b12">善者。佛法无时不善。于少壮老三时皆善。</a><a name="0243b13" id="0243b13">入时行时出时亦善。又初止恶中舍福报后</a><a name="0243b14" id="0243b14">一切舍。是名三善。又佛三时常说正法。不</a><a name="0243b15" id="0243b15">杂非法如余外道。又初中后时。常为智者</a><a name="0243b16" id="0243b16">之所爱乐。又于三时一切甚深。不如余经</a><a name="0243b17" id="0243b17">初粗中细后则微末。以是等缘故名三善。</a><a name="0243b18" id="0243b18">义善者。佛法义有深利益。得今世利及后</a><a name="0243b19" id="0243b19">世利出世道利。不如外典愿增天眼。语善</a><a name="0243b20" id="0243b20">者。随方俗语能示正义。故名语善。所以者</a><a name="0243b21" id="0243b21">何。言说之果所谓义也。是故诸所言说能</a><a name="0243b22" id="0243b22">辩义理。是名语善。复次佛法贵如说行。</a><a name="0243b23" id="0243b23">非但言说。是故随方俗语能令得道。名为</a><a name="0243b24" id="0243b24">语善。不如外典但贵语言若失语言若失</a><a name="0243b25" id="0243b25">音声辞主得罪。复次善说真谛故名义</a><a name="0243b26" id="0243b26">善。善说世谛故名语善。独法者。佛但说正</a><a name="0243b27" id="0243b27">法。不为戏论说往古事。亦不杂说法及非</a><a name="0243b28" id="0243b28">法。又独法者。但为无余涅槃故说。又独</a><a name="0243b29" id="0243b29">佛能说故曰独法。问曰。有声闻部经。但声<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320243a.htm'><img src='up.gif' border=0></a>
<a href='T320243c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>