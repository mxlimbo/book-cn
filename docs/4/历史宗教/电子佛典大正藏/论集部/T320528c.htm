<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1660 菩提资粮论 0528c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1660 菩提资粮论</font> <font face='Arial'>(卷3)</font> <font face='Arial'>T32, p0528c</h2></font><hr>
<span class='old'>
</a><a name="0528b28" id="0528b28">四种授记。彼得无生忍菩萨已决定故。诸佛</a><a name="0528b29" id="0528b29">世尊现前授记。又别有密意授记。以为第五。</span><a name="0528c01" id="0528c01">如法华经说</a><a name="0528c02" id="0528c02"><p class='lg'>　　我等皆随喜　　　大仙密意语</a><br><a name="0528c03" id="0528c03">　　如授记圣者　　　无畏舍利弗</a><br><a name="0528c04" id="0528c04">　　我等亦当得　　　成佛世无上</a><br><a name="0528c05" id="0528c05">　　复以密意语　　　说无上正觉　</p></a><a name="0528c06" id="0528c06"><p>以何义故。说此别语授记。有论师说。为令未</a><a name="0528c07" id="0528c07">入决定声闻乘者发菩提心故。又已发菩提</a><a name="0528c08" id="0528c08">心初业菩萨等。畏流转苦。欲于声闻涅槃取</a><a name="0528c09" id="0528c09">灭度者。为令牢固菩提心故。又有异佛土菩</a><a name="0528c10" id="0528c10">萨。于此聚集。授记时到。以相似名。为彼授记</a><a name="0528c11" id="0528c11">故。诸师如是分别别语授记。于中实义唯佛</a><a name="0528c12" id="0528c12">世尊。乃能知之</a><a name="0528c13" id="0528c13"><p class='lg'>　　菩萨乃至得　　　诸佛现前住</a><br><a name="0528c14" id="0528c14">　　牢固三摩提　　　不应起放逸　</p></a><a name="0528c15" id="0528c15"><p>诸佛现前三摩提得已而住者。谓现在诸佛</a><a name="0528c16" id="0528c16">现其前住三摩提也。三摩提者。平等住故。</a><a name="0528c17" id="0528c17">菩萨乃至未得此三摩提。其间不应放逸。以</a><a name="0528c18" id="0528c18">未得三摩提。菩萨犹堕恶趣。未离不闲故。是</a><a name="0528c19" id="0528c19">故为得此三摩提。不应放逸。若得三摩提。彼</a><a name="0528c20" id="0528c20">诸怖畏皆得解脱。此三摩提有三种。谓色攀</a><a name="0528c21" id="0528c21">缘。法攀缘。无攀缘。于中若攀缘如来形色</a><a name="0528c22" id="0528c22">相好庄严身。而念佛者。是色攀缘三摩提。若</a><a name="0528c23" id="0528c23">复攀缘十名号身十力无畏不共佛法等无量</a><a name="0528c24" id="0528c24">色类佛之功德。而念佛者。是法攀缘三摩</a><a name="0528c25" id="0528c25">提。若复不攀缘色。不攀缘法。亦不作意念佛。</a><a name="0528c26" id="0528c26">亦无所得。远离诸相空三摩提。此名无攀缘</a><a name="0528c27" id="0528c27">三摩提。于中初发心菩萨。得色攀缘三摩提。</a><a name="0528c28" id="0528c28">已入行者法攀缘。得无生忍者无攀缘。此等</a><a name="0528c29" id="0528c29">名得决定。自在故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320528b.htm'><img src='up.gif' border=0></a>
<a href='T320529a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>