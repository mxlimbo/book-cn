<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1648 解脱道论 0401a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1648 解脱道论</font> <font face='Arial'>(卷1)</font> 分别戒品第二 <font face='Arial'>T32, p0401a</h2></font><hr>
<span class='old'>
</a><a name="0400c28" id="0400c28">三种。一破波罗提木叉法。二破缘法。三破</a><a name="0400c29" id="0400c29">根法。云何破波罗提木叉法。谓无惭无愧。</span><a name="0401a01" id="0401a01">于如来离信云何破缘法。答命与形饰相应</a><a name="0401a02" id="0401a02">离于知足。云何破根法。不闭六根门离于</a><a name="0401a03" id="0401a03">念慧。以此三覆非威仪。是名戒相。何味者</a><a name="0401a04" id="0401a04">起者足处者。无过乐是味。无忧是起。三善行</a><a name="0401a05" id="0401a05">是足处。复次悦胜为味。不悔为起。覆诸根</a><a name="0401a06" id="0401a06">为足处。何戒功德者。不悔是戒功德。如世</a><a name="0401a07" id="0401a07">尊告阿难。不悔戒善是功德义。复次名戒者</a><a name="0401a08" id="0401a08">是无过乐是众姓上。是财为富贵。是处为佛</a><a name="0401a09" id="0401a09">地。是浴无水。是香普薰。是影随形。是伞覆</a><a name="0401a10" id="0401a10">可覆。是圣种是学无上。是善趣道。若人有</a><a name="0401a11" id="0401a11">戒。为有戒故。成就无畏荣显亲友圣所怜</a><a name="0401a12" id="0401a12">愍。是亲友依。是善庄严。是领诸行。是功德</a><a name="0401a13" id="0401a13">处。是供养处。是可贵同学处。于诸善法不畏</a><a name="0401a14" id="0401a14">不退成一切意愿清净。虽死不忘。成伏解脱</a><a name="0401a15" id="0401a15">乐方便。如是无边戒功德。戒者何义。答冷</a><a name="0401a16" id="0401a16">义。增上义。行义。自性义。苦乐性相应义。复</a><a name="0401a17" id="0401a17">次头义冷义安义。云何头为戒义。答如人无</a><a name="0401a18" id="0401a18">头。一切诸根不复取尘。是时名死。如是比丘</a><a name="0401a19" id="0401a19">以戒为头。若头断已失诸善法。于此佛法谓</a><a name="0401a20" id="0401a20">之为死。是戒为头义。何者冷为戒义。如摩胜</a><a name="0401a21" id="0401a21">冷栴檀。则除身热成就欢喜。如是戒为胜冷</a><a name="0401a22" id="0401a22">栴檀。能灭犯戒恐畏心热。成就欢喜。是冷为</a><a name="0401a23" id="0401a23">戒义。何者安为戒义。答若人有戒。风仪整</a><a name="0401a24" id="0401a24">肃不生恐畏。是安为戒义。行何差别者。修行</a><a name="0401a25" id="0401a25">精进受持头陀。是行非戒戒亦名行。戒名威</a><a name="0401a26" id="0401a26">仪受亦名行。几戒者。谓三种戒。善戒不善戒</a><a name="0401a27" id="0401a27">无记戒。云何善戒。谓善身口业及正命。无过</a><a name="0401a28" id="0401a28">患故果报可爱。云何不善戒。谓恶身口业及</a><a name="0401a29" id="0401a29">邪命。有过患故果报不可爱。云何无记戒。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320400c.htm'><img src='up.gif' border=0></a>
<a href='T320401b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>