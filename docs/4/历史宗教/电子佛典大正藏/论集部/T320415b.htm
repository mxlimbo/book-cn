<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1648 解脱道论 0415b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1648 解脱道论</font> <font face='Arial'>(卷4)</font> 行门品第八之一 <font face='Arial'>T32, p0415b</h2></font><hr>
<span class='old'>
</a><a name="0415a28" id="0415a28">离。是出是脱是不相应。是谓离不善法。复次</a><a name="0415a29" id="0415a29">离欲者。离贪欲盖。离不善法者。谓离余盖。</span><a name="0415b01" id="0415b01">问以说离不善法。欲是不善已在其中。何故</a><a name="0415b02" id="0415b02">别说离淫欲。答淫欲是出对治。佛所说欲能</a><a name="0415b03" id="0415b03">除烦恼。离欲者。佛说为出。如得初禅。欲想</a><a name="0415b04" id="0415b04">相应作意成起。此退分法。是故以欲和合烦</a><a name="0415b05" id="0415b05">恼。欲若别离一切烦恼皆亦别离。是故别说</a><a name="0415b06" id="0415b06">离欲。复次离欲者。已得出成离欲。离不善法</a><a name="0415b07" id="0415b07">者。若得不嗔成离于嗔。若得明相成离懈怠</a><a name="0415b08" id="0415b08">睡眠。若得不乱成离调戏。若得不悔成离于</a><a name="0415b09" id="0415b09">悔。若得安定成离于疑。若得智慧成离无明。</a><a name="0415b10" id="0415b10">若得正思惟成离邪念。若得欢喜成离不乐。</a><a name="0415b11" id="0415b11">若心得乐成离于苦。若得一切善法则离一</a><a name="0415b12" id="0415b12">切不善。如三藏说。以不贪满故。成就离欲。</a><a name="0415b13" id="0415b13">以不嗔不痴满故。成就离不善法。复次离欲</a><a name="0415b14" id="0415b14">者。是说身离。不善法者。是说心离。复次离</a><a name="0415b15" id="0415b15">欲者。是说断欲觉。离不善法者。是说断嗔恚</a><a name="0415b16" id="0415b16">害觉。复次离欲者。是说避欲乐。离不善法</a><a name="0415b17" id="0415b17">者。是说避着身懈怠。复次离欲者。是说断于</a><a name="0415b18" id="0415b18">六戏笑及欢喜乐。离不善法者。是说断戏觉</a><a name="0415b19" id="0415b19">及忧苦等。亦说断於戏笑及舍。复次离欲者。</a><a name="0415b20" id="0415b20">是现得乐出于欲乐。离不善法者。是现得乐</a><a name="0415b21" id="0415b21">心无过患。复次离欲者。谓超出欲流。离不善</a><a name="0415b22" id="0415b22">法者。所余烦恼应生欲有而生色界。是名超</a><a name="0415b23" id="0415b23">越。有觉观者。云何为觉。谓种种觉思惟安</a><a name="0415b24" id="0415b24">思想。心不觉知入正思惟。此谓为觉。此觉成</a><a name="0415b25" id="0415b25">就故初禅有觉。复次入地一切入。依地相无</a><a name="0415b26" id="0415b26">间成觉思惟。是名为觉。如心诵经。问觉者。</a><a name="0415b27" id="0415b27">何想何味何起何处。答觉者。修猗想为味。下</a><a name="0415b28" id="0415b28">心作念为起。想为行处。云何为观。于修观时</a><a name="0415b29" id="0415b29">随观所择心住随舍。是谓为观。以此相应成<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320415a.htm'><img src='up.gif' border=0></a>
<a href='T320415c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>