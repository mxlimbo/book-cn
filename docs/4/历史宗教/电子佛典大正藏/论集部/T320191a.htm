<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0191a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷4)</font> 提头赖吒城品第十四 <font face='Arial'>T32, p0191a</h2></font><hr>
<span class='old'>
</a><a name="0190c28" id="0190c28">诸宝池。相去百弓。种种庄严。亦如上说。五种</a><a name="0190c29" id="0190c29">宝花。亦如上说。及四宝船。亦如上说。池岸五</span><a name="0191a01" id="0191a01">种宝树。亦如上说。乃至四宝堂殿。诸男女天</a><a name="0191a02" id="0191a02">之所住处。其城外边。三重宝堑。余如上说。一</a><a name="0191a03" id="0191a03">一堑者。广二由旬。深一由旬半。形如壶口。下</a><a name="0191a04" id="0191a04">广上狭。天水盈满。并如上说。是堑间地。有诸</a><a name="0191a05" id="0191a05">婇女宫殿罗列。三重堑外。七宝树林之所围</a><a name="0191a06" id="0191a06">绕。亦如上说。时外林中一切诸花。开敷鲜荣。</a><a name="0191a07" id="0191a07">诸女天等奏诸音乐。时诸天子从城中出。观</a><a name="0191a08" id="0191a08">听音乐。诸女天等从城中出。观听音乐。以是</a><a name="0191a09" id="0191a09">因缘。受诸戏乐。是大城内四边住处。衢巷市</a><a name="0191a10" id="0191a10">廛。并皆调直。是诸天城。或有住处。四相应</a><a name="0191a11" id="0191a11">舍。或有住处。重层尖屋。或有住处。多层高</a><a name="0191a12" id="0191a12">楼。或有住处。台观云耸。或有住处。四周却</a><a name="0191a13" id="0191a13">敌。随其福德。众宝所成。平正端直。是天城</a><a name="0191a14" id="0191a14">路。其数五十。四陌相通。行列分明。皆如基</a><a name="0191a15" id="0191a15">道。四门通达。东西相见。巷巷市廛。宝货盈满。</a><a name="0191a16" id="0191a16">一谷米市。二衣服市。三众香市。四饮食市。五</a><a name="0191a17" id="0191a17">花鬘市。六工巧市。七淫女市。处处并有市官。</a><a name="0191a18" id="0191a18">是诸市中。天子天女。往来贸易。商量贵贱。求</a><a name="0191a19" id="0191a19">索增减。称量料数。具市廛法。虽作是事。以为</a><a name="0191a20" id="0191a20">戏乐。无取无与。无我所心。脱欲所须。便可提</a><a name="0191a21" id="0191a21">去。若业相应。随意而取。业不相应。便作是</a><a name="0191a22" id="0191a22">言。此物奇贵。非我所须。当四衢道。象马车</a><a name="0191a23" id="0191a23">兵之所庄严。及诸天子止住其中。或为守护。</a><a name="0191a24" id="0191a24">或为戏乐。或为庄严。市中间路。一切琉璃。软</a><a name="0191a25" id="0191a25">滑可爱。众宝庄严。亦如北地妙好[<a href='javascript:showpic("images/067321.gif")'>毯-炎+瞿</a>]毹。龙兽</a><a name="0191a26" id="0191a26">花草。皆如前说。乃至烧香散花。悬诸天衣。亦</a><a name="0191a27" id="0191a27">复如是。复于处处。竖立幡幢。天大城内。如</a><a name="0191a28" id="0191a28">是等声。恒无断绝。所谓象声。马声。车声。螺</a><a name="0191a29" id="0191a29">声。波那婆声。鼓声。牟澄伽声。笳声。音乐声。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320190c.htm'><img src='up.gif' border=0></a>
<a href='T320191b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>