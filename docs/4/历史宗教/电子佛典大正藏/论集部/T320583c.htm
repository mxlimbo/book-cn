<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1667 大乘起信论 0583c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1667 大乘起信论</font> <font face='Arial'>(卷1)</font> 新译大乘起信论序 <font face='Arial'>T32, p0583c</h2></font><hr>
<span class='old'>
</a><a name="0583b28" id="0583b28">持之智印。宅毕竟之真空。受波奢付嘱。蒙释</a><a name="0583b29" id="0583b29">尊远记。善说法要大启迷津。欲使群生殖不</span><a name="0583c01" id="0583c01">坏之信根。下难思之佛种。故造斯论。其为论</a><a name="0583c02" id="0583c02">也。示无价宝。诠最上乘。演恒沙之法门。惟在</a><a name="0583c03" id="0583c03">方寸。开诸佛之秘藏。本自一心。遣执而不丧</a><a name="0583c04" id="0583c04">其真。存修而亦忘其相。少文而摄多义。假名</a><a name="0583c05" id="0583c05">而会深旨。落落焉皎智月于净天。滔滔焉注</a><a name="0583c06" id="0583c06">禅河于性海。返迷归极莫不由之。此论东传</a><a name="0583c07" id="0583c07">总经二译。初本即西印度三藏法师波罗末</a><a name="0583c08" id="0583c08">陀此云真谛。以梁武帝承圣三年岁次癸酉</a><a name="0583c09" id="0583c09">九月十日。于衡州始兴郡建兴寺。共扬州沙</a><a name="0583c10" id="0583c10">门智恺所译。此本即于阗国三藏法师实叉</a><a name="0583c11" id="0583c11">难陀。赍梵文至此。又于西京慈恩塔内。获旧</a><a name="0583c12" id="0583c12">梵本。与义学沙门荆州弘景崇福法藏等。以</a><a name="0583c13" id="0583c13">大周圣历三年岁次癸亥十月壬午朔八日已</a><a name="0583c14" id="0583c14">丑。于授记寺。与花严经相次而译。沙门复礼</a><a name="0583c15" id="0583c15">笔受。开为两卷。然与旧翻时有出没。盖译者</a><a name="0583c16" id="0583c16">之意。又梵文非一也。夫理幽则信难道尊则</a><a name="0583c17" id="0583c17">魔盛。况当劫浊尤更倍增。故使偏见之流。执</a><a name="0583c18" id="0583c18">成唯识诽毁此论。真妄互熏。既形于言遂彰</a><a name="0583c19" id="0583c19">时听。方等甘露翻为毒药。故经云。唯佛与佛</a><a name="0583c20" id="0583c20">乃能究尽诸法实相。岂可辄以凡心贬量圣</a><a name="0583c21" id="0583c21">旨。夫真如者。物之性也。备难思之业用。蕴不</a><a name="0583c22" id="0583c22">空之胜德。内熏妄法令起厌求。故胜鬘经云。</a><a name="0583c23" id="0583c23">由有如来藏。令厌生死苦乐求涅槃。又经云。</a><a name="0583c24" id="0583c24">阐提之人。未来以佛性力故。善根还生。如彼</a><a name="0583c25" id="0583c25">净珠能清浊水。是胜义之常善。异太虚之无</a><a name="0583c26" id="0583c26">记。故经云。佛性常故非三世摄。虚空无故非</a><a name="0583c27" id="0583c27">三世摄。岂执事空以齐真理。夫论妄者。依理</a><a name="0583c28" id="0583c28">故迷真性。随流为妄漂动。故经云。随其流处</a><a name="0583c29" id="0583c29">有种种味。又楞伽经云。如来藏为无始虚伪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320583b.htm'><img src='up.gif' border=0></a>
<a href='T320584a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>