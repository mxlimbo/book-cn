<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0358b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷15)</font> 道谛聚定论中定因品第一百五十五 <font face='Arial'>T32, p0358b</h2></font><hr>
<span class='old'>
</a><a name="0358a28" id="0358a28">金观如造器。又世间众生皆堕二边。若苦</a><a name="0358a29" id="0358a29">若乐。止能舍乐观能离苦。又七净中戒净</span><a name="0358b01" id="0358b01">心净名止。余五名观。八大人觉中六觉名</a><a name="0358b02" id="0358b02">止。二觉名观。四忆处中三忆处名止第四</a><a name="0358b03" id="0358b03">忆处名观。四如意足名止四正勤名观。五</a><a name="0358b04" id="0358b04">根中四根名止慧根名观。力亦如是。七觉</a><a name="0358b05" id="0358b05">分中三觉分名止。三觉分名观。念则俱随。</a><a name="0358b06" id="0358b06">八道分中三分名戒。二分名止。三分名观。</a><a name="0358b07" id="0358b07">戒亦属止。又止能断贪观除无明。如经中</a><a name="0358b08" id="0358b08">说。修止则修心。修心则贪受断。修观则修</a><a name="0358b09" id="0358b09">慧。修慧则无明断。又离贪故心得解脱。</a><a name="0358b10" id="0358b10">离无明故慧得解脱。得二解脱更无余</a><a name="0358b11" id="0358b11">事故但说二。问曰。若止观能修心修慧。</a><a name="0358b12" id="0358b12">修心慧故能断贪及无明。何故定说止能</a><a name="0358b13" id="0358b13">修心能断贪爱。观能修慧能断无明。答曰。</a><a name="0358b14" id="0358b14">散心者诸心相续行色等中。此相续心。得止</a><a name="0358b15" id="0358b15">则息故说止能修心。从息心生智。故说观</a><a name="0358b16" id="0358b16">能修慧。以生观已后有所修皆名修慧。</a><a name="0358b17" id="0358b17">初慧名观后名为慧。若经中说修止断</a><a name="0358b18" id="0358b18">贪。是说遮断。何以知之。色等外欲中生贪。</a><a name="0358b19" id="0358b19">若得止乐则不复生。如经中说。行者得</a><a name="0358b20" id="0358b20">净喜时舍不净喜。若说无明断是究竟断。</a><a name="0358b21" id="0358b21">何以知之。无明断故贪等烦恼断灭无余。</a><a name="0358b22" id="0358b22">经中亦说离贪故心得解脱是名遮断。离</a><a name="0358b23" id="0358b23">无明故慧得解脱是毕竟断。有二种解</a><a name="0358b24" id="0358b24">脱时解脱不坏解脱。时解脱是遮断。不坏</a><a name="0358b25" id="0358b25">解脱是毕竟断。问曰。时解脱是五种阿罗汉</a><a name="0358b26" id="0358b26">无漏解脱。不坏解脱是不坏法阿罗汉无漏</a><a name="0358b27" id="0358b27">解脱。何故但说遮断耶。答曰。此非无漏</a><a name="0358b28" id="0358b28">解脱。所以者何。时解脱名但以上力少时</a><a name="0358b29" id="0358b29">遮结。而未能永断。后则还发故非无漏。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320358a.htm'><img src='up.gif' border=0></a>
<a href='T320358c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>