<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1636 大乘集菩萨学论 0124b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1636 大乘集菩萨学论</font> <font face='Arial'>(卷18)</font> 自性清净品第十四 <font face='Arial'>T32, p0124b</h2></font><hr>
<span class='old'>
</a><a name="0124a28" id="0124a28">是中无有少法可得。何以故。无主宰故。无</a><a name="0124a29" id="0124a29">造作故。犹如涅盘自性净故。大王。如是眼</span><a name="0124b01" id="0124b01">处各各寻求。皆不可得。所以者何。由地界</a><a name="0124b02" id="0124b02">空故则地界清净。乃至风界空故则风界清</a><a name="0124b03" id="0124b03">净。若诸法自性本空则彼界何有清净。亦无</a><a name="0124b04" id="0124b04">忿诤。若净若诤皆不可得。复有何色而可</a><a name="0124b05" id="0124b05">见耶。当知眼处毕竟空故自性亦空。前际</a><a name="0124b06" id="0124b06">后际皆不可得。未来所造亦不可得。何以</a><a name="0124b07" id="0124b07">故。自性离故。若自性无有则无男相亦无女</a><a name="0124b08" id="0124b08">相。何有爱乐若生爱乐是魔境界。若无爱乐</a><a name="0124b09" id="0124b09">是佛境界。何以故。若无爱乐则能远离一</a><a name="0124b10" id="0124b10">切诸法</a><a name="0124b11" id="0124b11"><p>大王。云何耳处。谓四大种所造净色。乃至大</a><a name="0124b12" id="0124b12">王。诸法解脱决定现前如法界空。不可施设</a><a name="0124b13" id="0124b13">不可显示。不可记别无所希望。大王。诸根各</a><a name="0124b14" id="0124b14">各乐着境界。眼缘色时而生乐着。是故说色</a><a name="0124b15" id="0124b15">为眼境界。又此眼根缘于色境有三种相瞩。</a><a name="0124b16" id="0124b16">可爱色起于贪想。不可爱色起于嗔想。非爱</a><a name="0124b17" id="0124b17">非恶而起舍想。如是乃至意着法处为意境</a><a name="0124b18" id="0124b18">界。若彼意处缘可爱色极生乐着。为彼所牵</a><a name="0124b19" id="0124b19">引生贪行。不可爱色生于嗔行。于爱非爱起</a><a name="0124b20" id="0124b20">于痴行。如是声等三种攀缘领纳等相。准前</a><a name="0124b21" id="0124b21">应说。大王。当知诸根如幻境界如梦。譬如有</a><a name="0124b22" id="0124b22">人于睡梦中与诸<span class='corr'>婇</span>女共相娱乐。大王。于意</a><a name="0124b23" id="0124b23">云何。彼梦觉已。忆念梦中<span class='corr'>婇</span>女娱乐为实有</a><a name="0124b24" id="0124b24">不。王言。不也世尊。大王。于意云何。是人所</a><a name="0124b25" id="0124b25">梦执谓为实为智者不。不也世尊。何以故。梦</a><a name="0124b26" id="0124b26">中所见。众人<span class='corr'>婇</span>女毕竟无有。何况与之共相</a><a name="0124b27" id="0124b27">娱乐。当知是人徒自疲劳。念梦中境不复可</a><a name="0124b28" id="0124b28">得。佛言。大王。如是如是。愚痴异生眼见色</a><a name="0124b29" id="0124b29">已。心生爱乐复起执着。为彼所牵造贪业行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320124a.htm'><img src='up.gif' border=0></a>
<a href='T320124c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>