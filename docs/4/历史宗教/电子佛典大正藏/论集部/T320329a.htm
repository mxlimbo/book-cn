<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0329a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷11)</font> <font face='Arial'>T32, p0329a</h2></font><hr>
<span class='old'>
</a><a name="0328c28" id="0328c28">所以者何。若一一马不名为牛。云何和合</a><a name="0328c29" id="0328c29">为牛。问曰。如一一麻不能成聚和合能成。</span><a name="0329a01" id="0329a01">如是色等一一不能成地。和合能成。答</a><a name="0329a02" id="0329a02">曰不然。所以者何。麻聚是假名有。一等是</a><a name="0329a03" id="0329a03">实法中论。云何为喻。又色香味触是四法。地</a><a name="0329a04" id="0329a04">是一法。四不应为一。若四为一一亦应为</a><a name="0329a05" id="0329a05">四。是事不可。故知色等不即是地。又世间</a><a name="0329a06" id="0329a06">皆说地色地香地味地触。不见有言是色</a><a name="0329a07" id="0329a07">色。要以异法相示。如某人舍等。问曰。此不</a><a name="0329a08" id="0329a08">以异法相示。即以自法自示。如石人手足。</a><a name="0329a09" id="0329a09">所以者何。离手足更无石人。如是虽不</a><a name="0329a10" id="0329a10">离色等是地。亦以自体自示。有何咎耶。</a><a name="0329a11" id="0329a11">答曰。若说地以色等自示。无有此理。汝虽</a><a name="0329a12" id="0329a12">说石人喻。是喻不然。所以者何。若示石人</a><a name="0329a13" id="0329a13">手时。以余身为石人。又空中亦可有说。</a><a name="0329a14" id="0329a14">如说石人身时。尔时石人更无有余。而亦</a><a name="0329a15" id="0329a15">得说。如佛说是身中有发毛血肉等。离此</a><a name="0329a16" id="0329a16">发等更无有身。是发等所依止处。虽无别</a><a name="0329a17" id="0329a17">依处而亦可说。故知说石人者亦是妄说。</a><a name="0329a18" id="0329a18">汝若以石人成地。亦无地也。汝经中说。有</a><a name="0329a19" id="0329a19">色香味触是地。是地即无如身故。知色香味</a><a name="0329a20" id="0329a20">触。非即是地又诸求那中不得相示不得</a><a name="0329a21" id="0329a21">言色有香。但得言地有色味香触。故知</a><a name="0329a22" id="0329a22">非一。又色等心地心各异。故知色等非地。</a><a name="0329a23" id="0329a23">又色等名异地名亦异。问曰。心异名异皆和</a><a name="0329a24" id="0329a24">合中有异。答曰。若心与名但和合故有。和</a><a name="0329a25" id="0329a25">合但是名字。然则地但有名字。无一论也。</a><a name="0329a26" id="0329a26">又地可以一切根知。何以知之。人作是念。</a><a name="0329a27" id="0329a27">我见地嗅地尝地触地。若色香味触是地。</a><a name="0329a28" id="0329a28">不应但色中生地想谓我见地。香等亦如</a><a name="0329a29" id="0329a29">是。而实但色中生地想。故知非色等是地。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320328c.htm'><img src='up.gif' border=0></a>
<a href='T320329b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>