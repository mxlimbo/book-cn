<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1661 菩提心离相论 0543b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1661 菩提心离相论</font> <font face='Arial'>(卷1)</font> <font face='Arial'>T32, p0543b</h2></font><hr>
<span class='old'>
</a><a name="0543a28" id="0543a28">勇猛心入生死泥。虽处生死而无染着。犹如</a><a name="0543a29" id="0543a29">莲华清净无染。大悲为体不舍众生。空智所</span><a name="0543b01" id="0543b01">观不离烦恼。是故菩萨以方便力示生王宫。</a><a name="0543b02" id="0543b02">踰城出家苦行修道。坐菩提场成等正觉。现</a><a name="0543b03" id="0543b03">神通力破诸魔军。为度众生转大法轮。现三</a><a name="0543b04" id="0543b04">道宝阶从天下降起诸化相。随顺世间入大</a><a name="0543b05" id="0543b05">涅盘。于其中间现诸色相。或作梵王或为帝</a><a name="0543b06" id="0543b06">释。若天若人随诸相转。如是种种示现诸相。</a><a name="0543b07" id="0543b07">是故得名救世导师。此等皆是诸佛菩萨大</a><a name="0543b08" id="0543b08">悲愿力。调伏世间悉令安住相应胜行。是故</a><a name="0543b09" id="0543b09">于轮回中不生退倦。从一乘中说二乘法。一</a><a name="0543b10" id="0543b10">乘二乘皆真实义。若声闻菩提。若佛菩提。智</a><a name="0543b11" id="0543b11">身一相。三摩地一体。虽有所说是说非说。或</a><a name="0543b12" id="0543b12">有说为种种相者。但为引导诸众生故。若众</a><a name="0543b13" id="0543b13">生得利。而佛菩提福智平等。而实无有二相</a><a name="0543b14" id="0543b14">可住。若有住相即为种子。彼种子相聚类所</a><a name="0543b15" id="0543b15">生。是故增长生死芽茎。如佛世尊常所宣说。</a><a name="0543b16" id="0543b16">破彼世间种种行相。但为众生作诸方便。而</a><a name="0543b17" id="0543b17">实非破。若离分别比义甚深。甚深义中无</a><a name="0543b18" id="0543b18">有二相。虽说有破此亦非破。于空法中无有</a><a name="0543b19" id="0543b19">二相。诸法任持自性真实。智波罗蜜多是即</a><a name="0543b20" id="0543b20">菩提心。菩提心者除一切见。是故当知。诸</a><a name="0543b21" id="0543b21">身语心是无常法。但为众生作利益故。此中</a><a name="0543b22" id="0543b22">言空空而非断。此中说有有亦不常。是故无</a><a name="0543b23" id="0543b23">有生死亦无涅盘。而悉安住无住涅盘。诸佛</a><a name="0543b24" id="0543b24">世尊咸作是说。悲心所生无量福聚。彼即最</a><a name="0543b25" id="0543b25">上真实空理。诸佛威神之所出生。自利利他</a><a name="0543b26" id="0543b26">二行成就。我今顶礼彼一切性。我常尊敬彼</a><a name="0543b27" id="0543b27">菩提心。愿所称赞佛种不断。诸佛世尊常住</a><a name="0543b28" id="0543b28">世间。而菩提心者大乘中最胜。我于此心安</a><a name="0543b29" id="0543b29">住正念。又菩提心者。住等引心从方便生。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320543a.htm'><img src='up.gif' border=0></a>
<a href='T320543c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>