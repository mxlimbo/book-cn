<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0326a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷11)</font> 明因品第一百四十 <font face='Arial'>T32, p0326a</h2></font><hr>
<span class='old'>
</a><a name="0325c28" id="0325c28">虽堕恶处或得善心。虽生善处或起恶</a><a name="0325c29" id="0325c29">心。是故生死往来不断。又随贪等烦恼减</span><a name="0326a01" id="0326a01">少。随生好处。随贪等多。随生恶处。如猪犬</a><a name="0326a02" id="0326a02">等。随减烦恼生善处者。如以烦恼薄故</a><a name="0326a03" id="0326a03">能行布施。持戒等福生六欲天。断淫欲故</a><a name="0326a04" id="0326a04">得胜禅乐。断色染故得胜定乐。一切结尽</a><a name="0326a05" id="0326a05">则得无比泥洹乐。故知此身因烦恼有。又</a><a name="0326a06" id="0326a06">现见众生乐弊国土及诸恶人弊止住处。皆</a><a name="0326a07" id="0326a07">由贪着。故知生死中众生所住亦由贪着。</a><a name="0326a08" id="0326a08">如蛾贪明色故为灯所焚。是贪着不从智</a><a name="0326a09" id="0326a09">生。所以者何。此蛾不知火是苦触故投其</a><a name="0326a10" id="0326a10">中。如是众生坠后身苦。皆以无明因缘</a><a name="0326a11" id="0326a11">贪爱故生。如鱼吞钩獐鹿逐声。皆以贪着</a><a name="0326a12" id="0326a12">故致死。又如人以贪着故。远到异方而</a><a name="0326a13" id="0326a13">不能返。当知皆以烦恼故生。又如树根</a><a name="0326a14" id="0326a14">不拔其树犹生。如是贪根不拔苦树常在。</a><a name="0326a15" id="0326a15">如佛说。树根不拔虽断犹生。贪使不拔数</a><a name="0326a16" id="0326a16">数受苦。又是身不净无常苦空无我。自非</a><a name="0326a17" id="0326a17">无明何有智者贪受此苦。犹如盲人可</a><a name="0326a18" id="0326a18">以垢衣诳为宝饰。如是为无明所盲。则能</a><a name="0326a19" id="0326a19">受多过患不净五阴。又以我心故受身。虽</a><a name="0326a20" id="0326a20">苦而不能舍。若无我心则能远离。如舍利</a><a name="0326a21" id="0326a21">弗说。清净持戒得道者死时欢喜。犹破毒</a><a name="0326a22" id="0326a22">器。故知烦恼因缘有身。又有以无智故贪</a><a name="0326a23" id="0326a23">着此身。如以画箧盛满不净。随未开时则</a><a name="0326a24" id="0326a24">可爱乐。开则臭秽。又如毒蛇满闇室中。灯</a><a name="0326a25" id="0326a25">未照时即生乐着见则舍离。众生亦尔。</a><a name="0326a26" id="0326a26">堕有无明则乐世间。若生明时心则厌</a><a name="0326a27" id="0326a27">离。如是贪爱为身根本。所以者何。以贪爱</a><a name="0326a28" id="0326a28">故求。求有二种。欲求有求。求现在诸欲是</a><a name="0326a29" id="0326a29">名欲求。更求后身是名有求。故知贪爱是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320325c.htm'><img src='up.gif' border=0></a>
<a href='T320326b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>