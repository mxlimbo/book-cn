<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1634 入大乘论 0038b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1634 入大乘论</font> <font face='Arial'>(卷1)</font> <font face='Arial'>T32, p0038b</h2></font><hr>
<span class='old'>
</a><a name="0038a28" id="0038a28">顺入修多罗。若显示辟支佛法。名辟支佛乘。</a><a name="0038a29" id="0038a29">随顺入修多罗。若显示菩萨法。名菩萨乘。随</span><a name="0038b01" id="0038b01">顺入修多罗。若我显示十地功德。明菩萨行。</a><a name="0038b02" id="0038b02">是名真说。随顺入于大乘。但汝意偏党独谓入</a><a name="0038b03" id="0038b03">小乘三藏。大乘三藏中。我已说入。是故三藏</a><a name="0038b04" id="0038b04">即是大乘。何以故。十二部中。说毗佛略。即是</a><a name="0038b05" id="0038b05">大乘。如中阿含说。云何名丘丘。所谓知法以</a><a name="0038b06" id="0038b06">能善解十二部经。修多罗乃至忧婆提舍。毗</a><a name="0038b07" id="0038b07">佛略者。是摩诃衍。何以故。毗佛略经。为诸众</a><a name="0038b08" id="0038b08">生说修对治法故。名毗佛略。亦有众多乘故。</a><a name="0038b09" id="0038b09">名毗佛略。亦以多庄严具故。名毗佛略。亦能</a><a name="0038b10" id="0038b10">出生无量大果报故。名毗佛略。非是称量所</a><a name="0038b11" id="0038b11">能知故。名毗佛略。除断一切诸邪见故。名毗</a><a name="0038b12" id="0038b12">佛略。若汝意谓。我声闻法中。广说修多罗偈</a><a name="0038b13" id="0038b13">颂章句。亦名毗佛略者。无有是处。何以故。汝</a><a name="0038b14" id="0038b14">依阿含说为毗佛略。但有言语。若但言语。此</a><a name="0038b15" id="0038b15">非可信。若阿含经中。必有斯义。何处章句。为</a><a name="0038b16" id="0038b16">声闻说。是毗佛略。若无定文。是故当知毗</a><a name="0038b17" id="0038b17">佛略者。显发大乘。非谓声闻小乘说也。汝声</a><a name="0038b18" id="0038b18">闻经一部所说。终无百千偈赞文句。况复当</a><a name="0038b19" id="0038b19">有亿万广说。如来世尊。教诸声闻。唯示无常。</a><a name="0038b20" id="0038b20">令厌生死。使知苦本。速求涅槃。从初如是。乃</a><a name="0038b21" id="0038b21">至奉行句味鲜少。则无甚深广大之义。大乘</a><a name="0038b22" id="0038b22">经说菩萨所为。其事深广。如大喻经。贤劫三</a><a name="0038b23" id="0038b23">昧经。解脱经。华首经。如是等。悉是摩诃衍。</a><a name="0038b24" id="0038b24">皆名毗佛略。如结解脱经中。善财童子。诣善</a><a name="0038b25" id="0038b25">知识海幢比丘所。十二年中。入大海三昧。白</a><a name="0038b26" id="0038b26">海幢言。此三昧中。深广无边。更有法门大此</a><a name="0038b27" id="0038b27">三昧不。说是语已。于大海三昧中。见大莲华。</a><a name="0038b28" id="0038b28">佛从中出。即以右手摩海幢顶。赞言。善哉善</a><a name="0038b29" id="0038b29">哉。善男子。更有普眼法门。汝当受持。海幢即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320038a.htm'><img src='up.gif' border=0></a>
<a href='T320038c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>