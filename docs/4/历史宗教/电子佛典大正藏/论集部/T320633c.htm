<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0633c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷5)</font> 释摩诃衍论序 <font face='Arial'>T32, p0633c</h2></font><hr>
<span class='old'>
</a><a name="0633b28" id="0633b28">有香气。此亦如是。真如净法实无于染。但</a><a name="0633b29" id="0633b29">以无明而熏习故则有染相。无明染法实</span><a name="0633c01" id="0633c01">无净业。但以真如而熏习故则有净用。云</a><a name="0633c02" id="0633c02">何熏习起染法不断。所谓以依真如法故</a><a name="0633c03" id="0633c03">有于无明。以有无明染法因故。即熏习</a><a name="0633c04" id="0633c04">真如。以熏习故即有妄心。以有妄心故</a><a name="0633c05" id="0633c05">即熏习无明。不了真如法故。不觉念起现</a><a name="0633c06" id="0633c06">妄境界。以有妄境界染法缘故。即熏习妄</a><a name="0633c07" id="0633c07">心。令其念着造种种业。受于一切身心等</a><a name="0633c08" id="0633c08">苦。此妄境界熏习义即有二种。云何为二。</a><a name="0633c09" id="0633c09">一者增长念熏习。二者增长取熏习。妄心熏</a><a name="0633c10" id="0633c10">习义有二种。云何为二。一者业识根本熏</a><a name="0633c11" id="0633c11">习。能受阿罗汉辟支佛一切菩萨生灭苦故。</a><a name="0633c12" id="0633c12">二者增长分别事识熏习。能受凡夫业系苦</a><a name="0633c13" id="0633c13">故。无明熏习义有二种。云何为二。一者根</a><a name="0633c14" id="0633c14">本熏习。以能成就业识义故。二者所起见</a><a name="0633c15" id="0633c15">爱熏习。以能成就分别事识义故。云何熏</a><a name="0633c16" id="0633c16">习起净法不断。所谓以有真如法故。能</a><a name="0633c17" id="0633c17">熏习无明。以熏习因缘力故。则令妄心厌</a><a name="0633c18" id="0633c18">生死苦乐求涅盘。以此妄心有厌求因缘</a><a name="0633c19" id="0633c19">故。即熏习真如自信己性。知心妄动。无前</a><a name="0633c20" id="0633c20">境界。修远离法。以如实知无前境界故。</a><a name="0633c21" id="0633c21">种种方便起随顺行不取不念。乃至久远</a><a name="0633c22" id="0633c22">熏习力故。无明即灭。以无明灭故心无有</a><a name="0633c23" id="0633c23">起。以心无起故境界随灭。以因缘俱灭</a><a name="0633c24" id="0633c24">故心相皆尽。名得涅盘成自然业。妄心熏</a><a name="0633c25" id="0633c25">习义有二种。云何为二。一者分别事识熏</a><a name="0633c26" id="0633c26">习。依诸凡夫二乘人等。厌生死苦随力所</a><a name="0633c27" id="0633c27">能。以渐趣向无上道故。二者意熏习。谓诸</a><a name="0633c28" id="0633c28">菩萨发心勇猛速趣涅盘故。真如熏习义有</a><a name="0633c29" id="0633c29">二种。云何为二。一者自体相熏习。二者用熏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320633b.htm'><img src='up.gif' border=0></a>
<a href='T320634a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>