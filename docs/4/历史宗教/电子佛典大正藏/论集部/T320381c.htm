<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1647 四谛论 0381c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1647 四谛论</font> <font face='Arial'>(卷1)</font> 分别苦谛品第三之一 <font face='Arial'>T32, p0381c</h2></font><hr>
<span class='old'>
</a><a name="0381b28" id="0381b28">说。复次住胎位名生。谓柯罗啰頞浮陀伽诃</a><a name="0381b29" id="0381b29">那等。譬如种子芽茎枝等。复次姓家成名生。</span><a name="0381c01" id="0381c01">如金宝等刹利等生。复次聚同异类名为生。</a><a name="0381c02" id="0381c02">形相有异。谓人象马等。譬如婆罗多罗等树。</a><a name="0381c03" id="0381c03">复次有名为生。谓阴入界等有。是名为生。如</a><a name="0381c04" id="0381c04">说有花有子等。此论唯说有为生。何以故。本</a><a name="0381c05" id="0381c05">故贪爱果故。故言唯有名为生。云何为生相。</a><a name="0381c06" id="0381c06">云何为生事。云何为生缘者。答有显是生相。</a><a name="0381c07" id="0381c07">种种苦为事业有为生缘。云何苦者。答三苦</a><a name="0381c08" id="0381c08">火所烧故。是受生处非所爱乐。非福行果。</a><a name="0381c09" id="0381c09">聚同异类苦苦所烧。所受生处是所爱乐。是</a><a name="0381c10" id="0381c10">福行果。聚同异类坏苦所烧。所受生处不动</a><a name="0381c11" id="0381c11">行果。聚同异类行苦所烧。譬如野火烧绕大</a><a name="0381c12" id="0381c12">树。故说生苦。复次众苦所依故。若有生者身</a><a name="0381c13" id="0381c13">心众苦之所依集。非不生时。譬如鹿苑众仙</a><a name="0381c14" id="0381c14">所依。复次阴入界等有。显名生处。处生已斫</a><a name="0381c15" id="0381c15">破。刺擘解析分离堕失等苦平等随生。以无</a><a name="0381c16" id="0381c16">常怨不可遮故。如王子境及以坏器。故说生</a><a name="0381c17" id="0381c17">苦。复次生者是诸苦藏。忧悲恼生非苦根</a><a name="0381c18" id="0381c18">本。老死因缘诸病发起。痛入失类。诸恶依止。</a><a name="0381c19" id="0381c19">碍坏所践。疲极城门。怨具库府。烦恼续流。此</a><a name="0381c20" id="0381c20">生是闇非灯可治。深坑难出。无火大烧。是</a><a name="0381c21" id="0381c21">怨难觉。是拄不疑。是痛无药。是缚非绳。蕀</a><a name="0381c22" id="0381c22">林无导无有光火。婴儿赞叹。慧人毁訾。乐</a><a name="0381c23" id="0381c23">有所爱。诸佛菩萨引大悲因。有学所离无学</a><a name="0381c24" id="0381c24">除尽。诸佛自觉。立名为苦。故说生为苦。复次</a><a name="0381c25" id="0381c25">胎位苦故。临受生时赤白和合。有识来托受</a><a name="0381c26" id="0381c26">杂秽苦。次柯罗啰。頞浮陀伽那。卑尸等位。</a><a name="0381c27" id="0381c27">受转熟苦。如痈熟苦。既坚实已身分生时。受</a><a name="0381c28" id="0381c28">迫大苦。如大家苦。在胎卧时两藏重逼。譬如</a><a name="0381c29" id="0381c29">罪人下蒸上压受大困。由母饮食威仪失度。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320381b.htm'><img src='up.gif' border=0></a>
<a href='T320382a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>