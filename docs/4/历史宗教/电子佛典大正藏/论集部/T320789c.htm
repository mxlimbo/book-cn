<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1692 胜军化世百瑜伽他经 0789c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1692 胜军化世百瑜伽他经</font> <font face='Arial'>(卷1)</font> <font face='Arial'>T32, p0789c</h2></font><hr>
<span class='old'>
</a><br><a name="0789b28" id="0789b28">　　女人实可为适悦　　　富贵娇奢亦复然</a><br><a name="0789b29" id="0789b29">　　亲眷共同生爱恋　　　命当不久即无常</span><br><a name="0789c01" id="0789c01">　　愚人一向增贪爱　　　智者思惟总是虚</a><br><a name="0789c02" id="0789c02">　　如向爱尘而乐住　　　何时出离得菩提</a><br><a name="0789c03" id="0789c03">　　修行勿惮于勤苦　　　彼后还招安乐身</a><br><a name="0789c04" id="0789c04">　　应是善言真利益　　　服行可喻妙良药</a><br><a name="0789c05" id="0789c05">　　一切事行多明了　　　过失危亡尽可知</a><br><a name="0789c06" id="0789c06">　　若是合行彼可行　　　善事云何有盖覆</a><br><a name="0789c07" id="0789c07">　　若人修作前程事　　　先除邪乱正思惟</a><br><a name="0789c08" id="0789c08">　　决定后时无过咎　　　自然安隐苦不生</a><br><a name="0789c09" id="0789c09">　　若修善业令增长　　　一心寂静离浮嚣</a><br><a name="0789c10" id="0789c10">　　如有冤家烦恼病　　　自然除舍绝愚痴</a><br><a name="0789c11" id="0789c11">　　恶口两舌心下劣　　　愚人纵意任情行</a><br><a name="0789c12" id="0789c12">　　岂知孔雀色严德　　　可喻狼狗乌鹊噪</a><br><a name="0789c13" id="0789c13">　　呵责愚痴无正解　　　赞扬精进戒施门</a><br><a name="0789c14" id="0789c14">　　我说有人行此行　　　集福安身而最上</a><br><a name="0789c15" id="0789c15">　　自在法音同歌乐　　　无心忻乐更何凭</a><br><a name="0789c16" id="0789c16">　　汝等有情若弃背　　　为是傍生为是人</a><br><a name="0789c17" id="0789c17">　　为利非利都不悟　　　是实无实俱不知</a><br><a name="0789c18" id="0789c18">　　如是暝然无了别　　　虽具人形同畜生</a><br><a name="0789c19" id="0789c19">　　不分贤善与愚痴　　　岂辩野干异师子</a><br><a name="0789c20" id="0789c20">　　并无胜劣一般看　　　智者暂时勿共住</a><br><a name="0789c21" id="0789c21">　　不言自圣不愚痴　　　不作两舌不我慢</a><br><a name="0789c22" id="0789c22">　　难知理上有所知　　　说是婆罗门庄严</a><br><a name="0789c23" id="0789c23">　　一心细意修真行　　　过失恒时不受行</a><br><a name="0789c24" id="0789c24">　　我慢恶人兴斗诤　　　如是色德我非有</a><br><a name="0789c25" id="0789c25">　　愚痴心内怀颠倒　　　慈忍全无凶猛多</a><br><a name="0789c26" id="0789c26">　　以此豪强诸过失　　　执为自德胜他人</a><br><a name="0789c27" id="0789c27">　　出家胜道无心重　　　善友全然不敬亲</a><br><a name="0789c28" id="0789c28">　　师教未曾申供养　　　唯亲斗诤大愚痴</a><br><a name="0789c29" id="0789c29">　　天边圆月终须缺　　　山下花芳不久凋<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320789b.htm'><img src='up.gif' border=0></a>
<a href='T320790a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>