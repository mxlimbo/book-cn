<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1664 广释菩提心论 0564c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1664 广释菩提心论</font> <font face='Arial'>(卷1)</font> <font face='Arial'>T32, p0564c</h2></font><hr>
<span class='old'>
</a><a name="0564b28" id="0564b28"><p>如三摩地王经云。童子如我所行得真实故。</a><a name="0564b29" id="0564b29">而汝童子应如是学。何以故童子。若所行真</span><a name="0564c01" id="0564c01">实。即不难得阿耨多罗三藐三菩提</a><a name="0564c02" id="0564c02"><p>如是菩萨诸所行行。若以十波罗蜜多四无</a><a name="0564c03" id="0564c03">量四摄法等。广分别者。如无尽意经宝云等</a><a name="0564c04" id="0564c04">经说。又学有二种。谓世间出世间。云何世</a><a name="0564c05" id="0564c05">间学。谓技能功巧等。云何出世间学。谓禅</a><a name="0564c06" id="0564c06">定等。余复云何。谓利益众生所作一切事业。</a><a name="0564c07" id="0564c07">此中应知诸菩萨所行。要略而言谓慧及方</a><a name="0564c08" id="0564c08">便。而此二法无令减少</a><a name="0564c09" id="0564c09"><p>如维摩诘经云。菩萨无方便慧缚。有方便慧</a><a name="0564c10" id="0564c10">解。无慧方便缚。有慧方便解。又如象头经</a><a name="0564c11" id="0564c11">云。诸菩萨总略而言有二种道。于是二道若</a><a name="0564c12" id="0564c12">具足者。诸菩萨即能速证阿耨多罗三藐三</a><a name="0564c13" id="0564c13">菩提。何等为二所谓慧及方便。若离般若波</a><a name="0564c14" id="0564c14">罗蜜多行。诸波罗蜜多四摄法等。云何能严</a><a name="0564c15" id="0564c15">净佛土大富自在。成熟有情作诸化事。普摄</a><a name="0564c16" id="0564c16">诸法善巧方便。是故此慧与彼方便。为无颠</a><a name="0564c17" id="0564c17">倒性。有分别因。由此因故起正方便。如所说</a><a name="0564c18" id="0564c18">诸法。起无颠倒思惟分别。而能毕竟利乐自</a><a name="0564c19" id="0564c19">他。能令烦恼不起。犹如诸毒为咒所害。又此</a><a name="0564c20" id="0564c20">经云。智慧摄方便。此是有分别智</a><a name="0564c21" id="0564c21"><p>又如信力法门经云。云何为善巧方便。谓摄</a><a name="0564c22" id="0564c22">一切法。云何为慧。谓于一切法无破坏善</a><a name="0564c23" id="0564c23"><p>如是慧及方便二种。遍入诸地一切时常行。</a><a name="0564c24" id="0564c24">不得于中令其减少。所有十地诸菩萨。行十</a><a name="0564c25" id="0564c25">波罗蜜多乃至广行诸行。如十地经广说。所</a><a name="0564c26" id="0564c26">有八地菩萨。从佛威仪起住止息行故。彼经</a><a name="0564c27" id="0564c27">云。复次佛子菩萨摩诃萨。应当依先所起大</a><a name="0564c28" id="0564c28">愿加持善根力住。诸佛世尊亦从是法门。流</a><a name="0564c29" id="0564c29">出大智圆满诸所作。此即是为最上忍门。一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320564b.htm'><img src='up.gif' border=0></a>
<a href='T320565a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>