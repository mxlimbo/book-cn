<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1647 四谛论 0389c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1647 四谛论</font> <font face='Arial'>(卷3)</font> 分别灭谛品第五 <font face='Arial'>T32, p0389c</h2></font><hr>
<span class='old'>
</a><a name="0389b28" id="0389b28">有离无。是般涅槃名为灭谛。如瞿昙传说。复</a><a name="0389b29" id="0389b29">次灭有二种。一非择灭。二择灭。非择灭者。有</span><a name="0389c01" id="0389c01">为诸法自性破坏。名非择灭。如空石堕择</a><a name="0389c02" id="0389c02">灭者。由智火故惑薪烧。是名择灭。如因火薪</a><a name="0389c03" id="0389c03">尽。复次灭有三种。一未有灭。二伏离灭。三</a><a name="0389c04" id="0389c04">永离灭。若惑未生未得缘地。名未有灭。若惑</a><a name="0389c05" id="0389c05">已生已得缘地。由世出世道现时不起。名伏</a><a name="0389c06" id="0389c06">离灭。若惑已伏离灭因灭无余故。未来决不</a><a name="0389c07" id="0389c07">生。是名永离灭。如经言。未生欲欲未来永不</a><a name="0389c08" id="0389c08">复生。亦知此灭。又分别部说。灭有三种。一念</a><a name="0389c09" id="0389c09">念灭。二相违灭。三无余灭。譬如灯灭。又余师</a><a name="0389c10" id="0389c10">说。灭有四种。一自性灭。二无生灭。三中间</a><a name="0389c11" id="0389c11">灭。四永离灭。不由因灭名自性灭。如偈言</a><a name="0389c12" id="0389c12"><p class='lg'>　　诸行悉无常　　　生灭是其法</a><br><a name="0389c13" id="0389c13">　　若有生还灭　　　此寂灭是乐　</p></a><a name="0389c14" id="0389c14"><p>又经言。若法有生是法必灭。不由功用。如</a><a name="0389c15" id="0389c15">物轻重自然浮沉。名自性灭。由因无故果不</a><a name="0389c16" id="0389c16">得生。名无生灭。如经言。由无明灭故三行不</a><a name="0389c17" id="0389c17">起。如七流中种芽。因坏果则不生。名无生</a><a name="0389c18" id="0389c18">灭。由定力者名中间灭。如经言。伏离上心</a><a name="0389c19" id="0389c19">惑。名有时心解脱。九种次第灭。如难提柯比</a><a name="0389c20" id="0389c20">丘缘事为证。名中间灭。由八圣道灭。名永离</a><a name="0389c21" id="0389c21">灭。如经言。若人修无常想。能灭一切结及</a><a name="0389c22" id="0389c22">随眠惑。以明生故无明永灭。名永离灭。犹如</a><a name="0389c23" id="0389c23">覆器及被燃炬。此论正辩永离灭。何相何事</a><a name="0389c24" id="0389c24">何缘者。无所有为灭相。心不烧热为事。通</a><a name="0389c25" id="0389c25">达实际为缘。大德说寂静为相。心安止为事。</a><a name="0389c26" id="0389c26">极解脱知见为缘。汝问。灭名何义者。答此</a><a name="0389c27" id="0389c27">灭名尼卢陀。尼者训无卢。陀训遮障。渴爱等</a><a name="0389c28" id="0389c28">法能障。此中永无故。名尼卢陀。相违法生起</a><a name="0389c29" id="0389c29">故。渴爱流永不更生。如熟烧坏赤色生故本<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320389b.htm'><img src='up.gif' border=0></a>
<a href='T320390a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>