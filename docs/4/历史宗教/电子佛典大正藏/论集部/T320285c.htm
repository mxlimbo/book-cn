<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0285c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷6)</font> 五受根品第八十三 <font face='Arial'>T32, p0285c</h2></font><hr>
<span class='old'>
</a><a name="0285b28" id="0285b28">是常。汝等勿诣瞿昙沙门。亦有梵天来难</a><a name="0285b29" id="0285b29">问佛。又经中说。入第四禅断不善法。又经</span><a name="0285c01" id="0285c01">中亦说是中有邪见烦恼。是等烦恼即是不</a><a name="0285c02" id="0285c02">善。应得苦报。何故无苦。又论师说。一切烦</a><a name="0285c03" id="0285c03">恼皆是不善。是中云何无苦受耶。又经中</a><a name="0285c04" id="0285c04">说。诸天人爱色乐色贪色着色。是诸天人</a><a name="0285c05" id="0285c05">爱乐贪着色故。是色败坏则生忧苦。乃至</a><a name="0285c06" id="0285c06">识亦如是。故知一切未离欲人。皆有忧喜。</a><a name="0285c07" id="0285c07">又爱缘生喜。离此爱缘必生忧悲。凡夫无</a><a name="0285c08" id="0285c08">智何能有力。得所爱缘而不生喜。失不</a><a name="0285c09" id="0285c09">生忧。如经中说。唯得道者。将命终时无</a><a name="0285c10" id="0285c10">忧喜色。故知一切凡夫忧喜常随。又佛自</a><a name="0285c11" id="0285c11">说。不忧不喜一心行舍。是应罗汉功德。又</a><a name="0285c12" id="0285c12">六舍行唯圣所行。非凡夫也。凡夫或时行</a><a name="0285c13" id="0285c13">舍。皆以未能知见缘故。如经中说凡夫</a><a name="0285c14" id="0285c14">色中所有舍心。皆依止色贪色不离。故</a><a name="0285c15" id="0285c15">知凡夫无舍心也。又经中说乐受中贪使。</a><a name="0285c16" id="0285c16">若彼无乐受贪何处使。汝意或谓。不苦不</a><a name="0285c17" id="0285c17">乐中贪使使。经无说处。又上地中。转寂灭</a><a name="0285c18" id="0285c18">乐大利身心。如说是天一坐千劫。若苦行</a><a name="0285c19" id="0285c19">者。于诸威仪不能久住。如经中说安坐七</a><a name="0285c20" id="0285c20">日受解脱乐。又是中猗乐第一。如经中说</a><a name="0285c21" id="0285c21">猗者受乐。故知一切地中皆有乐也。汝意</a><a name="0285c22" id="0285c22">或谓。猗受乐异。是事不然。所有利益事</a><a name="0285c23" id="0285c23">来在身。则名为乐。是故猗乐不异受乐。</a><a name="0285c24" id="0285c24">问曰若上界定有苦乐忧喜。云何得与禅</a><a name="0285c25" id="0285c25">经相顺。答曰。此经违害法相。若舍何咎。</a><a name="0285c26" id="0285c26">又此中乐行寂灭不善。不能发起粗贪</a><a name="0285c27" id="0285c27">粗恚。是故说名无苦乐。又此中苦乐细</a><a name="0285c28" id="0285c28">微不了。无有刀杖等苦丧亲等忧。是故</a><a name="0285c29" id="0285c29">名无。如说色界无寒无热。是中亦有四<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320285b.htm'><img src='up.gif' border=0></a>
<a href='T320286a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>