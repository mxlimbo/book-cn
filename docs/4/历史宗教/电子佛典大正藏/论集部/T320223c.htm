<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0223c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷10)</font> 大三灾火灾品第二十五 小三灾饥饿灾品第三 <font face='Arial'>T32, p0223c</h2></font><hr>
<span class='old'>
</a><a name="0223b28" id="0223b28">散坏都尽如是多时。经二十小劫已度。复次</a><a name="0223b29" id="0223b29">二十小劫。来续是中一千世界处所。空无所</span><a name="0223c01" id="0223c01">有犹如暗穴。上无覆盖空住二十小劫。佛</a><a name="0223c02" id="0223c02">言。比丘是时世界更欲起成。是世间法然初</a><a name="0223c03" id="0223c03">起世界时。若有众生已生长业。能感大梵果</a><a name="0223c04" id="0223c04">报。舍前报已来入中阴。因色界四大和合。大</a><a name="0223c05" id="0223c05">梵宫殿地自然而起。白净光明隐蔽余处。色</a><a name="0223c06" id="0223c06">相圆满观无厌足。心所爱乐住未有人。是诸</a><a name="0223c07" id="0223c07">众生昔已造业。能感可爱胜妙住处。因昔业</a><a name="0223c08" id="0223c08">故感色界四大。及四大所造色。因昔业及色</a><a name="0223c09" id="0223c09">界四大宫殿。即成色界四大。于此宫殿亦因</a><a name="0223c10" id="0223c10">亦缘。宿世所造业但是增上缘。佛言。比丘如</a><a name="0223c11" id="0223c11">是大梵王处。有因有缘得起得成。本来法然</a><a name="0223c12" id="0223c12">由因缘起。是梵王住处如一四天下大。是时</a><a name="0223c13" id="0223c13">梵王在中阴中。见此处所起欲爱心。我今于</a><a name="0223c14" id="0223c14">此中坐。即起爱时于中受生。于此独住满十</a><a name="0223c15" id="0223c15">小劫。喜乐为食依喜乐住。意生化身自然光</a><a name="0223c16" id="0223c16">明。自在而住过十劫已。此梵王起欲爱心。起</a><a name="0223c17" id="0223c17">不安心作是思惟。愿余众生来共我住。是时</a><a name="0223c18" id="0223c18">梵王作是愿已。二禅众生业尽舍寿。退来受</a><a name="0223c19" id="0223c19">生与梵同类。是诸众生见此大梵。本来独住</a><a name="0223c20" id="0223c20">作如是执。我昔上生已见此人端然独住。今</a><a name="0223c21" id="0223c21">从上下犹见独住与昔无异。复起此执。此人</a><a name="0223c22" id="0223c22">是梵作者生者最为尊。始众生所作由。此人</a><a name="0223c23" id="0223c23">成神力自在。已生当生为第一父。我等今日</a><a name="0223c24" id="0223c24">从其而生。云何如此。我昔至今见其在此独</a><a name="0223c25" id="0223c25">自先生。尔时梵王作是思惟。我是大梵作者</a><a name="0223c26" id="0223c26">生者最为尊。始众生所作由。我得成神力自</a><a name="0223c27" id="0223c27">在。已生当生我是其父。一切世间皆我化生。</a><a name="0223c28" id="0223c28">云何如此。由我昔日起如是心。愿他众生来</a><a name="0223c29" id="0223c29">就我住。应我愿心他即来生。我先在此见其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320223b.htm'><img src='up.gif' border=0></a>
<a href='T320224a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>