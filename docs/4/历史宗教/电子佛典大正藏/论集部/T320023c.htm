<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1632 方便心论 0023c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1632 方便心论</font> <font face='Arial'>(卷1)</font> 明造论品第一 <font face='Arial'>T32, p0023c</h2></font><hr>
<span class='old'>
</a><a name="0023b28" id="0023b28">不去稊稗善谷不生。若人虽闻此八不解其</a><a name="0023b29" id="0023b29">义。则于诸论皆生疑惑。设有明解斯八义者。</span><a name="0023c01" id="0023c01">决定能达一切论法。问曰。汝言解此论者决</a><a name="0023c02" id="0023c02">了论法。今诸外道有论法不耶。答曰有。如卫</a><a name="0023c03" id="0023c03">世师有六谛。所谓陀罗骠求那总谛别谛作</a><a name="0023c04" id="0023c04">谛不作谛。如斯等比皆名论法。虽善通达犹</a><a name="0023c05" id="0023c05">不了别诸余经论。如此八种深妙论法我当</a><a name="0023c06" id="0023c06">略说。为开诸论门。为断戏论故。一曰譬喻。二</a><a name="0023c07" id="0023c07">随所执。三曰语善。四曰言失。五曰知因。六应</a><a name="0023c08" id="0023c08">时语。七似因非因。八随语难。喻有二种。一具</a><a name="0023c09" id="0023c09">足喻。二少分喻。随所执者名究竟义。语善者</a><a name="0023c10" id="0023c10">谓语顺于义。言失者谓言乖于理。知因者能</a><a name="0023c11" id="0023c11">知二因。一生因。二了因。语应时者若先说界</a><a name="0023c12" id="0023c12">入后说五阴。名不应时。若善通达言语次第。</a><a name="0023c13" id="0023c13">是则名曰应时语也。似因者如焰似水而实非</a><a name="0023c14" id="0023c14">水。若有论者严饰言辞以为水者是名似因。</a><a name="0023c15" id="0023c15">随言难者如言新衣。即便难曰。衣非是时云</a><a name="0023c16" id="0023c16">何名新。如是等名随言难也。我已略说此八</a><a name="0023c17" id="0023c17">种义。今当次第广明其相。问曰。汝前言喻今</a><a name="0023c18" id="0023c18">立喻者作何方便。答曰。若说喻者。凡圣同</a><a name="0023c19" id="0023c19">解然后可说。如言是心动发犹如迅风。一切</a><a name="0023c20" id="0023c20">凡夫知风动故。便得决了心为轻躁。若不知</a><a name="0023c21" id="0023c21">者不得为喻。问曰。何故不但说正义而说喻</a><a name="0023c22" id="0023c22">耶。答曰。凡说喻者为明正义。问曰。汝先言</a><a name="0023c23" id="0023c23">凡圣同解方得为喻。何者名同云何为异。答</a><a name="0023c24" id="0023c24">曰。如前风喻名之为同。圣得涅槃而凡不得。</a><a name="0023c25" id="0023c25">是名为异。问曰。已说喻相。执相云何。答曰。</a><a name="0023c26" id="0023c26">随其所执广引因缘立义坚固。名为执相。问</a><a name="0023c27" id="0023c27">曰。执法有几。答曰有四。一一切同。二一切异。</a><a name="0023c28" id="0023c28">三初同后异。四初异后同。问曰。汝今应当说</a><a name="0023c29" id="0023c29">此四相。答曰。凡欲立义。当依四种知见。何等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320023b.htm'><img src='up.gif' border=0></a>
<a href='T320024a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>