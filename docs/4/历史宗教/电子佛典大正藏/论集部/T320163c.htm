<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1641 随相论 0163c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1641 随相论</font> <font face='Arial'>(卷1)</font> <font face='Arial'>T32, p0163c</h2></font><hr>
<span class='old'>
</a><a name="0163b28" id="0163b28">对治邪道故。说戒定慧为道。又解言可觅故</a><a name="0163b29" id="0163b29">名道。如人期心欲至一方。先须觅道路。若欲</span><a name="0163c01" id="0163c01">求解脱。须先觅出世道。戒定慧是可觅之处</a><a name="0163c02" id="0163c02">故名道。对治非如故名如。有两解。一明对治</a><a name="0163c03" id="0163c03">非如理。二明对治非如行。四倒与理不相应。</a><a name="0163c04" id="0163c04">即是非如。以常乐我净置生死中。以无常苦</a><a name="0163c05" id="0163c05">无我不净置涅槃中。今观生死是无常苦无</a><a name="0163c06" id="0163c06">我不净。涅槃是常乐我净。与理相应即是如。</a><a name="0163c07" id="0163c07">问小乘涅槃云何。得是我耶。是我则一切法</a><a name="0163c08" id="0163c08">不皆是无我。答小乘明一切法中无我。故名</a><a name="0163c09" id="0163c09">无我耳。涅槃有体。有体即是法我。对治行不</a><a name="0163c10" id="0163c10">如者。外道有常见断见。常见者。计我不灭于</a><a name="0163c11" id="0163c11">未来受报。为未来报故。于现在修苦行。凡有</a><a name="0163c12" id="0163c12">十一事。一永坐。恒坐不起。二大发行。不住不</a><a name="0163c13" id="0163c13">避山谷险难而漫行。三不食。断食自饿。四长</a><a name="0163c14" id="0163c14">倚。恒立一处。五随日仰头视日。朝则东视</a><a name="0163c15" id="0163c15">随日上落视之不懈。六五炙。当昼大热以日</a><a name="0163c16" id="0163c16">炙头。四边然火以炙身。七眠刺。取刺置一处。</a><a name="0163c17" id="0163c17">以眠其上。八投岩。九赴火。十投水。十一供</a><a name="0163c18" id="0163c18">养诸天。自挑出筋。为琵琶弦弹之。而预供养</a><a name="0163c19" id="0163c19">诸天。断见者。谓身灭我亦灭。无有未来现在。</a><a name="0163c20" id="0163c20">恣心所作造种种罪。此行并不与正行相应</a><a name="0163c21" id="0163c21">故。名不如行。今观不常不断。离二边行中道。</a><a name="0163c22" id="0163c22">与涅槃国相称事故名正行所以呼涅槃为国</a><a name="0163c23" id="0163c23">者有二义。一大力人所镇故。大力人即是佛。</a><a name="0163c24" id="0163c24">及独觉阿罗汉。证得涅槃无有过失。故言镇。</a><a name="0163c25" id="0163c25">二怨贼不侵故。涅槃之中永离烦恼。即是不</a><a name="0163c26" id="0163c26">侵。不种事有三义。一不肯去。二僻路。三疑</a><a name="0163c27" id="0163c27">路。若起我见者。以生死为极处。不复进求涅</a><a name="0163c28" id="0163c28">槃。即是不肯去义。虽欲进求而修戒取。即</a><a name="0163c29" id="0163c29">是僻路。于无流八定及有流八定。不知何者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320163b.htm'><img src='up.gif' border=0></a>
<a href='T320164a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>