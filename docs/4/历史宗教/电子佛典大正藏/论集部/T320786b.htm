<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1690 宾头卢突罗阇为优陀延王说法经 0786b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1690 宾头卢突罗阇为优陀延王说法经</font> <font face='Arial'>(卷1)</font> <font face='Arial'>T32, p0786b</h2></font><hr>
<span class='old'>
</a><br><a name="0786a28" id="0786a28">　　不舍必自烧　　　如渴饮碱水</a><br><a name="0786a29" id="0786a29">　　无有饱足时　　　如十头罗刹</span><br><a name="0786b01" id="0786b01">　　城郭及眷属　　　为欲因缘故</a><br><a name="0786b02" id="0786b02">　　灭坏无有余　　　又如寄越王</a><br><a name="0786b03" id="0786b03">　　兄弟有百人　　　为欲因缘故</a><br><a name="0786b04" id="0786b04">　　亦皆尽败灭　　　日种槃赵王</a><br><a name="0786b05" id="0786b05">　　及提头赖吒　　　如是诸王等</a><br><a name="0786b06" id="0786b06">　　尽为欲所灭　</p></a><a name="0786b07" id="0786b07"><p>当知国土犹如罗网。亦如罥弶。如深淤泥。亦</a><a name="0786b08" id="0786b08">如洄波。又如海浪。如林被烧。亦如危岸。犹如</a><a name="0786b09" id="0786b09">地狱。何有智者。当乐贪着。如是大苦。何有</a><a name="0786b10" id="0786b10">智者。当生乐想。如是大王。呜呼怪哉。被欺乃</a><a name="0786b11" id="0786b11">尔。被诳乃尔犹如空拳诳于小儿。速疾不</a><a name="0786b12" id="0786b12">停。犹如幻化。五欲欺诳。亦复如是。犹如猿</a><a name="0786b13" id="0786b13">猴在高山顶见云弥布以为坚实。谓为是地</a><a name="0786b14" id="0786b14">便以身投堕百丈岩。丧其身命。一切碎灭。亦</a><a name="0786b15" id="0786b15">如野干见甄叔迦树。其果似肉。见落地时。便</a><a name="0786b16" id="0786b16">往欲食。知其非肉。更复生念。今此非肉。彼</a><a name="0786b17" id="0786b17">树上者。必当是肉。遂便守之。为其所困五欲</a><a name="0786b18" id="0786b18">诳王。亦复如是。亦如商估以伪珠诳人。五</a><a name="0786b19" id="0786b19">欲诳王。亦复如是。又如婴愚嗜味贪欢喜</a><a name="0786b20" id="0786b20">丸。人以泥团。而来诳之。谓为真实。走逐疲</a><a name="0786b21" id="0786b21">苦。乃得泥团。如热时焰诳渴愚夫。犹如众</a><a name="0786b22" id="0786b22">人前竖于幻橛。能使时众见种种事。若拔幻</a><a name="0786b23" id="0786b23">橛。色像即灭。犹如画匠及机关师。如狗吠</a><a name="0786b24" id="0786b24">井自见形影。怒眼竖毛。谓井底影欲共己斗。</a><a name="0786b25" id="0786b25">横生嗔忿。投井而死。大王。宜善观察。何有五</a><a name="0786b26" id="0786b26">欲而得常者何有王位而得久停。尊豪威势。</a><a name="0786b27" id="0786b27">无得住者。何有国界而不迁坏。何有珍宝而</a><a name="0786b28" id="0786b28">不散失。何有欲乐常恒不变。苦之封授必受</a><a name="0786b29" id="0786b29">衰灭。何有合会而不别离。一切五欲。体性实<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320786a.htm'><img src='up.gif' border=0></a>
<a href='T320786c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>