<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1636 大乘集菩萨学论 0139a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1636 大乘集菩萨学论</font> <font face='Arial'>(卷24)</font> 念三宝品第十八 <font face='Arial'>T32, p0139a</h2></font><hr>
<span class='old'>
</a><br><a name="0138c28" id="0138c28">　　放大光明名作变　　　此光能觉诸众生</a><br><a name="0138c29" id="0138c29">　　见者令慕佛菩提　　　发心愿证无师智</span><br><a name="0139a01" id="0139a01">　　造立如来大悲像　　　众相庄严处莲座</a><br><a name="0139a02" id="0139a02">　　常叹最胜佛功德　　　是故此光名作爱</a><br><a name="0139a03" id="0139a03">　　放大光明名忻乐　　　此光能觉诸众生</a><br><a name="0139a04" id="0139a04">　　令其心乐于诸佛　　　及以乐法乐众僧</a><br><a name="0139a05" id="0139a05">　　若常心乐于诸佛　　　及以乐法乐众僧</a><br><a name="0139a06" id="0139a06">　　则在如来圣会中　　　逮成无生深法忍</a><br><a name="0139a07" id="0139a07">　　开悟众生无有量　　　普使念佛法僧宝</a><br><a name="0139a08" id="0139a08">　　及示发心功德行　　　是故此光名忻乐</a><br><a name="0139a09" id="0139a09">　　放大光明名福聚　　　此光能觉诸众生</a><br><a name="0139a10" id="0139a10">　　令其修习种种施　　　以此愿求无上道</a><br><a name="0139a11" id="0139a11">　　设大施会无遮限　　　诸来乞者皆满足</a><br><a name="0139a12" id="0139a12">　　不令其心有所乏　　　是故此光名福聚</a><br><a name="0139a13" id="0139a13">　　放大光明名具智　　　此光能觉诸众生</a><br><a name="0139a14" id="0139a14">　　于一法门了多法　　　于多法门刹那解</a><br><a name="0139a15" id="0139a15">　　为诸众生分别说　　　决定了知真实义</a><br><a name="0139a16" id="0139a16">　　善能广说无损减　　　是故此光名具智</a><br><a name="0139a17" id="0139a17">　　放大光明名惠灯　　　此光能觉诸众生</a><br><a name="0139a18" id="0139a18">　　令知众生性空寂　　　一切诸法无所有</a><br><a name="0139a19" id="0139a19">　　法无主宰本来空　　　如幻阳焰水中月</a><br><a name="0139a20" id="0139a20">　　亦如梦境及影像　　　是故此光名惠灯</a><br><a name="0139a21" id="0139a21">　　放大光名法自在　　　此光能觉诸众生</a><br><a name="0139a22" id="0139a22">　　令得无尽陀罗尼　　　悉持一切如来藏</a><br><a name="0139a23" id="0139a23">　　恭敬供养持法者　　　给侍守护如诸仙</a><br><a name="0139a24" id="0139a24">　　以种种法施众生　　　是故光名法自在</a><br><a name="0139a25" id="0139a25">　　放大光明名具舍　　　此光觉悟悭众生</a><br><a name="0139a26" id="0139a26">　　令知财富悉无常　　　乐行惠施而无吝</a><br><a name="0139a27" id="0139a27">　　善能调伏彼悭者　　　了财如梦如浮云</a><br><a name="0139a28" id="0139a28">　　增长惠施清净心　　　是故此光名具舍</a><br><a name="0139a29" id="0139a29">　　放大光明名除热　　　此光能觉毁禁者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320138c.htm'><img src='up.gif' border=0></a>
<a href='T320139b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>