<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670B 那先比丘经 0718c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670B 那先比丘经</font> <font face='Arial'>(卷3)</font> <font face='Arial'>T32, p0718c</h2></font><hr>
<span class='old'>
</a><a name="0718b28" id="0718b28">先言人神者主觉。智者晓道。自然者虚空无</a><a name="0718b29" id="0718b29">有人。王复问那先言。得人何等为得人者。眼</span><a name="0718c01" id="0718c01">视色耳听声鼻闻香口知味身知粗软意知善</a><a name="0718c02" id="0718c02">恶之事。何所为得人者。那先问王。如令人能</a><a name="0718c03" id="0718c03">目自视。脱瞳子去之视宁广远不。裂大其耳</a><a name="0718c04" id="0718c04">听声宁广远不。决鼻令大。其闻香宁多不。开</a><a name="0718c05" id="0718c05">口令大。知味宁多不。剥割肌肤。宁令信知粗</a><a name="0718c06" id="0718c06">软不。拔去其志。盛念宁多不。王言不也。那先</a><a name="0718c07" id="0718c07">言佛在所作甚难。佛所如甚妙。王复问那先。</a><a name="0718c08" id="0718c08">所作何等甚难何等甚妙。那先言佛言能知</a><a name="0718c09" id="0718c09">人腹中。目所见事悉能解之。能解目事能解</a><a name="0718c10" id="0718c10">耳事能解鼻事能解口事能解身事能解败事</a><a name="0718c11" id="0718c11">能解疑事能解所念事能解神事。那先言人取</a><a name="0718c12" id="0718c12">海水含之。宁能别知口中水是泉水是某流水</a><a name="0718c13" id="0718c13">是某河水。王言众水皆合为一。难各别知。那</a><a name="0718c14" id="0718c14">先言佛所作为难皆能别知是诸水味。今海</a><a name="0718c15" id="0718c15">水见目前之事。王尚不能别知今人神不见</a><a name="0718c16" id="0718c16">人身中有六事不可见。那先言是故佛解之</a><a name="0718c17" id="0718c17">从心念至目所见。从心念至耳所听。从心念</a><a name="0718c18" id="0718c18">至鼻所嗅。从心念至口知味。从心念至身知</a><a name="0718c19" id="0718c19">苦乐寒温粗坚。从心念有所向。佛悉知分别</a><a name="0718c20" id="0718c20">解之。王言善哉。那先言夜已半我欲去。王即</a><a name="0718c21" id="0718c21">敕傍臣取四端[<a href='javascript:showpic("images/057087.gif")'>叠*毛</a>]布揾。置麻油中持以为炬。</a><a name="0718c22" id="0718c22">当送那先归。恭事那先如事我身。傍臣皆言</a><a name="0718c23" id="0718c23">受教。王言得师如那先作。弟子如我。可得道</a><a name="0718c24" id="0718c24">疾。王诸所问那先辄事事答之。王大欢喜。王</a><a name="0718c25" id="0718c25">即出中藏好衣直十万已上那先。王语那先。</a><a name="0718c26" id="0718c26">从今已去愿那先日与八百沙门。共于宫中</a><a name="0718c27" id="0718c27">饭食及欲所得。皆从王取之。那先报王我为</a><a name="0718c28" id="0718c28">道人略无所欲。王言那先当自护。亦当护我</a><a name="0718c29" id="0718c29">身。那先言何等当自护及护王身。王报言恐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320718b.htm'><img src='up.gif' border=0></a>
<a href='T320719a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>