<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1680 一百五十赞佛颂 0760a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1680 一百五十赞佛颂</font> <font face='Arial'>(卷1)</font> <font face='Arial'>T32, p0760a</h2></font><hr>
<span class='old'>
</a><br><a name="0759c28" id="0759c28">　　尊居寂静乐　　　处浊为群生</a><br><a name="0759c29" id="0759c29">　　永劫久精勤　　　慈心为一切</span><br><a name="0760a01" id="0760a01">　　从真还利俗　　　由悲所引生</a><br><a name="0760a02" id="0760a02">　　如咒出潜龙　　　兴云注甘雨</a><br><a name="0760a03" id="0760a03">　　恒居胜定位　　　等观以怨亲</a><br><a name="0760a04" id="0760a04">　　凶倡聒人　　　投身归圣德</a><br><a name="0760a05" id="0760a05">　　神通师子吼　　　宣言三界尊</a><br><a name="0760a06" id="0760a06">　　久已厌名闻　　　由悲自称赞</a><br><a name="0760a07" id="0760a07">　　常修利他行　　　曾无自利心</a><br><a name="0760a08" id="0760a08">　　慈念遍众生　　　于己偏无爱</a><br><a name="0760a09" id="0760a09">　　悲愿无边际　　　逐器化群生</a><br><a name="0760a10" id="0760a10">　　随处皆饶益　　　犹如散祭食</a><br><a name="0760a11" id="0760a11">　　深心念一切　　　恒不舍须臾</a><br><a name="0760a12" id="0760a12">　　利彼反遭辱　　　由咎非佛作</a><br><a name="0760a13" id="0760a13">　　慈音演妙义　　　诚谛非虚说</a><br><a name="0760a14" id="0760a14">　　广略任机缘　　　半满随时转</a><br><a name="0760a15" id="0760a15">　　若闻尊演说　　　孰不叹希奇</a><br><a name="0760a16" id="0760a16">　　纵令怀恶心　　　有智咸归信</a><br><a name="0760a17" id="0760a17">　　义词恒善巧　　　或复出粗言</a><br><a name="0760a18" id="0760a18">　　利益悉不虚　　　故并成真妙</a><br><a name="0760a19" id="0760a19">　　柔软及粗犷　　　随事化众生</a><br><a name="0760a20" id="0760a20">　　圣智无碍心　　　一味皆平等</a><br><a name="0760a21" id="0760a21">　　胜哉无垢业　　　善巧喻良工</a><br><a name="0760a22" id="0760a22">　　成此微妙身　　　演斯珍宝句</a><br><a name="0760a23" id="0760a23">　　睹者皆欢喜　　　闻说并心开</a><br><a name="0760a24" id="0760a24">　　美颜宣妙词　　　如月流甘露</a><br><a name="0760a25" id="0760a25">　　慈云洒法雨　　　能清染欲尘</a><br><a name="0760a26" id="0760a26">　　如彼金翅王　　　吞灭诸龙毒</a><br><a name="0760a27" id="0760a27">　　能殄无明　　　喻如千日光</a><br><a name="0760a28" id="0760a28">　　摧碎我慢山　　　譬犹天帝杵</a><br><a name="0760a29" id="0760a29">　　现证非虚谬　　　静虑除乱心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320759c.htm'><img src='up.gif' border=0></a>
<a href='T320760b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>