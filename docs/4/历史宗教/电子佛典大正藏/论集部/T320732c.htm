<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0732c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷7)</font> <font face='Arial'>T32, p0732c</h2></font><hr>
<span class='old'>
</a><a name="0732b28" id="0732b28">门。来诣王前。亲近恭敬。唯愿大王。施我二</a><a name="0732b29" id="0732b29">眼。王即语曰。大婆罗门。汝诚要者。当自取</span><a name="0732c01" id="0732c01">之。我于己目。无少吝惜。时彼帝释。知其施</a><a name="0732c02" id="0732c02">行。真实不虚。隐婆罗门。现自色相。心生欢</a><a name="0732c03" id="0732c03">喜。赞言善哉。大王今者大悲坚固。愿力决</a><a name="0732c04" id="0732c04">定。利益有情。心不倾动。在在处处。一切众</a><a name="0732c05" id="0732c05">生。闻王名字。得大吉祥。不久当证最上菩</a><a name="0732c06" id="0732c06">提。如是施者。能施之人。及所施物。或广或</a><a name="0732c07" id="0732c07">少。无不清净。是人当得念处正勤。神足根力。</a><a name="0732c08" id="0732c08">诸功德法。于菩提道。不复退转。则为清净最</a><a name="0732c09" id="0732c09">上福田。能长一切众生善根。是大丈夫。则为</a><a name="0732c10" id="0732c10">父母亲属朋友。作归依处。如好舍宅。能障风</a><a name="0732c11" id="0732c11">雨寒热诸虫。得安隐住。能于无数沙门婆罗</a><a name="0732c12" id="0732c12">门等。大众之中。善宣论议。额貌熙怡。身心</a><a name="0732c13" id="0732c13">勇锐。以决定慧。伏诸异见。譬如雪山大力</a><a name="0732c14" id="0732c14">香象。摧彼怨敌。心无所畏。犹如宗师。教诏徒</a><a name="0732c15" id="0732c15">众。不舍是辈。如母念子。当知是人。如清凉</a><a name="0732c16" id="0732c16">池。能济一切诸渴乏者。如奇妙华。人所爱乐。</a><a name="0732c17" id="0732c17">随开发处。而为庄严。如彼医师。善治众病。随</a><a name="0732c18" id="0732c18">所至方。能施安乐。如持咒者。能除蛇螫。彼则</a><a name="0732c19" id="0732c19">善灭贪恚痴毒。见诸众生。贫无福慧。长劫没</a><a name="0732c20" id="0732c20">溺生死淤泥。令修相应真实善法。渐次引至</a><a name="0732c21" id="0732c21">功德宝山。如旃檀林。香风远飘。随所闻者。无</a><a name="0732c22" id="0732c22">不悦意。是人美名。亦复如此。于一切处。咸得</a><a name="0732c23" id="0732c23">钦奉。如王都城。安隐无畏。一切人民。依附而</a><a name="0732c24" id="0732c24">住。是人行施。众所亲近。如秋满月。光明清</a><a name="0732c25" id="0732c25">净。一切世间。共所瞻仰。乐行施者。亦复如</a><a name="0732c26" id="0732c26">是。如牟尼尊。诸根寂诤。说解脱法。欢喜布</a><a name="0732c27" id="0732c27">施。广大圆满。相续无懈。是名布施正念解脱</a><a name="0732c28" id="0732c28">清净。又彼施者。见有人来。从己求索。当起迎</a><a name="0732c29" id="0732c29">劳。先意问讯。奉众香水。以净其手。然后如法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320732b.htm'><img src='up.gif' border=0></a>
<a href='T320733a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>