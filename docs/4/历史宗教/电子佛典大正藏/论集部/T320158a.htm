<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1640 提婆菩萨释楞伽经中外道小乘涅槃论 0158a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1640 提婆菩萨释楞伽经中外道小乘涅槃论</font> <font face='Arial'>(卷1)</font> <font face='Arial'>T32, p0158a</h2></font><hr>
<span class='old'>
</a><a name="0157c28" id="0157c28">虚空是头。地是身。水是尿。山是粪。一切众生</a><a name="0157c29" id="0157c29">是腹中虫。风是命。火是暖。罪福是业。是八</span><a name="0158a01" id="0158a01">种是摩醯首罗身。自在天是生灭因。一切从</a><a name="0158a02" id="0158a02">自在天生。从自在天灭。名为涅槃。是故摩醯</a><a name="0158a03" id="0158a03">首罗论师说。自在天常生一切物。是涅槃因</a><a name="0158a04" id="0158a04"><p>问曰。何等外道说一切物自然而生名涅槃。</a><a name="0158a05" id="0158a05">答曰。第十六外道无因论师作如是说。无因</a><a name="0158a06" id="0158a06">无缘生一切物。无染因无净因。我论中说。如</a><a name="0158a07" id="0158a07">棘刺针无人作。孔雀等种种画色皆无人作。</a><a name="0158a08" id="0158a08">自然而有不从因生名为涅槃。是故无因论</a><a name="0158a09" id="0158a09">师说。自然是常生一切物。是涅槃因</a><a name="0158a10" id="0158a10"><p>问曰。何等外道说诸物皆是时作名涅槃</a><a name="0158a11" id="0158a11"><p>答曰。第十七外道时散论师作如是说时熟</a><a name="0158a12" id="0158a12">一切大。时作一切物。时散一切物。是故我论</a><a name="0158a13" id="0158a13">中说。如被百箭射时不到不死。时到则小草</a><a name="0158a14" id="0158a14">触即死。一切物时生。一切物时熟。一切物时</a><a name="0158a15" id="0158a15">灭。时不可过。是故时论师说。时是常生一</a><a name="0158a16" id="0158a16">切物。名涅槃因</a><a name="0158a17" id="0158a17"><p>问曰。何等外道说见有物名涅槃</a><a name="0158a18" id="0158a18"><p>答曰。第十八外道服水论师作如是说。水是</a><a name="0158a19" id="0158a19">万物根本。水能生天地。生有命无命一切物。</a><a name="0158a20" id="0158a20">下至阿鼻地狱上至阿迦尼吒天。皆水为主。</a><a name="0158a21" id="0158a21">水能生物。水能坏物。名为涅槃。是故外道服</a><a name="0158a22" id="0158a22">水论师说。水是常名涅槃因</a><a name="0158a23" id="0158a23"><p>问曰。何等外道说见无物名涅槃因。答曰。第</a><a name="0158a24" id="0158a24">十九外道口力论师说。虚空是万物因。最初</a><a name="0158a25" id="0158a25">生虚空。从虚空生风。从风生火。从火生暖。</a><a name="0158a26" id="0158a26">暖生水。水即冻凌坚作地。从地生种种药草。</a><a name="0158a27" id="0158a27">从种种药草生五谷。从五谷生命。是故我论</a><a name="0158a28" id="0158a28">中说。命者是食后时还没。虚空名涅槃。是故</a><a name="0158a29" id="0158a29">外道口力论师说。虚空是常。名涅槃因<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320157c.htm'><img src='up.gif' border=0></a>
<a href='T320158b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>