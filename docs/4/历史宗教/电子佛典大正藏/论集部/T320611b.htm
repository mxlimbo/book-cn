<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0611b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷2)</font> 释摩诃衍论序 <font face='Arial'>T32, p0611b</h2></font><hr>
<span class='old'>
</a><a name="0611a28" id="0611a28">义故名为总相。佛告观自在菩萨言。所</a><a name="0611a29" id="0611a29">言通达总相识者。即是阿梨耶识。此识有碍</span><a name="0611b01" id="0611b01">事及非碍事。具一切法备一切法。譬如大</a><a name="0611b02" id="0611b02">海为水波等作总相名。以此义故名为总</a><a name="0611b03" id="0611b03">相故。三者立末那识总摄诸识。所谓以末</a><a name="0611b04" id="0611b04">那识具足十一种义无所不摄故。显了契</a><a name="0611b05" id="0611b05">经中作如是说。种种心识虽有无量。唯末</a><a name="0611b06" id="0611b06">那转无有余法。所以者何。是末那识具足</a><a name="0611b07" id="0611b07">十一义。无所不作故。四者立一意识总摄</a><a name="0611b08" id="0611b08">诸识。所谓以意识有七种转变自在。随能</a><a name="0611b09" id="0611b09">作其事故。七化契经中作如是说。譬如</a><a name="0611b10" id="0611b10">幻师唯是一人。以幻术力变化七人。愚人</a><a name="0611b11" id="0611b11">见之谓有七人。而智者见唯有一人无余</a><a name="0611b12" id="0611b12">七人。意识幻师亦复如是。唯是一识能作七</a><a name="0611b13" id="0611b13">事。凡夫见之谓有七事。而觉者见唯有意</a><a name="0611b14" id="0611b14">识无余七事故。是名建立同一种识四种</a><a name="0611b15" id="0611b15">契经。二者立二种识总摄诸识。云何为二。</a><a name="0611b16" id="0611b16">一者阿梨耶识。二者意识。阿梨耶识者。总举</a><a name="0611b17" id="0611b17">业转现三识故。意识者。总举七种转识故。</a><a name="0611b18" id="0611b18">楞伽契经中作如是说。大慧广说有八种</a><a name="0611b19" id="0611b19">识。略说有二种。何等为二。一者了别识。二</a><a name="0611b20" id="0611b20">者分别事识。乃至广说故。三者立三种识总</a><a name="0611b21" id="0611b21">摄诸识。云何为三。一者阿梨耶识。二者末</a><a name="0611b22" id="0611b22">那识。三者意识。阿梨耶识者。总举三相识</a><a name="0611b23" id="0611b23">故。末那识者。直意根故。意识者。总举六种</a><a name="0611b24" id="0611b24">转识故。慈云契经中作如是说。复次敬首</a><a name="0611b25" id="0611b25">广说有十种识。总说有三种识。何者为三。</a><a name="0611b26" id="0611b26">一者细相性识。二者根相性识。三者分离相</a><a name="0611b27" id="0611b27">性识。乃至广说故。四者立四种识总摄诸</a><a name="0611b28" id="0611b28">识。云何为四。谓前三中加一心识故。无相</a><a name="0611b29" id="0611b29">契经中作如是说。识法虽无量不出四种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320611a.htm'><img src='up.gif' border=0></a>
<a href='T320611c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>