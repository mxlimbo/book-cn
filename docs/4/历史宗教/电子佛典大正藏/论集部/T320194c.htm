<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0194c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷5)</font> 天非天斗战品第十八 <font face='Arial'>T32, p0194c</h2></font><hr>
<span class='old'>
</a><a name="0194b28" id="0194b28">四军之所围绕。同往战所。时四天王。亦有四</a><a name="0194b29" id="0194b29">军之所围绕。同往战所。日月天子。亦有四军</span><a name="0194c01" id="0194c01">之所围绕。同往战所。如是诸天并前车将军。</a><a name="0194c02" id="0194c02">于是处所。与修罗起大斗战。其象军者。与象</a><a name="0194c03" id="0194c03">军斗。车马步军。例皆如是。若斗战时。其先</a><a name="0194c04" id="0194c04">来者。必自前退。是事法然。如是事者。佛世尊</a><a name="0194c05" id="0194c05">说。比丘。往昔诸天共攻修罗。正斗战时。两</a><a name="0194c06" id="0194c06">军交刃。诸天军胜。修罗退散。比丘。修罗退</a><a name="0194c07" id="0194c07">时。面向南走。还其本住。诸天逐退。比丘。尔</a><a name="0194c08" id="0194c08">时修罗作是思惟。诸天大胜。我等退散。诸天</a><a name="0194c09" id="0194c09">逐退必急。我军尚可须更决战。第二战时。诸</a><a name="0194c10" id="0194c10">天大胜。修罗又退。是时修罗面向南走。还</a><a name="0194c11" id="0194c11">其本住。诸天逐退。比丘是时。修罗更复思惟。</a><a name="0194c12" id="0194c12">诸天大胜。我等退散。诸天逐退必急。我今军</a><a name="0194c13" id="0194c13">众未尽。必须更决。比丘。第三战时。诸天又</a><a name="0194c14" id="0194c14">胜。修罗退散。还至本城。闭门而住。比丘。是</a><a name="0194c15" id="0194c15">时修罗更复思惟。我已入城。诸天虽来。不能</a><a name="0194c16" id="0194c16">攻我。比丘。诸天亦作是念。诸阿修罗既入其</a><a name="0194c17" id="0194c17">城。不可复攻。是时诸天周匝围绕。令其境界</a><a name="0194c18" id="0194c18">止在城内。诸天遂得食修罗须陀之味。据其</a><a name="0194c19" id="0194c19">平地。及诸园林。并其国邑诸童女等。悉皆</a><a name="0194c20" id="0194c20">系录。取其财宝。男女户口。收缚无遗。若诸</a><a name="0194c21" id="0194c21">天作意。欲入彼城。我与修罗。同共饮食。既为</a><a name="0194c22" id="0194c22">亲戚。应往讯觐随意往返。饮食言谈。既入城</a><a name="0194c23" id="0194c23">已。若作不相应心。以是心故。自然还出。云</a><a name="0194c24" id="0194c24">何如是。此城是阿修罗无畏处故。诸天如意。</a><a name="0194c25" id="0194c25">住此国土。修罗童女既被缚录。若欲去时。将</a><a name="0194c26" id="0194c26">还天上。时诸修罗裹须陀味。往赎家口。入诸</a><a name="0194c27" id="0194c27">天城。处处访问。若见眷属。与诸天等。论价贵</a><a name="0194c28" id="0194c28">贱。若赎得相随还本。若诸天退败。被执缚时。</a><a name="0194c29" id="0194c29">亦复如是。忉利天上善见大城。释提桓因之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320194b.htm'><img src='up.gif' border=0></a>
<a href='T320195a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>