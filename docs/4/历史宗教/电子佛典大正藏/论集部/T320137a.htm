<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1636 大乘集菩萨学论 0137a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1636 大乘集菩萨学论</font> <font face='Arial'>(卷23)</font> 念三宝品第十八 <font face='Arial'>T32, p0137a</h2></font><hr>
<span class='old'>
</a><br><a name="0136c28" id="0136c28">　　尽现行此事　　　饶益诸群生</a><br><a name="0136c29" id="0136c29">　　世间众道法　　　悉于中出家</span><br><a name="0137a01" id="0137a01">　　因以解人惑　　　而不堕邪见</a><br><a name="0137a02" id="0137a02">　　或作日月天　　　梵王世界主</a><br><a name="0137a03" id="0137a03">　　或时作地水　　　或复作风火</a><br><a name="0137a04" id="0137a04">　　劫中有疾疫　　　现作诸药草</a><br><a name="0137a05" id="0137a05">　　若有服之者　　　除病消众毒</a><br><a name="0137a06" id="0137a06">　　劫中有饥馑　　　现身作饮食</a><br><a name="0137a07" id="0137a07">　　先救彼饥渴　　　却以法语人</a><br><a name="0137a08" id="0137a08">　　劫中有刀兵　　　为之起慈悲</a><br><a name="0137a09" id="0137a09">　　化彼诸众生　　　令住无诤地</a><br><a name="0137a10" id="0137a10">　　若有大战阵　　　立之以等力</a><br><a name="0137a11" id="0137a11">　　菩萨现威势　　　降伏使和安</a><br><a name="0137a12" id="0137a12">　　一切国土中　　　诸有地狱处</a><br><a name="0137a13" id="0137a13">　　辄往到于彼　　　免济其苦恼</a><br><a name="0137a14" id="0137a14">　　一切国土中　　　畜生相食啖</a><br><a name="0137a15" id="0137a15">　　皆现生于彼　　　为之作利益</a><br><a name="0137a16" id="0137a16">　　示受于五欲　　　亦复现行禅</a><br><a name="0137a17" id="0137a17">　　令魔心愦乱　　　不能得其便</a><br><a name="0137a18" id="0137a18">　　火中生莲花　　　是可谓希有</a><br><a name="0137a19" id="0137a19">　　在欲而行禅　　　希有亦如是</a><br><a name="0137a20" id="0137a20">　　或现作淫女　　　引诸好色者</a><br><a name="0137a21" id="0137a21">　　先以欲钩牵　　　后令入佛智</a><br><a name="0137a22" id="0137a22">　　或为邑中主　　　或作商人导</a><br><a name="0137a23" id="0137a23">　　国师及大臣　　　以祐利众生</a><br><a name="0137a24" id="0137a24">　　诸有贫穷者　　　现作无尽藏</a><br><a name="0137a25" id="0137a25">　　因以劝导之　　　令发菩提心</a><br><a name="0137a26" id="0137a26">　　我心憍慢者　　　为现大力士</a><br><a name="0137a27" id="0137a27">　　消伏诸贡高　　　令住无上道</a><br><a name="0137a28" id="0137a28">　　其有恐惧众　　　居前而安慰</a><br><a name="0137a29" id="0137a29">　　先以施无畏　　　后令发道心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320136c.htm'><img src='up.gif' border=0></a>
<a href='T320137b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>