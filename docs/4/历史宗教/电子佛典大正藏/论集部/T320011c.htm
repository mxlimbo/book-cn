<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1630 因明入正理论 0011c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1630 因明入正理论</font> <font face='Arial'>(卷1)</font> <font face='Arial'>T32, p0011c</h2></font><hr>
<span class='old'>
</a><a name="0011b28" id="0011b28">所闻。比量相违者。如说瓶等是常。自教相</a><a name="0011b29" id="0011b29">违者。如胜论师立声为常。世间相违者。如</span><a name="0011c01" id="0011c01">说怀兔非月有故。又如说言人顶骨净。众</a><a name="0011c02" id="0011c02">生分故。犹如螺贝。自语相违者。如言我母</a><a name="0011c03" id="0011c03">是其石女。能别不极成者。如佛弟子对数论</a><a name="0011c04" id="0011c04">师立声灭坏。所别不极成者。如数论师对</a><a name="0011c05" id="0011c05">佛弟子说我是思。俱不极成者。如胜论师</a><a name="0011c06" id="0011c06">对佛弟子立我以为和合因缘。相符极成</a><a name="0011c07" id="0011c07">者。如说声是所闻。如是多言。是遣诸法自</a><a name="0011c08" id="0011c08">相门故。不容成故。立无果故。名似立宗过</a><a name="0011c09" id="0011c09">已说似宗。当说似因。不成不定及与相违。</a><a name="0011c10" id="0011c10">是名似因</a><a name="0011c11" id="0011c11"><p>不成有四。一两俱不成。二随一不成。三犹豫</a><a name="0011c12" id="0011c12">不成。四所依不成。如成立声为无常等若</a><a name="0011c13" id="0011c13">言是眼所见性故。两俱不成。所作性故对</a><a name="0011c14" id="0011c14">声显论。随一不成。于雾等性起疑惑时。为</a><a name="0011c15" id="0011c15">成大种和合火有而有所说。犹豫不成。虚</a><a name="0011c16" id="0011c16">空实有。德所依故。对无空论所依不成</a><a name="0011c17" id="0011c17"><p>不定有六。一共。二不共。三同品一分转异品</a><a name="0011c18" id="0011c18">遍转。四异品一分转同品遍转。五俱品一分</a><a name="0011c19" id="0011c19">转。六相违决定。此中共者。如言声常所量</a><a name="0011c20" id="0011c20">性故。常无常品皆共此因。是故不定。为如</a><a name="0011c21" id="0011c21">瓶等所量性故声是无常。为如空等所量</a><a name="0011c22" id="0011c22">性故声是其常。言不共者。如说声常。所闻</a><a name="0011c23" id="0011c23">性故。常无常品皆离此因。常无常外余非有</a><a name="0011c24" id="0011c24">故。是犹豫因。此所闻性其犹何等。同品一分</a><a name="0011c25" id="0011c25">转异品遍转者。如说声非勤勇无间所发</a><a name="0011c26" id="0011c26">无常性故。此中非勤勇无间所发宗。以电空</a><a name="0011c27" id="0011c27">等为其同品。此无常性于电等有。于空等</a><a name="0011c28" id="0011c28">无。非勤勇无间所发宗。以瓶等为异品。于</a><a name="0011c29" id="0011c29">彼遍有。此因以电瓶等为同法故。亦是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320011b.htm'><img src='up.gif' border=0></a>
<a href='T320012a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>