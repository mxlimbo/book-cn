<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0297c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷8)</font> 三报业品第一百四 <font face='Arial'>T32, p0297c</h2></font><hr>
<span class='old'>
</a><a name="0297b28" id="0297b28">现报。此世造业次来世受。是名生报。此世</a><a name="0297b29" id="0297b29">造业过次世受。是名后报。以过次世故</span><a name="0297c01" id="0297c01">名为后。问曰。中阴报业在何处受。答曰。二</a><a name="0297c02" id="0297c02">处受。次第中阴业在生报处受。以生有差</a><a name="0297c03" id="0297c03">别名中阴故余中阴业。在后报处受。问曰。</a><a name="0297c04" id="0297c04">是三种业为报定耶。世定耶。答曰。有人言</a><a name="0297c05" id="0297c05">报定。现报业必现受报。余二亦尔。虽有此</a><a name="0297c06" id="0297c06">言。是义不然。所以者何。若尔者。非但五逆</a><a name="0297c07" id="0297c07">名为定报。而六足阿毗昙说五逆是定报。又</a><a name="0297c08" id="0297c08">盐两经中亦说不定。有业应受地狱果报。</a><a name="0297c09" id="0297c09">是人修身戒心慧故能现受报。是故此三种</a><a name="0297c10" id="0297c10">业应当世定。现报业不必现受。若受则应</a><a name="0297c11" id="0297c11">现受非余处。余二亦如是。问曰。何等业能</a><a name="0297c12" id="0297c12">受现报。答曰。有人言。利疾业受现报。如于</a><a name="0297c13" id="0297c13">佛诸圣人及父母等起善恶业。是则现报。若</a><a name="0297c14" id="0297c14">业不利而重。是则生报。如五逆等亦利亦</a><a name="0297c15" id="0297c15">重则受后报。如转轮王业若菩萨业。又有人</a><a name="0297c16" id="0297c16">言。是三种业随愿得报。若业愿今世受。</a><a name="0297c17" id="0297c17">是即现受。如末利夫人以自食分施佛。愿</a><a name="0297c18" id="0297c18">现世为王夫人。余二业亦如是。又随业</a><a name="0297c19" id="0297c19">熟则先受。问曰。过去业云何名熟。答曰。具</a><a name="0297c20" id="0297c20">足重相是名为熟。问曰。颇有一念起业次</a><a name="0297c21" id="0297c21">念受报耶。答曰无也。渐次当受。如种渐次</a><a name="0297c22" id="0297c22">生牙。业法如是。问曰。若处胎中及睡眠</a><a name="0297c23" id="0297c23">狂乱等人能集业不。答曰。此等有思则能集</a><a name="0297c24" id="0297c24">业。但不具足。问曰。若离此地欲能起此地</a><a name="0297c25" id="0297c25">业不。答曰。有我心人皆集此业。若离我</a><a name="0297c26" id="0297c26">心则不复集。问曰。阿罗汉亦礼敬修福等。</a><a name="0297c27" id="0297c27">此业何故不集耶。答曰。以众生心故诸业</a><a name="0297c28" id="0297c28">则集。阿罗汉无我心故。诸业不集。又阿罗</a><a name="0297c29" id="0297c29">汉心无漏。无漏心者不集诸业。又经中说。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320297b.htm'><img src='up.gif' border=0></a>
<a href='T320298a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>