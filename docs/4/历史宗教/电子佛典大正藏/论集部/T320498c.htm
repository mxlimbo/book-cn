<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1656 宝行王正论 0498c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1656 宝行王正论</font> <font face='Arial'>(卷1)</font> 菩提资粮品第三 <font face='Arial'>T32, p0498c</h2></font><hr>
<span class='old'>
</a><br><a name="0498b28" id="0498b28">　　坐宝莲花上　　　好色微妙画</a><br><a name="0498b29" id="0498b29">　　一切金宝种　　　汝应造佛像</span><br><a name="0498c01" id="0498c01">　　正法及圣众　　　以命色事护</a><br><a name="0498c02" id="0498c02">　　金宝网伞盖　　　奉献覆支提</a><br><a name="0498c03" id="0498c03">　　金银众宝花　　　珊瑚琉璃珠</a><br><a name="0498c04" id="0498c04">　　帝释青大青　　　金刚贡支提</a><br><a name="0498c05" id="0498c05">　　能说正法人　　　以四事供养</a><br><a name="0498c06" id="0498c06">　　六和敬等法　　　常应勤修行</a><br><a name="0498c07" id="0498c07">　　于尊恭敬听　　　勤事而侍护</a><br><a name="0498c08" id="0498c08">　　菩萨必应行　　　亡后亦供养</a><br><a name="0498c09" id="0498c09">　　于天外道众　　　不应亲事礼</a><br><a name="0498c10" id="0498c10">　　因无知邪信　　　莫事恶知识</a><br><a name="0498c11" id="0498c11">　　佛阿含及论　　　书写读诵施</a><br><a name="0498c12" id="0498c12">　　亦惠纸笔墨　　　汝应修此福</a><br><a name="0498c13" id="0498c13">　　于国起学堂　　　雇师供学士</a><br><a name="0498c14" id="0498c14">　　兴建永基业　　　汝行为长慧</a><br><a name="0498c15" id="0498c15">　　解医巧历数　　　皆为立田畴</a><br><a name="0498c16" id="0498c16">　　润老小病苦　　　于国有济益</a><br><a name="0498c17" id="0498c17">　　起诸道伽蓝　　　园塘湖亭屋</a><br><a name="0498c18" id="0498c18">　　于中给生具　　　草蓐饮食薪</a><br><a name="0498c19" id="0498c19">　　于小大国土　　　应起寺亭馆</a><br><a name="0498c20" id="0498c20">　　远路乏水浆　　　造井池施饮</a><br><a name="0498c21" id="0498c21">　　病苦无依贫　　　下姓怖畏等</a><br><a name="0498c22" id="0498c22">　　依慈悲摄受　　　勤心安立彼</a><br><a name="0498c23" id="0498c23">　　随时新饮食　　　果菜及新谷</a><br><a name="0498c24" id="0498c24">　　大众及须者　　　未施莫先用</a><br><a name="0498c25" id="0498c25">　　屣伞瓶钩镊　　　针綖及扇等</a><br><a name="0498c26" id="0498c26">　　荃提寝息具　　　应施寺亭馆</a><br><a name="0498c27" id="0498c27">　　三果及三辛　　　蜜糖酥眼药</a><br><a name="0498c28" id="0498c28">　　恒应安息省　　　书咒及药方</a><br><a name="0498c29" id="0498c29">　　涂首身药油　　　澡盘灯糗果<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320498b.htm'><img src='up.gif' border=0></a>
<a href='T320499a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>