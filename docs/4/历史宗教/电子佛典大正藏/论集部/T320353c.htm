<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0353c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷14)</font> 道谛聚定论中定因品第一百五十五 <font face='Arial'>T32, p0353c</h2></font><hr>
<span class='old'>
</a><a name="0353b28" id="0353b28">养是诸佛等善人所弃。如佛说。我不近利</a><a name="0353b29" id="0353b29">养。利养勿近我。又此行者善法充足。故舍</span><a name="0353c01" id="0353c01">利养。如佛说。诸天尚不能得出乐离乐寂</a><a name="0353c02" id="0353c02">灭乐真智乐如我所得。故舍利养。又如舍</a><a name="0353c03" id="0353c03">利弗说。我善修无相。持空三昧观一切外</a><a name="0353c04" id="0353c04">万物。视之如涕唾。又行者不见受欲有厌</a><a name="0353c05" id="0353c05">足者。如饮碱水不能除渴。是故勤求智</a><a name="0353c06" id="0353c06">慧为足。又见多欲者。常发愿求多得少。</a><a name="0353c07" id="0353c07">故常有苦。又见乞求者人所轻贱。不加敬</a><a name="0353c08" id="0353c08">仰如少欲者。又出家多求非其所应。人与</a><a name="0353c09" id="0353c09">不取则是所宜。是故应行少欲知足。远离</a><a name="0353c10" id="0353c10">者。若于在家出家人中行身远离。于诸烦</a><a name="0353c11" id="0353c11">恼行心远离。是名远离。问曰。行者何故远</a><a name="0353c12" id="0353c12">离。答曰。诸出家人。虽未得道以远离为</a><a name="0353c13" id="0353c13">乐。诸白衣等处在女色愦闹之中。终无安</a><a name="0353c14" id="0353c14">乐。又若远离则心易寂灭。如水不扰自然</a><a name="0353c15" id="0353c15">澄清。故行远离。又此远离法为恒沙等诸</a><a name="0353c16" id="0353c16">佛所赞。何以知之。佛见比丘近聚落宴</a><a name="0353c17" id="0353c17">坐。心则不悦。又见比丘空处睡卧佛则心</a><a name="0353c18" id="0353c18">喜。所以者何。近聚宴坐多诸因缘散乱定</a><a name="0353c19" id="0353c19">心。令应得不得应证不证。空处睡卧虽</a><a name="0353c20" id="0353c20">小懈怠。若起求定则散心能摄。摄心能得</a><a name="0353c21" id="0353c21">解脱。又因取相故起贪等烦恼。空处无色</a><a name="0353c22" id="0353c22">等相烦恼易断。如火无薪则自然灭。又经</a><a name="0353c23" id="0353c23">中说。若比丘乐于众住乐杂言说。不离众</a><a name="0353c24" id="0353c24">故尚不能得爱缘解脱。何况能得不坏解</a><a name="0353c25" id="0353c25">脱。远离行者。必能俱证。又如灯离风则能</a><a name="0353c26" id="0353c26">明照。行者如是。远离行故能逮真智。精进</a><a name="0353c27" id="0353c27">者行者若行正勤。断不善法修集善法。是</a><a name="0353c28" id="0353c28">中勤行故名精进。如是则能得佛法利。所</a><a name="0353c29" id="0353c29">以者何。以集善法日日增长。如忧钵罗钵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320353b.htm'><img src='up.gif' border=0></a>
<a href='T320354a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>