<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670A 那先比丘经 0700a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670A 那先比丘经</font> <font face='Arial'>(卷2)</font> <font face='Arial'>T32, p0700a</h2></font><hr>
<span class='old'>
</a><a name="0699c28" id="0699c28">问王。造书师者为谁。王言造书师者名质。</a><a name="0699c29" id="0699c29">那先言。王宁曾见质不。王言。质已死久远未</span><a name="0700a01" id="0700a01">曾见。那先言。王未见质。何用知质为造书师。</a><a name="0700a02" id="0700a02">王言。持古时书字转相教告。用是故我知名</a><a name="0700a03" id="0700a03">为质。那先言。用是故我曹见佛经戒如见佛</a><a name="0700a04" id="0700a04">无异。佛所说经道甚深快人。知佛经戒以后</a><a name="0700a05" id="0700a05">便相效。用是故我知为有不能胜佛者。王复问。</a><a name="0700a06" id="0700a06">那先自见佛经道可久行之。那先言。佛所施教</a><a name="0700a07" id="0700a07">禁戒经甚快。当奉行之至老。王言善哉善哉</a><a name="0700a08" id="0700a08">王复问那先。人死已后身不随后世生耶。那</a><a name="0700a09" id="0700a09">先言。人死已后更受新身故身不随。那先言。</a><a name="0700a10" id="0700a10">譬若灯中炷更相然。故炷续在新炷更然。人</a><a name="0700a11" id="0700a11">身如是故身不行更受新身。那先问王。王小</a><a name="0700a12" id="0700a12">时从师学书读经不。王言然我续念之。那先</a><a name="0700a13" id="0700a13">问王。王所从师受经书师宁知本经书耶。王</a><a name="0700a14" id="0700a14">悉夺得其本经书。王言不也。师续自知本经</a><a name="0700a15" id="0700a15">书耳。那先言人身若此置故身更受新身。王</a><a name="0700a16" id="0700a16">言善哉善哉</a><a name="0700a17" id="0700a17"><p>王复问那先。审为有智无。那先言无有智。</a><a name="0700a18" id="0700a18">譬若人盗他人果蓏。盗者宁有过无。王言有</a><a name="0700a19" id="0700a19">过。那先言。初种树栽时上无有果何缘盗者</a><a name="0700a20" id="0700a20">当有过。王言。设不种栽何缘有果。是故盗者</a><a name="0700a21" id="0700a21">无状。那先言人亦如是用今世身作善恶。生</a><a name="0700a22" id="0700a22">于后世更受新身。王言人用是故身行作善</a><a name="0700a23" id="0700a23">恶所在。那先言。人诸所作善恶随人如影随</a><a name="0700a24" id="0700a24">身。人死但亡其身不亡其行。譬如然火夜书</a><a name="0700a25" id="0700a25">火灭其字续在火至复更成之。今世所作行</a><a name="0700a26" id="0700a26">后世成如受之如是。王言善哉善哉。王言。那</a><a name="0700a27" id="0700a27">先宁能分别指示善恶所在不耶。那先言。不</a><a name="0700a28" id="0700a28">可得知善恶所在。那先问王。树木未有果时。</a><a name="0700a29" id="0700a29">王宁能分别指示言某枝间有某果某枝间无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320699c.htm'><img src='up.gif' border=0></a>
<a href='T320700b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>