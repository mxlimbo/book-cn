<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670A 那先比丘经 0698a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670A 那先比丘经</font> <font face='Arial'>(卷1)</font> <font face='Arial'>T32, p0698a</h2></font><hr>
<span class='old'>
</a><a name="0697c28" id="0697c28">意。因知善恶知当所行。别知白黑思惟。以后</a><a name="0697c29" id="0697c29">便弃恶就善。那先言。譬如王有守门者。知王</span><a name="0698a01" id="0698a01">有所敬者。有所不敬者。知有不利王者。所</a><a name="0698a02" id="0698a02">敬利王者便内之。王所不敬者。不利王者。</a><a name="0698a03" id="0698a03">即不内。人持意若是。诸善者当内之。诸不</a><a name="0698a04" id="0698a04">善者不内。意制人善恶如是。那先说经言。</a><a name="0698a05" id="0698a05">人当自坚守其意。及身六爱欲持意甚坚。自</a><a name="0698a06" id="0698a06">当有度世时。王言。善哉善哉。王复问那先。何</a><a name="0698a07" id="0698a07">等为一其心者。那先言。诸善独有一心最第</a><a name="0698a08" id="0698a08">一。一其心者诸善皆随之。那先言。譬若楼陛</a><a name="0698a09" id="0698a09">当有所倚。诸善道者皆着一心。那先言。譬若</a><a name="0698a10" id="0698a10">王持四种兵行战斗。象兵马兵车兵步兵王</a><a name="0698a11" id="0698a11">行出诸兵。皆随引前后。佛经善事皆随一心</a><a name="0698a12" id="0698a12">如是。那先说经言。诸善一心为主。学道人众</a><a name="0698a13" id="0698a13">多皆当归一心。人身死生过去。如流水前后</a><a name="0698a14" id="0698a14">相从。王言善哉善哉</a><a name="0698a15" id="0698a15"><p>王复问那先。何等为智。那先言。前已对王说。</a><a name="0698a16" id="0698a16">是人智断诸疑明诸善。那先言。譬如持灯火</a><a name="0698a17" id="0698a17">入冥中室。便亡其冥自明。人智如是。那先言。</a><a name="0698a18" id="0698a18">譬若人持利刀截木。人以智截诸恶如是。那</a><a name="0698a19" id="0698a19">先言。人于世间智最为第一。度脱人生死之</a><a name="0698a20" id="0698a20">道。王言。善哉善哉。前后所说经种种智善也</a><a name="0698a21" id="0698a21"><p>王复问那先。佛经但为趣欲却诸恶事耶。那</a><a name="0698a22" id="0698a22">先言。然是所说种种诸善者。但欲却一切恶。</a><a name="0698a23" id="0698a23">那先言。譬若王发四种兵象马车步兵行战</a><a name="0698a24" id="0698a24">斗。初发行时意但欲攻敌耳。佛经说种种诸</a><a name="0698a25" id="0698a25">善。如是但欲共攻去诸恶耳。王言。善哉善哉。</a><a name="0698a26" id="0698a26">说经甚快也</a><a name="0698a27" id="0698a27"><p>王复问那先言。人心趣善恶道。续持身故神</a><a name="0698a28" id="0698a28">行生乎。更贸他神行生耶。那先言。亦非故身</a><a name="0698a29" id="0698a29">神。亦不离故身神。那先问王。王小时哺乳时。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320697c.htm'><img src='up.gif' border=0></a>
<a href='T320698b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>