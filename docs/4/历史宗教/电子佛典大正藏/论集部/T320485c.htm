<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1652 缘生论 0485c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1652 缘生论</font> <font face='Arial'>(卷1)</font> 缘生论序 <font face='Arial'>T32, p0485c</h2></font><hr>
<span class='old'>
</a><a name="0485b28" id="0485b28">名果。此等所有普遍世间。若我若众生若寿</a><a name="0485b29" id="0485b29">若生者。若丈夫若人若作者。是等为首。次</span><a name="0485c01" id="0485c01">第分别其唯虚诳。应当知之。彼云何生。唯是</a><a name="0485c02" id="0485c02">于空法还自生空法。谓自性空中假名烦恼</a><a name="0485c03" id="0485c03">业果。唯有别空假名。烦恼业果法生。此是其</a><a name="0485c04" id="0485c04">义</a><a name="0485c05" id="0485c05"><p class='lg'>　　藉缘生烦恼　　　藉缘亦生业</a><br><a name="0485c06" id="0485c06">　　藉缘亦生报　　　无一不有缘　</p></a><a name="0485c07" id="0485c07"><p>若有烦恼。则有种种无量种业。及种种业所</a><a name="0485c08" id="0485c08">生果报。彼皆共因共缘。应当知之。无有一处</a><a name="0485c09" id="0485c09">无因缘者</a><a name="0485c10" id="0485c10"><p>又为明彼义。今更说譬喻</a><a name="0485c11" id="0485c11"><p class='lg'>　　诵灯印镜音　　　日光种子酢</a><br><a name="0485c12" id="0485c12">　　众续不超到　　　智应观彼二　</p></a><a name="0485c13" id="0485c13"><p>如诵。有教诵者受诵者。所有教诵不到受诵。</a><a name="0485c14" id="0485c14">何以故。教诵者仍安住故。其教诵者亦不相</a><a name="0485c15" id="0485c15">续。何以故。自不生故。如灯次第生非是初灯。</a><a name="0485c16" id="0485c16">超到亦非第二。无因而生。如是印与像二种。</a><a name="0485c17" id="0485c17">面与镜二种。音与响二种。日与火二种。种子</a><a name="0485c18" id="0485c18">与芽二种。酢与舌涎二种。此等所有皆不超</a><a name="0485c19" id="0485c19">到。亦非不生。亦非无因。而生彼二种。五受众</a><a name="0485c20" id="0485c20">相续到时。非是初受众。超到而第二受众。亦</a><a name="0485c21" id="0485c21">非不生。亦非无因。而生智者。于此受众相续</a><a name="0485c22" id="0485c22">不超。而次第到。应当正观</a><a name="0485c23" id="0485c23"><p>又外内受用。俱有十种。皆应当见。于中外十</a><a name="0485c24" id="0485c24">种者。一者非常故。二者非断故。三者不超到</a><a name="0485c25" id="0485c25">故。四者无中间故。五者非彼体故。六者非别</a><a name="0485c26" id="0485c26">异故。七者无作者故。八者非无因故。九者念</a><a name="0485c27" id="0485c27">念空故。十者同类果相系故。彼外所有种子</a><a name="0485c28" id="0485c28">灭无余故。非常芽出生故。非断种子灭无余</a><a name="0485c29" id="0485c29">已。其芽本无今有生故不超到。彼所相续无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320485b.htm'><img src='up.gif' border=0></a>
<a href='T320486a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>