<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1674 龙树菩萨劝诫王颂 0752a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1674 龙树菩萨劝诫王颂</font> <font face='Arial'>(卷1)</font> <font face='Arial'>T32, p0752a</h2></font><hr>
<span class='old'>
</a><br><a name="0751c28" id="0751c28">　　由欲作无利　　　譬如兼博果</a><br><a name="0751c29" id="0751c29">　　佛说彼应除　　　生死牢枷锁</span><br><a name="0752a01" id="0752a01">　　谲诳常摇境　　　能降斯六识</a><br><a name="0752a02" id="0752a02">　　执仗扫众怨　　　许初为勇极</a><br><a name="0752a03" id="0752a03">　　臭气九门众秽室　　　行躯难满薄皮缠</a><br><a name="0752a04" id="0752a04">　　请看少女除庄彩　　　折别形骸恶叵言</a><br><a name="0752a05" id="0752a05">　　癞虫穿已痛　　　求安就火边</a><br><a name="0752a06" id="0752a06">　　止息无由免　　　耽欲亦同然</a><br><a name="0752a07" id="0752a07">　　为知真胜理　　　作意观众事</a><br><a name="0752a08" id="0752a08">　　唯斯德应习　　　无余法可亲</a><br><a name="0752a09" id="0752a09">　　若人具族望　　　貌美复多闻</a><br><a name="0752a10" id="0752a10">　　无智破尸罗　　　是人何足责</a><br><a name="0752a11" id="0752a11">　　若人无族望　　　貌丑寡知闻</a><br><a name="0752a12" id="0752a12">　　有智护尸罗　　　人皆应供养</a><br><a name="0752a13" id="0752a13">　　利无利苦乐　　　称无称毁讥</a><br><a name="0752a14" id="0752a14">　　了俗世八法　　　齐心离斯境</a><br><a name="0752a15" id="0752a15">　　再生天乞士　　　父母妻子人</a><br><a name="0752a16" id="0752a16">　　勿由斯造罪　　　狱果他不分</a><br><a name="0752a17" id="0752a17">　　若行诸罪业　　　非如刀斩伤</a><br><a name="0752a18" id="0752a18">　　待至临终际　　　恶业果全彰</a><br><a name="0752a19" id="0752a19">　　信戒施净闻　　　惭愧及正慧</a><br><a name="0752a20" id="0752a20">　　七财牟尼说　　　共有物诚虚</a><br><a name="0752a21" id="0752a21">　　博<span class='corr'>弈</span>乐观諠杂境　　　懒惰恶友敦亲志</a><br><a name="0752a22" id="0752a22">　　饮酒非时行六过　　　此劫芳名尔应弃</a><br><a name="0752a23" id="0752a23">　　求财少欲最　　　人天师盛陈</a><br><a name="0752a24" id="0752a24">　　若能修少欲　　　虽贫是富人</a><br><a name="0752a25" id="0752a25">　　若人广求诸事者　　　还被尔许苦来加</a><br><a name="0752a26" id="0752a26">　　智者若不修少欲　　　受恼还如众首蛇</a><br><a name="0752a27" id="0752a27">　　禀性抱怨如杀者　　　欺轻夫主如男偶</a><br><a name="0752a28" id="0752a28">　　纵使片物必行偷　　　宜可弃兹三贼妇</a><br><a name="0752a29" id="0752a29">　　顺若姊妹慈如母　　　随从若婢伴犹亲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320751c.htm'><img src='up.gif' border=0></a>
<a href='T320752b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>