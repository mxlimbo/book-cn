<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0186c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷3)</font> 众车园品第十 <font face='Arial'>T32, p0186c</h2></font><hr>
<span class='old'>
</a><a name="0186b28" id="0186b28">人像。鸟兽花草。种种具足。亦如耳珰众宝</a><a name="0186b29" id="0186b29">合成。其路形相。亦复如是。脚履即没。举足</span><a name="0186c01" id="0186c01">便起。如兜罗绵。及以木绵。其路柔软。亦复</a><a name="0186c02" id="0186c02">如是。三种皮持之所严饰。一一皮持。四宝所</a><a name="0186c03" id="0186c03">成。一一皮持。三层宝铃之所围绕。一一宝铃。</a><a name="0186c04" id="0186c04">四宝所成。微风吹动。出妙音声。能令诸天起</a><a name="0186c05" id="0186c05">五欲缚。是路两边。夹二江水。名曰长形。亦长</a><a name="0186c06" id="0186c06">二十由旬。广十由旬。八功德水自然盈满。其</a><a name="0186c07" id="0186c07">江两边。并四宝塼之所构成。余如前说。其江</a><a name="0186c08" id="0186c08">四边。四宝阶道。亦如前说。是江水中。有五种</a><a name="0186c09" id="0186c09">宝花。亦如前说。四种宝船。泛漾其内。八种</a><a name="0186c10" id="0186c10">水戏之具。乘船游观。迟速任心。并如前说。是</a><a name="0186c11" id="0186c11">中诸天须彼花来。随念即至。善果报故。雨众</a><a name="0186c12" id="0186c12">宝华。洒散诸天。复有别风。吹诸华鬘。随其身</a><a name="0186c13" id="0186c13">分。所须庄严。身臂手足。自然随着。二江外</a><a name="0186c14" id="0186c14">岸。五种宝树。罗列遍满。余如前说。其树中</a><a name="0186c15" id="0186c15">间。有诸宝池。及宝殿堂。诸男女天并于中</a><a name="0186c16" id="0186c16">住。无量天众充满国土。云何此园名曰众车。</a><a name="0186c17" id="0186c17">此中有大池。名质多罗。其中有树。亦名质多</a><a name="0186c18" id="0186c18">罗。此树生种种花。唯此园有。余园则无。复</a><a name="0186c19" id="0186c19">有因缘。名质多罗。是时忉利诸天欲入此园</a><a name="0186c20" id="0186c20">中。着种种宝物。庄严其身。微妙最极。着种</a><a name="0186c21" id="0186c21">种仗器。如临战时。乘种种乘。入此园林。在</a><a name="0186c22" id="0186c22">其园内。及欲出时。取质多罗树种种妙花。庄</a><a name="0186c23" id="0186c23">严车乘。辕枙毂辋。具足严饰。一切诸乘。并</a><a name="0186c24" id="0186c24">皆如是。此质多罗树花。及天身璎珞。诸宝车</a><a name="0186c25" id="0186c25">乘。所出光明。互相映发。以是因缘。此妙园</a><a name="0186c26" id="0186c26">中。种种光明。聚集其内。由此义故。名众车</a><a name="0186c27" id="0186c27">园。复有自然名众车园。是义佛世尊说。如是</a><a name="0186c28" id="0186c28">我闻</a><a name="0186c29" id="0186c29"><p><b>　　<A NAME="n139"></A>恶口园品第十一</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320186b.htm'><img src='up.gif' border=0></a>
<a href='T320187a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>