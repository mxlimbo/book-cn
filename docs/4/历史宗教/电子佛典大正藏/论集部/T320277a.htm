<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0277a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷5)</font> 无相应品第六十五 <font face='Arial'>T32, p0277a</h2></font><hr>
<span class='old'>
</a><a name="0276c28" id="0276c28">不知等亦相违故。不应在一心中。故无相</a><a name="0276c29" id="0276c29">应。又七菩提分经中。佛次第说诸心数法。</span><a name="0277a01" id="0277a01">若比丘行四念处。尔时修习念菩提分。心在</a><a name="0277a02" id="0277a02">念中。简择诸法。简择诸法故生精进。精进</a><a name="0277a03" id="0277a03">力故能集善法。心生净喜。心生喜故得猗。</a><a name="0277a04" id="0277a04">得猗故心摄。心摄则得定。得定故能舍</a><a name="0277a05" id="0277a05">贪忧。舍贪忧故知心数次第而生。又八道</a><a name="0277a06" id="0277a06">分经中。亦次第说。若得正见。则从正见生</a><a name="0277a07" id="0277a07">正思惟乃至正定。又次第经中。佛语阿难。持</a><a name="0277a08" id="0277a08">戒之人。不应愿欲心无忧悔。持戒人心法</a><a name="0277a09" id="0277a09">无忧悔。无忧悔者。不应愿欲。心得欢悦。</a><a name="0277a10" id="0277a10">心无忧悔。法应欢悦。欢悦则心喜。心喜则</a><a name="0277a11" id="0277a11">得身猗。身猗则受乐。受乐则心摄。心摄则</a><a name="0277a12" id="0277a12">得实智。得实智则厌离。厌离则解脱。故知</a><a name="0277a13" id="0277a13">心法次第而生。又八大人觉中。亦次第说。若</a><a name="0277a14" id="0277a14">比丘行少欲则知足。知足则远离。远离则</a><a name="0277a15" id="0277a15">精进。精进则正忆念。正忆念则心摄。心摄则</a><a name="0277a16" id="0277a16">得慧。得慧则戏论灭。又七净中。亦次第说。</a><a name="0277a17" id="0277a17">戒净为心净。心净为见净。见净为度疑净。</a><a name="0277a18" id="0277a18">度疑净为道非道知见净。道非道知见净为</a><a name="0277a19" id="0277a19">行知见净。行知见净为行断知见净。又因缘</a><a name="0277a20" id="0277a20">经中。亦次第说。因眼缘色。生痴分浊念。是</a><a name="0277a21" id="0277a21">中痴即无明。痴者所求为爱。爱者所作名</a><a name="0277a22" id="0277a22">业。如是等。又大因经中。亦次第说。爱首九</a><a name="0277a23" id="0277a23">法。因爱生求。因求故得。因得故挍计。因</a><a name="0277a24" id="0277a24">挍计故生染。因染故贪着。因贪着故取。</a><a name="0277a25" id="0277a25">因取故生悭心。因悭心故守护。因守护故</a><a name="0277a26" id="0277a26">便有鞭杖诤讼诸苦恼等。又须陀洹法中。亦</a><a name="0277a27" id="0277a27">次第说。若亲近善人。得闻正法。闻正法</a><a name="0277a28" id="0277a28">故能生正念。正念因缘。能修行道。又经中</a><a name="0277a29" id="0277a29">说。因眼缘色眼识生。三事和合故名触。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320276c.htm'><img src='up.gif' border=0></a>
<a href='T320277b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>