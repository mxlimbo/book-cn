<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0730a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷6)</font> <font face='Arial'>T32, p0730a</h2></font><hr>
<span class='old'>
</a><a name="0729c28" id="0729c28">能滋长诸善种子。如是悭人。作贫穷因。现虽</a><a name="0729c29" id="0729c29">富足。不能受用。下心求者。不能少惠。当知是</span><a name="0730a01" id="0730a01">人。如尸陀林。诸世间人。不乐依止。是悭因</a><a name="0730a02" id="0730a02">缘。如大名长者经说</a><a name="0730a03" id="0730a03"><p>尔时世尊住舍卫城。祇树给孤独园。时彼城</a><a name="0730a04" id="0730a04">中。有大长者。名曰大名。巨富无子。忽尔命</a><a name="0730a05" id="0730a05">终。时憍萨罗国胜军大王闻是事已。遽至其</a><a name="0730a06" id="0730a06">舍。尘土坌身。到已摄取一切库藏。及诸财物。</a><a name="0730a07" id="0730a07">悉付官吏。事毕旋驾。诣世尊所。头面礼足。退</a><a name="0730a08" id="0730a08">坐一面。佛言。大王。何故匆遽。尘土坌身。而</a><a name="0730a09" id="0730a09">至此耶。王以上事。具白世尊。佛言。大王。彼</a><a name="0730a10" id="0730a10">大长者。财富几何。王曰。其家巨富。多有资</a><a name="0730a11" id="0730a11">财。金银珍宝。仓库诸物。各有无量百千俱</a><a name="0730a12" id="0730a12">胝。如是豪富。无与等者。彼唯受用粗粝饮食。</a><a name="0730a13" id="0730a13">所著之衣。破烂故恶。出乘弊车。聚叶为盖。凡</a><a name="0730a14" id="0730a14">欲食时。先扃其门。日虽餐啜未尝饱满。设有</a><a name="0730a15" id="0730a15">沙门。及婆罗门。诸乞丐者。涉远路者。作伎艺</a><a name="0730a16" id="0730a16">者。如是人等。来求饮食。无有一人。曾得少</a><a name="0730a17" id="0730a17">许。时胜军大王复白佛言。世尊。愿为我说大</a><a name="0730a18" id="0730a18">名长者。悭吝过失所招之报。令彼闻者。咸得</a><a name="0730a19" id="0730a19">开悟。佛言。大王。如是长者。虽为大富。不奉</a><a name="0730a20" id="0730a20">尊亲。不能己用。于胜福田。亦不乐施。朋友眷</a><a name="0730a21" id="0730a21">属。未闻少惠。奴婢仆从。及诸人民。皆悉舍</a><a name="0730a22" id="0730a22">离。当知是人。虽处财富。由彼悭故。不相符</a><a name="0730a23" id="0730a23">顺。如不净中。生其莲华。如妙园林。踞于猛</a><a name="0730a24" id="0730a24">虎。如珍美膳。置之毒物。如摩尼宝。生于峭</a><a name="0730a25" id="0730a25">壁。如甘熟果。植于高崖。如清净地。涂以粪</a><a name="0730a26" id="0730a26">秽。如服毒药。欲延寿命。如淫女家。自称梵</a><a name="0730a27" id="0730a27">行。如多嗔者。欲人爱敬。如谬解者。称善论</a><a name="0730a28" id="0730a28">议。言如騃童。无有定量。非法说法。不善说</a><a name="0730a29" id="0730a29">善。多招世间种种讥谤。此但守财。枉名为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320729c.htm'><img src='up.gif' border=0></a>
<a href='T320730b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>