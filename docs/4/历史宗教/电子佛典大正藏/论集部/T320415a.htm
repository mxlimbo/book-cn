<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1648 解脱道论 0415a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1648 解脱道论</font> <font face='Arial'>(卷4)</font> 行门品第八之一 <font face='Arial'>T32, p0415a</h2></font><hr>
<span class='old'>
</a><a name="0414c28" id="0414c28">随心自在。生其欲乐令心得起。从此身意</a><a name="0414c29" id="0414c29">堪任有用令得受持。从生欢喜心得受持。从</span><a name="0415a01" id="0415a01">生适乐身心得受持。从生光明心得受持。从</a><a name="0415a02" id="0415a02">生悲伤心得受持。以是悲伤令心得静。善取</a><a name="0415a03" id="0415a03">静心心得受持。如是善取。令舍心得受持。从</a><a name="0415a04" id="0415a04">无边烦恼。心得解脱成就受持。以解脱故。彼</a><a name="0415a05" id="0415a05">成一法味。以一味心得受持修行。是故从此</a><a name="0415a06" id="0415a06">胜妙心得增长。如是住受持。起安定方便。如</a><a name="0415a07" id="0415a07">是善解缘起。及心受持不久起定。彼坐禅人</a><a name="0415a08" id="0415a08">离欲不善法。有觉有观。于寂静处心所成就。</a><a name="0415a09" id="0415a09">有喜有乐得于初禅。是地一切入功德。于是</a><a name="0415a10" id="0415a10">离欲者。离有三种。谓身离心离烦恼离。问云</a><a name="0415a11" id="0415a11">何身离。答远离诸恼出处山野。云何心离。以</a><a name="0415a12" id="0415a12">清净心到胜善处。云何烦恼离。无结累人无</a><a name="0415a13" id="0415a13">生死行处。复次离有五种。谓伏离彼分离断</a><a name="0415a14" id="0415a14">离猗离出离。云何伏离。谓修初禅伏于五</a><a name="0415a15" id="0415a15">盖。云何彼分离。谓修达分定伏于诸见。云何</a><a name="0415a16" id="0415a16">断离。谓修出世间惯断诸烦恼。云何猗离。</a><a name="0415a17" id="0415a17">谓得果时乐。云何出离。谓涅槃也。欲者有二</a><a name="0415a18" id="0415a18">种。一者处欲。二者欲烦恼。天堂及人所爱色</a><a name="0415a19" id="0415a19">香味触。此谓欲处。于此欲处起欲染思惟。是</a><a name="0415a20" id="0415a20">谓欲烦恼。从此欲以心别离以伏别离。是远</a><a name="0415a21" id="0415a21">离是出离。是解脱是不相应。是谓离欲。问</a><a name="0415a22" id="0415a22">云何离不善法。答谓不善根有三种。一贪二</a><a name="0415a23" id="0415a23">嗔三痴。与彼相应受想行识及身口意业。此</a><a name="0415a24" id="0415a24">谓不善法。说不善有三种。一自性。二相应。</a><a name="0415a25" id="0415a25">三生缘性。是三不善根。谓贪嗔痴。是名自</a><a name="0415a26" id="0415a26">性。与彼相应受想行识。是名相应。所起身</a><a name="0415a27" id="0415a27">口意业。此谓缘性。以此三不善法。是为远</a><a name="0415a28" id="0415a28">离。是出是脱是不相应。是谓离不善法。复次</a><a name="0415a29" id="0415a29">离欲者。离贪欲盖。离不善法者。谓离余盖。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320414c.htm'><img src='up.gif' border=0></a>
<a href='T320415b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>