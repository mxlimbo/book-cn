<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0322c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷10)</font> 九结品第一百三十七 <font face='Arial'>T32, p0322c</h2></font><hr>
<span class='old'>
</a><a name="0322b28" id="0322b28">丘法</a><a name="0322b29" id="0322b29"><p><b>　　<A NAME="n330"></A>九结品第一百三十七</b></span><a name="0322c01" id="0322c01"><p>爱等九结。问曰。何故于诸见中别说二取。</a><a name="0322c02" id="0322c02">答曰。戒取难免离故。犹如浮木入洄澓中</a><a name="0322c03" id="0322c03">难可得出。是人亦尔。作是念我以是持</a><a name="0322c04" id="0322c04">戒当生天上。为此故受投渊赴火自坠</a><a name="0322c05" id="0322c05">高等种种诸苦。又世间人于戒取中不见</a><a name="0322c06" id="0322c06">其过。故佛说为结。又依此戒取能舍八直</a><a name="0322c07" id="0322c07">圣道。又此非正道非清净道。名随苦边。又</a><a name="0322c08" id="0322c08">戒取是出家人缚。诸欲是在家人缚。又戒取</a><a name="0322c09" id="0322c09">者虽复种种行出家法。空无所得。又戒取</a><a name="0322c10" id="0322c10">者。今不得乐后受大苦。如持牛戒成则为</a><a name="0322c11" id="0322c11">牛败则堕地狱。又因此戒取能谤正道及</a><a name="0322c12" id="0322c12">行正道者。又戒取是诸外道起憍慢处。作</a><a name="0322c13" id="0322c13">如是念。我以是法能胜余人。又以戒取故。</a><a name="0322c14" id="0322c14">九十六种有差别法。又戒取是粗见故多众</a><a name="0322c15" id="0322c15">生行。智慧道微妙难见。世间不知行之得</a><a name="0322c16" id="0322c16">利。又此见能牵人心。故愚痴者多行此法。</a><a name="0322c17" id="0322c17">又此名重恶见。以逆正道行非道故。见取</a><a name="0322c18" id="0322c18">者。所以贪着邪法不能舍离。是见取力。又</a><a name="0322c19" id="0322c19">以见取力故诸结坚固。问曰。帝释问经中。</a><a name="0322c20" id="0322c20">何故但说天人有悭嫉二结。答曰。是二烦恼</a><a name="0322c21" id="0322c21">最是鄙弊。所以者何。见他众生饥渴苦恼。</a><a name="0322c22" id="0322c22">以悭心故不能矜济。见从他得亦生嫉</a><a name="0322c23" id="0322c23">妒心怀恼热。以是因缘堕贫贱丑陋无威</a><a name="0322c24" id="0322c24">德处。又释提桓因。是二结偏多数来恼心。</a><a name="0322c25" id="0322c25">故佛为说。又此二结是重罪因缘。所以者何。</a><a name="0322c26" id="0322c26">因此二结起重恶业故。又三毒中贪恚能</a><a name="0322c27" id="0322c27">起重罪。贪恚盛故起此二结。又此二结能</a><a name="0322c28" id="0322c28">恼男女。又难舍离。所以者何。若深修善心</a><a name="0322c29" id="0322c29">乃能永断嫉妒。深修布施。然后尽断悭心。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320322b.htm'><img src='up.gif' border=0></a>
<a href='T320323a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>