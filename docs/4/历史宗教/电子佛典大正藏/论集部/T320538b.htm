<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1660 菩提资粮论 0538b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1660 菩提资粮论</font> <font face='Arial'>(卷6)</font> <font face='Arial'>T32, p0538b</h2></font><hr>
<span class='old'>
</a><a name="0538a28" id="0538a28"><p>不应为供养恭敬因缘往观他家。除为安立</a><a name="0538a29" id="0538a29">菩提心因缘。亦不应欲为论难故习诵诸世</span><a name="0538b01" id="0538b01">论等。除为多闻因缘</a><a name="0538b02" id="0538b02"><p class='lg'>　　勿以嗔恚故　　　毁呰诸菩萨</a><br><a name="0538b03" id="0538b03">　　未受未闻法　　　亦勿生诽谤　</p></a><a name="0538b04" id="0538b04"><p>何以故。为护续生善法因缘</a><a name="0538b05" id="0538b05"><p class='lg'>　　断除于憍慢　　　当住四圣种</a><br><a name="0538b06" id="0538b06">　　勿嫌于他人　　　亦勿自高举　</p></a><a name="0538b07" id="0538b07"><p>断除憍慢者。于诸众生中。当下心如狗断除</a><a name="0538b08" id="0538b08">我慢。于轻俭衣食卧床药具四圣种中亦应</a><a name="0538b09" id="0538b09">当住。于彼圣种知足故。不应嫌他。亦不应自</a><a name="0538b10" id="0538b10">高举</a><a name="0538b11" id="0538b11"><p class='lg'>　　若实不实犯　　　不得发觉他</a><br><a name="0538b12" id="0538b12">　　勿求他错失　　　自错当觉知　</p></a><a name="0538b13" id="0538b13"><p>他同梵行者犯罪。若实若不实。皆不应发觉。</a><a name="0538b14" id="0538b14">他有错失不应求觅。唯于自错。即应觉知</a><a name="0538b15" id="0538b15"><p class='lg'>　　佛及诸佛法　　　不应分别疑</a><br><a name="0538b16" id="0538b16">　　法虽最难信　　　于中应信之　</p></a><a name="0538b17" id="0538b17"><p>于佛不应分别。以世尊具足未曾有法故。亦</a><a name="0538b18" id="0538b18">于佛法不应疑惑。以于诸众生是不共法故。</a><a name="0538b19" id="0538b19">及于最难信佛法中。以深心清净故。应当信</a><a name="0538b20" id="0538b20">之</a><a name="0538b21" id="0538b21"><p class='lg'>　　虽由实语死　　　退失转轮王</a><br><a name="0538b22" id="0538b22">　　及以诸天王　　　唯应作实语　</p></a><a name="0538b23" id="0538b23"><p>若菩萨由实语故。若夺物若死。虽退失转轮</a><a name="0538b24" id="0538b24">王及诸天王。唯应实语。何况其余而不实语</a><a name="0538b25" id="0538b25"><p class='lg'>　　打骂恐杀缚　　　终不怨责他</a><br><a name="0538b26" id="0538b26">　　皆是我自罪　　　业报故来现　</p></a><a name="0538b27" id="0538b27"><p>诸有他来打骂恐怖杀缚幽闭。皆是自罪应</a><a name="0538b28" id="0538b28">当有此。终不嗔他。此是我业前世已作。今时</a><a name="0538b29" id="0538b29">还受相似不爱之果。彼诸众生都无有罪。唯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320538a.htm'><img src='up.gif' border=0></a>
<a href='T320538c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>