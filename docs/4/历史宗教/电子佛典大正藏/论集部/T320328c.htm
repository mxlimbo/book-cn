<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0328c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷11)</font> <font face='Arial'>T32, p0328c</h2></font><hr>
<span class='old'>
</a><a name="0328b28" id="0328b28">尔时不见灭谛。所以者何。见灭谛者无</a><a name="0328b29" id="0328b29">复有疑。故知生疑处是假名有。又于一物</span><a name="0328c01" id="0328c01">中得生多识。是假名有如瓶等。实法中不</a><a name="0328c02" id="0328c02">尔。所以者何。色中不生耳等诸识。又多入</a><a name="0328c03" id="0328c03">所摄是假名有。如瓶等。是故有人说假名</a><a name="0328c04" id="0328c04">有四入所摄。实法不得多入所摄。又若无</a><a name="0328c05" id="0328c05">自体而能有作。是假名有。如说人作而人</a><a name="0328c06" id="0328c06">体业体实不可得。又所有分别是怨亲等。皆</a><a name="0328c07" id="0328c07">是假名非实法有。所以者何。若直于色等法</a><a name="0328c08" id="0328c08">中。不生怨亲等想。又来去等断坏等烧烂等</a><a name="0328c09" id="0328c09">所有作事。皆是假名非实法有。所以者何。</a><a name="0328c10" id="0328c10">实法不烧不坏故。又罪福等业皆假名有。</a><a name="0328c11" id="0328c11">所以者何。杀生等罪离杀等福。皆非实有又</a><a name="0328c12" id="0328c12">假名有。相待故成。如此彼轻重长短大小。</a><a name="0328c13" id="0328c13">师徒父子及贵贱等。实法无所待成。所以者</a><a name="0328c14" id="0328c14">何。色不待余物更成声等。又不假空破。</a><a name="0328c15" id="0328c15">是假名有。如依树破林依根茎破树。依</a><a name="0328c16" id="0328c16">色等破根茎。若以空破是实法。有如色等</a><a name="0328c17" id="0328c17">要以空破。又随空行处是假名有。随无我</a><a name="0328c18" id="0328c18">行处是实法有。又有四论。一者一。二者异。</a><a name="0328c19" id="0328c19">三者不可说。四者无。是四种论皆有过咎。</a><a name="0328c20" id="0328c20">故知瓶等是假名有。一者色味香触即是瓶。</a><a name="0328c21" id="0328c21">异者离色等别有瓶。不可说者。不可说色</a><a name="0328c22" id="0328c22">等是瓶。离色等有瓶。无者谓无此瓶。是四</a><a name="0328c23" id="0328c23">论皆不然。故知瓶是假名</a><a name="0328c24" id="0328c24"><p><b>　　<A NAME="n337"></A>破一品第一百四十三</b></a><a name="0328c25" id="0328c25"><p>问曰。此一等四论有何过耶。答曰。一论过</a><a name="0328c26" id="0328c26">者。谓色等法相各差别。若为一瓶是则不</a><a name="0328c27" id="0328c27">可。又色等一一不名为地。和合云何有地。</a><a name="0328c28" id="0328c28">所以者何。若一一马不名为牛。云何和合</a><a name="0328c29" id="0328c29">为牛。问曰。如一一麻不能成聚和合能成。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320328b.htm'><img src='up.gif' border=0></a>
<a href='T320329a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>