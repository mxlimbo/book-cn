<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1652 缘生论 0482a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1652 缘生论</font> <font face='Arial'>(卷1)</font> <font face='Arial'>T32, p0482a</h2></font><hr>
<span class='old'>
<p><p></span><a name="0482a01" id="0482a01"></a><a name="0482a02" id="0482a02"></a><a name="0482a03" id="0482a03"><p><b>　　<A NAME="n463"></A>No. 1652 [No. 1653]</b></a><a name="0482a04" id="0482a04"><p><b>　　<A NAME="n464"></A>缘生论序</b></a><a name="0482a05" id="0482a05"></a><a name="0482a06" id="0482a06"><p>原是一心。积为三界。痴流漫远。苦树郁高。欲</a><a name="0482a07" id="0482a07">讨其际。难测其本。理极实相之门。筌穷假名</a><a name="0482a08" id="0482a08">之域。五因七果。十有二分缘生之法。总备于</a><a name="0482a09" id="0482a09">此。凡则迷而起妄。圣则悟以通真。下似免浮。</a><a name="0482a10" id="0482a10">上如象度。大哉妙觉。渊乎洞尽。十地与双林</a><a name="0482a11" id="0482a11">俱畅。闻城共稻芋咸敷。至若此经独苞彼</a><a name="0482a12" id="0482a12">例。彼所未说。此乃具演。攀缘为首。对治</a><a name="0482a13" id="0482a13">为末。总则一十一门。别则百二十问。其旨微</a><a name="0482a14" id="0482a14">而密。其词约而隐。经之纲目。摄在兹焉。并</a><a name="0482a15" id="0482a15">有圣者郁楞迦。附此经旨作论。显发其论也。</a><a name="0482a16" id="0482a16">遍取三乘之意。不执一部之筌。先立偈章。后</a><a name="0482a17" id="0482a17">兴论释。偈有三十。故亦名三十论也。大业二</a><a name="0482a18" id="0482a18">年十月。南贤豆国(旧名天竺者讹也)三藏法师达磨笈</a><a name="0482a19" id="0482a19">多。与故翻经法师彦琮。在东都上林园。依</a><a name="0482a20" id="0482a20">林邑所获贤豆梵本。译为隋言。三年九月其</a><a name="0482a21" id="0482a21">功乃竟。经二卷。论一卷。三藏师。究论闲明。</a><a name="0482a22" id="0482a22">义解沉密。琮法师。博通经论。兼善梵文。共对</a><a name="0482a23" id="0482a23">叶本。更相扣击。一言靡遗。三覆逾审。辞颇简</a><a name="0482a24" id="0482a24">质。意存允正。比之昔人。差无尤失。真曰法</a><a name="0482a25" id="0482a25">灯。足称智藏。愿穷后际。常益世间。云尔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320481c.htm'><img src='up.gif' border=0></a>
<a href='T320482b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>