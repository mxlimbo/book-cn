<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0729c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷6)</font> <font face='Arial'>T32, p0729c</h2></font><hr>
<span class='old'>
</a><a name="0729b28" id="0729b28">行。譬如二鬼竞三种物。谓箧。谓履。谓椎。两</a><a name="0729b29" id="0729b29">相交争。扬声大唤。云某方所。有婆罗门。彼甚</span><a name="0729c01" id="0729c01">正直。可断此事。二鬼[臼/丌]物。即往彼处。合掌白</a><a name="0729c02" id="0729c02">言。大婆罗门。汝当为我。均分此物。婆罗门</a><a name="0729c03" id="0729c03">曰。此微物耳。何须相竞。远来求决。二鬼说</a><a name="0729c04" id="0729c04">言。此非小事。最极难得。汝观此箧。则能变</a><a name="0729c05" id="0729c05">现。随所欲物。皆从中出。此双履者。人或蹑</a><a name="0729c06" id="0729c06">之。则能升天。受诸妙乐。又彼椎者。则能摧</a><a name="0729c07" id="0729c07">伏一切冤敌。皆令退散。时婆罗门。闻是说已。</a><a name="0729c08" id="0729c08">即令二鬼。退立一面。我当为汝。良久思惟。</a><a name="0729c09" id="0729c09">分此三物。各得平等。彼婆罗门。遽着其履。复</a><a name="0729c10" id="0729c10">取椎箧。乘空而去。二鬼见已。悔令知是三物。</a><a name="0729c11" id="0729c11">为他所有。于此喻中。当善分别。布施如箧。得</a><a name="0729c12" id="0729c12">如意故。持戒如履。能生天故。禅定如椎。降</a><a name="0729c13" id="0729c13">众魔故。此名世尊说施戒定。方便摄受福盖</a><a name="0729c14" id="0729c14">正行</a><a name="0729c15" id="0729c15"><p>此中复明三种恶行。所谓悭吝破戒散乱。生</a><a name="0729c16" id="0729c16">诸过患。则为轮回恶趣之本。能坏施戒禅定</a><a name="0729c17" id="0729c17">功德。是故世尊。种种显示悭吝过失。犹若垢</a><a name="0729c18" id="0729c18">秽。涂污有情。招不如意。如是悭者。虽积珍财。</a><a name="0729c19" id="0729c19">不能惠施。犹如鸱鸢。止莲华丛。于父母所。不</a><a name="0729c20" id="0729c20">能供给。亲属集会。舍避而去。不信善言。不乐</a><a name="0729c21" id="0729c21">经法。恃己财富。不耐他荣。犹如醉象。性难调</a><a name="0729c22" id="0729c22">伏。亦如毒蛇。人不欲视。善人见已。悉皆远</a><a name="0729c23" id="0729c23">之。于胜福业。不乐随喜。见来诱掖。心则生</a><a name="0729c24" id="0729c24">恼。如于枯井。而欲求水。所出言音。人不欲</a><a name="0729c25" id="0729c25">听。随所至处无有与语。在大众中。则如痴者。</a><a name="0729c26" id="0729c26">过四衢道。犹若腐尸。彼愚痴人。虽居世间</a><a name="0729c27" id="0729c27">不能远离种种过恶。不能护持诸善功德。不</a><a name="0729c28" id="0729c28">能滋长诸善种子。如是悭人。作贫穷因。现虽</a><a name="0729c29" id="0729c29">富足。不能受用。下心求者。不能少惠。当知是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320729b.htm'><img src='up.gif' border=0></a>
<a href='T320730a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>