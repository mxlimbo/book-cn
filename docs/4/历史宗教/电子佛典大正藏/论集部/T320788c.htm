<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1692 胜军化世百瑜伽他经 0788c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1692 胜军化世百瑜伽他经</font> <font face='Arial'>(卷1)</font> <font face='Arial'>T32, p0788c</h2></font><hr>
<span class='old'>
</a><br><a name="0788b28" id="0788b28">　　若遇强敌而勇力　　　此即名为大人相</a><br><a name="0788b29" id="0788b29">　　少年行善人希有　　　人来求者欢喜与</span><br><a name="0788c01" id="0788c01">　　若人称赞我羞闻　　　彼等之人亦难得</a><br><a name="0788c02" id="0788c02">　　欲求美称先求法　　　法上精心德自生</a><br><a name="0788c03" id="0788c03">　　一切戒行坚持密　　　彼人世间甚希有</a><br><a name="0788c04" id="0788c04">　　天然性善言亦善　　　善人恶人各尽知</a><br><a name="0788c05" id="0788c05">　　他或有过与藏盖　　　此等智人世难得</a><br><a name="0788c06" id="0788c06">　　火性暖兮本自热　　　月性清凉亦复然</a><br><a name="0788c07" id="0788c07">　　刹帝利族名称上　　　彼等下族何得怪</a><br><a name="0788c08" id="0788c08">　　亲眷难危须救济　　　他人有难亦复然</a><br><a name="0788c09" id="0788c09">　　竭力为人情不二　　　此中活命名正命</a><br><a name="0788c10" id="0788c10">　　布施忍辱及明力　　　调伏诸根语言善</a><br><a name="0788c11" id="0788c11">　　此为圣者真庄严　　　金宝庄严如担重</a><br><a name="0788c12" id="0788c12">　　世间未曾有一物　　　不被无常破坏空</a><br><a name="0788c13" id="0788c13">　　唯有无为寂静德　　　经劫凝然得常住</a><br><a name="0788c14" id="0788c14">　　善哉形色身端正　　　而具崇修德行光</a><br><a name="0788c15" id="0788c15">　　譬如明月在当空　　　清净光明照楼阁</a><br><a name="0788c16" id="0788c16">　　富贵行檀一切人　　　识心成就无边法</a><br><a name="0788c17" id="0788c17">　　勇力救护劣弱者　　　善哉此德真良善</a><br><a name="0788c18" id="0788c18">　　德者重德愍无德　　　愚者轻德而舍去</a><br><a name="0788c19" id="0788c19">　　智如红日放炎光　　　愚似星光而掩耀</a><br><a name="0788c20" id="0788c20">　　贤人能护身诸过　　　一向修崇德行高</a><br><a name="0788c21" id="0788c21">　　少若纵心犯一过　　　积修多德亦皆失</a><br><a name="0788c22" id="0788c22">　　恶人远离于戒德　　　常欲亲近不善人</a><br><a name="0788c23" id="0788c23">　　如舍清凉功德池　　　而入稠浊不净水</a><br><a name="0788c24" id="0788c24">　　涂油身上要除垢　　　除垢复须洗去油</a><br><a name="0788c25" id="0788c25">　　譬如作事要成功　　　若得功成舍所作</a><br><a name="0788c26" id="0788c26">　　恶人恒恶喻黑蛇　　　恶人迷逸如醉象</a><br><a name="0788c27" id="0788c27">　　善人怖畏心伤痛　　　恶人颠倒情忻悦</a><br><a name="0788c28" id="0788c28">　　大火[<a href='javascript:showpic("images/000262.gif")'>一/旦</a>]天难便灭　　　深崖无底莫能知</a><br><a name="0788c29" id="0788c29">　　审慧善观危恶事　　　深行信善无疑谤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320788b.htm'><img src='up.gif' border=0></a>
<a href='T320789a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>