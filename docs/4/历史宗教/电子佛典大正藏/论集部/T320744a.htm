<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0744a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷12)</font> <font face='Arial'>T32, p0744a</h2></font><hr>
<span class='old'>
</a><a name="0743c28" id="0743c28">一人。临当被害。彼旃陀罗稽首王前。我今发</a><a name="0743c29" id="0743c29">心。始受佛戒。于诸罪人。誓不行杀。乃至蝼</span><a name="0744a01" id="0744a01">蚁。亦不损害。王曰汝遵佛戒。违拒国令。既</a><a name="0744a02" id="0744a02">无所用。养汝何益。时旃陀罗复白王言。我今</a><a name="0744a03" id="0744a03">决定。不毁净戒。愿王试观。帝释诸天。尚于佛</a><a name="0744a04" id="0744a04">制。无敢违越。况我辈乎。王曰。实尔。当以严</a><a name="0744a05" id="0744a05">刑。先断汝首。旃陀罗曰。我今此身。摄属于</a><a name="0744a06" id="0744a06">王。然于后世。更有余身。以此持戒善根功德。</a><a name="0744a07" id="0744a07">当得世间上妙快乐。乃至诸天。随意愿往。于</a><a name="0744a08" id="0744a08">未来世。乐求善法。增长信进念定慧力。以功</a><a name="0744a09" id="0744a09">德水。洗涤贪等三毒垢染。净尽无余。决定当</a><a name="0744a10" id="0744a10">得预流等果。乃至如来净妙法身。作是愿已。</a><a name="0744a11" id="0744a11">于大众前。高声唱言。我今此身。从因缘生。于</a><a name="0744a12" id="0744a12">刹那顷。必当就尽。为护佛戒。心无忧怖。王闻</a><a name="0744a13" id="0744a13">是说。益增忿怒。即敕使者。驱旃陀罗。于尸陀</a><a name="0744a14" id="0744a14">林。而断其命。时诸人民。咸生惊叹。乃相谓</a><a name="0744a15" id="0744a15">曰。此大丈夫。甚为希有。为护佛戒。捐其躯</a><a name="0744a16" id="0744a16">命</a><a name="0744a17" id="0744a17"><p>是故当知。一切众生。匪拘小大种姓高下。但</a><a name="0744a18" id="0744a18">能深心。具诸惭愧。决定信解。而不毁犯。则得</a><a name="0744a19" id="0744a19">名为清净持戒</a><a name="0744a20" id="0744a20"><p>此中复明不清净持戒。如律中说。有一比丘。</a><a name="0744a21" id="0744a21">修远离行。栖止岩谷。忽于夜中。自取糗食。由</a><a name="0744a22" id="0744a22">匆遽故。而破其器。时众闻已。诃彼比丘。虽处</a><a name="0744a23" id="0744a23">山间。而非时食。此则名为不清净持戒</a><a name="0744a24" id="0744a24"><p>复有比丘。本婆罗门。后依佛法。出家修道。乐</a><a name="0744a25" id="0744a25">于旷野。单己而居。由惯习故。常于夜分。折</a><a name="0744a26" id="0744a26">去袈裟。蹲踞而坐。有先徒属。忽来省问。乃语</a><a name="0744a27" id="0744a27">彼曰。此若无人。汝可入彼庵罗林中。采果持</a><a name="0744a28" id="0744a28">来。弟子受教。即住彼所。乃为主者之所执缚。</a><a name="0744a29" id="0744a29">此亦说名不清净持戒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320743c.htm'><img src='up.gif' border=0></a>
<a href='T320744b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>