<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0179c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷2)</font> 漏阇耆利象王品第五 <font face='Arial'>T32, p0179c</h2></font><hr>
<span class='old'>
</a><a name="0179b28" id="0179b28">是白象王见斯事已。作是思惟。非别象王。是</a><a name="0179b29" id="0179b29">大比丘。尔时象王自化其身。为天童子。以天</span><a name="0179c01" id="0179c01">金宝。庄严臂手。天冠耳珰众宝璎珞庄严其</a><a name="0179c02" id="0179c02">身。时目犍连端坐念时。天童子默念合掌。</a><a name="0179c03" id="0179c03">五体投地。敬礼大德。是时目连语象王言。长</a><a name="0179c04" id="0179c04">老象王。汝大神通威德难及。象王答言。大德。</a><a name="0179c05" id="0179c05">我是畜生。有何神力。至无威德。圣师来此。</a><a name="0179c06" id="0179c06">欲何所为。目连答言。我欲得藕。是时象王</a><a name="0179c07" id="0179c07">即敕黑象。汝去取藕。如大德意。是时黑象即</a><a name="0179c08" id="0179c08">入池中。取藕洒束。恣一象担载象背上。随</a><a name="0179c09" id="0179c09">大目连飞空而去。目连至已。时诸比丘即受</a><a name="0179c10" id="0179c10">此藕。从昔至今。故谓此处。名象下支提。又</a><a name="0179c11" id="0179c11">复名曰送藕支提。亦复名为受藕支提。大德</a><a name="0179c12" id="0179c12">舍利弗食此藕已。病即消除。时舍利弗过是</a><a name="0179c13" id="0179c13">病已。至般涅槃。身无病恼。其诸比丘并食此</a><a name="0179c14" id="0179c14">藕。如是藕者。其形可爱。味汁浓多。甜无辛</a><a name="0179c15" id="0179c15">苦。如细蜂蜜。方圆长短纵广一尺。节节如</a><a name="0179c16" id="0179c16">是。其一节汁。满下品钵。有余比丘。神通往</a><a name="0179c17" id="0179c17">彼金边山侧。见如是事。还此间说。时佛世尊</a><a name="0179c18" id="0179c18">为诸比丘。说此因缘。是故得知如是等事</a><a name="0179c19" id="0179c19"><p><b>　　<A NAME="n133"></A>四天下品第六</b></a><a name="0179c20" id="0179c20"><p>尔时佛说。天下有四。一剡浮提。二者西瞿</a><a name="0179c21" id="0179c21">耶尼。三东弗于逮。四北郁单越。尔时比丘白</a><a name="0179c22" id="0179c22">佛言。世尊。此剡浮提其地若大。佛告比丘。</a><a name="0179c23" id="0179c23">剡浮提大。东边地际。二千由旬。西北二边。亦</a><a name="0179c24" id="0179c24">各二千由旬。南边地际。但三由旬。周回六千</a><a name="0179c25" id="0179c25">三由旬。其面如车一切众生生此地上。面似</a><a name="0179c26" id="0179c26">地形。是剡浮提具有江山。江山中间。诸国间</a><a name="0179c27" id="0179c27">厕。尔时比丘白佛言。世尊。西瞿耶尼。其形</a><a name="0179c28" id="0179c28">若大。佛告比丘。西瞿耶尼大。广二千三百三</a><a name="0179c29" id="0179c29">十三由旬。又一由旬三分之一。周回七千由<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320179b.htm'><img src='up.gif' border=0></a>
<a href='T320180a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>