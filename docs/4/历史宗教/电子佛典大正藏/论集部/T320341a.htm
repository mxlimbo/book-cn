<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0341a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷12)</font> 道谛聚定论中定因品第一百五十五 <font face='Arial'>T32, p0341a</h2></font><hr>
<span class='old'>
</a><a name="0340c28" id="0340c28">是亦不然。从初禅起次生觉观。以杂</a><a name="0340c29" id="0340c29">觉观故名为俱。如与弟子俱行。虽小相</span><a name="0341a01" id="0341a01">远亦名为俱。又此地中有生因缘。故名有</a><a name="0341a02" id="0341a02">觉观。如鬼病人。虽不发时亦名为病。是人</a><a name="0341a03" id="0341a03">为鬼所污。有缘还发故名为病。又乐受即</a><a name="0341a04" id="0341a04">是喜。但差别说。亦从猗别说为乐。如经中</a><a name="0341a05" id="0341a05">说得身猗则受乐。问曰。若尔初禅何故</a><a name="0341a06" id="0341a06">说五枝耶。答曰。随时说五。如七觉意得</a><a name="0341a07" id="0341a07">时节故名十四觉意。是中说有身猗心猗。</a><a name="0341a08" id="0341a08">而实无身猗。但心乐故身亦受乐。喜亦如</a><a name="0341a09" id="0341a09">是。初来在身名为喜。乐喜初得相故名为</a><a name="0341a10" id="0341a10">乐。后但名喜以时异故。又无别猗法。但</a><a name="0341a11" id="0341a11">喜生时身心无粗重法。柔软调适故名曰猗。</a><a name="0341a12" id="0341a12">如病四大灭。无病四大生。是人名乐。猗亦</a><a name="0341a13" id="0341a13">如是。又于除灭中亦说名猗。如经中说。诸</a><a name="0341a14" id="0341a14">行次第灭。如入初禅语言灭。乃至入灭尽</a><a name="0341a15" id="0341a15">定诸想受灭。是故无别猗法。若说初禅与</a><a name="0341a16" id="0341a16">觉观相应。是亦不然。所以者何。经中说。行</a><a name="0341a17" id="0341a17">者若入初禅则语言灭。觉观是语言因。云何</a><a name="0341a18" id="0341a18">有语言因而语言灭。若谓觉观犹在但语言</a><a name="0341a19" id="0341a19">灭者。若人在欲界心不语言时。亦名为</a><a name="0341a20" id="0341a20">灭。问曰。若初禅中无觉观者。应名为圣默</a><a name="0341a21" id="0341a21">然。而佛但说二禅为圣默然。不说初禅。故</a><a name="0341a22" id="0341a22">知初禅应有觉观。答曰。以近觉观故不</a><a name="0341a23" id="0341a23">说默然。非觉观相应故不说也。又经中说。</a><a name="0341a24" id="0341a24">初禅有音声刺。故不说默然。问曰。初禅何</a><a name="0341a25" id="0341a25">故以音声为刺。答曰。初禅住定心弱如花</a><a name="0341a26" id="0341a26">上水。第二禅等住定心强如漆漆木。又触</a><a name="0341a27" id="0341a27">等亦名为初禅刺。以触能令起初禅故。二</a><a name="0341a28" id="0341a28">禅等不尔。所以者何。以初禅中诸识不灭</a><a name="0341a29" id="0341a29">故。第二禅等五识灭故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320340c.htm'><img src='up.gif' border=0></a>
<a href='T320341b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>