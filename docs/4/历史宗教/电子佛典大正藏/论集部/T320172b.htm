<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1643 尼干子问无我义经 0172b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1643 尼干子问无我义经</font> <font face='Arial'>(卷1)</font> <font face='Arial'>T32, p0172b</h2></font><hr>
<span class='old'>
</a><a name="0172a28" id="0172a28">一切身肢。为最上我。内外寻求何有可见。时</a><a name="0172a29" id="0172a29">尼干子白智者言。我以肉眼故不能见。余有</span><a name="0172b01" id="0172b01">天眼彼可得见。智者曰。亦非天眼之所能见。</a><a name="0172b02" id="0172b02">彼非显色亦非形色。自性空故。何有可见。尼</a><a name="0172b03" id="0172b03">干子言。彼定无耶。智者曰。若说无者。云何</a><a name="0172b04" id="0172b04">现见。从因缘生啼笑等相。或说为有。或说为</a><a name="0172b05" id="0172b05">无。二皆邪妄。非其正理。尼干子言。若有若</a><a name="0172b06" id="0172b06">无俱不应说。如何此身现有所住。智者曰。无</a><a name="0172b07" id="0172b07">有少分见所住相。尼干子言。若无住着即同</a><a name="0172b08" id="0172b08">虚空。智者曰。如汝所说如虚空故。尼干子言。</a><a name="0172b09" id="0172b09">若尔啼笑等相当云何遣。智者曰。于是义中</a><a name="0172b10" id="0172b10">而有二种。一者世俗。二者胜义。依世俗说。则</a><a name="0172b11" id="0172b11">有自他命者士夫补特伽罗作者受者财宝妻</a><a name="0172b12" id="0172b12">子亲眷朋属。如是差别。依胜义说。则无自他</a><a name="0172b13" id="0172b13">命者乃至朋属等事。亦无少分差别等相。若</a><a name="0172b14" id="0172b14">世俗说。则有生灭善恶果报。若胜义中。则无</a><a name="0172b15" id="0172b15">生灭善恶果报。彼真如法自性清净。无有烦</a><a name="0172b16" id="0172b16">恼无有染污亦无觉了。本来寂静。此说是名</a><a name="0172b17" id="0172b17">真如自性。重明此义以偈颂曰</a><a name="0172b18" id="0172b18"><p class='lg'>　　世俗胜义谛　　　二种今当说</a><br><a name="0172b19" id="0172b19">　　世俗即世法　　　胜义无过上</a><br><a name="0172b20" id="0172b20">　　有情依世俗　　　增长于烦恼</a><br><a name="0172b21" id="0172b21">　　久处于轮回　　　不了胜义法</a><br><a name="0172b22" id="0172b22">　　由依世俗故　　　自他生遍计</a><br><a name="0172b23" id="0172b23">　　起分别疑惑　　　而受诸苦恼</a><br><a name="0172b24" id="0172b24">　　彼愚痴凡夫　　　长时受逼迫</a><br><a name="0172b25" id="0172b25">　　不修出离因　　　何知解脱理</a><br><a name="0172b26" id="0172b26">　　愚人常依止　　　世间生灭法</a><br><a name="0172b27" id="0172b27">　　驰流五趣中　　　相续而不断</a><br><a name="0172b28" id="0172b28">　　由不达胜义　　　则无灭苦要</a><br><a name="0172b29" id="0172b29">　　展转受轮<span class='corr'>回</span>　　　如蚕自缠缚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320172a.htm'><img src='up.gif' border=0></a>
<a href='T320172c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>