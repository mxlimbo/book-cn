<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1656 宝行王正论 0495c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1656 宝行王正论</font> <font face='Arial'>(卷1)</font> 杂品第二 <font face='Arial'>T32, p0495c</h2></font><hr>
<span class='old'>
</a><br><a name="0495b28" id="0495b28">　　四大如我虚　　　六界非人法　</p></a><a name="0495b29" id="0495b29"><p><b>　　<A NAME="n477"></A>宝行王正论杂品第二</b></span><a name="0495c01" id="0495c01"><p class='lg'>　　如分分拆蕉　　　无余尽不有</a><br><a name="0495c02" id="0495c02">　　约六界拆人　　　尽空亦如是</a><br><a name="0495c03" id="0495c03">　　是故佛正说　　　一切法无我</a><br><a name="0495c04" id="0495c04">　　但六界名法　　　决判实无我</a><br><a name="0495c05" id="0495c05">　　我无我二义　　　如实捡不得</a><br><a name="0495c06" id="0495c06">　　是故如来遮　　　我无我二边</a><br><a name="0495c07" id="0495c07">　　见闻觉知言　　　佛说无实虚</a><br><a name="0495c08" id="0495c08">　　二相待成故　　　此二如实无</a><br><a name="0495c09" id="0495c09">　　如实捡世间　　　过实亦过虚</a><br><a name="0495c10" id="0495c10">　　则世间依实　　　故堕于有无</a><br><a name="0495c11" id="0495c11">　　若法遍不如　　　云何佛得说</a><br><a name="0495c12" id="0495c12">　　有边及无边　　　有二与无二</a><br><a name="0495c13" id="0495c13">　　过去佛无量　　　现来过算数</a><br><a name="0495c14" id="0495c14">　　过数众生边　　　三世由佛显</a><br><a name="0495c15" id="0495c15">　　世间无长因　　　此际约世显</a><br><a name="0495c16" id="0495c16">　　世间摔有无　　　云何佛记边</a><br><a name="0495c17" id="0495c17">　　由法如此深　　　于凡秘不说</a><br><a name="0495c18" id="0495c18">　　说世如幻化　　　是佛甘露教</a><br><a name="0495c19" id="0495c19">　　譬如幻化像　　　生灭尚可见</a><br><a name="0495c20" id="0495c20">　　此像及生灭　　　实义捡非有</a><br><a name="0495c21" id="0495c21">　　世间如幻化　　　生灭可见尔</a><br><a name="0495c22" id="0495c22">　　世间及生灭　　　约实义皆虚</a><br><a name="0495c23" id="0495c23">　　幻像无从来　　　去亦无有处</a><br><a name="0495c24" id="0495c24">　　但迷众生心　　　由实有不住</a><br><a name="0495c25" id="0495c25">　　世体过三世　　　若尔世何实</a><br><a name="0495c26" id="0495c26">　　谁言说有无　　　有无实无义</a><br><a name="0495c27" id="0495c27">　　故佛约四句　　　不记说世间</a><br><a name="0495c28" id="0495c28">　　由有无皆虚　　　此虚不虚故</a><br><a name="0495c29" id="0495c29">　　是身不净相　　　粗证智境界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320495b.htm'><img src='up.gif' border=0></a>
<a href='T320496a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>