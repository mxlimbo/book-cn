<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0262b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷3)</font> 非彼证品第四十 <font face='Arial'>T32, p0262b</h2></font><hr>
<span class='old'>
</a><a name="0262a28" id="0262a28"><p>答曰不然。四大是假名。汝虽言阿毗昙中。</a><a name="0262a29" id="0262a29">说坚相是地种等。是事不然。所以者何。佛</span><a name="0262b01" id="0262b01">自说坚依坚是地非但坚相。是故此非正</a><a name="0262b02" id="0262b02">因。又汝说色等从四大生。是事不然。所以</a><a name="0262b03" id="0262b03">者何。色等从业烦恼饮食淫欲等生。如经</a><a name="0262b04" id="0262b04">中说。眼何所因。因业故生。又说贪乐集故</a><a name="0262b05" id="0262b05">色集。又如阿难教比丘尼言姊是身从饮</a><a name="0262b06" id="0262b06">食生。从爱慢生。从淫欲生。故知色等非</a><a name="0262b07" id="0262b07">但从四大生。问曰。色等虽从业等生。四大</a><a name="0262b08" id="0262b08">亦应为少因。如因业故有谷。此谷亦假</a><a name="0262b09" id="0262b09">种子等生。如是眼等虽从业生。四大亦为</a><a name="0262b10" id="0262b10">少因。答曰。或有物无因缘而生。如劫尽已。</a><a name="0262b11" id="0262b11">劫初大雨。是水从何所生。又诸天所欲。应</a><a name="0262b12" id="0262b12">念即得。如坐禅人。及大功德人。所欲随意。</a><a name="0262b13" id="0262b13">是事有何等缘。非但业耶。又如色相续断</a><a name="0262b14" id="0262b14">已更生。若人生无色界。还生色界。是色以</a><a name="0262b15" id="0262b15">何为本。问曰。何故有物。但从业生。何故</a><a name="0262b16" id="0262b16">有物。待外缘生。答曰。若有众生。业力弱</a><a name="0262b17" id="0262b17">者。则须种子众缘助成。业力强者。不假外</a><a name="0262b18" id="0262b18">缘。又法应尔。或有业。或有法。或有生处。</a><a name="0262b19" id="0262b19">但业力得。不须外缘。又若须因缘。应说种</a><a name="0262b20" id="0262b20">子是牙等因。何故乃说因坚等生。又以</a><a name="0262b21" id="0262b21">何义故。从坚等生色等。不从色等生坚</a><a name="0262b22" id="0262b22">等耶。又坚等色等。共俱生故。云何言因坚</a><a name="0262b23" id="0262b23">等有色等。不因色等有坚等。又一时生</a><a name="0262b24" id="0262b24">法。则无相因。如二角俱生。不得言左右</a><a name="0262b25" id="0262b25">相因。问曰。如灯明虽一时生。亦说明因于</a><a name="0262b26" id="0262b26">灯。非灯因明。是事亦尔。答曰。灯与明不</a><a name="0262b27" id="0262b27">异。灯以二法合成。一色。二触。色即是明故。</a><a name="0262b28" id="0262b28">不得异灯。汝不谛思此喻。问曰。是明从</a><a name="0262b29" id="0262b29">灯去在余处。是故应异。答曰。不在异处。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320262a.htm'><img src='up.gif' border=0></a>
<a href='T320262c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>