<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1660 菩提资粮论 0524c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1660 菩提资粮论</font> <font face='Arial'>(卷2)</font> <font face='Arial'>T32, p0524c</h2></font><hr>
<span class='old'>
</a><a name="0524b28" id="0524b28">色像得调伏者。即以此色像。于彼彼众生所。</a><a name="0524b29" id="0524b29">示现或佛色像或独觉色像或声闻色像。如</span><a name="0524c01" id="0524c01">是或释梵护世转轮王等色像。若复诸余色</a><a name="0524c02" id="0524c02">像。乃至畜生色像。为调伏众生故。示现如是</a><a name="0524c03" id="0524c03">色像。若有多力憍慢嗔怒凶恶自高众生。应</a><a name="0524c04" id="0524c04">以此力得调伏者。即现此力。或大力士力。</a><a name="0524c05" id="0524c05">或四分那罗延力。或半那罗延力。或一那</a><a name="0524c06" id="0524c06">罗延力。以此力故。须弥山王高十六万八千</a><a name="0524c07" id="0524c07">踰阇那。宽八万四千踰阇那。以三指举取。</a><a name="0524c08" id="0524c08">如举庵摩勒果掷置他方世界。而四天王天</a><a name="0524c09" id="0524c09">及三十三天等无所娆恼。于菩萨力亦不减</a><a name="0524c10" id="0524c10">损。又此三千大千世界虽复宽旷。从于水界</a><a name="0524c11" id="0524c11">乃至有顶。置之手掌经劫而住。于诸神通道。</a><a name="0524c12" id="0524c12">具足示现如是等力。若有憍慢增上慢嗔怒</a><a name="0524c13" id="0524c13">凶恶自高众生。说法调伏令离憍慢增上慢</a><a name="0524c14" id="0524c14">嗔怒凶恶等。彼得如是神足住持智已。以此</a><a name="0524c15" id="0524c15">住持智。有所住持。随意皆得若以大海为牛</a><a name="0524c16" id="0524c16">迹。即成牛迹。若以牛迹为大海。即成大海。若</a><a name="0524c17" id="0524c17">以劫烧为水聚者。即成水聚。若以水聚为火</a><a name="0524c18" id="0524c18">聚者。即成火聚。若以火聚为风聚者。即成风</a><a name="0524c19" id="0524c19">聚。若以风聚为火聚者。即成火聚。如是若以</a><a name="0524c20" id="0524c20">此住持。随所住持下中上法。既住持已。无有</a><a name="0524c21" id="0524c21">人能震动隐没。所谓若释若梵若魔及余世</a><a name="0524c22" id="0524c22">间同法者。除佛世尊。于众生类中。无有众</a><a name="0524c23" id="0524c23">生于菩萨所住持法震动隐没。以住持力故。</a><a name="0524c24" id="0524c24">为彼种种胜上喜踊尊敬众生说法。彼神足</a><a name="0524c25" id="0524c25">力高出自在。过魔烦恼入佛境界。觉诸众生。</a><a name="0524c26" id="0524c26">聚集宿世善根资粮。魔及魔身天等不能障</a><a name="0524c27" id="0524c27">碍。此名菩萨神通力</a><a name="0524c28" id="0524c28"><p>信力者。于佛法僧及菩萨行中。信解一向不</a><a name="0524c29" id="0524c29">可沮坏。若恶魔作佛身来。随于何法欲坏其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320524b.htm'><img src='up.gif' border=0></a>
<a href='T320525a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>