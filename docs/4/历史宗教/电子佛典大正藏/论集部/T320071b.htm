<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1635 大乘宝要义论 0071b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1635 大乘宝要义论</font> <font face='Arial'>(卷9)</font> <font face='Arial'>T32, p0071b</h2></font><hr>
<span class='old'>
</a><a name="0071a28" id="0071a28">河中所有沙数。彼一一沙为殑伽河。是诸河</a><a name="0071a29" id="0071a29">中所有沙数宁为多不。须菩提。言诸殑伽河</span><a name="0071b01" id="0071b01">尚多无数。何况其沙。佛言。须菩提。我今实言</a><a name="0071b02" id="0071b02">告汝。若善男子善女人。于诸殑伽河中所有</a><a name="0071b03" id="0071b03">沙数如是沙等世界。以七宝满尔所世界。持</a><a name="0071b04" id="0071b04">用布施诸佛如来。是善男子善女人。以是缘</a><a name="0071b05" id="0071b05">故得福多不。须菩提言。甚多世尊。甚多善逝。</a><a name="0071b06" id="0071b06">佛言。须菩提。若有人于此正法乃至受持一</a><a name="0071b07" id="0071b07">四句偈为他说者。其福胜彼。梵王问经云。仁</a><a name="0071b08" id="0071b08">者。若善男子善女人。于如来所乐修福事者。</a><a name="0071b09" id="0071b09">应当于此正法听闻信解及受持等即能获得</a><a name="0071b10" id="0071b10">色相富盛广多眷属于法自在。人天之中受</a><a name="0071b11" id="0071b11">诸快乐。舍利子说般若波罗蜜多经云。舍利</a><a name="0071b12" id="0071b12">子白佛言。世尊。若复有人得闻说此般若波</a><a name="0071b13" id="0071b13">罗蜜多。闻已信解者。是人即于菩提得不退</a><a name="0071b14" id="0071b14">菩。慈转氏萨言。世尊。若有闻说此般若波罗</a><a name="0071b15" id="0071b15">蜜多闻已信解者。是菩萨即得近佛果位。妙</a><a name="0071b16" id="0071b16">吉祥菩萨言。世尊若有闻说此般若波罗蜜</a><a name="0071b17" id="0071b17">多。闻已信解者。见是菩萨当如佛想一切罪</a><a name="0071b18" id="0071b18">染恶作而悉解除。一切业障皆得清净。于甚</a><a name="0071b19" id="0071b19">深法能生胜解。如来藏经云。佛言。迦叶。最极</a><a name="0071b20" id="0071b20">十不善业者。所谓一者假使有人缘觉为父而</a><a name="0071b21" id="0071b21">兴杀害。是为最极杀生之罪。二者侵夺三宝</a><a name="0071b22" id="0071b22">财物。是为最极不与取罪。三者假使有人阿</a><a name="0071b23" id="0071b23">罗汉为母而生染着。是为最极邪染之罪。四</a><a name="0071b24" id="0071b24">者或有说言我是如来等。是为最极妄语之</a><a name="0071b25" id="0071b25">罪。五者于圣众所而作离间。是为最极两舌</a><a name="0071b26" id="0071b26">之罪。六者毁呰圣众。是为最极恶口之罪。七</a><a name="0071b27" id="0071b27">者于正法欲杂饰为障。是为最极绮语之罪。</a><a name="0071b28" id="0071b28">八者于其正趣正道所有利养起侵夺心。是</a><a name="0071b29" id="0071b29">为最极贪欲之罪。九者称赞五无间业。是为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320071a.htm'><img src='up.gif' border=0></a>
<a href='T320071c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>