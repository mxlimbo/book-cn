<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0719b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷1)</font> <font face='Arial'>T32, p0719b</h2></font><hr>
<span class='old'>
</a><a name="0719a28" id="0719a28">沙门臣日称等奉　诏译</span><br></a><a name="0719a29" id="0719a29"><p class='lg'>　　稽首礼诸佛　　　及菩萨圣众</span><br><a name="0719b01" id="0719b01">　　能以净智眼　　　普导于群有</a><br><a name="0719b02" id="0719b02">　　帝释具千眼　　　大自在三目</a><br><a name="0719b03" id="0719b03">　　及日月光明　　　皆不能遍照</a><br><a name="0719b04" id="0719b04">　　那罗延二目　　　变现诸色像</a><br><a name="0719b05" id="0719b05">　　降伏阿修罗　　　恃憍慢嗔恚</a><br><a name="0719b06" id="0719b06">　　唯佛具智光　　　灭恶除积暗</a><br><a name="0719b07" id="0719b07">　　如以孔雀尾　　　拂除诸垢毒</a><br><a name="0719b08" id="0719b08">　　如来大丈夫　　　顶舒白毫相</a><br><a name="0719b09" id="0719b09">　　七匝右成螺　　　润泽极可爱</a><br><a name="0719b10" id="0719b10">　　日月世灯明　　　隐蔽皆不现</a><br><a name="0719b11" id="0719b11">　　诸天及世人　　　咸供养称赞　</p></a><a name="0719b12" id="0719b12"><p>闻是说已。欲何所作。当于佛言。尊重爱乐。彼</a><a name="0719b13" id="0719b13">智光明。如灯远照。能破愚痴翳障黑暗。是</a><a name="0719b14" id="0719b14">故开示佛之智眼。犹如大云。能注甘雨。如秋</a><a name="0719b15" id="0719b15">满月。能除热恼。毕竟任持诸佛正法。增长</a><a name="0719b16" id="0719b16">一切佛之智慧。决定成就根力觉支。息除业</a><a name="0719b17" id="0719b17">惑二种风浪。不为爱河之所没溺。乘正法船。</a><a name="0719b18" id="0719b18">至于彼岸。于施等行。应善修作。以诸珍宝。</a><a name="0719b19" id="0719b19">持用布施。坏贪过失。增益义利。乐持净戒。读</a><a name="0719b20" id="0719b20">诵经典。如是作已。汝诸比丘。于其福盖。速得</a><a name="0719b21" id="0719b21">圆满</a><a name="0719b22" id="0719b22"><p>如佛所说。于十善业。何不修作。心为贪使。犹</a><a name="0719b23" id="0719b23">如僮仆。身着快乐。不悟无常。数数追求。无有</a><a name="0719b24" id="0719b24">休息。由愚痴故。而生我慢。于己财宝。悭惜守</a><a name="0719b25" id="0719b25">护。诸来乞者。[<a href='javascript:showpic("images/043535.gif")'>卑*页</a>]面而去。未尝暂于空闲静处。</a><a name="0719b26" id="0719b26">修持净戒。习诸禅定。如佛所说利有情行。汝</a><a name="0719b27" id="0719b27">于是中。无所得也。又此财者。增长憍慢棹举</a><a name="0719b28" id="0719b28">散乱。多起忧恼。生诸怖畏。覆障善道。是散坏</a><a name="0719b29" id="0719b29">法。是堕落法。是无常法。无有主宰。无所归<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320719a.htm'><img src='up.gif' border=0></a>
<a href='T320719c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>