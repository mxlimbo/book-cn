<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1666 大乘起信论 0582c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1666 大乘起信论</font> <font face='Arial'>(卷1)</font> 序 <font face='Arial'>T32, p0582c</h2></font><hr>
<span class='old'>
</a><a name="0582b28" id="0582b28">入如来种性。无有是处。以修世间诸禅三</a><a name="0582b29" id="0582b29">昧多起味着。依于我见系属三界。与外</span><a name="0582c01" id="0582c01">道共。若离善知识所护。则起外道见故</a><a name="0582c02" id="0582c02"><p>复次精勤专心修学此三昧者。现世当得</a><a name="0582c03" id="0582c03">十种利益。云何为十。一者常为十方诸佛菩</a><a name="0582c04" id="0582c04">萨之所护念。二者不为诸魔恶鬼所能恐</a><a name="0582c05" id="0582c05">怖。三者不为九十五种外道鬼神之所惑</a><a name="0582c06" id="0582c06">乱。四者远离诽谤甚深之法重罪业障渐渐</a><a name="0582c07" id="0582c07">微薄。五者灭一切疑诸恶觉观。六者于如</a><a name="0582c08" id="0582c08">来境界信得增长。七者远离忧悔于生死</a><a name="0582c09" id="0582c09">中勇猛不怯。八者其心柔和舍于憍慢不</a><a name="0582c10" id="0582c10">为他人所恼。九者虽未得定于一切时</a><a name="0582c11" id="0582c11">一切境界处则能减损烦恼不乐世间。十</a><a name="0582c12" id="0582c12">者若得三昧不为外缘一切音声之所惊</a><a name="0582c13" id="0582c13">动</a><a name="0582c14" id="0582c14"><p>复次若人唯修于止。则心沉没或起懈怠。不</a><a name="0582c15" id="0582c15">乐众善远离大悲。是故修观。修习观者。</a><a name="0582c16" id="0582c16">当观一切世间有为之法。无得久停须臾</a><a name="0582c17" id="0582c17">变坏一切心行念念生灭。以是故苦。应观过</a><a name="0582c18" id="0582c18">去所念诸法恍惚如梦。应观现在所念</a><a name="0582c19" id="0582c19">诸法犹如电光。应观未来所念诸法犹如</a><a name="0582c20" id="0582c20">于云忽尔而起。应观世间一切有身悉皆</a><a name="0582c21" id="0582c21">不净。种种秽污无一可乐。如是当念。一</a><a name="0582c22" id="0582c22">切众生从无始世来。皆因无明所熏习故</a><a name="0582c23" id="0582c23">令心生灭。已受一切身心大苦。现在即有</a><a name="0582c24" id="0582c24">无量逼迫。未来所苦亦无分齐。难舍难离</a><a name="0582c25" id="0582c25">而不觉知。众生如是甚为可愍。作此思惟。</a><a name="0582c26" id="0582c26">即应勇猛立大誓愿。愿令我心离分别故。</a><a name="0582c27" id="0582c27">遍于十方修行一切诸善功德尽其未来。</a><a name="0582c28" id="0582c28">以无量方便救拔一切苦恼众生。令得涅</a><a name="0582c29" id="0582c29">槃第一义乐。以起如是愿故。于一切时一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320582b.htm'><img src='up.gif' border=0></a>
<a href='T320583a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>