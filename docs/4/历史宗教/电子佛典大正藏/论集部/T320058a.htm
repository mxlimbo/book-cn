<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1635 大乘宝要义论 0058a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1635 大乘宝要义论</font> <font face='Arial'>(卷4)</font> <font face='Arial'>T32, p0058a</h2></font><hr>
<span class='old'>
</a><a name="0057c28" id="0057c28">意受用。由是因缘弃舍善趣。行斯非法。决定</a><a name="0057c29" id="0057c29">当堕诸恶趣中</span><a name="0058a01" id="0058a01"><p>复次宣说一切有情共行邪行。唯诸菩萨而</a><a name="0058a02" id="0058a02">乃不行。所谓杀生偷盗欲邪行等。如是作已</a><a name="0058a03" id="0058a03">决定当获不可爱果。如月灯三昧经偈云</a><a name="0058a04" id="0058a04"><p class='lg'>　　愚者耽着诸欲事　　　亲近女人染秽身</a><br><a name="0058a05" id="0058a05">　　还当向彼染秽中　　　随业堕在诸恶趣</a><br><a name="0058a06" id="0058a06">　　佛不赞说染欲事　　　亦不听近于女人</a><br><a name="0058a07" id="0058a07">　　大怖畏绳所萦缠　　　欲女之绳极坚恶</a><br><a name="0058a08" id="0058a08">　　欲火猛炽当远离　　　如恶蛇毒智应知</a><br><a name="0058a09" id="0058a09">　　女人无信不可凭　　　智于此道应觉了</a><br><a name="0058a10" id="0058a10">　　当观菩提最胜道　　　是即先佛所亲近</a><br><a name="0058a11" id="0058a11">　　观已菩提圣道圆　　　获得诸佛无上智　</p></a><a name="0058a12" id="0058a12"><p>如正法念处经云。诸地狱中所有罪人。时彼</a><a name="0058a13" id="0058a13">狱卒于日日中数教示云。汝等罪人自造恶</a><a name="0058a14" id="0058a14">业。决定无失随其所造。彼无数种不善业行</a><a name="0058a15" id="0058a15">亦然。今受无数种苦。因相等故取果无异。种</a><a name="0058a16" id="0058a16">子等故受果亦然。由如是故汝诸罪人于今</a><a name="0058a17" id="0058a17">堕在炎热大地狱中。由自所作不善业因昔</a><a name="0058a18" id="0058a18">充满故。而今所受不善业果亦悉充满。如是</a><a name="0058a19" id="0058a19">经于百千岁中所作罪业。在不死地无利乐</a><a name="0058a20" id="0058a20">欲。时彼罪人受罪乃至地狱果满。或暂放释</a><a name="0058a21" id="0058a21">即求救护。罪人遥见如大黑云冥然无际极</a><a name="0058a22" id="0058a22">大勇悍。复大力势如金刚嘴大恶狗众。大恶</a><a name="0058a23" id="0058a23">吼声而来围绕。罪人见已四向奔驰。即时诸</a><a name="0058a24" id="0058a24">狗前来。搏噬罪人恣意食啖。皮肉丝裂筋脉</a><a name="0058a25" id="0058a25">断坏。支体骨节各各分离。乃至一切身分皆</a><a name="0058a26" id="0058a26">悉食啖。无复遗余如芥子许。如是食已业力</a><a name="0058a27" id="0058a27">所持而复还生。展转长时。又复食啖。凡如是</a><a name="0058a28" id="0058a28">等业果报者。谓由杀生取其肉食。害有情故</a><a name="0058a29" id="0058a29">果报如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320057c.htm'><img src='up.gif' border=0></a>
<a href='T320058b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>