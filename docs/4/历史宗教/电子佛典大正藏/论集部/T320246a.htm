<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0246a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷1)</font> 分别贤圣品第十 <font face='Arial'>T32, p0246a</h2></font><hr>
<span class='old'>
</a><a name="0245c28" id="0245c28">者。是人得空无我智。在暖顶忍第一法中。</a><a name="0245c29" id="0245c29">随顺法行。谓空无我等是名法行。是二行</span><a name="0246a01" id="0246a01">人入见谛道见灭谛故名无相行。是三种</a><a name="0246a02" id="0246a02">人。名行须陀洹果者。世俗道中无断结故。</a><a name="0246a03" id="0246a03">不得名为行。三果者。此事后当说。须陀洹</a><a name="0246a04" id="0246a04">者。如佛经说。若人断三结。身见疑戒取名</a><a name="0246a05" id="0246a05">须陀洹。不堕恶道。必得正智极至七有。</a><a name="0246a06" id="0246a06">问曰。若须陀洹。见谛所断烦恼都尽。灭</a><a name="0246a07" id="0246a07">无量苦。如池喻经说。何故但言断三结</a><a name="0246a08" id="0246a08">耶。答曰。此事后当广说。谓身见尽故余等</a><a name="0246a09" id="0246a09">亦尽。不堕恶道者。后业聚中。亦当广说。必</a><a name="0246a10" id="0246a10">至菩提者。是人入法流中必至涅槃。如木</a><a name="0246a11" id="0246a11">在恒河离八因缘。必到大海。极七有者。是</a><a name="0246a12" id="0246a12">人于七世中无漏智熟。如歌罗罗等七日变</a><a name="0246a13" id="0246a13">成。又如服酥等极至七日。坚病则消。又如</a><a name="0246a14" id="0246a14">亲族限至七世。又如七步蛇螫人身时。以</a><a name="0246a15" id="0246a15">四大力故得至七步。以毒力故不得至</a><a name="0246a16" id="0246a16">八。又欺诳法极至七世。又如七日出时则</a><a name="0246a17" id="0246a17">劫烧尽。如是七世集无漏慧烧烦恼尽。又</a><a name="0246a18" id="0246a18">法应七有。有须陀洹今世入涅槃。有第二</a><a name="0246a19" id="0246a19">第三极至第七。是名须陀洹。行斯陀含者。</a><a name="0246a20" id="0246a20">思惟所断结有九品。若断一二至三四五。</a><a name="0246a21" id="0246a21">是名行斯陀含者。有人言。以一无碍道断。</a><a name="0246a22" id="0246a22">是事不然。佛经中说以无量心断。如斧柯</a><a name="0246a23" id="0246a23">喻经中说。又行斯陀含者。亦名家家。是人或</a><a name="0246a24" id="0246a24">二或三往来。或于现身得入涅槃。是名</a><a name="0246a25" id="0246a25">行斯陀含者。斯陀含者。一来此间便入涅</a><a name="0246a26" id="0246a26">槃。是人思惟所断结薄。住是薄中名斯陀</a><a name="0246a27" id="0246a27">含。是斯陀含。或今世入涅槃。行阿那含者。</a><a name="0246a28" id="0246a28">若断第七第八品结。是人皆名行阿那含。</a><a name="0246a29" id="0246a29">断第八品。是名一种。行阿那含者。或有今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320245c.htm'><img src='up.gif' border=0></a>
<a href='T320246b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>