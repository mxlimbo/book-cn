<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1641 随相论 0162b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1641 随相论</font> <font face='Arial'>(卷1)</font> <font face='Arial'>T32, p0162b</h2></font><hr>
<span class='old'>
</a><a name="0162a28" id="0162a28">养过去世尊。亦有恭敬故。既无人受用此物</a><a name="0162a29" id="0162a29">故。善不得随事而流。二利益施者。为利益前</span><a name="0162b01" id="0162b01">人四大。以前人受用此物。四大增长故。为利</a><a name="0162b02" id="0162b02">益而施者。善则随三事恒流。三事者。一三善</a><a name="0162b03" id="0162b03">根。二余物。三众生。三事中若一事不具。善则</a><a name="0162b04" id="0162b04">不复流。如余物虽未尽。众生犹受用之。而施</a><a name="0162b05" id="0162b05">主已死。或起邪见断善根。善无复根本则善</a><a name="0162b06" id="0162b06">不复流。若施主生存。善根不断。能受用人未</a><a name="0162b07" id="0162b07">灭。而余物已尽。善亦不复流。若施主不断善</a><a name="0162b08" id="0162b08">根。亦不死。余物又未尽。而能受用人已谢灭。</a><a name="0162b09" id="0162b09">无复人受用之。善亦不复流。余人虽用。非施</a><a name="0162b10" id="0162b10">主本心所期。唐自受用善终不资。若檀越施</a><a name="0162b11" id="0162b11">心通普。此则随用。皆有善资故。为福田者。受</a><a name="0162b12" id="0162b12">他施时。须将其约。若听随意用。则随所回施。</a><a name="0162b13" id="0162b13">传传生福则无穷。若不尔者。辄回与他。乖</a><a name="0162b14" id="0162b14">施主心。回施人非但无福。亦更招罪。乃至后</a><a name="0162b15" id="0162b15">应堕恶道中更相报偿。此不容易故宜慎之。</a><a name="0162b16" id="0162b16">问断善根竟。善既无复根本。云何得更生善</a><a name="0162b17" id="0162b17">耶。答此应更作两。问须陀洹初道无流。无有</a><a name="0162b18" id="0162b18">无流种类为根本。何得以阿罗汉退起修道</a><a name="0162b19" id="0162b19">所破烦恼。烦恼无不善根为本。云何得生</a><a name="0162b20" id="0162b20">耶。答生有两种因。一先生因。二俱生因。先</a><a name="0162b21" id="0162b21">生因即是三善根。未作善时先有此善根。能</a><a name="0162b22" id="0162b22">生所作善。故名先生因。俱生因者。即是作意</a><a name="0162b23" id="0162b23">思择故善生。只思择时是善生时。故名俱生</a><a name="0162b24" id="0162b24">因。若善根未断。作善之时从两因生。若善根</a><a name="0162b25" id="0162b25">已断。作善之时。则唯从俱生因生。若善生时</a><a name="0162b26" id="0162b26">还复接三善根。令与善心得相应。断善根非</a><a name="0162b27" id="0162b27">是善根。体都灭尽。直以邪见隔之。无复有善</a><a name="0162b28" id="0162b28">心。与其相应名之为断。若无流道生者。有流</a><a name="0162b29" id="0162b29">善根体则灭。须陀洹初道无流。尔前未有无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320162a.htm'><img src='up.gif' border=0></a>
<a href='T320162c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>