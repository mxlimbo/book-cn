<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0611a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷2)</font> 释摩诃衍论序 <font face='Arial'>T32, p0611a</h2></font><hr>
<span class='old'>
</a><a name="0610c28" id="0610c28">耶。比来次第分明显了。举一兼一影示而</a><a name="0610c29" id="0610c29">已。是故无有阙失过咎。上转门义于对治</span><a name="0611a01" id="0611a01">分其理自明。已说上转门。次说该摄安立</a><a name="0611a02" id="0611a02">门。诸识差别其数几有。何等契经中各说几</a><a name="0611a03" id="0611a03">种识。颂曰</a><a name="0611a04" id="0611a04"><p class='lg'>　　牟尼大觉尊　　　一代圣说中</a><br><a name="0611a05" id="0611a05">　　总集有十种　　　各异说契经</a><br><a name="0611a06" id="0611a06">　　谓一种为始　　　十种而为终</a><br><a name="0611a07" id="0611a07">　　归本等契经　　　分明显说故　</p></a><a name="0611a08" id="0611a08"><p>论曰。凡集一代诸圣说中异说契经。总有</a><a name="0611a09" id="0611a09">十种。谓从一种识乃至十种识。云何为</a><a name="0611a10" id="0611a10">十种差别经。一者立一种识总摄诸识。此</a><a name="0611a11" id="0611a11">中有四。云何为四。一者立一切一心识总</a><a name="0611a12" id="0611a12">摄诸识。所谓以一心识遍于二种自在无</a><a name="0611a13" id="0611a13">所不安立故。一心法契经中作如是说。</a><a name="0611a14" id="0611a14">尔时文殊师利承佛威神之力。即白佛言。世</a><a name="0611a15" id="0611a15">尊说几种识。体相如何。当愿为我分别开</a><a name="0611a16" id="0611a16">示。尔时世尊告文殊言。善哉善哉文殊师</a><a name="0611a17" id="0611a17">利。为诸大众当问此事。谛听谛听善思念</a><a name="0611a18" id="0611a18">之。我当为汝分别解说。于是文殊白佛言。</a><a name="0611a19" id="0611a19">善哉世尊愿欲乐闻。佛告文殊言。我唯建</a><a name="0611a20" id="0611a20">立一种识。所余之识非建立焉。所以者何。一</a><a name="0611a21" id="0611a21">种识者多一一识。此识有种种力。能作一</a><a name="0611a22" id="0611a22">切种种名字。而唯一识终无余法。是故我说</a><a name="0611a23" id="0611a23">建立一种识。所余之识非建立焉故。二者</a><a name="0611a24" id="0611a24">立阿梨耶识总摄诸识。所谓以阿梨耶识。</a><a name="0611a25" id="0611a25">具足障碍义无障碍义无所不摄故。阿梨</a><a name="0611a26" id="0611a26">耶识契经中作如是说。尔时观自在菩萨即</a><a name="0611a27" id="0611a27">白佛言。世尊云何名为通达总相识。以何</a><a name="0611a28" id="0611a28">义故名为总相。佛告观自在菩萨言。所</a><a name="0611a29" id="0611a29">言通达总相识者。即是阿梨耶识。此识有碍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320610c.htm'><img src='up.gif' border=0></a>
<a href='T320611b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>