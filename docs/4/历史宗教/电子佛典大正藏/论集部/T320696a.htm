<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670A 那先比丘经 0696a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670A 那先比丘经</font> <font face='Arial'>(卷1)</font> <font face='Arial'>T32, p0696a</h2></font><hr>
<span class='old'>
</a><a name="0695c28" id="0695c28">弥利居前白王言。那先以发旦到。王即问沾</a><a name="0695c29" id="0695c29">弥利。何所是那先者。沾弥利白。因指示王。</span><a name="0696a01" id="0696a01">王即大欢喜。正我所隐意是。那先即到。王因</a><a name="0696a02" id="0696a02">前相问讯语言。王便大欢喜。因共对坐。那先</a><a name="0696a03" id="0696a03">语王言。佛经说言。人安隐最大利。人知足最</a><a name="0696a04" id="0696a04">为大富。人有所信最为大厚。泥洹道最为大</a><a name="0696a05" id="0696a05">快。王便问那先卿字何等。那先言。父母字我</a><a name="0696a06" id="0696a06">为那先。人呼我为那先。有时父母呼我为首</a><a name="0696a07" id="0696a07">那先。有时父母呼我为维迦先。用是故人</a><a name="0696a08" id="0696a08">皆识知我。世间人皆有是耳。王问那先。谁</a><a name="0696a09" id="0696a09">为那先者。王复问言。头为那先耶。不为那先。</a><a name="0696a10" id="0696a10">王复言。耳鼻口为那先耶。不为那先。王复言。</a><a name="0696a11" id="0696a11">颐项肩臂手足为那先耶。不为那先。王复言。</a><a name="0696a12" id="0696a12">髀脚为那先耶。不为那先。王复言。颜色为</a><a name="0696a13" id="0696a13">那先耶不为那先。王复言。苦乐为那先耶。不</a><a name="0696a14" id="0696a14">为那先。王复言。善恶为那先耶。不为那先。王</a><a name="0696a15" id="0696a15">复言。身为那先耶。不为那先。王复言。肝肺</a><a name="0696a16" id="0696a16">心脾肠胃为那先耶。不为那先。王复言。颜色。</a><a name="0696a17" id="0696a17">为那先耶。不为那先。苦乐善恶身心合。是</a><a name="0696a18" id="0696a18">事宁为那先耶。言不为那先。王复言。无有</a><a name="0696a19" id="0696a19">苦乐无有颜色无有善恶无有身心。无是五</a><a name="0696a20" id="0696a20">事。宁为那先耶。那先言。不为那先。王复言。</a><a name="0696a21" id="0696a21">声响喘息宁为那先耶。言不为那先。何等为</a><a name="0696a22" id="0696a22">那先者。那先问王。何所为车者。轴为车耶。</a><a name="0696a23" id="0696a23">不为车。那先言。毂为车耶。王言毂不为车。</a><a name="0696a24" id="0696a24">那先言。辐为车耶。不为车。那先言。辋为车</a><a name="0696a25" id="0696a25">耶。不为车。那先言。辕为车耶。不为车。轭为</a><a name="0696a26" id="0696a26">车耶。不为车。那先言。舆为车耶。不为车。那</a><a name="0696a27" id="0696a27">先言。盖为车耶。不为车。那先言。合聚是材木</a><a name="0696a28" id="0696a28">着一面。宁为车耶。不为车。那先言。音声为车</a><a name="0696a29" id="0696a29">耶。不为车。那先言。何等为车耶。王默然不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320695c.htm'><img src='up.gif' border=0></a>
<a href='T320696b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>