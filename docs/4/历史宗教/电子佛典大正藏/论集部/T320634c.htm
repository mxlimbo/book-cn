<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0634c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷5)</font> 释摩诃衍论序 <font face='Arial'>T32, p0634c</h2></font><hr>
<span class='old'>
</a><a name="0634b28" id="0634b28">三者相待相成显空意。谓欲显示染净诸法</a><a name="0634b29" id="0634b29">由相观故。从本已来无有自体自性空</span><a name="0634c01" id="0634c01">故。四者自然虚空无碍意。谓欲显示一切诸</a><a name="0634c02" id="0634c02">法。非有非有故自然作空。非碍非碍故常</a><a name="0634c03" id="0634c03">作无障碍义故。五者非作非造自然意。谓</a><a name="0634c04" id="0634c04">欲显示一切诸法。有佛无佛相熏相生无断</a><a name="0634c05" id="0634c05">绝义。法尔道理性如是故。六者不守自性无</a><a name="0634c06" id="0634c06">住意。谓欲显示一切诸法。作缘起陀罗尼</a><a name="0634c07" id="0634c07">义故。总标如是等无量义。故名为总标纲</a><a name="0634c08" id="0634c08">要门。如本复次有四种法熏习义故。染法</a><a name="0634c09" id="0634c09">净法起不断绝故</a><a name="0634c10" id="0634c10"><p>已说总标纲要门。次说立名略示门。于此</a><a name="0634c11" id="0634c11">门中即有二门。云何为二。一者净真法相</a><a name="0634c12" id="0634c12">门。二者染妄法相门。所言真者。自性清净本</a><a name="0634c13" id="0634c13">觉藏智。所言妄者。离脱体相本上无明。染妄</a><a name="0634c14" id="0634c14">门中即有三种。云何为三。一者无明。二者</a><a name="0634c15" id="0634c15">业识。三者境界。一真三妄如是四法。能作</a><a name="0634c16" id="0634c16">熏事本数名字。今此文中举一。后有并兼</a><a name="0634c17" id="0634c17">中有。应审观察。所以者何。一切染法皆悉</a><a name="0634c18" id="0634c18">有熏习之事故。如本云何为四。一者净法</a><a name="0634c19" id="0634c19">名为真如。二者一切染因名为无明。三者妄</a><a name="0634c20" id="0634c20">心名为业识。四者妄境界所谓六尘故</a><a name="0634c21" id="0634c21"><p>已说立名略示门。次说通释熏习门。于此</a><a name="0634c22" id="0634c22">门中即有二门。云何为二。一者比量譬喻</a><a name="0634c23" id="0634c23">善巧门。二者法喻合说安立门。比量譬喻善</a><a name="0634c24" id="0634c24">巧门者。譬如衣服从本已来。亦无芬香亦</a><a name="0634c25" id="0634c25">无鄙香一向无气。而士夫众入于班多伽</a><a name="0634c26" id="0634c26">耶娑叉提邬林时。会末耶提以熏习故而</a><a name="0634c27" id="0634c27">有秽香。入于梵檀只多那林时。陀摩键多</a><a name="0634c28" id="0634c28">以熏习故而有香气故。如本如世间衣服</a><a name="0634c29" id="0634c29">实无于香若人以香而熏习故则有香气<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320634b.htm'><img src='up.gif' border=0></a>
<a href='T320635a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>