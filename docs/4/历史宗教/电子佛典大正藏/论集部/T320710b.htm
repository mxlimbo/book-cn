<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670B 那先比丘经 0710b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670B 那先比丘经</font> <font face='Arial'>(卷2)</font> <font face='Arial'>T32, p0710b</h2></font><hr>
<span class='old'>
</a><a name="0710a28" id="0710a28">目见恶色令人不喜。二者耳闻恶声令人不</a><a name="0710a29" id="0710a29">喜。三者鼻闻臭腥令人不喜。四者舌得苦辛</span><a name="0710b01" id="0710b01">令人不喜。五者身着粗坚令人不喜。六者心</a><a name="0710b02" id="0710b02">有所憎令人不喜。是为外六事令人不喜。王</a><a name="0710b03" id="0710b03">复问何等为六事。令人不愁亦不喜。那先言。</a><a name="0710b04" id="0710b04">一者目有所见亦不喜不愁。二者耳有所闻</a><a name="0710b05" id="0710b05">音亦不喜亦不愁。三者鼻有所嗅亦不喜亦</a><a name="0710b06" id="0710b06">不愁。四者口有所得亦不喜亦不愁。五者身</a><a name="0710b07" id="0710b07">有所触亦不喜亦不愁。六者心有所念亦不</a><a name="0710b08" id="0710b08">喜亦不愁。是为内六事。令人不喜不愁。王复</a><a name="0710b09" id="0710b09">问何等为外六事。令人愁者。那先言。一者目</a><a name="0710b10" id="0710b10">所见死者因自念身及万物无常。其人自念</a><a name="0710b11" id="0710b11">言我有是念何以不得道因外愁。二者耳不</a><a name="0710b12" id="0710b12">乐好音其人自念言。我有是念何以不得道</a><a name="0710b13" id="0710b13">因外愁。三者鼻不喜臭香其人自念言。我有</a><a name="0710b14" id="0710b14">是念何以不得道因外愁。四者口不味苦甜</a><a name="0710b15" id="0710b15">其人自念。我有是念何以不得道因外愁。五</a><a name="0710b16" id="0710b16">者身不好细滑亦不得粗坚其人自念言。我</a><a name="0710b17" id="0710b17">有是念何以不得道因外愁。六者心不喜爱</a><a name="0710b18" id="0710b18">欲其人自念言。我有是念何以不得道因外</a><a name="0710b19" id="0710b19">愁。是为六事令人外愁。王言善哉善哉。王复</a><a name="0710b20" id="0710b20">问那先人以死后谁于后世生者。那先言名</a><a name="0710b21" id="0710b21">与身于后世生。王问那先故人名身行生耶。</a><a name="0710b22" id="0710b22">那先言不也。非故名亦非故身持是名身于</a><a name="0710b23" id="0710b23">今世作善恶乃于后世生耳。王言如使今世</a><a name="0710b24" id="0710b24">用是名身作善恶于后世身不复生者极可作</a><a name="0710b25" id="0710b25">善恶径可得脱不复更诸苦耶。那先言于今</a><a name="0710b26" id="0710b26">世作善后世不复生者便可得脱无耶。人作</a><a name="0710b27" id="0710b27">善恶不止当后生耳是故不得脱。那先言譬</a><a name="0710b28" id="0710b28">如人盗他人果蓏其主得盗果者将至王前白</a><a name="0710b29" id="0710b29">言。是人盗我果其盗者言。我不盗是人果是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320710a.htm'><img src='up.gif' border=0></a>
<a href='T320710c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>