<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1636 大乘集菩萨学论 0118b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1636 大乘集菩萨学论</font> <font face='Arial'>(卷15)</font> 治心品第十二 <font face='Arial'>T32, p0118b</h2></font><hr>
<span class='old'>
</a><a name="0118a28" id="0118a28">等亦无厌怠。如金刚幢回向中说。具足修</a><a name="0118a29" id="0118a29">习菩萨行者。若所见色对治于爱。如是乃至</span><a name="0118b01" id="0118b01">声香味触法对治于爱。则无罪犯。是净是善。</a><a name="0118b02" id="0118b02">最上光洁超诸妙乐。生适悦意起净信乐。发</a><a name="0118b03" id="0118b03">生踊跃安住极喜。于分别心不生退恼。心意</a><a name="0118b04" id="0118b04">调柔诸根猛利常受妙乐。如是回向一切诸</a><a name="0118b05" id="0118b05">佛。转复回向诸佛般若。而得具足不可思议</a><a name="0118b06" id="0118b06">佛妙乐行。然未同佛得善摄受三摩地乐。由</a><a name="0118b07" id="0118b07">是力能展转得佛无量妙乐。具足无量佛解</a><a name="0118b08" id="0118b08">脱乐。摄受无量佛神通乐。得善摄受无数诸</a><a name="0118b09" id="0118b09">佛无著行乐。得佛自在如彼牛王所至远近</a><a name="0118b10" id="0118b10">速疾妙乐。毕竟获得无量佛力了知一切寂</a><a name="0118b11" id="0118b11">静无生无灭等乐。于无著行而常等引得诸</a><a name="0118b12" id="0118b12">如来不二集行无嗔妙乐。是为菩萨常以如</a><a name="0118b13" id="0118b13">是善根回向如来。回向菩萨者。谓于意乐未</a><a name="0118b14" id="0118b14">圆满者。回向圆满于一切智。未清净者。深心</a><a name="0118b15" id="0118b15">清净一切波罗蜜多。未成办者。为令成办发</a><a name="0118b16" id="0118b16">菩提心。犹若金刚令一切智铠无有退屈。若</a><a name="0118b17" id="0118b17">令一切智铠无退屈者。则于菩提妙乐随所</a><a name="0118b18" id="0118b18">轻安。于诸善道无所退向。平等安住一切世</a><a name="0118b19" id="0118b19">间。圆满大愿修习一切菩萨之行。了知菩萨</a><a name="0118b20" id="0118b20">利根神通。由斯善根证一切智。以如是善根</a><a name="0118b21" id="0118b21">义故。回向菩萨。又若学佛教者。一切声闻辟</a><a name="0118b22" id="0118b22">支佛等。亦以善根如是回向。若有众生一弹</a><a name="0118b23" id="0118b23">指顷闻佛法声。及贤圣众为作尊重。以此善</a><a name="0118b24" id="0118b24">根回向阿耨多罗三藐三菩提。所谓念佛圆</a><a name="0118b25" id="0118b25">满回向。念法方便回向。尊重圣众回向。不离</a><a name="0118b26" id="0118b26">见佛回向。清净心回向。通达佛法回向。所修</a><a name="0118b27" id="0118b27">无量功德回向。清净一切神通善根回向。断</a><a name="0118b28" id="0118b28">诸法疑回向。是为于声闻辟支佛等学佛教</a><a name="0118b29" id="0118b29">者之所回向。又彼菩萨亦以善根回向一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320118a.htm'><img src='up.gif' border=0></a>
<a href='T320118c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>