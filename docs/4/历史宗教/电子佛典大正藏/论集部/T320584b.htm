<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1667 大乘起信论 0584b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1667 大乘起信论</font> <font face='Arial'>(卷1)</font> 新译大乘起信论序 <font face='Arial'>T32, p0584b</h2></font><hr>
<span class='old'>
</a><br><a name="0584a28" id="0584a28">　　起信绍佛种　　　故我造此论　</p></a><a name="0584a29" id="0584a29"><p>论曰。为欲发起大乘净信。断诸众生疑暗邪</span><a name="0584b01" id="0584b01">执。令佛种性相续不断故造此论。有法能生</a><a name="0584b02" id="0584b02">大乘信根。是故应说。说有五分一作因。二立</a><a name="0584b03" id="0584b03">义。三解释。四修信。五利益此中作因有八一</a><a name="0584b04" id="0584b04">总相。为令众生离苦得乐。不为贪求利养等</a><a name="0584b05" id="0584b05">故。二为显如来根本实义。令诸众生生正解</a><a name="0584b06" id="0584b06">故。三为令善根成熟众生不退信心。于大乘</a><a name="0584b07" id="0584b07">法有堪任故。四为令善根微少众生。发起信</a><a name="0584b08" id="0584b08">心至不退故。五为令众生消除业障。调伏自</a><a name="0584b09" id="0584b09">心离三毒故。六为令众生修正止观。对治凡</a><a name="0584b10" id="0584b10">小过失心故。七为令众生于大乘法如理思</a><a name="0584b11" id="0584b11">惟。得生佛前究竟不退大乘信故。八为显信</a><a name="0584b12" id="0584b12">乐大乘利益。劝诸含识令归向故。此诸句义</a><a name="0584b13" id="0584b13">大乘经中虽已具有。然由所化根欲不同待</a><a name="0584b14" id="0584b14">悟缘别。是故造论。此复云何。谓如来在世所</a><a name="0584b15" id="0584b15">化利根。佛色心胜。一音开演无边义味故不</a><a name="0584b16" id="0584b16">须论。佛涅槃后。或有能以自力少见于经而</a><a name="0584b17" id="0584b17">解多义。复有能以自力广见诸经乃生正解。</a><a name="0584b18" id="0584b18">或有自无智力因他广论而得解义。亦有自</a><a name="0584b19" id="0584b19">无智力怖于广说乐闻略论摄广大义而正修</a><a name="0584b20" id="0584b20">行。我今为彼最后人故。略摄如来最胜甚深</a><a name="0584b21" id="0584b21">无边之义。而造此论</a><a name="0584b22" id="0584b22"><p>云何立义分。谓摩诃衍略有二种。有法及</a><a name="0584b23" id="0584b23">法。言有法者。谓一切众生心。是心则摄一</a><a name="0584b24" id="0584b24">切世间出世间法。依此显示摩诃衍义以此</a><a name="0584b25" id="0584b25">心真如相。即示大乘体故。此心生灭因缘相。</a><a name="0584b26" id="0584b26">能显示大乘体相用故。所言法者。略有三种。</a><a name="0584b27" id="0584b27">一体大。谓一切法真如在染在净性恒平等。</a><a name="0584b28" id="0584b28">无增无减无别异故。二者相大。谓如来藏本</a><a name="0584b29" id="0584b29">求具足无量无边性功德故。三者用大。能生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320584a.htm'><img src='up.gif' border=0></a>
<a href='T320584c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>