<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0650a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷7)</font> 释摩诃衍论序 <font face='Arial'>T32, p0650a</h2></font><hr>
<span class='old'>
</a><a name="0649c28" id="0649c28">文相违。难其差别相故。云何相违。谓上文</a><a name="0649c29" id="0649c29">中作如是说。所言觉义者谓心体离念相</span><a name="0650a01" id="0650a01">离念相者等虚空界无所不遍法界一相</a><a name="0650a02" id="0650a02">即是如来平等法身依此法身说名本觉。</a><a name="0650a03" id="0650a03">于下文中作如是说。二者深心乐集一切</a><a name="0650a04" id="0650a04">诸善行故。上下二文如是相违。是故发问</a><a name="0650a05" id="0650a05">难其异相。应审思择如本问曰上说法界</a><a name="0650a06" id="0650a06">一相佛体无二何故不唯念真如复假求</a><a name="0650a07" id="0650a07">学诸善行故</a><a name="0650a08" id="0650a08"><p>已说前后相违难问门。次说开通会释消难</a><a name="0650a09" id="0650a09">门。就此门中即有七门。云何为七。一者正</a><a name="0650a10" id="0650a10">答决断彼难门。二者修善行者得益门。三者</a><a name="0650a11" id="0650a11">修行善巧方便门。四者显示发心功德门。五</a><a name="0650a12" id="0650a12">者拣择上下显异门。六者通契经文决疑门。</a><a name="0650a13" id="0650a13">七者赞叹发心功德门。是名为七。就初门</a><a name="0650a14" id="0650a14">中即有三门。云何为三。一者开示譬喻善</a><a name="0650a15" id="0650a15">巧门。二者合说契当安立门。三者显示法说</a><a name="0650a16" id="0650a16">生解门。是名为三。就譬喻门中即有四种。</a><a name="0650a17" id="0650a17">云何为四。一者宝喻。二者性净喻。三者垢染</a><a name="0650a18" id="0650a18">喻。四者人众喻。是名为四。言宝喻者。谓即</a><a name="0650a19" id="0650a19">大摩尼珠之宝。如是珠宝当有何处。如是</a><a name="0650a20" id="0650a20">珠宝当有黄石。如是珠宝其色如何。谓深</a><a name="0650a21" id="0650a21">黄色。其身形相当如何耶。谓如方座。无长</a><a name="0650a22" id="0650a22">短。故大小之相其量云何。谓一丈故。如是珠</a><a name="0650a23" id="0650a23">宝诸黄石中皆悉具足无有黄石而无摩尼。</a><a name="0650a24" id="0650a24">其止住相次第如何。谓第一珠。第二黄金。第</a><a name="0650a25" id="0650a25">三石体。此摩尼珠一丈量者。彼诸黄石或有</a><a name="0650a26" id="0650a26">极小或有极大。各各差别。岂可得言皆遍</a><a name="0650a27" id="0650a27">一切。此摩尼珠有殊胜力虽一丈量。遍于</a><a name="0650a28" id="0650a28">大中小中无余无所障碍。亦可得说撤</a><a name="0650a29" id="0650a29">一切处。于彼石中有此宝故。其石色黄应<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320649c.htm'><img src='up.gif' border=0></a>
<a href='T320650b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>