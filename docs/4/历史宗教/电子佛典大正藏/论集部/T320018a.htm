<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1631 回诤论 0018a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1631 回诤论</font> <font face='Arial'>(卷1)</font> 释上分第四 <font face='Arial'>T32, p0018a</h2></font><hr>
<span class='old'>
</a><a name="0017c28" id="0017c28">汝语空故不能说空。是义不然。又复有义。偈</a><a name="0017c29" id="0017c29">言</span><a name="0018a01" id="0018a01"><p class='lg'>　　若因缘法空　　　我今说此义</a><br><a name="0018a02" id="0018a02">　　何人有因缘　　　彼因缘无体　</p></a><a name="0018a03" id="0018a03"><p>此偈明何义。汝不能解一切法空。不知空义</a><a name="0018a04" id="0018a04">何能咎我。如汝所言。汝语言空语无自体。无</a><a name="0018a05" id="0018a05">自体故不能遮法。此法若是因缘生者。生故</a><a name="0018a06" id="0018a06">得言一切法空。得言一切皆无自体。以何义</a><a name="0018a07" id="0018a07">故。知因缘生法无自体。若法一切皆因缘</a><a name="0018a08" id="0018a08">生。则一切法。皆无自体。法无自体则须因缘。</a><a name="0018a09" id="0018a09">若有自体何用因缘。若离因缘则无诸法。若</a><a name="0018a10" id="0018a10">因缘生则无自体。以无自体故得言空。如是</a><a name="0018a11" id="0018a11">我语亦因缘生。若因缘生则无自体。以无自</a><a name="0018a12" id="0018a12">体故得言空。以一切法因缘生者自体皆空。</a><a name="0018a13" id="0018a13">如舆瓶衣蕃等诸物。彼法各各自有因缘。世</a><a name="0018a14" id="0018a14">间薪草土所作器水蜜乳等。将来将去及举</a><a name="0018a15" id="0018a15">掌等。又复寒热风等障中诸受用法。因缘生</a><a name="0018a16" id="0018a16">故皆无自体。如是如是我语因缘和合而生。</a><a name="0018a17" id="0018a17">如是得言无有自体。若无自体如是得言无</a><a name="0018a18" id="0018a18">自体成。如是空语世间受用。是故汝言无自</a><a name="0018a19" id="0018a19">体故汝语亦空。则不能遮诸法自体。是义不</a><a name="0018a20" id="0018a20">然。又复有义。偈言</a><a name="0018a21" id="0018a21"><p class='lg'>　　化人于化人　　　幻人于幻人</a><br><a name="0018a22" id="0018a22">　　如是遮所遮　　　其义亦如是　</p></a><a name="0018a23" id="0018a23"><p>此偈明何义。如化丈夫于异化人。见有去来</a><a name="0018a24" id="0018a24">种种所作而便遮之。如幻丈夫于异幻人。见</a><a name="0018a25" id="0018a25">有去来种种所作而便遮之。能遮化人彼则</a><a name="0018a26" id="0018a26">是空。若彼能遮化人是空。所遮化人则亦是</a><a name="0018a27" id="0018a27">空。若所遮空遮人亦空。能遮幻人彼则是空。</a><a name="0018a28" id="0018a28">若彼能遮幻人是空。所遮幻人则亦是空。若</a><a name="0018a29" id="0018a29">所遮空遮人亦空。如是如是我语言空。如幻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320017c.htm'><img src='up.gif' border=0></a>
<a href='T320018b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>