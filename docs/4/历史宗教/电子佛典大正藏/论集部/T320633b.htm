<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0633b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷5)</font> 释摩诃衍论序 <font face='Arial'>T32, p0633b</h2></font><hr>
<span class='old'>
</a><a name="0633a28" id="0633a28"><p>已说显示粗细所依门。次说本觉对治次第</a><a name="0633a29" id="0633a29">门。谓本觉智根本无明为始。灭相为终。如</span><a name="0633b01" id="0633b01">其次第渐对治故。然此中断不舍无明以</a><a name="0633b02" id="0633b02">为其断。非以断除而为断故。若尔云何断</a><a name="0633b03" id="0633b03">义成耶。谓断烦恼心。断除不起故。是名本</a><a name="0633b04" id="0633b04">觉治道次第。如本若因灭则缘灭。因灭故不</a><a name="0633b05" id="0633b05">相应心灭。缘灭故相应心灭故</a><a name="0633b06" id="0633b06"><p>已说本觉对治次第门。次说发起问答决疑</a><a name="0633b07" id="0633b07">门。即此门中自有二意。云何为二。一者两</a><a name="0633b08" id="0633b08">难闭关门。二者开通决疑门。文相可见。本觉</a><a name="0633b09" id="0633b09">明智断根本无明。三种细染永灭不起。已三</a><a name="0633b10" id="0633b10">细无六粗之心亦不能起。三六种心永灭不</a><a name="0633b11" id="0633b11">起。本觉性智不能自有。所以者何。三六种</a><a name="0633b12" id="0633b12">心非但无明。亦本觉俱。真妄和合名三六</a><a name="0633b13" id="0633b13">心故。然若言三六心灭者。本觉同灭无所</a><a name="0633b14" id="0633b14">有也。岂可得言本觉之心而得相续至</a><a name="0633b15" id="0633b15">于邪定。故言问曰若心灭者云何相续。即</a><a name="0633b16" id="0633b16">是初关。若言本觉是功德法非断之法。常恒</a><a name="0633b17" id="0633b17">相续无断绝者。岂可得言三六种心永灭</a><a name="0633b18" id="0633b18">不起。故言若相续者云何说究竟灭。即是第</a><a name="0633b19" id="0633b19">二关。自此已下作释决疑。文相明故不须</a><a name="0633b20" id="0633b20">重释</a><a name="0633b21" id="0633b21"><p>从上已来。生灭之相决择分已焉。自此已下</a><a name="0633b22" id="0633b22">显示染净相熏相生不断绝义</a><a name="0633b23" id="0633b23"><p>本曰。复次有四种法熏习义故。染法净法</a><a name="0633b24" id="0633b24">起不断绝。云何为四。一者净法。名为真如。</a><a name="0633b25" id="0633b25">二者一切染因。名为无明。三者妄心。名为</a><a name="0633b26" id="0633b26">业识。四者妄境界。所谓六尘。熏习义者。如</a><a name="0633b27" id="0633b27">世间衣服实无于香。若人以香而熏习故则</a><a name="0633b28" id="0633b28">有香气。此亦如是。真如净法实无于染。但</a><a name="0633b29" id="0633b29">以无明而熏习故则有染相。无明染法实<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320633a.htm'><img src='up.gif' border=0></a>
<a href='T320633c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>