<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1666 大乘起信论 0579a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1666 大乘起信论</font> <font face='Arial'>(卷1)</font> 序 <font face='Arial'>T32, p0579a</h2></font><hr>
<span class='old'>
</a><a name="0578c28" id="0578c28">应见闻而现作业。所谓众生依于三昧。乃</a><a name="0578c29" id="0578c29">得平等见诸佛故。此体用熏习。分别复有</span><a name="0579a01" id="0579a01">二种。云何为二。一者未相应。谓凡夫二乘初</a><a name="0579a02" id="0579a02">发意菩萨等。以意意识熏习。依信力故而</a><a name="0579a03" id="0579a03">能修行。未得无分别心与体相应故。未</a><a name="0579a04" id="0579a04">得自在业修行与用相应故。二者已相应。</a><a name="0579a05" id="0579a05">谓法身菩萨得无分别心。与诸佛智用相</a><a name="0579a06" id="0579a06">应。唯依法力自然修行。熏习真如灭无明</a><a name="0579a07" id="0579a07">故</a><a name="0579a08" id="0579a08"><p>复次染法从无始已来熏习不断。乃至得</a><a name="0579a09" id="0579a09">佛后则有断。净法熏习则无有断尽于未</a><a name="0579a10" id="0579a10">来。此义云何。以真如法常熏习故。妄心则</a><a name="0579a11" id="0579a11">灭法身显现。起用熏习故无有断</a><a name="0579a12" id="0579a12"><p>复次真如自体相者。一切凡夫声闻缘觉菩</a><a name="0579a13" id="0579a13">萨诸佛无有增减。非前际生非后际灭。</a><a name="0579a14" id="0579a14">毕竟常恒。从本已来性自满足一切功德。</a><a name="0579a15" id="0579a15">所谓自体有大智慧光明义故。遍照法界义</a><a name="0579a16" id="0579a16">故。真实识知义故。自性清净心义故。常乐我</a><a name="0579a17" id="0579a17">净义故。清凉不变自在义故。具足如是过</a><a name="0579a18" id="0579a18">于恒沙不离不断不异不思议佛法。乃至</a><a name="0579a19" id="0579a19">满足无有所少义故。名为如来藏。亦名如</a><a name="0579a20" id="0579a20">来法身</a><a name="0579a21" id="0579a21"><p>问曰。上说真如其体平等离一切相。云何复</a><a name="0579a22" id="0579a22">说体有如是种种功德</a><a name="0579a23" id="0579a23"><p>答曰。虽实有此诸功德义。而无差别之相。</a><a name="0579a24" id="0579a24">等同一味唯一真如。此义云何。以无分别</a><a name="0579a25" id="0579a25">离分别相。是故无二。复以何义得说差别。</a><a name="0579a26" id="0579a26">以依业识生灭相示。此云何示。以一切法</a><a name="0579a27" id="0579a27">本来唯心实无于念。而有妄心不觉起念</a><a name="0579a28" id="0579a28">见诸境界故说无明。心性不起即是大智</a><a name="0579a29" id="0579a29">慧光明义故。若心起见则有不见之相。心性<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320578c.htm'><img src='up.gif' border=0></a>
<a href='T320579b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>