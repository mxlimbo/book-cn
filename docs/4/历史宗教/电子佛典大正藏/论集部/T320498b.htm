<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1656 宝行王正论 0498b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1656 宝行王正论</font> <font face='Arial'>(卷1)</font> 菩提资粮品第三 <font face='Arial'>T32, p0498b</h2></font><hr>
<span class='old'>
</a><br><a name="0498a28" id="0498a28">　　从苦而拔济　　　愿彼般涅槃</a><br><a name="0498a29" id="0498a29">　　从发此坚心　　　行住及卧觉</span><br><a name="0498b01" id="0498b01">　　或时小放逸　　　无量福恒流</a><br><a name="0498b02" id="0498b02">　　福量如众生　　　恒流无间隙</a><br><a name="0498b03" id="0498b03">　　因果既相称　　　故菩提不难</a><br><a name="0498b04" id="0498b04">　　时节及众生　　　菩提与福德</a><br><a name="0498b05" id="0498b05">　　由此四无量　　　菩萨坚心行</a><br><a name="0498b06" id="0498b06">　　菩提虽无量　　　因前四无量</a><br><a name="0498b07" id="0498b07">　　修福慧二行　　　云何难可得</a><br><a name="0498b08" id="0498b08">　　福慧二种行　　　如此无边际</a><br><a name="0498b09" id="0498b09">　　菩萨身心苦　　　故疾得消除</a><br><a name="0498b10" id="0498b10">　　恶道饥渴等　　　身苦恶业生</a><br><a name="0498b11" id="0498b11">　　菩萨永离恶　　　行善苦不生</a><br><a name="0498b12" id="0498b12">　　欲嗔怖畏等　　　心苦从痴生</a><br><a name="0498b13" id="0498b13">　　由依无二智　　　菩萨离心苦</a><br><a name="0498b14" id="0498b14">　　有苦时若促　　　难忍何况多</a><br><a name="0498b15" id="0498b15">　　无苦时长远　　　有乐云何难</a><br><a name="0498b16" id="0498b16">　　身苦永不有　　　假说有心苦</a><br><a name="0498b17" id="0498b17">　　悲世间二苦　　　故恒住生死</a><br><a name="0498b18" id="0498b18">　　故菩提长时　　　智人心不沈</a><br><a name="0498b19" id="0498b19">　　为灭恶生善　　　是时无间修</a><br><a name="0498b20" id="0498b20">　　贪嗔及无明　　　愿汝识舍离</a><br><a name="0498b21" id="0498b21">　　无贪等众善　　　知应恭敬修</a><br><a name="0498b22" id="0498b22">　　由贪生鬼道　　　由嗔堕地狱</a><br><a name="0498b23" id="0498b23">　　由痴入畜生　　　翻此感人天</a><br><a name="0498b24" id="0498b24">　　舍恶及修善　　　此法是乐因</a><br><a name="0498b25" id="0498b25">　　若是解脱法　　　由智舍二执</a><br><a name="0498b26" id="0498b26">　　佛像及支提　　　殿堂并寺庙</a><br><a name="0498b27" id="0498b27">　　最胜多供具　　　汝应敬成立</a><br><a name="0498b28" id="0498b28">　　坐宝莲花上　　　好色微妙画</a><br><a name="0498b29" id="0498b29">　　一切金宝种　　　汝应造佛像<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320498a.htm'><img src='up.gif' border=0></a>
<a href='T320498c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>