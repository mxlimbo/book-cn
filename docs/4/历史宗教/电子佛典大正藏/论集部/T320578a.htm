<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1666 大乘起信论 0578a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1666 大乘起信论</font> <font face='Arial'>(卷1)</font> 序 <font face='Arial'>T32, p0578a</h2></font><hr>
<span class='old'>
</a><a name="0577c28" id="0577c28">故。又粗中之粗凡夫境界。粗中之细及细中</a><a name="0577c29" id="0577c29">之粗菩萨境界。细中之细是佛境界。此二种</span><a name="0578a01" id="0578a01">生灭。依于无明熏习而有。所谓依因依缘。</a><a name="0578a02" id="0578a02">依因者。不觉义故。依缘者。妄作境界义故。</a><a name="0578a03" id="0578a03">若因灭则缘灭。因灭故不相应心灭。缘灭故</a><a name="0578a04" id="0578a04">相应心灭</a><a name="0578a05" id="0578a05"><p>问曰。若心灭者云何相续。若相续者云何说</a><a name="0578a06" id="0578a06">究竟灭</a><a name="0578a07" id="0578a07"><p>答曰。所言灭者。唯心相灭非心体灭。如风</a><a name="0578a08" id="0578a08">依水而有动相。若水灭者。则风相断绝无</a><a name="0578a09" id="0578a09">所依止。以水不灭风相相续。唯风灭故动</a><a name="0578a10" id="0578a10">相随灭非是水灭。无明亦尔。依心体而动。</a><a name="0578a11" id="0578a11">若心体灭。则众生断绝无所依止。以体不</a><a name="0578a12" id="0578a12">灭心得相续。唯痴灭故心相随灭非心智</a><a name="0578a13" id="0578a13">灭</a><a name="0578a14" id="0578a14"><p>复次有四种法熏习义故。染法净法起不断</a><a name="0578a15" id="0578a15">绝。云何为四。一者净法。名为真如。二者一</a><a name="0578a16" id="0578a16">切染因。名为无明。三者妄心。名为业识。四</a><a name="0578a17" id="0578a17">者妄境界。所谓六尘。熏习义者。如世间衣服</a><a name="0578a18" id="0578a18">实无于香。若人以香而熏习故则有香气。</a><a name="0578a19" id="0578a19">此亦如是。真如净法实无于染。但以无明</a><a name="0578a20" id="0578a20">而熏习故则有染相。无明染法实无净业。但</a><a name="0578a21" id="0578a21">以真如而熏习故则有净用。云何熏习起染</a><a name="0578a22" id="0578a22">法不断。所谓以依真如法故有于无明。以</a><a name="0578a23" id="0578a23">有无明染法因故即熏习真如。以熏习故</a><a name="0578a24" id="0578a24">则有妄心。以有妄心即熏习无明。不了</a><a name="0578a25" id="0578a25">真如法故不觉念起现妄境界。以有妄境</a><a name="0578a26" id="0578a26">界染法缘故即熏习妄心。令其念着造种</a><a name="0578a27" id="0578a27">种业。受于一切身心等苦。此妄境界熏习义</a><a name="0578a28" id="0578a28">则有二种。云何为二。一者增长念熏习。二</a><a name="0578a29" id="0578a29">者增长取熏习。妄心熏习义则有二种。云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320577c.htm'><img src='up.gif' border=0></a>
<a href='T320578b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>