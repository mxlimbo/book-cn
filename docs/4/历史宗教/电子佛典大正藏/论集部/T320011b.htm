<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1630 因明入正理论 0011b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1630 因明入正理论</font> <font face='Arial'>(卷1)</font> <font face='Arial'>T32, p0011b</h2></font><hr>
<span class='old'>
</a><a name="0011a28" id="0011a28"><p class='lg'>　　能立与能破　　　及似唯悟他</a><br><a name="0011a29" id="0011a29">　　现量与比量　　　及似唯自悟　</p></span><a name="0011b01" id="0011b01"><p>如是总摄诸论要义。此中宗等多言名为能</a><a name="0011b02" id="0011b02">立。由宗因喻多言。开示诸有问者未了义</a><a name="0011b03" id="0011b03">故。此中宗者。谓极成有法极成能别差别为</a><a name="0011b04" id="0011b04">性。随自乐为所成立性。是名为宗。如有</a><a name="0011b05" id="0011b05">成立声是无常</a><a name="0011b06" id="0011b06"><p>因有三相。何等为三。谓遍是宗法性。同品</a><a name="0011b07" id="0011b07">定有性。异品遍无性。云何名为同品异品。谓</a><a name="0011b08" id="0011b08">所立法均等义品。说名同品。如立无常瓶</a><a name="0011b09" id="0011b09">等无常。是名同品。异品者。谓于是处无其</a><a name="0011b10" id="0011b10">所立。若有是常见非所作。如虚空等。此中</a><a name="0011b11" id="0011b11">所作性或勤勇无间所发性遍是宗法性。同</a><a name="0011b12" id="0011b12">品定有性。异品遍无性。是无常等因</a><a name="0011b13" id="0011b13"><p>喻有二种。一者同法。二者异法。同法者若</a><a name="0011b14" id="0011b14">于是处显因同品决定有性。谓若所作见</a><a name="0011b15" id="0011b15">彼无常。譬如瓶等。异法者若于是处说所</a><a name="0011b16" id="0011b16">立无。因遍非有。谓若是常见。非所作如虚</a><a name="0011b17" id="0011b17">空等。此中常言表非无常。非所作言表无</a><a name="0011b18" id="0011b18">所作。如有非有说名非有</a><a name="0011b19" id="0011b19"><p>已说宗等如是多言。开悟他时。说名能</a><a name="0011b20" id="0011b20">立。如说声无常者是立宗言。所作性故者</a><a name="0011b21" id="0011b21">是宗法言。若是所作见彼无常。如瓶等者</a><a name="0011b22" id="0011b22">是随同品言。若是其常见非所作。如虚空</a><a name="0011b23" id="0011b23">者是远离言。唯此三分说名能立</a><a name="0011b24" id="0011b24"><p>虽乐成立由与现量等相违故。名似立宗。</a><a name="0011b25" id="0011b25">谓现量相违。比量相违。自教相违。世间相违。</a><a name="0011b26" id="0011b26">自语相违。能别不极成。所别不极成。俱不极</a><a name="0011b27" id="0011b27">成。相符极成。此中现量相违者。如说声非</a><a name="0011b28" id="0011b28">所闻。比量相违者。如说瓶等是常。自教相</a><a name="0011b29" id="0011b29">违者。如胜论师立声为常。世间相违者。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320011a.htm'><img src='up.gif' border=0></a>
<a href='T320011c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>