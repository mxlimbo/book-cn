<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0728b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷5)</font> <font face='Arial'>T32, p0728b</h2></font><hr>
<span class='old'>
</a><a name="0728a28" id="0728a28">施。无有限碍。诸来乞者。皆给与之。令诸有</a><a name="0728a29" id="0728a29">情。心生悦豫。如战胜将。心进勇锐。如依善</span><a name="0728b01" id="0728b01">王。安隐而住。犹如大海。纳诸川流。如弥卢</a><a name="0728b02" id="0728b02">山。安固不动。一切众生。奉如父母。得诸世</a><a name="0728b03" id="0728b03">间供养恭敬。获得殊胜第一吉祥。亲友朋属</a><a name="0728b04" id="0728b04">之所称赞。一切所愿。皆得成就。毕竟超越轮</a><a name="0728b05" id="0728b05">回苦海。此义所明。福之自性。犹如金器。坚</a><a name="0728b06" id="0728b06">固可爱。为诸众生最胜依止。非福自性。不可</a><a name="0728b07" id="0728b07">爱乐。犹如坯瓶。决定破坏。令诸众生。流转</a><a name="0728b08" id="0728b08">恶道。如世之盖。人所执持。四方攸往。遮诸</a><a name="0728b09" id="0728b09">炎热。工巧所为。不久则坏。如是福盖正行所</a><a name="0728b10" id="0728b10">持。能袪生等所有热恼。及地狱火之所烧煮。</a><a name="0728b11" id="0728b11">众善所成。任持不坏。如舍卫城中。有长者女。</a><a name="0728b12" id="0728b12">与族姓子。共为匹偶。后生一儿。费用无度。日</a><a name="0728b13" id="0728b13">渐衰窘。谓其妻曰。我诣远方。勤力求索。汝当</a><a name="0728b14" id="0728b14">爱念长育其子。久历岁月。夫犹未还。年既长</a><a name="0728b15" id="0728b15">大。渐生放逸。与邻处女。迭生爱乐。彼女即</a><a name="0728b16" id="0728b16">解所带宝鬘。而授与之。母于后时。知其所由。</a><a name="0728b17" id="0728b17">乃以善言。种种教诲。我子不应乐为鄙事。当</a><a name="0728b18" id="0728b18">自慎护。无罹我怀。日加检束。不令游行。夜</a><a name="0728b19" id="0728b19">于寝门。以设其榻。子于一夕。贪欲所娆。暂卧</a><a name="0728b20" id="0728b20">复起。须臾不停。白母开门。欲往便利。母语子</a><a name="0728b21" id="0728b21">言。此有盆具。不须出也。为母严约。转增欲</a><a name="0728b22" id="0728b22">心。遂兴恶意。以害其母。造是罪已。深生惶</a><a name="0728b23" id="0728b23">怖。遂往伽蓝。白言。大德。我欲出家。愿垂</a><a name="0728b24" id="0728b24">摄受。时诸比丘。不能观察。诘其来由。便与</a><a name="0728b25" id="0728b25">剃发。作比丘已。远遁他国。勇猛精进。坚持净</a><a name="0728b26" id="0728b26">戒。修习禅定。乐诵经典。彼有长者。睹其比</a><a name="0728b27" id="0728b27">丘。具如是德。兴心供养。为造伽蓝。命其为</a><a name="0728b28" id="0728b28">主。八方众僧。咸来依附。尔时比丘。为众讲</a><a name="0728b29" id="0728b29">宣大乘经典。复令修习相应禅观。四事供给。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320728a.htm'><img src='up.gif' border=0></a>
<a href='T320728c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>