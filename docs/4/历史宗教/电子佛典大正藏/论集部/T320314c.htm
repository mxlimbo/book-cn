<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0314c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷10)</font> 憍慢品第一百二十八 <font face='Arial'>T32, p0314c</h2></font><hr>
<span class='old'>
</a><a name="0314b28" id="0314b28">断此增上慢。又增上慢人。诸佛世尊有大</a><a name="0314b29" id="0314b29">慈悲。犹尚舍远不为说法。是故应断。又增</span><a name="0314c01" id="0314c01">上慢人住邪法。故无实功德。犹如贾客</a><a name="0314c02" id="0314c02">深入大海而贪伪珠。是人亦尔。入佛法</a><a name="0314c03" id="0314c03">海得少禅悦。谓为真道而生贪着。又增上</a><a name="0314c04" id="0314c04">慢人。后老死时不任受道。故当勤求真实</a><a name="0314c05" id="0314c05">智慧。又增上慢人。自失己利亦增益愚痴。</a><a name="0314c06" id="0314c06">以实未得想谓得故。是故不应自诳其身。</a><a name="0314c07" id="0314c07">当速弃舍。若于大胜人谓少不如。名不</a><a name="0314c08" id="0314c08">如慢。是人自高亦自下身。若人无德自高名</a><a name="0314c09" id="0314c09">为邪慢。又以恶法自高亦名邪慢。若于善</a><a name="0314c10" id="0314c10">人及所尊中。不肯礼敬名为傲慢。如是等</a><a name="0314c11" id="0314c11">名为憍慢相。问曰慢云何生。答曰。不知诸</a><a name="0314c12" id="0314c12">阴实相则憍慢生。如经中说。若人以无常</a><a name="0314c13" id="0314c13">色自念是上是中是下。是人正以不知如</a><a name="0314c14" id="0314c14">实相故。乃至识亦如是。若知阴相则无憍</a><a name="0314c15" id="0314c15">慢。又善修身念则无憍慢。如牛恃角则</a><a name="0314c16" id="0314c16">为暴慢。若去其角则不能也。身为不净九</a><a name="0314c17" id="0314c17">孔流恶。何有智者恃此自高。以如是等</a><a name="0314c18" id="0314c18">念身因缘。则无憍慢。又智者知一切众生若</a><a name="0314c19" id="0314c19">贫若富若贵若贱。皆以骨肉筋脉五脏粪秽</a><a name="0314c20" id="0314c20">合而成身。俱有生老病死忧悲苦恼。亦有</a><a name="0314c21" id="0314c21">贪恚等诸烦恼罪福等诸业。及地狱等诸恶</a><a name="0314c22" id="0314c22">道分。云何当起憍慢。又见内外心从因</a><a name="0314c23" id="0314c23">缘生。知念念灭则无憍慢。又善修空心</a><a name="0314c24" id="0314c24">则无憍慢。所以者何。随逐相故则憍慢生。</a><a name="0314c25" id="0314c25">若无相者何处起慢。又智慧者。若实有戒</a><a name="0314c26" id="0314c26">等功德则不生慢。所以者何。戒等功德皆</a><a name="0314c27" id="0314c27">为尽此诸烦恼故。若无功德。何有智者。</a><a name="0314c28" id="0314c28">于无事中而起憍慢。又观无常等相则灭</a><a name="0314c29" id="0314c29">憍慢。何有智者。以无常苦不净之物而为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320314b.htm'><img src='up.gif' border=0></a>
<a href='T320315a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>