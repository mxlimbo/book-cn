<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0372c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷16)</font> <font face='Arial'>T32, p0372c</h2></font><hr>
<span class='old'>
</a><a name="0372b28" id="0372b28">我常一心摄念正行。贪等不善不漏于心。</a><a name="0372b29" id="0372b29">是中取相故生诸结。诸相断故诸结则灭。</span><a name="0372c01" id="0372c01">学人行于相无相。故我心时发。如见杌树</a><a name="0372c02" id="0372c02">疑谓是人。故阿罗汉独得无疑。以心常行</a><a name="0372c03" id="0372c03">无相中故先以生空。于五阴中不见神</a><a name="0372c04" id="0372c04">我。后以法空不见色性乃至识性。故知一</a><a name="0372c05" id="0372c05">切相尽名为尽智。知诸相不生名无生智。</a><a name="0372c06" id="0372c06">学人断相尽已更生。无学相尽更不复生。</a><a name="0372c07" id="0372c07">若能令诸相尽灭更不复生。尔时名无生</a><a name="0372c08" id="0372c08">智。问曰。学人亦知有尽智无生智。如念我</a><a name="0372c09" id="0372c09">三结尽更不复生。何故不说十分成就。答</a><a name="0372c10" id="0372c10">曰。学人不能断一切相。故不说有尽智</a><a name="0372c11" id="0372c11">无生智。如人处处系缚虽一处解不名得</a><a name="0372c12" id="0372c12">脱。亦有此义。舍利弗说给孤独氏十分成</a><a name="0372c13" id="0372c13">就。又阿罗汉得自在力故。自知结尽更不</a><a name="0372c14" id="0372c14">复生。学人不尔。又阿罗汉得无学道时。</a><a name="0372c15" id="0372c15">自知一切生尽名为尽智。梵行成者。谓舍</a><a name="0372c16" id="0372c16">诸学行。所作办者。谓诸所应作皆已作讫。</a><a name="0372c17" id="0372c17">知从此身更无相续。故知但阿罗汉于一</a><a name="0372c18" id="0372c18">切所作。应得自在成就尽智及无生智。非</a><a name="0372c19" id="0372c19">诸学人。如人疟病虽不发时亦不名为</a><a name="0372c20" id="0372c20">差。如经中说。离一切处喜灭一切处忧。</a><a name="0372c21" id="0372c21">证一切法灭常行无漏心。他心智如六通</a><a name="0372c22" id="0372c22">中说。五阴和合假名众生。此等中智名名字</a><a name="0372c23" id="0372c23">智。无漏智名真实智。此似无漏得名为智。</a><a name="0372c24" id="0372c24">故曰名字智。问曰。又人言。一切众生成就</a><a name="0372c25" id="0372c25">等智。是事云何。答曰。若佛弟子能知诸法</a><a name="0372c26" id="0372c26">从众缘生。是人能得非余众生。以得智名</a><a name="0372c27" id="0372c27">故。一切众生但用想识。若得此智名内凡</a><a name="0372c28" id="0372c28">夫</a><a name="0372c29" id="0372c29"><p><b>　　<A NAME="n400"></A>四十四智品第二百一</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320372b.htm'><img src='up.gif' border=0></a>
<a href='T320373a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>