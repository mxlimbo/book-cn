<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1648 解脱道论 0407b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1648 解脱道论</font> <font face='Arial'>(卷2)</font> 分别定品第四 <font face='Arial'>T32, p0407b</h2></font><hr>
<span class='old'>
</a><a name="0407a28" id="0407a28">学。终令不退。由定得报。得色无色有具足。如</a><a name="0407a29" id="0407a29">佛所说。少修初禅得梵天眷属。如是种类一</span><a name="0407b01" id="0407b01">切生彼。如是一切此四功德。能生彼定。一一</a><a name="0407b02" id="0407b02">当起。障定有几者。谓八法。欲欲嗔恚。懈怠</a><a name="0407b03" id="0407b03">睡眠。调戏疑惑。无明无喜乐。一切恶法是</a><a name="0407b04" id="0407b04">障法。几定因者。谓有八法。是因出离不嗔。</a><a name="0407b05" id="0407b05">明相不乱。一切善法令心欢喜。能生法智。是</a><a name="0407b06" id="0407b06">为定因。几定资者。谓有七种戒。众具知足。覆</a><a name="0407b07" id="0407b07">蔽根门。节量饮食。初中后夜而不睡眠。常念</a><a name="0407b08" id="0407b08">智慧。住处静寂。定有几种者。定有二种。一</a><a name="0407b09" id="0407b09">世间定。二出世间定。圣果所得。谓出世定。余</a><a name="0407b10" id="0407b10">名世定。其世间定。是有漏有结有缚。是流</a><a name="0407b11" id="0407b11">是厄是盖是戒盗见盗。是取是烦恼。此谓</a><a name="0407b12" id="0407b12">世间定。与此相违名出世定。复次定有二种。</a><a name="0407b13" id="0407b13">邪定正定。云何邪定。不善一心。是谓邪定。若</a><a name="0407b14" id="0407b14">善一心。是谓正定。邪定当断。正定应修。复</a><a name="0407b15" id="0407b15">次定有二种。外定安定。彼彼定初分此谓</a><a name="0407b16" id="0407b16">外定。性除无间此谓安定。复次定有三种。有</a><a name="0407b17" id="0407b17">觉有观定。无觉少观定。无觉无观定。云何有</a><a name="0407b18" id="0407b18">觉有观。谓初禅有觉有观。二禅无觉少观。余</a><a name="0407b19" id="0407b19">禅无觉无观。复次定有三种。谓共喜生定。共</a><a name="0407b20" id="0407b20">乐生定。共舍生定。初禅二禅谓共喜生。三禅</a><a name="0407b21" id="0407b21">谓共乐生。四禅谓共舍生。复次定有三种。善</a><a name="0407b22" id="0407b22">定报定事定。云何善定。圣道学人及凡夫。修</a><a name="0407b23" id="0407b23">色无色定。是谓善定。圣果学人凡夫生。色</a><a name="0407b24" id="0407b24">无色界。是谓报定。无学人受色无色定。是</a><a name="0407b25" id="0407b25">谓事定。复次定有四种。欲定色定无色定无</a><a name="0407b26" id="0407b26">所受定。谓彼彼行正受行。是谓欲定。四禅是</a><a name="0407b27" id="0407b27">谓色定。四无色定及善业报。此谓无色定。四</a><a name="0407b28" id="0407b28">道果谓无所受定。又定有四种修行。谓苦修</a><a name="0407b29" id="0407b29">行钝智。苦修行利智。乐修行利智。乐修行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320407a.htm'><img src='up.gif' border=0></a>
<a href='T320407c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>