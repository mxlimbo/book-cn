<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1656 宝行王正论 0502a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1656 宝行王正论</font> <font face='Arial'>(卷1)</font> 正教王品第四 <font face='Arial'>T32, p0502a</h2></font><hr>
<span class='old'>
</a><br><a name="0501c27" id="0501c27">　　由不观自利　　　一味利益他</a><br><a name="0501c28" id="0501c28">　　大乘众德器　　　故谤人灰粉</span><br><a name="0502a01" id="0502a01">　　信人由僻执　　　不信由嫉憎</a><br><a name="0502a02" id="0502a02">　　信人谤尚烧　　　何况嗔妒者</a><br><a name="0502a03" id="0502a03">　　合毒为治毒　　　如医方所说</a><br><a name="0502a04" id="0502a04">　　苦灭恶亦尔　　　此言何相违</a><br><a name="0502a05" id="0502a05">　　诸法心先行　　　以心为上首</a><br><a name="0502a06" id="0502a06">　　以苦灭他恶　　　善心人何过</a><br><a name="0502a07" id="0502a07">　　苦来若能利　　　应取何况乐</a><br><a name="0502a08" id="0502a08">　　或于自及他　　　此是本首法</a><br><a name="0502a09" id="0502a09">　　由能弃小乐　　　后若见大乐</a><br><a name="0502a10" id="0502a10">　　智人舍小乐　　　观于后大乐</a><br><a name="0502a11" id="0502a11">　　若不忍此言　　　医师施苦乐</a><br><a name="0502a12" id="0502a12">　　犯罪不可恕　　　故汝义不然</a><br><a name="0502a13" id="0502a13">　　或见事不宜　　　智者由义行</a><br><a name="0502a14" id="0502a14">　　或制或开许　　　此义处处有</a><br><a name="0502a15" id="0502a15">　　诸菩萨威仪　　　悲为先智成</a><br><a name="0502a16" id="0502a16">　　大乘说如此　　　何因可诽谤</a><br><a name="0502a17" id="0502a17">　　无知故沉没　　　上乘广深义</a><br><a name="0502a18" id="0502a18">　　故诽谤大乘　　　成自他怨家</a><br><a name="0502a19" id="0502a19">　　施戒忍精进　　　定智悲为体</a><br><a name="0502a20" id="0502a20">　　佛说大乘尔　　　有何邪说漏</a><br><a name="0502a21" id="0502a21">　　由施戒利他　　　忍进为自利</a><br><a name="0502a22" id="0502a22">　　定慧脱自他　　　略摄大乘义</a><br><a name="0502a23" id="0502a23">　　略说佛正教　　　谓解脱自他</a><br><a name="0502a24" id="0502a24">　　此六度为藏　　　何人能拨此</a><br><a name="0502a25" id="0502a25">　　福慧为种类　　　佛说菩提道</a><br><a name="0502a26" id="0502a26">　　立此名大乘　　　痴盲不能忍</a><br><a name="0502a27" id="0502a27">　　如空难思量　　　福慧行成故</a><br><a name="0502a28" id="0502a28">　　诸佛德难思　　　于大乘愿忍</a><br><a name="0502a29" id="0502a29">　　大德舍利弗　　　佛戒非其境<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320501c.htm'><img src='up.gif' border=0></a>
<a href='T320502b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>