<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1636 大乘集菩萨学论 0100b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1636 大乘集菩萨学论</font> <font face='Arial'>(卷8)</font> 护身品第六 <font face='Arial'>T32, p0100b</h2></font><hr>
<span class='old'>
</a><a name="0100a28" id="0100a28">又云。此是美食非粗粝食。若入聚落应得恭</a><a name="0100a29" id="0100a29">敬。非不恭敬应得富家。若男若女童男童女</span><a name="0100b01" id="0100b01">种种美味非贫贱家所得饮食。如是勿起一</a><a name="0100b02" id="0100b02">切不善作意。乃至若有众生着食味者。造恶</a><a name="0100b03" id="0100b03">业已堕于地狱。复次有知足者不着美味。舍</a><a name="0100b04" id="0100b04">细受粗舌根喜足。若节约食者彼命终时。得</a><a name="0100b05" id="0100b05">生天上人间或余善道。若天若人食天美食。</a><a name="0100b06" id="0100b06">迦叶波。如是行乞食比丘。离于味爱调伏其</a><a name="0100b07" id="0100b07">心。设唯啖熟豆亦不忧恼。何以故。为求圣</a><a name="0100b08" id="0100b08">道趣活身命。是以故食。以要言之。佛言。迦</a><a name="0100b09" id="0100b09">叶波。若行乞食比丘。值天大雨云雾等时不</a><a name="0100b10" id="0100b10">能乞食。乃至思法庄严以慈为食。住是作意</a><a name="0100b11" id="0100b11">若二夜三夜欲断食者。应作是想。彼琰摩罗</a><a name="0100b12" id="0100b12">界堕饿鬼中。以恶作故于百岁中欲食。少唾</a><a name="0100b13" id="0100b13">尚不可得。我今安住甚深法中不应发起身</a><a name="0100b14" id="0100b14">心羸劣。况复勤修圣道。我今堪忍如是饥渴。</a><a name="0100b15" id="0100b15">又总略云。令在家人为作净食。敷座而座为</a><a name="0100b16" id="0100b16">说法要。乃至彼作净食。受此食已。从座而去。</a><a name="0100b17" id="0100b17">迦叶波。行乞食比丘不应自炫谄谀。云何谄</a><a name="0100b18" id="0100b18">谀。若为他说此粗恶食而复不足。乃至持此</a><a name="0100b19" id="0100b19">多众共食。若食少者令彼饥渴。若有如是行</a><a name="0100b20" id="0100b20">相。是名谄谀。诸行乞食比丘。应当弃舍。云</a><a name="0100b21" id="0100b21">何真实。谓食堕钵中。若粗若细及净不净。皆</a><a name="0100b22" id="0100b22">悉应食。不生忧恼。唯净内心以法调伏。住圣</a><a name="0100b23" id="0100b23">道故得活身命。乃行乞食。如最上授所问经</a><a name="0100b24" id="0100b24">云。若人亲近饭乞食者。能于自他利益圆满</a><a name="0100b25" id="0100b25">随所了知。彼乞食菩萨言。如是乃至不为护</a><a name="0100b26" id="0100b26">身当如服药。入楞伽经说断食鱼肉义云。如</a><a name="0100b27" id="0100b27">说菩萨修大慈故。一切肉皆不得食。乃至略</a><a name="0100b28" id="0100b28">彼偈云。观肉所从来。脓血诸不净。修行净行</a><a name="0100b29" id="0100b29">者。当远离食肉。一切肉及葱。亦不饮诸酒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320100a.htm'><img src='up.gif' border=0></a>
<a href='T320100c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>