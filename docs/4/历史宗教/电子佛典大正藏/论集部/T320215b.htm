<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0215b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷8)</font> 地狱品第二十三 第十阎罗地狱品 <font face='Arial'>T32, p0215b</h2></font><hr>
<span class='old'>
</a><a name="0215a25" id="0215a25"><p>地狱品究竟</a><a name="0215a26" id="0215a26"><p class='juan'>
立世阿毗昙论卷第八</p>
</span><a name="0215b01" id="0215b01"></a><a name="0215b02" id="0215b02"><p class='juan'>
佛说立世阿毗昙论卷第九</p>
</a><a name="0215b03" id="0215b03"></a><a name="0215b04" id="0215b04"><p><span class='byline'>　　　　陈西印度三藏真谛译</span><br></a><a name="0215b05" id="0215b05"><p><b>　　<A NAME="n169"></A>小三灾疾疫品第二十四</b></a><a name="0215b06" id="0215b06"><p>佛世尊说。一小劫者名为一劫。二十小劫亦</a><a name="0215b07" id="0215b07">名一劫。四十小劫亦名一劫。六十小劫亦名</a><a name="0215b08" id="0215b08">一劫。八十小劫名一大劫。云何一小劫名为</a><a name="0215b09" id="0215b09">一劫。是时提婆达多比丘。住地狱中受熟业</a><a name="0215b10" id="0215b10">报。佛世尊说住寿一劫。如是一小劫名一劫。</a><a name="0215b11" id="0215b11">云何二十小劫亦名一劫。如梵先行天二十小</a><a name="0215b12" id="0215b12">劫是其寿量。是诸梵天佛说住寿一劫。如是</a><a name="0215b13" id="0215b13">二十劫亦名一劫。云何四十小劫名为一劫。</a><a name="0215b14" id="0215b14">如梵众天寿量四十小劫。佛说住寿一劫。如</a><a name="0215b15" id="0215b15">是四十劫亦名一劫。云何六十小劫名为一</a><a name="0215b16" id="0215b16">劫。如大梵天寿量六十劫。佛说住寿一劫。</a><a name="0215b17" id="0215b17">如是六十小劫亦名一劫。云何八十小劫名</a><a name="0215b18" id="0215b18">一大劫。佛说劫中世界散坏。劫中世界散坏</a><a name="0215b19" id="0215b19">已住。劫中世界起成。劫中世界起成已住。世</a><a name="0215b20" id="0215b20">界散坏等劫其数云何。佛言。比丘经二十小</a><a name="0215b21" id="0215b21">劫世界散坏。次经二十小劫世界散坏已住。</a><a name="0215b22" id="0215b22">次经二十小劫世界起成。次经二十小劫世</a><a name="0215b23" id="0215b23">界起成已住。是二十小劫世界起成已住者。</a><a name="0215b24" id="0215b24">几多已过几多未过。八小劫已过。十一小劫</a><a name="0215b25" id="0215b25">未来。第九一劫现在未尽。此第九一劫几多</a><a name="0215b26" id="0215b26">已过几多在未来。未来定余六百九十年在</a><a name="0215b27" id="0215b27">(至梁末<span class='corr'>己</span>卯年翻度此经为断)。是二十小劫中间。有三小灾次</a><a name="0215b28" id="0215b28">第轮转。一者大疾疫灾。二大刀兵灾。三大饥</a><a name="0215b29" id="0215b29">饿灾。今第九劫即第三灾。此劫由饥饿故尽。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320215a.htm'><img src='up.gif' border=0></a>
<a href='T320215c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>