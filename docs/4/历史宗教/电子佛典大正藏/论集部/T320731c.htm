<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0731c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷7)</font> <font face='Arial'>T32, p0731c</h2></font><hr>
<span class='old'>
</a><a name="0731b28" id="0731b28">深着邪见。说施无果。于彼施者。亦无其报。</a><a name="0731b29" id="0731b29">此名不清净</span><a name="0731c01" id="0731c01"><p>若施者持戒。解法正见。知有施果。如是施者。</a><a name="0731c02" id="0731c02">则有其报。或受者具戒。解法正见。说有施果。</a><a name="0731c03" id="0731c03">于彼施者。则有其报。此名施者受者二皆清</a><a name="0731c04" id="0731c04">净正行圆满</a><a name="0731c05" id="0731c05"><p>若施者清净。受者不清净。此亦说名成就施</a><a name="0731c06" id="0731c06">报。或施者不清净。谓彼愚夫。固守其财。犹</a><a name="0731c07" id="0731c07">如僮仆。奉事其主。或为徭役。官吏催督。执</a><a name="0731c08" id="0731c08">缚忧恼。然后而与。或为冤贼劫夺损害。受诸</a><a name="0731c09" id="0731c09">惊怖。然后而与。或为熟老病苦缠绵。渐逼死</a><a name="0731c10" id="0731c10">门。然后而与。如是等类。皆不名施。或观歌</a><a name="0731c11" id="0731c11">舞种种伎艺。沽自美誉。然后而与。或见他人。</a><a name="0731c12" id="0731c12">与彼财物。自谓豪富。而倍与之。于他美色。心</a><a name="0731c13" id="0731c13">生爱乐。欲摄从己。倍与其直。如是与者。皆</a><a name="0731c14" id="0731c14">不名施所以者何。彼虽与财。心常热恼。与贪</a><a name="0731c15" id="0731c15">嗔痴疑惑等俱。不顺正理。非善相应。唯趣轮</a><a name="0731c16" id="0731c16">回。作不饶益。何能感彼出世善根。如来相好。</a><a name="0731c17" id="0731c17">手指网絻绮画之相。此说名为施着不清净</a><a name="0731c18" id="0731c18"><p>复说二种。一者施已不清净。二者施已回向</a><a name="0731c19" id="0731c19">清净。时王舍城。有诸檀越。修福业已。于僧</a><a name="0731c20" id="0731c20">伽蓝众僧园中。作诸伎乐。娱乐游戏。时主园</a><a name="0731c21" id="0731c21">者。来白寺主。耆宿比丘语檀越言。汝等何故</a><a name="0731c22" id="0731c22">至此放逸。暂虽适意。后招苦报。主园比丘白</a><a name="0731c23" id="0731c23">耆宿言。檀越在此。美言令喜。何故责彼。令</a><a name="0731c24" id="0731c24">他生恼。时彼耆宿呵主园者。汝先未学。不知</a><a name="0731c25" id="0731c25">戒律。承奉白衣。苟其财利。汝且观此富乐受</a><a name="0731c26" id="0731c26">用。能令众人。心生狂乱。非理作意。为坏法</a><a name="0731c27" id="0731c27">缘。时彼耆宿即说偈言</a><a name="0731c28" id="0731c28"><p class='lg'>　　若于众僧园　　　嬉戏受欲乐</a><br><a name="0731c29" id="0731c29">　　彼愚夫盲瞑　　　破法堕恶道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320731b.htm'><img src='up.gif' border=0></a>
<a href='T320732a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>