<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1635 大乘宝要义论 0066a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1635 大乘宝要义论</font> <font face='Arial'>(卷7)</font> <font face='Arial'>T32, p0066a</h2></font><hr>
<span class='old'>
</a><a name="0065c28" id="0065c28">令佛种不断。欲破一切有情诸业烦恼。欲闭</a><a name="0065c29" id="0065c29">一切恶趣之门。欲受无量无数转轮圣王上妙</span><a name="0066a01" id="0066a01">快乐。及梵王帝释护世等乐。欲断一切恶魔</a><a name="0066a02" id="0066a02">罥索。乃至欲成阿耨多罗三藐三菩提果者。</a><a name="0066a03" id="0066a03">悉当以其正法摄受。此中应问。初发心菩萨</a><a name="0066a04" id="0066a04">以少善根。彼当云何摄受正法。如菩萨藏经</a><a name="0066a05" id="0066a05">云。菩萨若具四种法者。彼即不减菩提。转生</a><a name="0066a06" id="0066a06">当作转轮圣王。如其愿力即得一切善根。随</a><a name="0066a07" id="0066a07">转得如大力坚固那罗延身。彼得转轮圣王</a><a name="0066a08" id="0066a08">已修四梵行。生于梵世为梵天主。何等为四。</a><a name="0066a09" id="0066a09">一者菩萨若见如来塔庙故坏。发勤勇心而</a><a name="0066a10" id="0066a10">为治饰。乃至以一泥团作其供献。二者于四</a><a name="0066a11" id="0066a11">衢道或阛阓之所建立如来高显妙塔。或冢</a><a name="0066a12" id="0066a12">庙像。或随立幢相。或但竖刹竿。或安如来形</a><a name="0066a13" id="0066a13">像。或别别安布如来诸相。所谓转法轮相。或</a><a name="0066a14" id="0066a14">复踰城出家之相。或菩提树下成正觉相。或</a><a name="0066a15" id="0066a15">现大神通降魔车相。或示现入大涅槃相。或</a><a name="0066a16" id="0066a16">忉利天下降之相。三者若见声闻弟子众中有</a><a name="0066a17" id="0066a17">离间者为作和合。四者于如来教中。若见正</a><a name="0066a18" id="0066a18">法欲减灭时。乃至一四句偈勇力护持。使彼</a><a name="0066a19" id="0066a19">流通令不忘失。又于正法或说法师皆为摄</a><a name="0066a20" id="0066a20">受。乃至损弃身命终不舍法。宝云经云。佛言。</a><a name="0066a21" id="0066a21">善男子。菩萨若具十种法者。即能摄受正法。</a><a name="0066a22" id="0066a22">何等为十。一者于后末世后五百岁正法减</a><a name="0066a23" id="0066a23">时。如来教中起杂乱事。而诸有情多住邪道。</a><a name="0066a24" id="0066a24">息灭智灯无正师授。尔时应以广大经典。具</a><a name="0066a25" id="0066a25">大威力摄广大义。如一切法母者尊重供养。</a><a name="0066a26" id="0066a26">受持读诵宣说解释。二者以甚深经为他演</a><a name="0066a27" id="0066a27">说。解释开示使其解了。三者于修正道人所</a><a name="0066a28" id="0066a28">发生欢喜清净之心。四者得欢喜已为彼摄</a><a name="0066a29" id="0066a29">受。五者以无著心为他说法使其听受。六者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320065c.htm'><img src='up.gif' border=0></a>
<a href='T320066b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>