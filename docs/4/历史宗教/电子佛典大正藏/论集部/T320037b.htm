<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1634 入大乘论 0037b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1634 入大乘论</font> <font face='Arial'>(卷1)</font> <font face='Arial'>T32, p0037b</h2></font><hr>
<span class='old'>
</a><a name="0037a28" id="0037a28">何以故。声闻学者。但断结障。观无常行。从他</a><a name="0037a29" id="0037a29">闻法。菩萨所断微细诸习。乃至空竟观一切</span><a name="0037b01" id="0037b01">法。不从他闻得自然智。无师智。以是义故。</a><a name="0037b02" id="0037b02">非以声闻乘同大乘也。问曰。佛不说解脱无</a><a name="0037b03" id="0037b03">异也。答曰。声闻解脱时。颇能令使须弥山等。</a><a name="0037b04" id="0037b04">尽向道场。悉皆曲躬。光明遍照十方世界。八</a><a name="0037b05" id="0037b05">十由旬一切魔众。悉来降不。菩萨解脱。如上</a><a name="0037b06" id="0037b06">所说。悉能为之。以是义故。佛于余经。虽说解</a><a name="0037b07" id="0037b07">脱相等无异。大小实殊。犹如虫啮芥子中</a><a name="0037b08" id="0037b08">空。虽有空名。当与十方世界中空得为一不。</a><a name="0037b09" id="0037b09">空虽不异。大小有别。又如荧火欲等日月。</a><a name="0037b10" id="0037b10">亦如蚊子比金翅鸟。如娑留枝比丘。说佛</a><a name="0037b11" id="0037b11">本行偈</a><a name="0037b12" id="0037b12"><p class='lg'>　　一切诸光明　　　灯焰与掣电</a><br><a name="0037b13" id="0037b13">　　星月照差别　　　日光最第一</a><br><a name="0037b14" id="0037b14">　　飞行诸禽兽　　　蚊蚁及与蜂</a><br><a name="0037b15" id="0037b15">　　众鸟飞各异　　　金翅最不同　</p></a><a name="0037b16" id="0037b16"><p>以是故。虽少相似。大小有殊。当知因既有异。</a><a name="0037b17" id="0037b17">果岂同耶。汝言解脱无异。如是观察。解脱不</a><a name="0037b18" id="0037b18">同。声闻解脱。名爱尽解脱。非一切解脱。但为</a><a name="0037b19" id="0037b19">钝根少智众生。假分别说。大乘解脱。断烦恼</a><a name="0037b20" id="0037b20">习。一切都尽。为利根菩萨。广分别说。如汝今</a><a name="0037b21" id="0037b21">说。声闻解脱。即大乘解脱者。如来则非一切</a><a name="0037b22" id="0037b22">种智。有如是过。如佛小疾。遣目连诣耆鞠所。</a><a name="0037b23" id="0037b23">当须何药。是时耆鞠已亡七日。生忉利天。</a><a name="0037b24" id="0037b24">目连即便诣彼天所。尔时耆鞠将入后园。即</a><a name="0037b25" id="0037b25">便问言。如来有疾。当须何药。答曰。用酥。如</a><a name="0037b26" id="0037b26">来身者。犹如金刚。诸恶已灭。岂有疾乎。而问</a><a name="0037b27" id="0037b27">耆鞠。如婆拘罗比丘。于九十劫前。以一药果。</a><a name="0037b28" id="0037b28">施同梵行者。于九十劫中。身常无病。于最后</a><a name="0037b29" id="0037b29">身。年至八十。初无微病。正以此一诃梨勒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320037a.htm'><img src='up.gif' border=0></a>
<a href='T320037c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>