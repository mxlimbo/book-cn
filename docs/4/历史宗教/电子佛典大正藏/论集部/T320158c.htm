<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1641 随相论 0158c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1641 随相论</font> <font face='Arial'>(卷1)</font> <font face='Arial'>T32, p0158c</h2></font><hr>
<span class='old'>
</a><a name="0158b28" id="0158b28">常有为法。无力不能自起。藉缘方起。如婴孩</a><a name="0158b29" id="0158b29">小儿不能自起。藉他扶持方复得起。所言缘</span><a name="0158c01" id="0158c01">者。即是贪爱及业。必须具此二法。五阴方得</a><a name="0158c02" id="0158c02">生。业能生果。虽复能生。若无贪爱爱着应生</a><a name="0158c03" id="0158c03">处者。果亦不起。由如地水等能生谷牙。若</a><a name="0158c04" id="0158c04">无人功以谷子安置地中。牙终不得生。未起</a><a name="0158c05" id="0158c05">贪爱及业时。果则是无起。贪爱及业因缘和</a><a name="0158c06" id="0158c06">合。果方得生。生则是有。业力若尽果则谢灭。</a><a name="0158c07" id="0158c07">还复成无。即是先后。先后无系属于缘故。言</a><a name="0158c08" id="0158c08">属缘故名无常。逼恼性故名苦。逼恼有两种。</a><a name="0158c09" id="0158c09">一违逆逼恼。二随顺逼恼。若于佛弟子。是违</a><a name="0158c10" id="0158c10">逆逼恼。佛弟子于生死中恒生怖畏。经中譬</a><a name="0158c11" id="0158c11">云。譬如烧利剑火光耀眼。人执之在侧欲以</a><a name="0158c12" id="0158c12">相害。于念念中恒生大怖畏。佛弟子怖畏生</a><a name="0158c13" id="0158c13">死亦如此。此下是违逆义。而生老病死等。恒</a><a name="0158c14" id="0158c14">相逼恼故苦。若于凡夫是随顺逼恼。凡夫爱</a><a name="0158c15" id="0158c15">着生死。即是随顺义。如兄弟二人。兄甚爱</a><a name="0158c16" id="0158c16">弟弟恒恼兄。兄虽受恼犹自爱之。凡夫爱着</a><a name="0158c17" id="0158c17">生死。虽复受苦犹爱着之。故以逼恼性为苦。</a><a name="0158c18" id="0158c18">对治我所见故名空。凡夫执一切法言是我所。</a><a name="0158c19" id="0158c19">今明一切悉非我所。为对治此见故名为空</a><a name="0158c20" id="0158c20">对治我见故名无。我凡夫。执五阴等以为我。</a><a name="0158c21" id="0158c21">今明一切法悉无有我。为对治此见故说无</a><a name="0158c22" id="0158c22">我(此四是苦谛)。次释集谛四名。种子法道理故名</a><a name="0158c23" id="0158c23">因能生果是种子法。具四义。是其道理。四义</a><a name="0158c24" id="0158c24">者。一种子破则不能生。如取种子磨之令破。</a><a name="0158c25" id="0158c25">虽具诸缘不复能生牙。贪爱等烦恼。亦是生</a><a name="0158c26" id="0158c26">果之种子。若为道所破。虽具余缘不复能生</a><a name="0158c27" id="0158c27">果。二陈宿故。虽具诸缘亦不能生牙。以种子</a><a name="0158c28" id="0158c28">经时节久故。贪爱等生果。亦复如此。声闻六</a><a name="0158c29" id="0158c29">十大劫修行。独觉百大劫修行。佛三阿僧祇<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320158b.htm'><img src='up.gif' border=0></a>
<a href='T320159a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>