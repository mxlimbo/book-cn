<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0629c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷4)</font> 释摩诃衍论序 <font face='Arial'>T32, p0629c</h2></font><hr>
<span class='old'>
</a><a name="0629b28" id="0629b28">者何。是末那识具足十一义无所不作故。</a><a name="0629b29" id="0629b29">彼契经中十一义名略不别说。是故论者。具</span><a name="0629c01" id="0629c01">举十一种之别名分明显示。云何名为十一</a><a name="0629c02" id="0629c02">种名。一者根本无明。二者业相。三者转相。</a><a name="0629c03" id="0629c03">四者现相。五者智相。六者相续相。七者业</a><a name="0629c04" id="0629c04">识。八者转识。九者现识。十者智识。十一者相</a><a name="0629c05" id="0629c05">续识。是名十一。如本以依阿梨耶识说有</a><a name="0629c06" id="0629c06">无明不觉而起能见能现能取境界起念相</a><a name="0629c07" id="0629c07">续故说为意。此意复有五种名广说乃至</a><a name="0629c08" id="0629c08">五者名为相续识以念相应不断故故。本</a><a name="0629c09" id="0629c09">地契经中作如是说大末那识具十二转</a><a name="0629c10" id="0629c10">者。所依本觉以为一故。相识两字何差别故。</a><a name="0629c11" id="0629c11">更加其数别建立耶。甚大别故。云何差别。</a><a name="0629c12" id="0629c12">谓一切诸眷属染法。皆悉各各有二义故。云</a><a name="0629c13" id="0629c13">何为二。一者神解义。二者暗钝义。神解义</a><a name="0629c14" id="0629c14">者。据从本觉流转边故。暗钝义者。据从</a><a name="0629c15" id="0629c15">无明流转边故。依初门故建立识名。依后</a><a name="0629c16" id="0629c16">门故建立相名。二门差别应如是知。何故</a><a name="0629c17" id="0629c17">如是。所言识者。解了义故顺于本觉。所言</a><a name="0629c18" id="0629c18">相者。背本义故顺于无明。是故常住佛性契</a><a name="0629c19" id="0629c19">经中作如是说。以何得知一切众生悉有</a><a name="0629c20" id="0629c20">佛性。答曰一切众生皆有心识故。当知有</a><a name="0629c21" id="0629c21">佛性。何以故。佛名觉者。能善照达一切法</a><a name="0629c22" id="0629c22">故。众生身中有此觉者故。是故一切众生。得</a><a name="0629c23" id="0629c23">有了别识耳故。以何义故名为意耶。谓</a><a name="0629c24" id="0629c24">有二义故。云何为二。一者根义。二者身义。</a><a name="0629c25" id="0629c25">言根义者。能生义故。言身义者。依止义</a><a name="0629c26" id="0629c26">故。以何义故。根本无明随染本觉各具因</a><a name="0629c27" id="0629c27">缘。互相望故。此义云何。谓举本觉及与无</a><a name="0629c28" id="0629c28">明望于三识。本觉为因无明为缘。同举彼</a><a name="0629c29" id="0629c29">二望于三相。无明为因本觉为缘。所以者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320629b.htm'><img src='up.gif' border=0></a>
<a href='T320630a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>