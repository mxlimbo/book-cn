<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0665b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷10)</font> 释摩诃衍论序 <font face='Arial'>T32, p0665b</h2></font><hr>
<span class='old'>
</a><a name="0665a28" id="0665a28">不发悲心不摄取者。又之又之唯过劫数。</a><a name="0665a29" id="0665a29">取正觉期实无其齐。发起无边大悲心故。</span><a name="0665b01" id="0665b01">如本如是当念一切众生从无始世来皆</a><a name="0665b02" id="0665b02">因无明所熏习故令心生灭已受一切身</a><a name="0665b03" id="0665b03">心大苦现在即有无量逼迫未来所苦亦</a><a name="0665b04" id="0665b04">无分齐难舍难离而不觉知众生如是甚</a><a name="0665b05" id="0665b05">为可愍故。言建立誓愿遍布门者。所谓作</a><a name="0665b06" id="0665b06">如是思惟已讫。则立大誓愿。起十方世界</a><a name="0665b07" id="0665b07">之微尘数光明般若。达十方世界之微尘数</a><a name="0665b08" id="0665b08">种种心相。对治十方世界之微尘数一切诸</a><a name="0665b09" id="0665b09">烦恼业障海。圆满十方世界之微尘数行因</a><a name="0665b10" id="0665b10">海。证得十方世界之微尘数果德。皆悉令无</a><a name="0665b11" id="0665b11">余故。如本作此思惟即应勇猛立大誓愿</a><a name="0665b12" id="0665b12">愿令我心离分别故。遍于十方修行一切</a><a name="0665b13" id="0665b13">诸善功德尽其未来以无量方便救拔一</a><a name="0665b14" id="0665b14">切苦恼众生令得涅盘第一义乐故。已说</a><a name="0665b15" id="0665b15">缘众生界立愿门。次说两轮俱转不离门。所</a><a name="0665b16" id="0665b16">谓起如是愿已讫。即直修习行因之海故。</a><a name="0665b17" id="0665b17">若起愿海不勤修行。不能庄严圆满果故。</a><a name="0665b18" id="0665b18">若为修行当如何耶。谓具两轮令无偏</a><a name="0665b19" id="0665b19">故。具两轮相何契经中分明显示。谓文殊师</a><a name="0665b20" id="0665b20">利发起十万一千种甚深广大圆满陀罗尼开</a><a name="0665b21" id="0665b21">问问大觉尊益大众海契经。彼契经中如何</a><a name="0665b22" id="0665b22">说耶。所谓彼契经中作如是说。尔时文殊</a><a name="0665b23" id="0665b23">师利即白佛言。世尊云何名为止观俱行不</a><a name="0665b24" id="0665b24">相离门。我及一切无量无边大众之海。皆悉</a><a name="0665b25" id="0665b25">入于不知不觉无明之海。不能通达不能</a><a name="0665b26" id="0665b26">出离。如宜世尊为欲我等诸迷子女分明显</a><a name="0665b27" id="0665b27">示。尔时世尊即告文殊师利言。谛听谛听善</a><a name="0665b28" id="0665b28">思念之。我当为汝分别解说。于是世尊即</a><a name="0665b29" id="0665b29">说伽陀言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320665a.htm'><img src='up.gif' border=0></a>
<a href='T320665c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>