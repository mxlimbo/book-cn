<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1641 随相论 0169a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1641 随相论</font> <font face='Arial'>(卷1)</font> <font face='Arial'>T32, p0169a</h2></font><hr>
<span class='old'>
</a><a name="0168c28" id="0168c28"><p>三见变异。中有觉故知有我。自性非觉。自性</a><a name="0168c29" id="0168c29">是本变异是末。本既无觉。末中不应有觉。变</span><a name="0169a01" id="0169a01">异中既有觉。故知别有觉体。未合自性</a><a name="0169a02" id="0169a02">故。变异中有觉。觉体即是我。是我故知有</a><a name="0169a03" id="0169a03">我也。此一事即显我被系缚。以从觉生我执</a><a name="0169a04" id="0169a04">故也。四见有可用故知有我。既有可用知必</a><a name="0169a05" id="0169a05">有能用。自性是可用。我是能用。既见有可用</a><a name="0169a06" id="0169a06">故。知必有能用。故知有我也。其譬云。如女</a><a name="0169a07" id="0169a07">人是可用男子是能用。见有女即知有男也。</a><a name="0169a08" id="0169a08">自性是可用。故我与之合。合故变异为三德</a><a name="0169a09" id="0169a09">等七法。七法系缚于我。后闻师教得闻思修</a><a name="0169a10" id="0169a10">慧。知从自性生此系缚住在生死。于自性及</a><a name="0169a11" id="0169a11">系缚生厌恶。既生厌恶。永离系缚故。我得解</a><a name="0169a12" id="0169a12">脱。其譬云。如男子于中与病癞女人共为</a><a name="0169a13" id="0169a13">欲事。数数为之了无厌恶。后于光明中见之</a><a name="0169a14" id="0169a14">即生厌离。若是强性女人。犹来就此男子。若</a><a name="0169a15" id="0169a15">是软性者。一被厌恶即不复来。虽当时不来。</a><a name="0169a16" id="0169a16">犹有来义。自性一被厌恶。则永不与我共合。</a><a name="0169a17" id="0169a17">无一软性女人。及此自性软性者也。五独住</a><a name="0169a18" id="0169a18">义真实有故知有我。既知从自性生变异故</a><a name="0169a19" id="0169a19">被缚系。修得智慧。于自性生厌离。自性既与</a><a name="0169a20" id="0169a20">我相离故。我独住。我独住故。我得解脱。若无</a><a name="0169a21" id="0169a21">有我则无独住义。独住义既真实有故。知有</a><a name="0169a22" id="0169a22">我也。后别委悉破我执。不复两烦也</a><a name="0169a23" id="0169a23"><p class='juan'>
十六谛义出随相论释</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320168c.htm'><img src='up.gif' border=0></a>
<a href='T320169b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>