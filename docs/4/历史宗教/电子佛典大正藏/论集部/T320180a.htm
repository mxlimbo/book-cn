<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0180a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷2)</font> 四天下品第六 <font face='Arial'>T32, p0180a</h2></font><hr>
<span class='old'>
</a><a name="0179c28" id="0179c28">若大。佛告比丘。西瞿耶尼大。广二千三百三</a><a name="0179c29" id="0179c29">十三由旬。又一由旬三分之一。周回七千由</span><a name="0180a01" id="0180a01">旬。地形团圆无山有江。其江中间。立诸国土。</a><a name="0180a02" id="0180a02">人民富乐。无有贼盗。悉多贤善。填满其中。是</a><a name="0180a03" id="0180a03">时比丘复白佛言。世尊。东弗毗提。地形若大。</a><a name="0180a04" id="0180a04">佛告比丘。东弗毗提大。广二千三百三十三</a><a name="0180a05" id="0180a05">由旬。又一由旬三分之一。周回七千由旬。地</a><a name="0180a06" id="0180a06">形团圆。犹如满月。多有诸山。唯有一江。是山</a><a name="0180a07" id="0180a07">中间。安置诸国。人民富乐。无有贼盗。悉多贤</a><a name="0180a08" id="0180a08">善。充满其国。一切诸山。并是金宝。耕梨鋘</a><a name="0180a09" id="0180a09">斧及诸器物。并是真金。其一江者。名曰萨阇。</a><a name="0180a10" id="0180a10">其江浦岸。并皆可爱。净命宾头卢于彼岸侧。</a><a name="0180a11" id="0180a11">起僧伽蓝。云何得知如是等事。昔时波罗奈</a><a name="0180a12" id="0180a12">国。有一比丘。及一沙弥。皆具神通。从波罗</a><a name="0180a13" id="0180a13">奈。往东毗提下。时此沙弥取一石子。欲以磨</a><a name="0180a14" id="0180a14">针。即持此石。还波罗奈。安置寺中。即于是</a><a name="0180a15" id="0180a15">夜。大放光明。是时比丘问沙弥言。汝取彼物</a><a name="0180a16" id="0180a16">将还此不。大德。我将彼石子。还来此中。欲</a><a name="0180a17" id="0180a17">以磨砺剃刀针等。比丘即便语沙弥言。汝取</a><a name="0180a18" id="0180a18">此石送还彼国。是时沙弥从比丘言。即提此</a><a name="0180a19" id="0180a19">石。投波罗奈深江水中。是时此江大放光明。</a><a name="0180a20" id="0180a20">一切龟鱼诸水类等。并皆显现。其国人民争</a><a name="0180a21" id="0180a21">往观看。衢巷填满。无复门户。皆谓是龙现大</a><a name="0180a22" id="0180a22">神力。是时比丘与此沙弥。于晨朝时入城</a><a name="0180a23" id="0180a23">乞食。见是人众无量无数聚集河边。城门阨</a><a name="0180a24" id="0180a24">塞。还往难通。问沙弥言。汝前此石掷置何处。</a><a name="0180a25" id="0180a25">沙弥答言。大德。我以此石。掷河深处。比丘复</a><a name="0180a26" id="0180a26">语沙弥。汝取此石。还送本处。是时沙弥即从</a><a name="0180a27" id="0180a27">其语。于看众前。入河深水。而取此石。身衣不</a><a name="0180a28" id="0180a28">湿。踊出空中。飞腾而去。送还本处时。诸比丘</a><a name="0180a29" id="0180a29">往还彼国。其数无量。并说如是。时佛世尊为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320179c.htm'><img src='up.gif' border=0></a>
<a href='T320180b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>