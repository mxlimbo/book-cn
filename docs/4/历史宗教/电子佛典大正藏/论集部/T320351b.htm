<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0351b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷14)</font> 道谛聚定论中定因品第一百五十五 <font face='Arial'>T32, p0351b</h2></font><hr>
<span class='old'>
</a><a name="0351a28" id="0351a28">者何。犹如治金先除粗垢。如是先以持</a><a name="0351a29" id="0351a29">戒除破戒粗过。后以定等除余细过。所以</span><a name="0351b01" id="0351b01">者何。若无持戒则无禅定。以持戒因缘禅</a><a name="0351b02" id="0351b02">定易得。如经中说。戒为道根亦为妙梯。又</a><a name="0351b03" id="0351b03">说戒为初车。若不上初车云何得上第二</a><a name="0351b04" id="0351b04">车等。又说戒为平地。立此平地能观四谛。</a><a name="0351b05" id="0351b05">又说二力。思力修力。思力即是持戒。修力是</a><a name="0351b06" id="0351b06">道。先思惟筹量破戒罪过持戒利益。故能持</a><a name="0351b07" id="0351b07">戒后得道已自然离恶。又说戒为菩提树</a><a name="0351b08" id="0351b08">根。无根则无树故须净戒。又法应尔。若</a><a name="0351b09" id="0351b09">无持戒则无禅定。犹如治病药法。所须如</a><a name="0351b10" id="0351b10">是治烦恼病。若无持戒则法药不具。又说</a><a name="0351b11" id="0351b11">净持戒者则心不悔。乃至离欲心得解脱。</a><a name="0351b12" id="0351b12">是诸功德皆由持戒。故名定具。又有业障</a><a name="0351b13" id="0351b13">烦恼障。是二障果名为报障。若净持戒则</a><a name="0351b14" id="0351b14">无此三障。若心无障则能成定。又净持戒</a><a name="0351b15" id="0351b15">者不败坏故必至泥洹。如恒水中材。又净</a><a name="0351b16" id="0351b16">持戒故能安立。持戒能遮不善身口业。禅定</a><a name="0351b17" id="0351b17">能遮不善意业。如是遮诸烦恼。得真实智</a><a name="0351b18" id="0351b18">则毕竟断。又道品楼观以戒为柱。禅定心城</a><a name="0351b19" id="0351b19">以戒为郭。度生死河以戒为桥梁。入善</a><a name="0351b20" id="0351b20">人众以戒为印。八直圣田戒为疆畔。如</a><a name="0351b21" id="0351b21">田无畔水则不住。如是若无净戒则定水</a><a name="0351b22" id="0351b22">不住。问曰。云何名净持戒。答曰。若行者深</a><a name="0351b23" id="0351b23">心不乐为恶。非畏后世及恶名等。名净</a><a name="0351b24" id="0351b24">持戒。又行者以心净故持戒清净。如七淫</a><a name="0351b25" id="0351b25">欲经中说。身虽不犯心不净故戒亦不净。</a><a name="0351b26" id="0351b26">又破戒因缘是诸烦恼。若能制伏为净持戒。</a><a name="0351b27" id="0351b27">又声闻持戒但为泥洹。求佛道者以大悲</a><a name="0351b28" id="0351b28">心为一切众生不取戒相。能令此戒如菩</a><a name="0351b29" id="0351b29">提性。如是持戒名曰清净。善知识者经中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320351a.htm'><img src='up.gif' border=0></a>
<a href='T320351c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>