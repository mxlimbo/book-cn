<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1672 龙树菩萨为禅陀迦王说法要偈 0746a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1672 龙树菩萨为禅陀迦王说法要偈</font> <font face='Arial'>(卷1)</font> <font face='Arial'>T32, p0746a</h2></font><hr>
<span class='old'>
</a><br><a name="0745c28" id="0745c28">　　薄皮覆蔽似清净　　　犹假璎珞自庄严</a><br><a name="0745c29" id="0745c29">　　诸有智人乃分别　　　知其虚诳便弃舍</span><br><a name="0746a01" id="0746a01">　　譬如疥者近猛焰　　　初虽暂悦后增苦</a><br><a name="0746a02" id="0746a02">　　贪欲之想亦复然　　　始虽乐着终多患</a><br><a name="0746a03" id="0746a03">　　见身实相皆不净　　　即是观于空无我</a><br><a name="0746a04" id="0746a04">　　若能修习斯观者　　　于利益中最无上</a><br><a name="0746a05" id="0746a05">　　虽有色族及多闻　　　若无戒智犹禽兽</a><br><a name="0746a06" id="0746a06">　　虽处丑贱少闻见　　　能修戒智名胜士</a><br><a name="0746a07" id="0746a07">　　利衰八法莫能免　　　若有除断真无匹</a><br><a name="0746a08" id="0746a08">　　诸有沙门婆罗门　　　父母妻子及眷属</a><br><a name="0746a09" id="0746a09">　　莫为彼意受其言　　　广造不善非法行</a><br><a name="0746a10" id="0746a10">　　设为此等起诸过　　　未来大苦唯身受</a><br><a name="0746a11" id="0746a11">　　夫造众恶不即报　　　非如刀剑交伤割</a><br><a name="0746a12" id="0746a12">　　临终罪相始俱现　　　后入地狱婴诸苦</a><br><a name="0746a13" id="0746a13">　　信戒施闻慧惭愧　　　如是七法名圣财</a><br><a name="0746a14" id="0746a14">　　真实无比牟尼说　　　超越世间众珍宝</a><br><a name="0746a15" id="0746a15">　　大王若集此胜财　　　不久亦证道场果</a><br><a name="0746a16" id="0746a16">　　博<span class='corr'>弈</span>饮酣好琴瑟　　　懈怠憍逸及恶友</a><br><a name="0746a17" id="0746a17">　　非时轻躁多动乱　　　如斯七法当远离</a><br><a name="0746a18" id="0746a18">　　知足第一胜诸财　　　如此之言世尊说</a><br><a name="0746a19" id="0746a19">　　知足虽贫可名富　　　有财多欲是名贫</a><br><a name="0746a20" id="0746a20">　　若丰财业增诸苦　　　如龙多首益酸毒</a><br><a name="0746a21" id="0746a21">　　当观美味如毒药　　　以智慧水洒令净</a><br><a name="0746a22" id="0746a22">　　为存此身虽应食　　　勿贪色味长憍慢</a><br><a name="0746a23" id="0746a23">　　于诸欲染当生厌　　　勤求无上涅槃道</a><br><a name="0746a24" id="0746a24">　　调和此身令安隐　　　然后宜应修斋戒</a><br><a name="0746a25" id="0746a25">　　一夜分别有五时　　　于二时中当眠息</a><br><a name="0746a26" id="0746a26">　　初中后夜观生死　　　宜勤求度勿空过</a><br><a name="0746a27" id="0746a27">　　四无量定当修习　　　是名开于梵天道</a><br><a name="0746a28" id="0746a28">　　若专系念四禅心　　　命终必生彼天处</a><br><a name="0746a29" id="0746a29">　　有为迁动皆无常　　　苦空败坏不坚固<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320745c.htm'><img src='up.gif' border=0></a>
<a href='T320746b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>