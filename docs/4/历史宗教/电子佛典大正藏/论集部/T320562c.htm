<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1663 菩提心观释 0562c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1663 菩提心观释</font> <font face='Arial'>(卷1)</font> <font face='Arial'>T32, p0562c</h2></font><hr>
<span class='old'>
</a><a name="0562b28" id="0562b28">云何过去未来见在法。谓过去已灭。未来未</a><a name="0562b29" id="0562b29">生。见在不住。由是知识蕴空。如是一一说</span><a name="0562c01" id="0562c01">蕴处界。各各分别自性皆空。彼非无性即真</a><a name="0562c02" id="0562c02">实句。喻无种子不生芽茎。是故说彼蕴处界</a><a name="0562c03" id="0562c03">等亦离取舍。云何菩提心无取无舍。如佛所</a><a name="0562c04" id="0562c04">说。告秘密主彼菩提心。如来应正等觉了</a><a name="0562c05" id="0562c05">知彼心。非青非黄。非赤非白。非红色非颇胝</a><a name="0562c06" id="0562c06">迦色。非短非长。非圆非方。非明非暗。非女</a><a name="0562c07" id="0562c07">非男。非黄门等。又秘密主。菩提心非欲界</a><a name="0562c08" id="0562c08">性。非色界性。非天性非夜叉。非乾闼婆非阿</a><a name="0562c09" id="0562c09">修罗。非人非非人等性。乃至一切智求亦不</a><a name="0562c10" id="0562c10">可得。如是取心非有。云何言有舍故。又如</a><a name="0562c11" id="0562c11">佛说。告秘密主。菩提心非内非外非中间。不</a><a name="0562c12" id="0562c12">可得故。于意云何。以自性寂静故。又秘密</a><a name="0562c13" id="0562c13">主。彼菩提心一切智求不可得。云何得取舍。</a><a name="0562c14" id="0562c14">如是于法得离取舍。平等无我。如一切法</a><a name="0562c15" id="0562c15">无我亦然。如佛所说。菩提心亦然。一切法</a><a name="0562c16" id="0562c16">空无相无我。诸法寂静无寂静相。心本平等</a><a name="0562c17" id="0562c17">本来不生亦非不生。复云何性。答曰空性。空</a><a name="0562c18" id="0562c18">云何性。谓如虚空故。如佛所说。虚空之性</a><a name="0562c19" id="0562c19">空无喻故。菩提之心亦复如是。菩提之名非</a><a name="0562c20" id="0562c20">性非相。无生无灭。非觉非无觉。若如是了</a><a name="0562c21" id="0562c21">知。是名菩提心。又如佛说。告秘密主。于自</a><a name="0562c22" id="0562c22">本心如实了知。于无有法亦不可得。是故名</a><a name="0562c23" id="0562c23">阿耨多罗三藐三菩提。又告秘密主。当于自</a><a name="0562c24" id="0562c24">心如实观已。然后发起方便观于众生。知诸</a><a name="0562c25" id="0562c25">众生于自觉性不如实知。起于疑妄颠倒执</a><a name="0562c26" id="0562c26">着。受于种种轮回大苦。我由此故起大悲</a><a name="0562c27" id="0562c27">心。令诸众生于自心法如实证觉。是即名为</a><a name="0562c28" id="0562c28">菩提心。是名利益心。安乐心。最上心。法界善</a><a name="0562c29" id="0562c29">觉心。以如是智。摄诸众生故。名菩提心。发此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320562b.htm'><img src='up.gif' border=0></a>
<a href='T320563a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>