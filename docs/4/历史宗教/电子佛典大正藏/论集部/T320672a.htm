<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1669 大宗地玄文本论 0672a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1669 大宗地玄文本论</font> <font face='Arial'>(卷2)</font> 一种金刚道路大决择分第三 <font face='Arial'>T32, p0672a</h2></font><hr>
<span class='old'>
</a><a name="0671c28" id="0671c28">具一中具而不能具多中具故。是故须转。今</a><a name="0671c29" id="0671c29">此门中五十一中。一切具具皆悉具足。方名</span><a name="0672a01" id="0672a01">渐转位故。如偈一中具一切名为渐转位故。</a><a name="0672a02" id="0672a02">摩诃衍金刚种子修多罗中。作如是说。金刚</a><a name="0672a03" id="0672a03">道路足行行者。以二大事而决定转。云何名</a><a name="0672a04" id="0672a04">为二决定转。一者遍度通达转。二者具具增</a><a name="0672a05" id="0672a05">长转。是名为二。言遍度通达转者。通遍经</a><a name="0672a06" id="0672a06">过五十一种大道路故。言具具增长转者。一</a><a name="0672a07" id="0672a07">一位中摄诸位故。乃至广说故。如是已说无</a><a name="0672a08" id="0672a08">超次第渐转门。次当说无余究竟总持门。其</a><a name="0672a09" id="0672a09">相云何。偈曰</a><a name="0672a10" id="0672a10"><p class='lg'>　　五十一位中　　　随其先得入</a><br><a name="0672a11" id="0672a11">　　摄一切一切　　　名无余究竟　</p></a><a name="0672a12" id="0672a12"><p>论曰。有五十一别相位中。或有行者以信趣</a><a name="0672a13" id="0672a13">入。或有行者以真金地而趣入。或有行者以</a><a name="0672a14" id="0672a14">大极地而趣入。如是等诸行者。随其先得入</a><a name="0672a15" id="0672a15">位之量。尽摄一切一切位地。究竟无余。亦无</a><a name="0672a16" id="0672a16">移转亦无出入。一一白白。是故说言总持门</a><a name="0672a17" id="0672a17">位。如偈五十一位中随其先得入摄一切一</a><a name="0672a18" id="0672a18">切名无余究竟故。难入未曾有会修多罗中。</a><a name="0672a19" id="0672a19">作如是说</a><a name="0672a20" id="0672a20"><p class='lg'>　　回向则信心　　　信心则佛地</a><br><a name="0672a21" id="0672a21">　　佛地则十地　　　究竟有何次　</p></a><a name="0672a22" id="0672a22"><p>乃至广说故。如是已说无余究竟总持门。次</a><a name="0672a23" id="0672a23">当说周遍圆满广大门。其相云何。偈曰</a><a name="0672a24" id="0672a24"><p class='lg'>　　五十一种位　　　无前后一时</a><br><a name="0672a25" id="0672a25">　　俱转俱行故　　　名周遍圆满　</p></a><a name="0672a26" id="0672a26"><p>论曰。五十一位无有前后一时俱。转一时俱</a><a name="0672a27" id="0672a27">行无有所余。亦五十一别相位中。所有无量</a><a name="0672a28" id="0672a28">无边诸位。无有前后一时俱转。一时俱行无</a><a name="0672a29" id="0672a29">有所余。是故说言圆满位焉。如偈五十一种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320671c.htm'><img src='up.gif' border=0></a>
<a href='T320672b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>