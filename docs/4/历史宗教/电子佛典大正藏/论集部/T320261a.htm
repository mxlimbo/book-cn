<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0261a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷3)</font> 苦谛聚色论中色相品第三十六 <font face='Arial'>T32, p0261a</h2></font><hr>
<span class='old'>
</a><a name="0260c28" id="0260c28"><p>问曰。汝先言当说成实论。今当说何者为</a><a name="0260c29" id="0260c29">实。答曰。实名四谛。谓苦。苦因。苦灭。苦灭</span><a name="0261a01" id="0261a01">道。五受阴是苦。诸业及烦恼是苦因。苦尽是</a><a name="0261a02" id="0261a02">苦灭。八圣道是苦灭道。为成是法故造斯</a><a name="0261a03" id="0261a03">论。佛虽自成此法。为度众生故。处处散</a><a name="0261a04" id="0261a04">说。又佛略说法藏。有八万四千。是中有四</a><a name="0261a05" id="0261a05">依八因是义或舍而不说。或有略说。我今</a><a name="0261a06" id="0261a06">欲次第撰集令义明了故说。问曰。汝言五</a><a name="0261a07" id="0261a07">受阴是苦谛。何谓为五。答曰。色阴识阴想受</a><a name="0261a08" id="0261a08">行阴。色阴者。谓四大及四大所因成法。亦</a><a name="0261a09" id="0261a09">因四大所成法。总名为色。四大者。地水火</a><a name="0261a10" id="0261a10">风。因色香味触故。成四大。因此四大成</a><a name="0261a11" id="0261a11">眼等五根。此等相触故有声。地者。色等</a><a name="0261a12" id="0261a12">集会坚多故名地。如是湿多故名水。热多</a><a name="0261a13" id="0261a13">故名火。轻动多故名风。眼根者。但缘色</a><a name="0261a14" id="0261a14">眼识所依。及同性不依时。皆名眼根。余四</a><a name="0261a15" id="0261a15">根亦如是。色者。但眼识所缘。及同性不缘</a><a name="0261a16" id="0261a16">时。是名为色。香味触亦如是。是等相触故</a><a name="0261a17" id="0261a17">有声</a><a name="0261a18" id="0261a18"><p><b>　　<A NAME="n223"></A>色名品第三十七</b></a><a name="0261a19" id="0261a19"><p>问曰。经中说诸所有色皆是四大及四大所</a><a name="0261a20" id="0261a20">因成。何故言诸所有皆是耶。答曰。言所有</a><a name="0261a21" id="0261a21">皆是。是定说色相更无有余。以外道人</a><a name="0261a22" id="0261a22">说有五大。为舍此故说四大。四大所</a><a name="0261a23" id="0261a23">因成者。四大假名故有。遍到故名大。无色</a><a name="0261a24" id="0261a24">法无形。无形故无方。无方故不名为大。</a><a name="0261a25" id="0261a25">又以粗现故名大。心心数法不现故。不</a><a name="0261a26" id="0261a26">名为大。问曰。何故名地等法为色。不名</a><a name="0261a27" id="0261a27">声等。答曰。有对法名色。声等皆有对故。亦</a><a name="0261a28" id="0261a28">名为色。非如心法等。有形故名色。声等皆</a><a name="0261a29" id="0261a29">有形故。亦名为色。障碍处所故名为形。问<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320260c.htm'><img src='up.gif' border=0></a>
<a href='T320261b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>