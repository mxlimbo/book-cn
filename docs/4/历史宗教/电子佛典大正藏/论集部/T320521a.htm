<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1660 菩提资粮论 0521a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1660 菩提资粮论</font> <font face='Arial'>(卷1)</font> <font face='Arial'>T32, p0521a</h2></font><hr>
<span class='old'>
</a><br><a name="0520c28" id="0520c28">　　具足实戒神通故　　　便能干竭于大海</a><br><a name="0520c29" id="0520c29">　　世间尽时火增盛　　　于刹那顷悉能灭</span><br><a name="0521a01" id="0521a01">　　观于世间种种恼　　　恼而生病由离亲</a><br><a name="0521a02" id="0521a02">　　智者有戒通方便　　　为世亲依示胜道　</p></a><a name="0521a03" id="0521a03"><p>问已解释尸罗波罗蜜。今应说羼提波罗蜜。</a><a name="0521a04" id="0521a04">答此中羼提者。若身若心受诸苦乐。其志堪</a><a name="0521a05" id="0521a05">忍不高不下心无染浊。此名略说羼提。若自</a><a name="0521a06" id="0521a06">在说。则施设为三。谓身住持。心住持。法住</a><a name="0521a07" id="0521a07">持。于中身住持忍者。谓身所遭苦。若外有心</a><a name="0521a08" id="0521a08">无心不爱之触。所生身苦堪忍不计。此名身</a><a name="0521a09" id="0521a09">住持忍外所生者。谓以食因缘故起怖嗔痴。</a><a name="0521a10" id="0521a10">及蚊虻蛇虎师子熊等二足四足多足。诸有</a><a name="0521a11" id="0521a11">心物无量因缘逼恼于身。或复来乞手足耳</a><a name="0521a12" id="0521a12">鼻头目支节。而割截之。于此恶事心无闷乱</a><a name="0521a13" id="0521a13">亦无动异。此名身住持忍。又暴风盛日寒热</a><a name="0521a14" id="0521a14">雨雹击触因缘。诸无心物来逼恼时。遍身苦</a><a name="0521a15" id="0521a15">切而能安受。此亦名忍。又内身所起界动因</a><a name="0521a16" id="0521a16">缘故。风黄痰[<a href='javascript:showpic("images/022480.gif")'>病-丙+阴</a>]及起所生四百四病极为身</a><a name="0521a17" id="0521a17">苦。于逼恼时能忍不计。亦名身住持忍。于</a><a name="0521a18" id="0521a18">中心住持忍者。若有骂詈嗔嫌呵责毁谤挫</a><a name="0521a19" id="0521a19">辱欺诳等不爱语道。来逼恼时。其心不动亦</a><a name="0521a20" id="0521a20">无浊乱。此名心住持忍。又八种世法所触。谓</a><a name="0521a21" id="0521a21">得利失利好名恶名讥誉苦乐中。心无高下</a><a name="0521a22" id="0521a22">不动如山。是名心住持忍。又断顺眠嗔故。</a><a name="0521a23" id="0521a23">无杀害心。无结恨心。无斗诤心。无诉讼心。自</a><a name="0521a24" id="0521a24">护护他。于众生中慈心相应。与悲共行起欢</a><a name="0521a25" id="0521a25">喜意恒作舍心。此等亦名心住持忍。于中法</a><a name="0521a26" id="0521a26">住持忍者。于内于外如实观察故。外者。谓</a><a name="0521a27" id="0521a27">骂詈杀害等。骂詈者。声字和合同时不散。以</a><a name="0521a28" id="0521a28">刹那故。字空故。声如响故。不可说次第相应</a><a name="0521a29" id="0521a29">义。此中无有骂詈。但诸余凡夫虚妄分别而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320520c.htm'><img src='up.gif' border=0></a>
<a href='T320521b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>