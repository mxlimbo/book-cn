<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1647 四谛论 0393b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1647 四谛论</font> <font face='Arial'>(卷4)</font> 分别道谛品第六 <font face='Arial'>T32, p0393b</h2></font><hr>
<span class='old'>
</a><a name="0393a28" id="0393a28">此功用故说决言。汝问。圣名何义者。答由体</a><a name="0393a29" id="0393a29">无流一味解脱众生。依此相续得名圣人。譬</span><a name="0393b01" id="0393b01">如善法。如经中说。是圣正见。复次圣人所</a><a name="0393b02" id="0393b02">行故名为圣。譬如王路。复次圣人所说。故名</a><a name="0393b03" id="0393b03">为圣。譬如师路。复次圣众所事。故名为圣。譬</a><a name="0393b04" id="0393b04">如牛路。复次令至极圣。故名为圣。譬如国路。</a><a name="0393b05" id="0393b05">如经说。圣正解脱。汝问。云何但道名为圣。不</a><a name="0393b06" id="0393b06">说余助道者。答同一相故。皆名为圣。譬如火</a><a name="0393b07" id="0393b07">性。复次同一解脱味故。譬如海水同一碱味。</a><a name="0393b08" id="0393b08">复次八道最为上首。能摄余助道。如象迹譬</a><a name="0393b09" id="0393b09">经说。汝问。若道异分应说其相。若言道唯是</a><a name="0393b10" id="0393b10">分。则具分与分无有差别者。答是具分与分</a><a name="0393b11" id="0393b11">差别之相。亦可见可说。譬如五分三昧。亦如</a><a name="0393b12" id="0393b12">五分比丘住五分处。道亦如是。与分有异。是</a><a name="0393b13" id="0393b13">分平等说名为道。何以故。是八种分若至平</a><a name="0393b14" id="0393b14">等位能除烦恼。若沈若起则不除惑。犹如调</a><a name="0393b15" id="0393b15">弦。复次是分圆满说名为道。能办事故。譬</a><a name="0393b16" id="0393b16">之如车。虽然若真实义分中说具分。譬如五</a><a name="0393b17" id="0393b17">分音乐及五分定。道亦如是。唯分为道今论</a><a name="0393b18" id="0393b18">所说。唯分是道六义证成。一说惯。经言五根</a><a name="0393b19" id="0393b19">是道行至涅槃。此五根即是道分。故知唯分</a><a name="0393b20" id="0393b20">为道。二为经言。三身摄道。三身唯分。三由</a><a name="0393b21" id="0393b21">灭。经言。正见行于灭离道无灭。四由除。经</a><a name="0393b22" id="0393b22">言。若修习正见。能除欲等。若离于道则不能</a><a name="0393b23" id="0393b23">除。五由出离。经言。正见等诸分能出离此。若</a><a name="0393b24" id="0393b24">非道不能出离。六由清净道。经言。般若是</a><a name="0393b25" id="0393b25">道。为得清净。般若即正见。故知分是道。汝</a><a name="0393b26" id="0393b26">问。道名何义。答道以求觅为义。何以故。由此</a><a name="0393b27" id="0393b27">能得真实义故。亦以行为义故。亦以行为义</a><a name="0393b28" id="0393b28">者。如世间言。此道行向舍卫国等。道亦如</a><a name="0393b29" id="0393b29">是。归向涅槃。复次真实义门方便行生理。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320393a.htm'><img src='up.gif' border=0></a>
<a href='T320393c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>