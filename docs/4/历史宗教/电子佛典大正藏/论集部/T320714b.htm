<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670B 那先比丘经 0714b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670B 那先比丘经</font> <font face='Arial'>(卷2)</font> <font face='Arial'>T32, p0714b</h2></font><hr>
<span class='old'>
</a><a name="0714a28" id="0714a28">者。中有甜者。中有正醋者。那先问王言。是</a><a name="0714a29" id="0714a29">皆树木何故不同。王言所以不同者。其裁各</span><a name="0714b01" id="0714b01">自异。那先言人亦如是。心所念者各各异。是</a><a name="0714b02" id="0714b02">故令世间人不同耳。中有短命者。中有长命</a><a name="0714b03" id="0714b03">者中有多病者中有少病者中有富者中有贫</a><a name="0714b04" id="0714b04">者中有贵者中有贱者中有大士者中有小士</a><a name="0714b05" id="0714b05">者中有端正者中有丑者中有语用者中有语</a><a name="0714b06" id="0714b06">不用者中有明者中有愚者。那先言是故佛</a><a name="0714b07" id="0714b07">所言随其人作善恶自当得之。中有豪贵者</a><a name="0714b08" id="0714b08">中有贫穷者。皆是前世宿命世作善恶各自</a><a name="0714b09" id="0714b09">随其德得之。王言善哉善哉。王复问那先言。</a><a name="0714b10" id="0714b10">人有欲作善者。当前作之耶。当后作之乎。那</a><a name="0714b11" id="0714b11">先言当居前作之在后作之。不能益人也。居</a><a name="0714b12" id="0714b12">前作者有益于人。那先问王言。王渴欲饮时</a><a name="0714b13" id="0714b13">使人掘地作井。能赴王渴不。王言不赴渴也。</a><a name="0714b14" id="0714b14">当居前作井耳。那先言人亦如是。人所居皆</a><a name="0714b15" id="0714b15">当居前。在后作者无益也。那先问王。王饥时</a><a name="0714b16" id="0714b16">乃使人耕地粪地种谷。饥宁用饭耶。当豫有</a><a name="0714b17" id="0714b17">储。王言不也。当先有储贮。那先言人亦如</a><a name="0714b18" id="0714b18">是。当先作善。有急乃作善者无益身也。那先</a><a name="0714b19" id="0714b19">问王。譬如王有怨。当临时出战斗。王能使人</a><a name="0714b20" id="0714b20">教马教象教人作战斗具乎。王言不也。当宿</a><a name="0714b21" id="0714b21">有储贮。临时便可战斗。临时教马教象教人</a><a name="0714b22" id="0714b22">无益也。那先言佛经说言。人当先自念身作</a><a name="0714b23" id="0714b23">善。在后作善无益也。那先言王莫弃大道就</a><a name="0714b24" id="0714b24">邪道。无效愚人弃善作恶。后坐啼哭无所益</a><a name="0714b25" id="0714b25">也。人家弃捐忠正就于不正。临死时悔在后。</a><a name="0714b26" id="0714b26">王言善哉善哉。王复问那先。卿曹诸沙门言。</a><a name="0714b27" id="0714b27">世间火不如泥犁中火热也。卿曹复言。持小</a><a name="0714b28" id="0714b28">石着世间火中。至暮不消也。卿曹复言。极取</a><a name="0714b29" id="0714b29">大石着泥犁火中即消尽。是故我不信也。卿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320714a.htm'><img src='up.gif' border=0></a>
<a href='T320714c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>