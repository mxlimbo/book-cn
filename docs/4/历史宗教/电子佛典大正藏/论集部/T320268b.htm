<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0268b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷4)</font> 根尘合离品第四十九 <font face='Arial'>T32, p0268b</h2></font><hr>
<span class='old'>
</a><a name="0268a28" id="0268a28">故名有对。鼻香中。舌味中。身触中。眼色中。</a><a name="0268a29" id="0268a29">耳声中。若不到则无障碍。又现在五尘中知</span><a name="0268b01" id="0268b01">生。是故五识到故能知。若不到能知。亦</a><a name="0268b02" id="0268b02">应知过去未来色。而实不知。又众缘合故</a><a name="0268b03" id="0268b03">知生。是故眼光去与尘合。以光到色故名</a><a name="0268b04" id="0268b04">和合。声亦以到耳故闻。所以者何。人在远</a><a name="0268b05" id="0268b05">处小语则不闻。若声如色不到而知。小声</a><a name="0268b06" id="0268b06">亦应可闻。而实不闻。故知以到故闻。又声</a><a name="0268b07" id="0268b07">可远闻。若不到闻。则无远近。又声以壁障。</a><a name="0268b08" id="0268b08">则不可闻。若不到可闻。虽障亦应闻。又</a><a name="0268b09" id="0268b09">声远闻则不了。近闻则了。若不到而闻。则</a><a name="0268b10" id="0268b10">无差别。以到耳故。有是差别。故知音声到</a><a name="0268b11" id="0268b11">故可闻。又声顺风则了。逆风不然。故知到</a><a name="0268b12" id="0268b12">故可闻。又声可尽闻。若不到而闻。不应尽</a><a name="0268b13" id="0268b13">闻。如色不到而见故不尽见。故知声不同</a><a name="0268b14" id="0268b14">色。若不到可闻。则与色同。如色一分见。</a><a name="0268b15" id="0268b15">余亦待明故见。声亦应尔。而实不然。是故</a><a name="0268b16" id="0268b16">不到不闻。汝言耳等根尘不到而知。是事</a><a name="0268b17" id="0268b17">不然。声香味触。应来到根。若令根去。是事</a><a name="0268b18" id="0268b18">不然以耳等根无光明故但一。火大有光。</a><a name="0268b19" id="0268b19">是故不去。又声若厚浊物及水等障。耳亦</a><a name="0268b20" id="0268b20">得闻。若有光根。不能如是。故知耳根无</a><a name="0268b21" id="0268b21">光。又耳于闇中。亦能知尘。若有光根。闇则</a><a name="0268b22" id="0268b22">不知。又有光根。待方能知。能见一方。不</a><a name="0268b23" id="0268b23">能一时遍知诸方。如人东向则见东方色。</a><a name="0268b24" id="0268b24">不见余方。又说意能去。是故到尘能知。如</a><a name="0268b25" id="0268b25">经中说是心独行远逝。寝藏无形。又是心散</a><a name="0268b26" id="0268b26">行。如日光照。又是心常动。如鱼失水。又</a><a name="0268b27" id="0268b27">是心本随意行等。是故六尘皆到故知。答</a><a name="0268b28" id="0268b28">曰。汝言光到。是事不然。所以者何。如人遥</a><a name="0268b29" id="0268b29">见杌树。疑谓是人。若光到者。何故生疑。又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320268a.htm'><img src='up.gif' border=0></a>
<a href='T320268c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>