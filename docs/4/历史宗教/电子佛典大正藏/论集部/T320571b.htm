<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1664 广释菩提心论 0571b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1664 广释菩提心论</font> <font face='Arial'>(卷4)</font> <font face='Arial'>T32, p0571b</h2></font><hr>
<span class='old'>
</a><a name="0571a28" id="0571a28"><p>彼六地者胜慧具已。而能随转一切佛法胜</a><a name="0571a29" id="0571a29">现前门。是故说此名现前地。此位菩萨能善</span><a name="0571b01" id="0571b01">观察缘生之法。于慧波罗蜜多而得圆满。获</a><a name="0571b02" id="0571b02">无相行。乃至未能圆满是行。若能分得进居</a><a name="0571b03" id="0571b03">七地。彼七地者。于无功用方便道中。虽未能</a><a name="0571b04" id="0571b04">具。以涉远故。是故说此名远行地。此位菩萨</a><a name="0571b05" id="0571b05">观一切相皆如化事。真实了知相用所行悉</a><a name="0571b06" id="0571b06">无违碍。彼能成就无相之行。于方便波罗蜜</a><a name="0571b07" id="0571b07">多而得圆满。乃至未具无功用行。若能分得</a><a name="0571b08" id="0571b08">进居八地</a><a name="0571b09" id="0571b09"><p>彼八地者。诸相用等悉不能动。是故说此名</a><a name="0571b10" id="0571b10">不动地。此位菩萨善得无相功用行。于愿波</a><a name="0571b11" id="0571b11">罗蜜多而得圆满。乃至未能分别一切相说</a><a name="0571b12" id="0571b12">法自在。若能分得进居九地</a><a name="0571b13" id="0571b13"><p>彼九地者。具最胜慧善说诸法。是故说此名</a><a name="0571b14" id="0571b14">善慧地。此位菩萨得彼最胜四无碍解慧力</a><a name="0571b15" id="0571b15">相应。于力波罗蜜多而得圆满。乃至未能于</a><a name="0571b16" id="0571b16">佛刹会中随应化现说法利生自在圆满。若</a><a name="0571b17" id="0571b17">能分得进居十地</a><a name="0571b18" id="0571b18"><p>彼十地者。能于无边一切世界。布大法云洒</a><a name="0571b19" id="0571b19">甘露雨。是故说此名法云地。此位菩萨胜智</a><a name="0571b20" id="0571b20">相应说法利生。作诸化事悉得自在。乃至未</a><a name="0571b21" id="0571b21">能于一切所知一切相中获无碍智。若能分</a><a name="0571b22" id="0571b22">得进居佛地</a><a name="0571b23" id="0571b23"><p>如上诸地所有建立行相。如和合解脱经说。</a><a name="0571b24" id="0571b24">又此诸地所有广说。蕴等清净及分位相。余</a><a name="0571b25" id="0571b25">处有文恐繁且止</a><a name="0571b26" id="0571b26"><p>复次佛地即一分位。此佛地者。一切胜相皆</a><a name="0571b27" id="0571b27">悉具足。一切功德皆悉圆满。已能普尽一切</a><a name="0571b28" id="0571b28">边际。过此无别胜上分位。而佛地中所有功</a><a name="0571b29" id="0571b29">德。正使诸佛以妙言词。而亦不能称扬一分。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320571a.htm'><img src='up.gif' border=0></a>
<a href='T320571c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>