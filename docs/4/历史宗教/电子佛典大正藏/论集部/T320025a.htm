<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1632 方便心论 0025a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1632 方便心论</font> <font face='Arial'>(卷1)</font> 明造论品第一 <font face='Arial'>T32, p0025a</h2></font><hr>
<span class='old'>
</a><a name="0024c28" id="0024c28">所出故。是名喻增。如言微尘细小虚空遍大。</a><a name="0024c29" id="0024c29">如此二法则名为常。声不如是故曰无常。是</span><a name="0025a01" id="0025a01">名喻增。又说声是无常众缘成故。若言常者是</a><a name="0025a02" id="0025a02">事不然。所以者何。有二种因。一从形出。二为</a><a name="0025a03" id="0025a03">根了。云何言常。又同异法皆无常故。是名言</a><a name="0025a04" id="0025a04">增。问曰。何语能令世人信受。答曰。若为愚者</a><a name="0025a05" id="0025a05">分别深义。所谓诸法皆悉空寂。无我无人如</a><a name="0025a06" id="0025a06">幻如化无有真实。如斯深义智者乃解。凡夫</a><a name="0025a07" id="0025a07">若闻迷没堕落。是则不名应时语也。若言诸</a><a name="0025a08" id="0025a08">法有业有报。及缚解等作者受者。浅智若闻</a><a name="0025a09" id="0025a09">即便信受。如钻燧和合则火得生。若所演说</a><a name="0025a10" id="0025a10">应前众生则皆信乐。如是名为随时而语。问</a><a name="0025a11" id="0025a11">曰。何名言证。答曰。虽多所说善能忆念。若宣</a><a name="0025a12" id="0025a12">诸义深得其相。所立坚固令人爱乐。如言诸</a><a name="0025a13" id="0025a13">法皆空无主。现见万物众缘成故。是名言证。</a><a name="0025a14" id="0025a14">问曰。何名言失。答曰。与上相违名为言失。又</a><a name="0025a15" id="0025a15">二种语亦名为失。何等为二。一义无异而重</a><a name="0025a16" id="0025a16">分别。二辞无异而重分别。云何一义而重分</a><a name="0025a17" id="0025a17">别。如言憍尸迦。亦言天帝释。亦言富兰陀那。</a><a name="0025a18" id="0025a18">是名义一名异而重分别。名义同者如言因陀</a><a name="0025a19" id="0025a19">罗。又言因陀罗。是名义无异而重分别。复次</a><a name="0025a20" id="0025a20">凡所言说。但饰文辞无有义趣。皆名为失。</a><a name="0025a21" id="0025a21">又虽有义理而无次第。亦名言失。如偈说</a><a name="0025a22" id="0025a22"><p class='lg'>　　如人赞叹　　　天帝释女　　　名曰金色</a><br><a name="0025a23" id="0025a23">　　足手殊胜　　　而便说于　　　释提桓因</a><br><a name="0025a24" id="0025a24">　　坏阿修罗　　　三种之城　　　如是名为</a><br><a name="0025a25" id="0025a25">　　无次第语　</p></a><a name="0025a26" id="0025a26"><p>问曰。何名知因。答曰。知因有四。一现见。二</a><a name="0025a27" id="0025a27">比知。三喻知。四随经书。此四知中现见为上。</a><a name="0025a28" id="0025a28">问曰。何因缘故现见上耶。答曰。后三种知由</a><a name="0025a29" id="0025a29">现见故。名之为上。如见火有烟。后时见烟便<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320024c.htm'><img src='up.gif' border=0></a>
<a href='T320025b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>