<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1664 广释菩提心论 0563b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1664 广释菩提心论</font> <font face='Arial'>(卷1)</font> <font face='Arial'>T32, p0563b</h2></font><hr>
<span class='old'>
</a><a name="0563a28" id="0563a28"><p>如无尽意经云。复次舍利子。当知诸菩萨大</a><a name="0563a29" id="0563a29">悲无尽。何以故与一切法为先导故。舍利子</span><a name="0563b01" id="0563b01">譬如士夫所有命根与出入息而为先导。大</a><a name="0563b02" id="0563b02">乘法门广大普集亦复如是。菩萨大悲为先</a><a name="0563b03" id="0563b03">导故。如象头经云。尔时有一天子。问妙吉</a><a name="0563b04" id="0563b04">祥菩萨言。当云何能发起一切菩萨胜行。复</a><a name="0563b05" id="0563b05">云何住。妙吉祥言。天子大悲乃能发起一切</a><a name="0563b06" id="0563b06">菩萨胜行。菩萨缘诸众生为境界住。是故</a><a name="0563b07" id="0563b07">菩萨常起爱念一切众生。而于己身无所顾</a><a name="0563b08" id="0563b08">惜。纯一为他长养利益。于长时中难作能作。</a><a name="0563b09" id="0563b09">发生诸行</a><a name="0563b10" id="0563b10"><p>如信力法门经云。彼诸菩萨悲心坚固。为救</a><a name="0563b11" id="0563b11">度一切众生。时而无少分苦想。若得度已亦</a><a name="0563b12" id="0563b12">无所度之想。不舍一切难行苦行。如是不久</a><a name="0563b13" id="0563b13">诸行圆满。成本所愿证一切智。得一切佛法。</a><a name="0563b14" id="0563b14">如是皆由悲为根本。所有佛世尊现证一切</a><a name="0563b15" id="0563b15">智。大悲普摄。广为世间作最胜利益。安住无</a><a name="0563b16" id="0563b16">住涅槃。如是佛所行。悉以大悲而为其因。诸</a><a name="0563b17" id="0563b17">佛因中设有苦恼。尔时乃缘众生作意。转复</a><a name="0563b18" id="0563b18">多作增长不退。如佛于诸经中说。一切众生</a><a name="0563b19" id="0563b19">于诸趣中有种种苦。如其所应极大苦恼。菩</a><a name="0563b20" id="0563b20">萨常为众生悲愍观察。所谓地狱趣中有种</a><a name="0563b21" id="0563b21">种苦。业火烧然长时无间苦恼无尽。如世盗</a><a name="0563b22" id="0563b22">贼种种治罚。系缚捶打铁叉驱逐。断截身</a><a name="0563b23" id="0563b23">分受诸苦恼。此苦亦然。饿鬼趣中有其种种</a><a name="0563b24" id="0563b24">极饥渴苦。身体干枯。为伺求食故互相残害。</a><a name="0563b25" id="0563b25">虽常伺求纵经百岁。终不能得少分残弃及</a><a name="0563b26" id="0563b26">不净等。又有饿鬼自力劣薄依他胜者。虽复</a><a name="0563b27" id="0563b27">依止而无所得。设有所得。转为强力诸鬼。欺</a><a name="0563b28" id="0563b28">陵逼夺埵打治罚。受如是等无量苦恼。受是</a><a name="0563b29" id="0563b29">苦者。是昔人中富乐自在等类。由起诸恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320563a.htm'><img src='up.gif' border=0></a>
<a href='T320563c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>