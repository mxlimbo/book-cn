<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1667 大乘起信论 0584c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1667 大乘起信论</font> <font face='Arial'>(卷1)</font> 新译大乘起信论序 <font face='Arial'>T32, p0584c</h2></font><hr>
<span class='old'>
</a><a name="0584b28" id="0584b28">无增无减无别异故。二者相大。谓如来藏本</a><a name="0584b29" id="0584b29">求具足无量无边性功德故。三者用大。能生</span><a name="0584c01" id="0584c01">一切世出世间善因果故一切诸佛本所乘故。</a><a name="0584c02" id="0584c02">一切菩萨皆乘于此入佛地故</a><a name="0584c03" id="0584c03"><p>云何解释分。此有三种。所谓显示实义故。对</a><a name="0584c04" id="0584c04">治邪执故。分别修行正道相故。此中显示实</a><a name="0584c05" id="0584c05">义者。依于一心有二种门。所谓心真如门。心</a><a name="0584c06" id="0584c06">生灭门。此二种门各摄一切法。以此展转不</a><a name="0584c07" id="0584c07">相离故。心真如者。即是一法界大总相法门</a><a name="0584c08" id="0584c08">体。以心本性不生不灭相。一切诸法皆由妄</a><a name="0584c09" id="0584c09">念而有差别。若离妄念则无境界差别之相。</a><a name="0584c10" id="0584c10">是故诸法从本已来性离语言。一切文字不能</a><a name="0584c11" id="0584c11">显说。离心攀缘无有诸相。究竟平等永无变</a><a name="0584c12" id="0584c12">异不可破坏。唯是一心说名真如。以真如</a><a name="0584c13" id="0584c13">故从本已来不可言说不可分别。一切言说</a><a name="0584c14" id="0584c14">唯假非实。但随妄念无所有故。言真如者。此</a><a name="0584c15" id="0584c15">亦无相。但是一切言说中极以言遣言。非其</a><a name="0584c16" id="0584c16">体性有少可遣有少可立问曰。若如是者。众</a><a name="0584c17" id="0584c17">生云何随顺悟入。答曰。若知虽说一切法而</a><a name="0584c18" id="0584c18">无能说所说。虽念一切法而无能念所念。尔</a><a name="0584c19" id="0584c19">时随顺妄念都尽名为悟入</a><a name="0584c20" id="0584c20"><p>复次真如者。依言说建立有二种别。一真实</a><a name="0584c21" id="0584c21">空。究竟远离不实之相显实体故。二真实不</a><a name="0584c22" id="0584c22">空。本性具足无边功德有自体故。复次真实</a><a name="0584c23" id="0584c23">空者。从本已来一切染法不相应故。离一切</a><a name="0584c24" id="0584c24">法差别相故。无有虚妄分别心故。应知真如</a><a name="0584c25" id="0584c25">非有相非无相。非有无相非非有无相非一</a><a name="0584c26" id="0584c26">相非异相。非一异相非非一异相。略说以一</a><a name="0584c27" id="0584c27">切众生妄分别心所不能触故立为空。据实</a><a name="0584c28" id="0584c28">道理。妄念非有。空性亦空。以所遮是无。能遮</a><a name="0584c29" id="0584c29">亦无故。言真实不空者。由妄念空无故。即显<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320584b.htm'><img src='up.gif' border=0></a>
<a href='T320585a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>