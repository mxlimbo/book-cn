<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1664 广释菩提心论 0567b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1664 广释菩提心论</font> <font face='Arial'>(卷2)</font> <font face='Arial'>T32, p0567b</h2></font><hr>
<span class='old'>
</a><a name="0567a28" id="0567a28">法。佛于般若波罗蜜多等经</a><a name="0567a29" id="0567a29"><p>复次当知。修奢摩他有九种法。一除。二正</span><a name="0567b01" id="0567b01">除。三分位除。四近除。五调伏。六止。七近止。</a><a name="0567b02" id="0567b02">八一向所作。九知止。此等九种行相云何。谓</a><a name="0567b03" id="0567b03">遍此九法是即名除。于所缘中系心是为遍</a><a name="0567b04" id="0567b04">除。于所缘中相续而转是分位除。散乱现前</a><a name="0567b05" id="0567b05">而悉摧伏是为近除。散乱离已又复胜前。遍</a><a name="0567b06" id="0567b06">除所缘是为调伏。若爱起时伏故名止。若散</a><a name="0567b07" id="0567b07">乱过失现前不起。胜意乐而能止故是为近</a><a name="0567b08" id="0567b08">止。若昏沉睡眠等起时。速当遣离是为一向</a><a name="0567b09" id="0567b09">所作。于所缘中得无动作已。然后专注得相</a><a name="0567b10" id="0567b10">应止。得彼止已心住于舍。是为知止。如是等</a><a name="0567b11" id="0567b11">义。如圣慈氏菩萨所说</a><a name="0567b12" id="0567b12"><p>又复当知诸修一切三摩地时。有六种过失。</a><a name="0567b13" id="0567b13">一懈怠。二所缘忘失。三沉下。四高举。五无发</a><a name="0567b14" id="0567b14">悟。六发悟。此六过失生时。当起八种断行对</a><a name="0567b15" id="0567b15">治。何等为八。一信。二欲。三勤。四轻安。五念。</a><a name="0567b16" id="0567b16">六正知。七思。八舍。此等对治行相云何。谓信</a><a name="0567b17" id="0567b17">等四法对治懈怠。此中意者。以三摩地功德</a><a name="0567b18" id="0567b18">中。要具增上正信顺相。彼相应者起胜希望。</a><a name="0567b19" id="0567b19">于希望时发精进行。所起精进身心勇悍后</a><a name="0567b20" id="0567b20">得轻安。是故对治。念对治所缘忘失。是义</a><a name="0567b21" id="0567b21">应知。正知对治沉下高举。谓以正知起正观</a><a name="0567b22" id="0567b22">察。能令高下二法止息。是故对治。思对治无</a><a name="0567b23" id="0567b23">发悟。是义应知。舍对治发悟。由前高下得</a><a name="0567b24" id="0567b24">止息已。心住正直即无发悟。是故对治。如是</a><a name="0567b25" id="0567b25">八断行。对治六种过失已。所有最上三摩地</a><a name="0567b26" id="0567b26">事业即得成就神足功德由此而生</a><a name="0567b27" id="0567b27"><p>如诸经说。若具八断行。即能发起四种神足。</a><a name="0567b28" id="0567b28">所有心一境性。胜上事业得正相应。乃能证</a><a name="0567b29" id="0567b29">入禅定解脱法门。圆满一切最胜功德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320567a.htm'><img src='up.gif' border=0></a>
<a href='T320567c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>