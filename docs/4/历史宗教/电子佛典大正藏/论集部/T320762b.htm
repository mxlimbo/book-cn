<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1681 佛吉祥德赞 0762b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1681 佛吉祥德赞</font> <font face='Arial'>(卷1)</font> <font face='Arial'>T32, p0762b</h2></font><hr>
<span class='old'>
</a><br><a name="0762a28" id="0762a28">　　四无所畏等具足　　　作大光明持灯炬</a><br><a name="0762a29" id="0762a29">　　开发明焰布光照　　　施彼炽盛大明聚</span><br><a name="0762b01" id="0762b01">　　发起坚固精进行　　　不减一切胜功德</a><br><a name="0762b02" id="0762b02">　　释迦师子大吼音　　　能说无缚正法者</a><br><a name="0762b03" id="0762b03">　　世间八法不能染　　　最上清净大悲者</a><br><a name="0762b04" id="0762b04">　　梵王帝释毗沙门　　　及余天等咸恭敬</a><br><a name="0762b05" id="0762b05">　　我佛常出妙巧语　　　甘美甚深复广大</a><br><a name="0762b06" id="0762b06">　　正真如理解脱音　　　复能了知一切语</a><br><a name="0762b07" id="0762b07">　　广大清净如虚空　　　最上族氏王宫生</a><br><a name="0762b08" id="0762b08">　　佛光明如日月光　　　天人阿修罗供养</a><br><a name="0762b09" id="0762b09">　　己得七觉支妙宝　　　建立最上法宝幢</a><br><a name="0762b10" id="0762b10">　　愚痴暗翳悉开明　　　黄金光聚身照耀</a><br><a name="0762b11" id="0762b11">　　人中最上人中尊　　　已断贪恚痴等染</a><br><a name="0762b12" id="0762b12">　　人中奔拏利迦华　　　人中诸妙莲华等</a><br><a name="0762b13" id="0762b13">　　清净生死忧悲恼　　　无明憍慢悉已除</a><br><a name="0762b14" id="0762b14">　　永塞斗战诤讼门　　　永断相续诸染种</a><br><a name="0762b15" id="0762b15">　　付授诸法不秘惜　　　摧我慢幢竖法幢</a><br><a name="0762b16" id="0762b16">　　转正法轮利众生　　　坏生死轮息诸苦</a><br><a name="0762b17" id="0762b17">　　奢摩他水湛然净　　　如海流注深无底</a><br><a name="0762b18" id="0762b18">　　已能枯竭爱源流　　　是故充满功德水</a><br><a name="0762b19" id="0762b19">　　见者咸生忻悦心　　　于一切处无所著</a><br><a name="0762b20" id="0762b20">　　能舍己身为众生　　　冤亲二处悉平等</a><br><a name="0762b21" id="0762b21">　　色如真金初出焰　　　舌比莲华广清净</a><br><a name="0762b22" id="0762b22">　　身光照耀净复明　　　炽盛如金亦如电</a><br><a name="0762b23" id="0762b23">　　精进勤策以为腰　　　安住三摩地为颈</a><br><a name="0762b24" id="0762b24">　　智慧通达为顶门　　　次第而表庄严相</a><br><a name="0762b25" id="0762b25">　　如来勇猛无畏尊　　　一切广远悉通达</a><br><a name="0762b26" id="0762b26">　　能摧魔力大象龙　　　善说最上诸法语</a><br><a name="0762b27" id="0762b27">　　安住胜妙忍辱乐　　　已断一切爱缠缚</a><br><a name="0762b28" id="0762b28">　　正智安立智坚牢　　　智慧深广无破智</a><br><a name="0762b29" id="0762b29">　　最上难得优昙华　　　具百千种胜功德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320762a.htm'><img src='up.gif' border=0></a>
<a href='T320762c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>