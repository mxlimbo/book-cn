<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1647 四谛论 0398a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1647 四谛论</font> <font face='Arial'>(卷4)</font> 分别道谛品第六 <font face='Arial'>T32, p0398a</h2></font><hr>
<span class='old'>
</a><br><a name="0397c28" id="0397c28">　　定力及因力　　　此六为念因　</p></a><a name="0397c29" id="0397c29"><p>顺者。如见他似儿便忆自子。逆者。由触热故</span><a name="0398a01" id="0398a01">忆昔时冷。数习者。如所串行事自然忆。一</a><a name="0398a02" id="0398a02">处会聚者。如人见庵罗树忆其酸味。定力者。</a><a name="0398a03" id="0398a03">如得三明人忆宿住事。因力者。犹如圣人及</a><a name="0398a04" id="0398a04">大行善人忆过去生。汝问。何者三摩提。答经</a><a name="0398a05" id="0398a05">说心定住静名三摩提。又阿毗达磨藏说。能</a><a name="0398a06" id="0398a06">摄法不散。名三摩提。复次是心相续。烦恼</a><a name="0398a07" id="0398a07">恶风所不能动。如密室灯。复次三摩提有二</a><a name="0398a08" id="0398a08">种。谓世间出世间。世间者。能生世间果报。</a><a name="0398a09" id="0398a09">与觉分相离。能伏上心惑。出世间者。能令度</a><a name="0398a10" id="0398a10">离世间与觉分相应。能拔随眠惑。今论所</a><a name="0398a11" id="0398a11">辩。是出世定。汝问。何相何用何缘何义者。</a><a name="0398a12" id="0398a12">答心定住为相。伏对治为用。依心学为缘。复</a><a name="0398a13" id="0398a13">次藏论说。一心为相。不散为用。四定为缘。</a><a name="0398a14" id="0398a14">安心令直为义。如箭师调簳。世间说为三摩</a><a name="0398a15" id="0398a15">提箭。此言调直箭。如是调直心相续名三摩</a><a name="0398a16" id="0398a16">提。如偈言</a><a name="0398a17" id="0398a17"><p class='lg'>　　心跳掷散动　　　难守亦难遮</a><br><a name="0398a18" id="0398a18">　　智人使调直　　　如箭师调簳　</p></a><a name="0398a19" id="0398a19"><p>复次能安心平等。譬如驭车取平坦路避崄</a><a name="0398a20" id="0398a20">曲道。观行人亦如是。能安置心于平等处</a><a name="0398a21" id="0398a21">门境相行。能遮不平等恶故。名三摩提。复</a><a name="0398a22" id="0398a22">次五盖病销。如人不病名三摩提。汝问。正定</a><a name="0398a23" id="0398a23">若是定。须陀洹人应无欲嗔。若不尔则违道</a><a name="0398a24" id="0398a24">理者。答所对治定在。由得果故验其得定。譬</a><a name="0398a25" id="0398a25">如五根。复次专心向定故。譬如蜂虽系秽处</a><a name="0398a26" id="0398a26">心慕莲花。故知恒在花处。圣人亦尔。虽处欲</a><a name="0398a27" id="0398a27">尘心乐寂静。故知恒在定。复次如须陀洹人。</a><a name="0398a28" id="0398a28">无明虽在而明不失。复次如佛婆伽婆。虽有</a><a name="0398a29" id="0398a29">觉观不出散心。恒在定故。须陀洹人定亦尔。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320397c.htm'><img src='up.gif' border=0></a>
<a href='T320398b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>