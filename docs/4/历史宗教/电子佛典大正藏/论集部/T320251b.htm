<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0251b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷2)</font> 四谛品第十七 <font face='Arial'>T32, p0251b</h2></font><hr>
<span class='old'>
</a><a name="0251a28" id="0251a28">识名色六入触受。爱取二法是名烦恼。有名</a><a name="0251a29" id="0251a29">为业。未来世中初受身识名之为生。余名</span><a name="0251b01" id="0251b01">老死。是十二因缘示有过去未来现在。但众</a><a name="0251b02" id="0251b02">缘生无有我也。又为生死往来还灭。故说</a><a name="0251b03" id="0251b03">二十二根。一切众生初受身时以识为本。是</a><a name="0251b04" id="0251b04">识六种。从眼等生故说六根。所谓眼根乃</a><a name="0251b05" id="0251b05">至意根。能生六识故名六根。可以分别</a><a name="0251b06" id="0251b06">男女相故名男女根。有人名为身根少分。</a><a name="0251b07" id="0251b07">此六根或名六入。从是六事生六种识故</a><a name="0251b08" id="0251b08">名为寿。所以者何。是六入六识得相续生</a><a name="0251b09" id="0251b09">故名为寿。是相续断故名为死。是故此事名</a><a name="0251b10" id="0251b10">之曰命。是中何等是根。所谓业也。以因业</a><a name="0251b11" id="0251b11">故六入六识得相续生。是命中业名为命根。</a><a name="0251b12" id="0251b12">是业从诸受生。诸受即名乐等五根。从此</a><a name="0251b13" id="0251b13">五根生贪爱等一切烦恼及身口业。此业因</a><a name="0251b14" id="0251b14">缘还受生死。是为垢法。能令生死因缘相</a><a name="0251b15" id="0251b15">续。以何因缘能生净法。必因信等。信等四</a><a name="0251b16" id="0251b16">法因缘成慧。慧有三时。谓未知．欲知．知已。</a><a name="0251b17" id="0251b17">修习所作办时。此根皆是智慧差别。佛以生</a><a name="0251b18" id="0251b18">死往来还灭垢净故说二十二根。如是等法</a><a name="0251b19" id="0251b19">苦谛所摄。能知此者是名善知苦谛。集谛者</a><a name="0251b20" id="0251b20">业及烦恼。业者业品中当说。烦恼者烦恼品</a><a name="0251b21" id="0251b21">中当说。诸业烦恼是后身因缘故名集谛。灭</a><a name="0251b22" id="0251b22">谛者后灭谛聚中当广说。谓假名心法心空</a><a name="0251b23" id="0251b23">心。灭此三心故名灭谛。道谛者谓三十七</a><a name="0251b24" id="0251b24">助菩提法。四念处．四正勤．四如意足．五根．</a><a name="0251b25" id="0251b25">五力．七菩提分．八圣道分。四念处者身受心</a><a name="0251b26" id="0251b26">法。中正安念及从念生慧观身无常等安</a><a name="0251b27" id="0251b27">住缘中名身念处。是念及慧渐次转增能分</a><a name="0251b28" id="0251b28">别受名受念处。又转清净能分别心名心</a><a name="0251b29" id="0251b29">念处。能以正行分别诸法名法念处。四正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320251a.htm'><img src='up.gif' border=0></a>
<a href='T320251c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>