<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0248c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷2)</font> 论门品第十四 <font face='Arial'>T32, p0248c</h2></font><hr>
<span class='old'>
</a><a name="0248b28" id="0248b28">是名为塞。又所言通塞皆有道理不坏法</a><a name="0248b29" id="0248b29">相。又有二种论门。一决定。二不决定。决定</span><a name="0248c01" id="0248c01">者。如说佛为一切智人。佛之所说名真妙</a><a name="0248c02" id="0248c02">法。佛弟子众名正行者。又言一切有为皆悉</a><a name="0248c03" id="0248c03">无常苦空无我寂灭涅槃。如是等门是名</a><a name="0248c04" id="0248c04">决定。不决定者。若言死者皆生是则不定。</a><a name="0248c05" id="0248c05">有爱则生。爱尽则灭。又经中说若得心定</a><a name="0248c06" id="0248c06">皆生实智。是亦不定。圣人得定能生实智。</a><a name="0248c07" id="0248c07">外道得定则不能生。又如经说所求皆得。</a><a name="0248c08" id="0248c08">是亦不定。或得或不得。若言六入必能生</a><a name="0248c09" id="0248c09">触。是亦不定。或有能生。或有不生。如是等</a><a name="0248c10" id="0248c10">名不定门。又有为不为论门。如说奇草</a><a name="0248c11" id="0248c11">芳花不逆风熏。又说拘毗罗花能逆风闻。</a><a name="0248c12" id="0248c12">为人花故说不逆风闻。为天花故说逆</a><a name="0248c13" id="0248c13">风熏。又说三受。苦受乐受不苦不乐受。又</a><a name="0248c14" id="0248c14">余经说所有诸受皆名为苦。有三种苦。苦</a><a name="0248c15" id="0248c15">苦．坏苦．行苦。为此故说所有诸受一切皆</a><a name="0248c16" id="0248c16">苦。又说。是苦三种有新故中。新受名乐。久</a><a name="0248c17" id="0248c17">厌则苦。中名为舍。又说。为得道故名为</a><a name="0248c18" id="0248c18">道人。未得道者亦名道人。有如是等相因</a><a name="0248c19" id="0248c19">得名。又有近论门。如佛语比丘汝断戏论</a><a name="0248c20" id="0248c20">则得泥洹。虽未便得但以近故亦名为得。</a><a name="0248c21" id="0248c21">又有同相论门。如说一事余同相事皆名</a><a name="0248c22" id="0248c22">已说。又如佛说心为轻躁。则为已说余心</a><a name="0248c23" id="0248c23">数法。又有从多论门。如佛言。若人不知二</a><a name="0248c24" id="0248c24">见生灭相者皆名有欲。若能知者皆名得</a><a name="0248c25" id="0248c25">离。须陀洹人亦知二见生灭之相而有贪</a><a name="0248c26" id="0248c26">欲。但以知者多是离欲人。又有因中说果</a><a name="0248c27" id="0248c27">论门。如说施食则与五事。命色力乐辩才。</a><a name="0248c28" id="0248c28">而实不与命等五事。但与其因。又如说食</a><a name="0248c29" id="0248c29">钱。钱不可食。因钱得食故名食钱。又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320248b.htm'><img src='up.gif' border=0></a>
<a href='T320249a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>