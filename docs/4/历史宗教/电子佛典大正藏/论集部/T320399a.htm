<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1647 四谛论 0399a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1647 四谛论</font> <font face='Arial'>(卷4)</font> 分别道谛品第六 <font face='Arial'>T32, p0399a</h2></font><hr>
<span class='old'>
</a><a name="0398c28" id="0398c28">故。名为乐道。离此皆名苦道。谓依止未来定</a><a name="0398c29" id="0398c29">中间定三空定等。不具分故。定慧不等故。有</span><a name="0399a01" id="0399a01">功用行故。未来定者有慧少定。三空有定少</a><a name="0399a02" id="0399a02">慧。中间定者分不具故。定慧皆少。以是义</a><a name="0399a03" id="0399a03">故名为苦道。此之二道。若信根人得名为迟</a><a name="0399a04" id="0399a04">行。若智根人得名为速行。是八分圣道。约</a><a name="0399a05" id="0399a05">定约根故有四行。复次圣道或说三十七助</a><a name="0399a06" id="0399a06">觉。何法为觉。以尽智无生智名之为觉。由三</a><a name="0399a07" id="0399a07">种人成三品觉。谓声闻菩提。辟支菩提。无</a><a name="0399a08" id="0399a08">上菩提。能灭无明令无余故。是自事已作不</a><a name="0399a09" id="0399a09">复更作。如实觉故。是名为觉。助者。三十七</a><a name="0399a10" id="0399a10">法随从尽智无生智故名为助。由名故说三</a><a name="0399a11" id="0399a11">十七。不由于体。今论所辩体唯有十。谓</a><a name="0399a12" id="0399a12">信精进念定慧喜轻安舍戒觉。阿毗达磨师</a><a name="0399a13" id="0399a13">说。体有十一。即开戒为二。所谓身口。复有</a><a name="0399a14" id="0399a14">阿毗达磨师说。体有十三。谓足欲及心故。经</a><a name="0399a15" id="0399a15">一切所得法。皆是助觉。但此十既胜故偏</a><a name="0399a16" id="0399a16">举之。言三十七者。谓四念处。四正勤。四如意</a><a name="0399a17" id="0399a17">足。五根。五力。八圣道。七觉分。问此七科助</a><a name="0399a18" id="0399a18">觉安立何处。答凡有四位。一初发行位。二</a><a name="0399a19" id="0399a19">通达位。三见位。四修位。问次第云何。答是观</a><a name="0399a20" id="0399a20">行人已住于戒。已能了别生死过失涅槃功</a><a name="0399a21" id="0399a21">德。离四谛观无别方便。能了知此过失功德。</a><a name="0399a22" id="0399a22">为摄多境散心令住一处。为生对治伏四颠</a><a name="0399a23" id="0399a23">倒。令心如理入四谛观。是故在先观四念处。</a><a name="0399a24" id="0399a24">由四念观已别诸法可取可舍。为取善舍恶</a><a name="0399a25" id="0399a25">故。次修行正勤。因四念观正勤得成。由正</a><a name="0399a26" id="0399a26">勤观惑障已净。助法已立心随意住故。次</a><a name="0399a27" id="0399a27">立四如意足。由此定力。于不疑境心有增</a><a name="0399a28" id="0399a28">上。由此信故。于不懈怠心有增上。由此精进</a><a name="0399a29" id="0399a29">所得善心。有助无障。于不忘境心有增上。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320398c.htm'><img src='up.gif' border=0></a>
<a href='T320399b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>