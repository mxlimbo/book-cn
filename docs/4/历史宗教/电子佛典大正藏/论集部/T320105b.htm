<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1636 大乘集菩萨学论 0105b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1636 大乘集菩萨学论</font> <font face='Arial'>(卷10)</font> 护受用福品第七 <font face='Arial'>T32, p0105b</h2></font><hr>
<span class='old'>
</a><a name="0105a28" id="0105a28">上慢喜调戏故。不亲有德不生恭敬。亦不咨</a><a name="0105a29" id="0105a29">问何者是善何者不善。何者应作何者不作。</span><a name="0105b01" id="0105b01">又何所作于长夜中而得安乐利益。又何所</a><a name="0105b02" id="0105b02">作于长夜中而不能得安乐利益。痴冥顽很</a><a name="0105b03" id="0105b03">为慢所持不明出要。是为魔事。十者由慢所</a><a name="0105b04" id="0105b04">覆。设过佛出亦复远离。坏夙善根竟无新起。</a><a name="0105b05" id="0105b05">说不应说多起斗诤。谓此法行返为是处堕</a><a name="0105b06" id="0105b06">大邪恶。于菩提心根力圣财斯不可得。百千</a><a name="0105b07" id="0105b07">劫中常不值佛。况复闻法。是为十种魔事。佛</a><a name="0105b08" id="0105b08">言。佛子。菩萨舍此十种魔事得十种智业</a><a name="0105b09" id="0105b09"><p>论曰。此中智业者。说善住化度一切众生等。</a><a name="0105b10" id="0105b10">护国经云。彼人堕蔑戾车罪恶边地贫贱中</a><a name="0105b11" id="0105b11">生。聋盲闇钝而无威德。亲近愚蒙执着我慢。</a><a name="0105b12" id="0105b12">又如法集经说。谓诸菩萨欲取佛土者。即众</a><a name="0105b13" id="0105b13">生土是为佛土。由是得诸佛法。不坏正行。谓</a><a name="0105b14" id="0105b14">诸善行恶行无不依止众生而转。故恶行者依</a><a name="0105b15" id="0105b15">罪恶起。彼善行者依人天等。宝光明陀罗尼</a><a name="0105b16" id="0105b16">经云。佛言。佛子。此初发心菩萨先于一切众</a><a name="0105b17" id="0105b17">生发十种心。何等为十。所谓利益心。安乐心。</a><a name="0105b18" id="0105b18">怜愍心。润泽心。爱乐心。摄取心。守护心。平</a><a name="0105b19" id="0105b19">等心。教授心。称赞心。是十种发心为若此入</a><a name="0105b20" id="0105b20">解信力。财印经云。我已得住一切众生作弟</a><a name="0105b21" id="0105b21">子者。亦令他住一切众生作弟子故。俱获安</a><a name="0105b22" id="0105b22">隐。以要言之。我已先住恭敬礼拜。亦化一</a><a name="0105b23" id="0105b23">切众生当住恭敬礼拜。又如维摩诘所说经</a><a name="0105b24" id="0105b24">云。若乐说世间清净无难故。则随所化调伏</a><a name="0105b25" id="0105b25">一切有情。来生净佛国土</a><a name="0105b26" id="0105b26"><p>论曰。若踞座洗足思惟。应何所作爱乐尊重</a><a name="0105b27" id="0105b27">等事。故华严经云。尔时有王名法音盖。于大</a><a name="0105b28" id="0105b28">众中处师子座。有诸人众一时合掌住立其</a><a name="0105b29" id="0105b29">前。如是恭敬为王作礼。乃至尔时法音盖王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320105a.htm'><img src='up.gif' border=0></a>
<a href='T320105c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>