<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0253c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷2)</font> 法聚品第十八 <font face='Arial'>T32, p0253c</h2></font><hr>
<span class='old'>
</a><a name="0253b28" id="0253b28">明缘行。识随业故能受有身。故曰行缘识</a><a name="0253b29" id="0253b29">也。受有身已。名为名色六入触受。此诸分</span><a name="0253c01" id="0253c01">等随时渐增。受诸受时依止假名故能生</a><a name="0253c02" id="0253c02">爱。因爱生余烦恼故名为取。爱取因缘</a><a name="0253c03" id="0253c03">有。是名三分。从是诸业烦恼因缘后世中</a><a name="0253c04" id="0253c04">生。从生因缘有老死等。是中若说无明诸</a><a name="0253c05" id="0253c05">行则明过去世有。令断常见知从无始生</a><a name="0253c06" id="0253c06">死往来从业烦恼因缘受身。若说生死则</a><a name="0253c07" id="0253c07">明未来世有。令断断见。若不得真智则</a><a name="0253c08" id="0253c08">生死无边。但有苦果。若说中间八分。明现</a><a name="0253c09" id="0253c09">在法。但从众缘相续故生无有真实。此中</a><a name="0253c10" id="0253c10">无明诸行是先世因缘。此因缘果谓识名色</a><a name="0253c11" id="0253c11">六入触受。从此五事起爱取有。是未来世</a><a name="0253c12" id="0253c12">因。此因缘果谓生老死。若受诸受时还生</a><a name="0253c13" id="0253c13">爱取。是故此十二分轮转无穷。能得真智</a><a name="0253c14" id="0253c14">则不集诸业。诸业不集则无有生。生名起</a><a name="0253c15" id="0253c15">成。若人习此正论。则知诸法皆自相空不</a><a name="0253c16" id="0253c16">集诸业。诸业不集则无有生。无有生故</a><a name="0253c17" id="0253c17">老死忧悲苦恼都灭。故欲自利兼利众生</a><a name="0253c18" id="0253c18">渐成佛道。炽然自法。灭他法者。当习此</a><a name="0253c19" id="0253c19">论</a><a name="0253c20" id="0253c20"><p><b>　　<A NAME="n204"></A>十论初有相品第十九</b></a><a name="0253c21" id="0253c21"><p>问曰。汝经初言广习诸异论。欲论佛法义。</a><a name="0253c22" id="0253c22">何等是诸异论。答曰。于三藏中多诸异论。</a><a name="0253c23" id="0253c23">但人多喜起诤论者。所谓二世有．二世无。</a><a name="0253c24" id="0253c24">一切有．一切无。中阴有．中阴无。四谛次第</a><a name="0253c25" id="0253c25">得．一时得。有退．无退。使与心相应．心不相</a><a name="0253c26" id="0253c26">应。心性本净．性本不净。已受报业或有或</a><a name="0253c27" id="0253c27">无。佛在僧数不在僧数。有人无人。有人</a><a name="0253c28" id="0253c28">言二世法有或有言无。问曰。何因缘故说</a><a name="0253c29" id="0253c29">有。何因缘故说无。答曰。有者。若有法是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320253b.htm'><img src='up.gif' border=0></a>
<a href='T320254a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>