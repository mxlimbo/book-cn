<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1630 因明入正理论 0013a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1630 因明入正理论</font> <font face='Arial'>(卷1)</font> 后序 <font face='Arial'>T32, p0013a</h2></font><hr>
<span class='old'>
</a><a name="0012c27" id="0012c27">离邪。论之者。较言旨归。审明要会也。昔应符</a><a name="0012c28" id="0012c28">道树兹义备焉。登庸鹿林斯风扇矣。六师稽</span><a name="0013a01" id="0013a01">颡而卷舌。十仙请命以知归。非天灵曜寝</a><a name="0013a02" id="0013a02">光邪津鼓浪。同恶孔炽。寔繁有徒。所以世亲</a><a name="0013a03" id="0013a03">弘盛烈于前。陈那纂遗芳于后。扬真殄谬夷</a><a name="0013a04" id="0013a04">难解纷。至矣。神功备详余论。粤有天主菩萨</a><a name="0013a05" id="0013a05">亚圣挺生。博综研详。聿修前绪。撰略精秘。逗</a><a name="0013a06" id="0013a06">适时机。启以八门通其二益。芟夷五分取定</a><a name="0013a07" id="0013a07">三支。其义简而彰。其文约而显。西方时彦钻</a><a name="0013a08" id="0013a08">仰弥深。自非履此通规。未足预其高论。大唐</a><a name="0013a09" id="0013a09">皇帝乘时启圣。阐金镜而运金轮。纳录嗣明。</a><a name="0013a10" id="0013a10">振玉鼓而调玉烛。洞敷玄化。载缉彝章。爇</a><a name="0013a11" id="0013a11">慧炬而鉴昏城。舣智舟而济苦海。我三藏法</a><a name="0013a12" id="0013a12">师玄奘。神悟爽抆峻节冠群。行四勤如不及。</a><a name="0013a13" id="0013a13">瞻三宗而好问。汉地先达各擅专门。寓目必</a><a name="0013a14" id="0013a14">察其微。纳心并殚其妙。嗟乎圣迹[<a href='javascript:showpic("images/027644.gif")'>帛*系</a>]远。像教</a><a name="0013a15" id="0013a15">陵夷。未尝不临讹文以喟然。抚疑义而太</a><a name="0013a16" id="0013a16">息。望葱山而高视。期鹫峰而远游。既而<span class='corr'>冒</span>险</a><a name="0013a17" id="0013a17">乘危。询师访道。行达北印度迦湿弥罗国。属</a><a name="0013a18" id="0013a18">大论师僧伽耶舍。稽疑八藏考决五乘。论师</a><a name="0013a19" id="0013a19">以大义磐根嘉其素蓄。唯因明妙术诲其未</a><a name="0013a20" id="0013a20">喻。梵音觏止水释于怀。后于中印度摩竭陀</a><a name="0013a21" id="0013a21">国。遇尸罗跋陀罗菩萨。更广其例。触类而</a><a name="0013a22" id="0013a22">长。优而柔之。于是遍谒遗灵备讯余烈。虽遇</a><a name="0013a23" id="0013a23">鍱腹纵辩无前。风偃邪徒抑兼兹论。旋弘周</a><a name="0013a24" id="0013a24">化景福会昌。粤以贞观二十一年秋八月六</a><a name="0013a25" id="0013a25">日。于弘福寺。承诏译讫。弘福寺沙门明浚笔</a><a name="0013a26" id="0013a26">受证文。弘福寺沙门玄谟证梵语。大总持寺</a><a name="0013a27" id="0013a27">沙门玄应正字。大总持寺沙门道洪。实际寺</a><a name="0013a28" id="0013a28">沙门明琰。罗汉寺沙门慧贵。宝昌寺沙门法</a><a name="0013a29" id="0013a29">祥。弘福寺沙门文备。廓州法讲寺沙门道深。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320012c.htm'><img src='up.gif' border=0></a>
<a href='T320013b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>