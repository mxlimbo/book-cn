<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0342b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷13)</font> 道谛聚定论中定因品第一百五十五 <font face='Arial'>T32, p0342b</h2></font><hr>
<span class='old'>
</a><a name="0342a28" id="0342a28">等不能常喜。以喜从想分别生故。乐不</a><a name="0342a29" id="0342a29">从想分别生故。能常有。行者亦尔。喜初来</span><a name="0342b01" id="0342b01">则以为乐。后则厌离。问曰。若人为热所恼</a><a name="0342b02" id="0342b02">则以冷为乐。行者为何苦所恼。故以三</a><a name="0342b03" id="0342b03">禅为乐。答曰。二禅中喜是发动相如刺</a><a name="0342b04" id="0342b04">棘。行者为此喜所恼。故于无喜定中而</a><a name="0342b05" id="0342b05">生乐心。问曰。随有热苦则以冷为乐。若</a><a name="0342b06" id="0342b06">得离热冷则非乐。行者若以离喜。何故</a><a name="0342b07" id="0342b07">于三禅中犹生乐心。答曰。生乐二种。或由</a><a name="0342b08" id="0342b08">苦在。如有热苦则以冷为乐。或由离苦</a><a name="0342b09" id="0342b09">如离怨憎。如佛离拘舍弥比丘言我安</a><a name="0342b10" id="0342b10">乐。是事亦尔。得离动相故于二禅生乐。</a><a name="0342b11" id="0342b11">如离五欲故以初禅为乐。行舍者。以离</a><a name="0342b12" id="0342b12">喜故心得寂灭。行者先深着喜心多散乱。</a><a name="0342b13" id="0342b13">今得离故其心寂灭。故说行舍。忆念安慧</a><a name="0342b14" id="0342b14">者。于喜过中此二常备。不令喜来破坏。又</a><a name="0342b15" id="0342b15">忆念者。忆念喜安慧见喜中过。受身乐者。</a><a name="0342b16" id="0342b16">离喜行舍舍即是乐。以无动求故。是乐不</a><a name="0342b17" id="0342b17">从想分别生。故名身受乐。圣人亦说。亦舍</a><a name="0342b18" id="0342b18">者说名随世人。故说名为乐。如说非想非</a><a name="0342b19" id="0342b19">非想处心。不贪着故舍。忆念行乐者。是人</a><a name="0342b20" id="0342b20">知舍。谓见喜过而生厌离。故得妙舍。又忆</a><a name="0342b21" id="0342b21">念亦妙。谓能念喜过。此中亦应说安慧。与</a><a name="0342b22" id="0342b22">念同行故不说。乐者是第一乐。是故圣人</a><a name="0342b23" id="0342b23">亦说亦舍。问曰。三禅中有受乐。何故说</a><a name="0342b24" id="0342b24">舍乐。答曰。我此论中不说离受别有舍</a><a name="0342b25" id="0342b25">乐。受乐即是舍乐。问曰。若尔第四禅中应</a><a name="0342b26" id="0342b26">说受乐。以有舍故。答曰。我说四禅亦有</a><a name="0342b27" id="0342b27">受乐。但为灭第三禅乐故如是说。问曰。</a><a name="0342b28" id="0342b28">若俱是受乐。何故初禅二禅名喜。三禅名</a><a name="0342b29" id="0342b29">乐。答曰。以想分别故名喜。无想分别故名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320342a.htm'><img src='up.gif' border=0></a>
<a href='T320342c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>