<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1662 菩提行经 0546c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1662 菩提行经</font> <font face='Arial'>(卷1)</font> 护戒品第三 <font face='Arial'>T32, p0546c</h2></font><hr>
<span class='old'>
</a><br><a name="0546b28" id="0546b28">　　如是常自制　　　心念恒不舍</a><br><a name="0546b29" id="0546b29">　　笑不得高声　　　不戏掷坐具</span><br><a name="0546c01" id="0546c01">　　轻手击他门　　　谛信恒自执</a><br><a name="0546c02" id="0546c02">　　如盗如猫鹭　　　求事行无声</a><br><a name="0546c03" id="0546c03">　　修心亦如此　　　当离于粗犷</a><br><a name="0546c04" id="0546c04">　　他人之所嫌　　　无义利不说</a><br><a name="0546c05" id="0546c05">　　恒得诸弟子　　　言上而尊爱</a><br><a name="0546c06" id="0546c06">　　一切所言说　　　闻之使称善</a><br><a name="0546c07" id="0546c07">　　观彼作福事　　　称赞令欢喜</a><br><a name="0546c08" id="0546c08">　　衷私说彼德　　　彼闻心必喜</a><br><a name="0546c09" id="0546c09">　　欲赞说彼时　　　先观彼德行</a><br><a name="0546c10" id="0546c10">　　修诸欢喜事　　　难得彼诚心</a><br><a name="0546c11" id="0546c11">　　勤修利他德　　　当受快乐报</a><br><a name="0546c12" id="0546c12">　　憎爱苦宜舍　　　来生大苦故</a><br><a name="0546c13" id="0546c13">　　此苦我不住　　　来生大快乐</a><br><a name="0546c14" id="0546c14">　　善言声柔软　　　悲根闻生喜</a><br><a name="0546c15" id="0546c15">　　显彼适意事　　　当信真实语</a><br><a name="0546c16" id="0546c16">　　恒悲念有情　　　爱护如爱眼</a><br><a name="0546c17" id="0546c17">　　为彼住真实　　　必当得成佛</a><br><a name="0546c18" id="0546c18">　　彼真实得成　　　各此利朋友</a><br><a name="0546c19" id="0546c19">　　刹那修功德　　　离苦大安乐</a><br><a name="0546c20" id="0546c20">　　功德殷勤修　　　恒作而自得</a><br><a name="0546c21" id="0546c21">　　不炫不覆藏　　　谁云诸事等</a><br><a name="0546c22" id="0546c22">　　檀波罗蜜等　　　殊妙而最上</a><br><a name="0546c23" id="0546c23">　　别行非最上　　　利下无远离</a><br><a name="0546c24" id="0546c24">　　佛如是利他　　　恒常之所切</a><br><a name="0546c25" id="0546c25">　　如来之教中　　　见彼慈悲事</a><br><a name="0546c26" id="0546c26">　　三界师入灭　　　分别出家人</a><br><a name="0546c27" id="0546c27">　　食有可不可　　　不离三衣等</a><br><a name="0546c28" id="0546c28">　　将求妙法身　　　不苦恼众生</a><br><a name="0546c29" id="0546c29">　　于众生如是　　　随意获圆满<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320546b.htm'><img src='up.gif' border=0></a>
<a href='T320547a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>