<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0729b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷6)</font> <font face='Arial'>T32, p0729b</h2></font><hr>
<span class='old'>
</a><a name="0729a28" id="0729a28">如商主。得大财利。如彼农夫。得成稼穑。亦如</a><a name="0729a29" id="0729a29">勇将。战阵得胜。如久病者。顿获痊愈。是时会</span><a name="0729b01" id="0729b01">中。有阿罗汉。知彼天子始末因缘。由此追念。</a><a name="0729b02" id="0729b02">己之本师。没虽久矣。知在何道。时有檀那。于</a><a name="0729b03" id="0729b03">寺营斋。有一比丘。汲新净水。于其斋次。行施</a><a name="0729b04" id="0729b04">众僧。彼阿罗汉。以白铜钵。受水欲饮。指尖触</a><a name="0729b05" id="0729b05">之。极甚清冷。即自思念。我师在昔尝为寺主。</a><a name="0729b06" id="0729b06">知大众事。吝惜众物。贪着资生。常愿后身。</a><a name="0729b07" id="0729b07">复生于此。有如是罪。若堕洋铜地狱之中。欲</a><a name="0729b08" id="0729b08">斯甘泉。岂可得也。作是念已。遂入定观之。遍</a><a name="0729b09" id="0729b09">地狱中。洎傍生鬼趣。都无所见。复更思惟。</a><a name="0729b10" id="0729b10">岂非曩植善根。今得成熟。托于胜处。即于诸</a><a name="0729b11" id="0729b11">天。次第观察。乃见其师生四王天。是时尊者</a><a name="0729b12" id="0729b12">往诣彼所。安慰问讯。而语之曰。我闻此天。唯</a><a name="0729b13" id="0729b13">修众善。坚持净戒。始乃得生。师积宿愆。何能</a><a name="0729b14" id="0729b14">至此。是时天子。谓尊者曰。我于昔日。经作寺</a><a name="0729b15" id="0729b15">主。愚痴恶行。不曾发露。将命终时。志诚恳</a><a name="0729b16" id="0729b16">恻。唯佛法僧。是我归仗。由是缘念三宝恩力。</a><a name="0729b17" id="0729b17">承此善根。来生此处。时彼尊者。闻是说已。心</a><a name="0729b18" id="0729b18">净踊跃。得未曾有。即于人天。有学无学。大众</a><a name="0729b19" id="0729b19">之中。三称奇哉。具陈上事。佛法僧力。功难思</a><a name="0729b20" id="0729b20">议。能销地狱无量极苦。能长有情无量善根。</a><a name="0729b21" id="0729b21">断除烦恼。裂诸疑网。毕竟能至菩提彼岸。诸</a><a name="0729b22" id="0729b22">有智者。当勤精进。净身语意。修施戒定此则</a><a name="0729b23" id="0729b23">能报佛之大恩。然诸众生。性欲各异。渐令具</a><a name="0729b24" id="0729b24">修此三种行。或乐当饶受用五欲。世尊方便。</a><a name="0729b25" id="0729b25">劝令布施。或乐生天。受胜妙乐。世尊方便。令</a><a name="0729b26" id="0729b26">持净戒。或乐解脱出离苦际。世尊方便。令习</a><a name="0729b27" id="0729b27">禅定。是故世尊说此三行。名为福盖。当具奉</a><a name="0729b28" id="0729b28">行。譬如二鬼竞三种物。谓箧。谓履。谓椎。两</a><a name="0729b29" id="0729b29">相交争。扬声大唤。云某方所。有婆罗门。彼甚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320729a.htm'><img src='up.gif' border=0></a>
<a href='T320729c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>