<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1634 入大乘论 0047c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1634 入大乘论</font> <font face='Arial'>(卷2)</font> 顺修诸行品第三 <font face='Arial'>T32, p0047c</h2></font><hr>
<span class='old'>
</a><a name="0047b28" id="0047b28">或现初生。或作释梵四天王等。接事左右。或</a><a name="0047b29" id="0047b29">现行七步或现师子吼。或复自言天上人间</span><a name="0047c01" id="0047c01">最尊最上。最后边身断生老病死或现童子。</a><a name="0047c02" id="0047c02">或现入宫。或现出家。或现苦行。或现坐道场。</a><a name="0047c03" id="0047c03">或现降魔。或现初成佛。或现觉悟众生或现</a><a name="0047c04" id="0047c04">久成佛。或现释梵请转法轮。或现成熟不成</a><a name="0047c05" id="0047c05">熟众生。或现度脱已成熟者。或现当入涅槃。</a><a name="0047c06" id="0047c06">或现已入涅槃。或现阎浮提全身舍利分身</a><a name="0047c07" id="0047c07">舍利。或现兜率下来。乃至现度脱成熟众生。</a><a name="0047c08" id="0047c08">随应所见皆为现形。或复数数示现。或复暂</a><a name="0047c09" id="0047c09">时示现。如是说者。名真实义。终不三阿僧祇</a><a name="0047c10" id="0047c10">劫修行诸波罗蜜而成。四十五十年果便灭</a><a name="0047c11" id="0047c11">尽耶。云何当说。因如须弥只罗山等。果如芥</a><a name="0047c12" id="0047c12">子微尘分许。是故汝说即是颠倒。如我法中。</a><a name="0047c13" id="0047c13">乃可令使因如芥子。果如须弥只罗大山。此</a><a name="0047c14" id="0047c14">合斯义。是故三阿僧祇因。得尽一切生死果</a><a name="0047c15" id="0047c15">报。应化众生法身常存。如法花寿量所明。亦</a><a name="0047c16" id="0047c16">如文殊师利授记品中说也。彼云何名为</a><a name="0047c17" id="0047c17">多但多罗尼比致。如佛所说。我作佛事已竟</a><a name="0047c18" id="0047c18">语诸比丘。我涅槃时到。如是十方诸佛。亦复</a><a name="0047c19" id="0047c19">如是。为化众生故。作如是语。其实不灭。一</a><a name="0047c20" id="0047c20">切佛国。神通变化。皆与虚空法界齐等。是故</a><a name="0047c21" id="0047c21">当知。法身是常。色身应化故无常。若以色身</a><a name="0047c22" id="0047c22">观佛者。不名见如来。如佛说偈</a><a name="0047c23" id="0047c23"><p class='lg'>　　若以色见佛　　　音声求如来</a><br><a name="0047c24" id="0047c24">　　是人行邪道　　　不名为见佛　</p></a><a name="0047c25" id="0047c25"><p>以是义故。以法身观佛。名真见如来。如莲花</a><a name="0047c26" id="0047c26">比丘尼。见佛色身。便作是念。我最先见佛。佛</a><a name="0047c27" id="0047c27">言。汝不先见我。唯须菩提识于法身。已先见</a><a name="0047c28" id="0047c28">我。是故当知。位阶十住。名见法身。若礼法</a><a name="0047c29" id="0047c29">身。即礼一切色身。如佛于法华经中说。若人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320047b.htm'><img src='up.gif' border=0></a>
<a href='T320048a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>