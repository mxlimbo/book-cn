<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1680 一百五十赞佛颂 0761a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1680 一百五十赞佛颂</font> <font face='Arial'>(卷1)</font> <font face='Arial'>T32, p0761a</h2></font><hr>
<span class='old'>
</a><br><a name="0760c28" id="0760c28">　　[<a href='javascript:showpic("images/011460.gif")'>怡-台+龙</a>]悷不调人　　　由悲故暂舍</a><br><a name="0760c29" id="0760c29">　　于遭厄能设　　　安乐劝善修</span><br><a name="0761a01" id="0761a01">　　悲愍苦众生　　　利乐诸群品</a><br><a name="0761a02" id="0761a02">　　违害兴慈念　　　失行者生忧</a><br><a name="0761a03" id="0761a03">　　暴虐起悲心　　　圣德无能赞</a><br><a name="0761a04" id="0761a04">　　恩深于罔极　　　举世所咸知</a><br><a name="0761a05" id="0761a05">　　于此返生怨　　　尊恒起慈愍</a><br><a name="0761a06" id="0761a06">　　亡身救一切　　　自事不生忧</a><br><a name="0761a07" id="0761a07">　　于诸崩堕人　　　亲能为援护</a><br><a name="0761a08" id="0761a08">　　二世行恩造　　　超过诸世间</a><br><a name="0761a09" id="0761a09">　　于闇常照明　　　尊为慧灯炷</a><br><a name="0761a10" id="0761a10">　　人天所受用　　　随类有差殊</a><br><a name="0761a11" id="0761a11">　　唯尊正法味　　　平等无差别</a><br><a name="0761a12" id="0761a12">　　不观于氏族　　　色力及年华</a><br><a name="0761a13" id="0761a13">　　随有善根人　　　求者皆蒙遂</a><br><a name="0761a14" id="0761a14">　　广现诸希有　　　无缘起大慈</a><br><a name="0761a15" id="0761a15">　　圣众及人天　　　合掌咸亲近</a><br><a name="0761a16" id="0761a16">　　呜呼生死畏　　　佛出乃光晖</a><br><a name="0761a17" id="0761a17">　　饶益诸众生　　　皆能满其愿</a><br><a name="0761a18" id="0761a18">　　恶人与共处　　　摧乐取忧危</a><br><a name="0761a19" id="0761a19">　　谤恼害其身　　　犹如受胜德</a><br><a name="0761a20" id="0761a20">　　为物行勤苦　　　曾无染着心</a><br><a name="0761a21" id="0761a21">　　世尊希有德　　　难以名言说</a><br><a name="0761a22" id="0761a22">　　尊游崄恶道　　　马麦及牛锵</a><br><a name="0761a23" id="0761a23">　　苦行经六年　　　安受心无退</a><br><a name="0761a24" id="0761a24">　　尊居最胜位　　　悲愍化群生</a><br><a name="0761a25" id="0761a25">　　纵遇轻贱人　　　身语逾谦敬</a><br><a name="0761a26" id="0761a26">　　或位尊贵主　　　曾无憍慢心</a><br><a name="0761a27" id="0761a27">　　屈己事众生　　　卑恭如仆使</a><br><a name="0761a28" id="0761a28">　　机情亿万种　　　论难百千端</a><br><a name="0761a29" id="0761a29">　　如来慈善音　　　一答疑皆断<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320760c.htm'><img src='up.gif' border=0></a>
<a href='T320761b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>