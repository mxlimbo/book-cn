<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0613a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷2)</font> 释摩诃衍论序 <font face='Arial'>T32, p0613a</h2></font><hr>
<span class='old'>
</a><a name="0612c28" id="0612c28">相及与业识。别立以为阿梨耶故。本性智契</a><a name="0612c29" id="0612c29">经中作如是说。阿梨耶识无能了作无所</span><a name="0613a01" id="0613a01">了作。不可分析不可隔别。唯由精动隐流</a><a name="0613a02" id="0613a02">义故。名为键摩故。此阿梨耶识当何决择</a><a name="0613a03" id="0613a03">摄。于本论中作如是说。复次依不觉故生</a><a name="0613a04" id="0613a04">三种相。与彼不觉相应不离。云何为三。一者</a><a name="0613a05" id="0613a05">无明业相。以依不觉故。心动说名为业。觉则</a><a name="0613a06" id="0613a06">不动。动则有苦。果不离因故。六者名为转</a><a name="0613a07" id="0613a07">相转识阿梨耶识。所谓能见境界之相及与</a><a name="0613a08" id="0613a08">转识。别立以为阿梨耶故。大无量契经中</a><a name="0613a09" id="0613a09">作如是说。阿梨耶识有见见转无见见起故。</a><a name="0613a10" id="0613a10">此阿梨耶识当何决择摄。于本论中作如</a><a name="0613a11" id="0613a11">是说。二者能见相。以依动故能见。不动则无</a><a name="0613a12" id="0613a12">见故。七者名为现相现识阿梨耶识。所谓境</a><a name="0613a13" id="0613a13">界之相及与现识。别立以为阿梨耶故。实际</a><a name="0613a14" id="0613a14">契经中作如是说。别异别异现前地转。相异</a><a name="0613a15" id="0613a15">相异具足行转。是故名为阿梨耶识。复次此</a><a name="0613a16" id="0613a16">阿梨耶识。真是异熟无记之法。净白相故或</a><a name="0613a17" id="0613a17">名成就故。此阿梨耶识当何决择摄。于本</a><a name="0613a18" id="0613a18">论中作如是说。三者境界相。以依能见故。</a><a name="0613a19" id="0613a19">境界妄现。离见则无境界故。八者名为性真</a><a name="0613a20" id="0613a20">如理阿梨耶识。所谓正智所证清净真如。别</a><a name="0613a21" id="0613a21">立以为阿梨耶故。诸法同体契经中作如</a><a name="0613a22" id="0613a22">是说。有识是识非识识摄。所谓如如阿梨</a><a name="0613a23" id="0613a23">耶识故。此阿梨耶识当何决择摄。所谓清净</a><a name="0613a24" id="0613a24">般若质境真如摄故。九者名为清净始觉阿</a><a name="0613a25" id="0613a25">梨耶识。所谓本有清白始觉般若。别立以为</a><a name="0613a26" id="0613a26">阿梨耶故。果圆满契经中作如是说。佛告</a><a name="0613a27" id="0613a27">菩提树王言。自然始觉阿梨耶识。当常不</a><a name="0613a28" id="0613a28">离清净本觉。清净本觉当常不离始觉净</a><a name="0613a29" id="0613a29">识。随是彼有。随彼是有。或非同种或非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320612c.htm'><img src='up.gif' border=0></a>
<a href='T320613b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>