<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1638 集诸法宝最上义论 0150b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1638 集诸法宝最上义论</font> <font face='Arial'>(卷1)</font> <font face='Arial'>T32, p0150b</h2></font><hr>
<span class='old'>
</a><a name="0150a28" id="0150a28">奉　诏译</span><br></a><a name="0150a29" id="0150a29"><p>归命一切佛。归命诸法藏。顶礼一切智。广大</span><a name="0150b01" id="0150b01">甚深理。我今造论名曰宝上。是诸法中最上</a><a name="0150b02" id="0150b02">真实决定胜义。论曰。若人若天及诸情类。从</a><a name="0150b03" id="0150b03">无始来痴暗为因。有语言道是恶趣根。若有</a><a name="0150b04" id="0150b04">乐入彼一切智清净界者。是故归命佛曰光</a><a name="0150b05" id="0150b05">明。此中云何所谓离我等性及一切因当知</a><a name="0150b06" id="0150b06">一切烦恼业生杂染等法。无初无住而无实</a><a name="0150b07" id="0150b07">体。虽有所生与梦幻等。如梦幻故从分别起。</a><a name="0150b08" id="0150b08">当知诸法皆从缘生。是故诸佛缘生义中。宣</a><a name="0150b09" id="0150b09">说诸法诸物性空空无自性。而亦不应于中</a><a name="0150b10" id="0150b10">作无实想。是故清净阿赖耶识。虽有所受而</a><a name="0150b11" id="0150b11">无所著。此义甚深又复广大。诸经教中皆如</a><a name="0150b12" id="0150b12">是说。诸有乐欲求解脱者。应当如实觉了诸</a><a name="0150b13" id="0150b13">法。当知诸法不离于识。若离识者是性即断。</a><a name="0150b14" id="0150b14">是故法中无实有性。法集经中作如是说</a><a name="0150b15" id="0150b15"><p>若法是实若法不实。若有自性若无自性。是</a><a name="0150b16" id="0150b16">二不应将幻喻等。诸法非有性而亦非无性。</a><a name="0150b17" id="0150b17">此中所说若实无性。无性名空空即成断。若</a><a name="0150b18" id="0150b18">实有性是性为常。当知言空与非空异。离空</a><a name="0150b19" id="0150b19">非空亦无所得。又如明暗二不相合。离暗离</a><a name="0150b20" id="0150b20">明俱无所得。是故应知。此中所说明不现前</a><a name="0150b21" id="0150b21">暗云何离。智之与愚二不相合。离智离愚亦</a><a name="0150b22" id="0150b22">无所得。非智非愚是二中间我想皆空。彼一</a><a name="0150b23" id="0150b23">切法无内无外亦无中间。无法可取无法可</a><a name="0150b24" id="0150b24">舍。宝积经中作如是说</a><a name="0150b25" id="0150b25"><p>若说言有此为一边。若说言无是为二边。若</a><a name="0150b26" id="0150b26">一若二若彼中间。皆无有相而不可见。无相</a><a name="0150b27" id="0150b27">见故亦不可说。无形无像不可表示。无种类</a><a name="0150b28" id="0150b28">法无所摄藏。亦非中边有所安立。此中所说</a><a name="0150b29" id="0150b29">是真实说。性与无性本来如是。作此解者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320150a.htm'><img src='up.gif' border=0></a>
<a href='T320150c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>