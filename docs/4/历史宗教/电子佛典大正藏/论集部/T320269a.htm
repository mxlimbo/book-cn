<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0269a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷4)</font> 根尘合离品第四十九 <font face='Arial'>T32, p0269a</h2></font><hr>
<span class='old'>
</a><a name="0268c28" id="0268c28">不能见。如眼到日能见日轮。而不见日</a><a name="0268c29" id="0268c29">业。我亦如是。眼虽不去。若色在知境。是则</span><a name="0269a01" id="0269a01">能见。若不在知境。则不能见。问曰。眼光远</a><a name="0269a02" id="0269a02">去。以势极故。不见日业。答曰。若以势极</a><a name="0269a03" id="0269a03">故。不见细业者。日轮量粗。何故不见。是事</a><a name="0269a04" id="0269a04">不然。又若光到彼能见者。何故见远日轮。</a><a name="0269a05" id="0269a05">而不见巴连弗等近国邑耶。若汝意谓</a><a name="0269a06" id="0269a06">巴连弗等。不在知境。故不见者。我眼不</a><a name="0269a07" id="0269a07">到。亦以色不在知境。故不能见。问曰。已</a><a name="0269a08" id="0269a08">知诸色在知境故可见。今云何可见。云何</a><a name="0269a09" id="0269a09">不可见。答曰。世障故不见。如过去未来色。</a><a name="0269a10" id="0269a10">映胜故不见。如日光明蔽诸星宿及珠火明</a><a name="0269a11" id="0269a11">等。不显故不见。如夜中火可见。余不可</a><a name="0269a12" id="0269a12">见。地胜故不见。如以初禅眼不见二禅</a><a name="0269a13" id="0269a13">色。闇障故不见。如闇中瓶。神力故不见。如</a><a name="0269a14" id="0269a14">鬼等身。厚浊障故不见。如山外色。远故不</a><a name="0269a15" id="0269a15">见。如余世界。太近故不见。如自眼睫。次未</a><a name="0269a16" id="0269a16">至故不见。如光中尘可见。光外则不见。细</a><a name="0269a17" id="0269a17">故不见。如树杌似人不可分别。多相似故</a><a name="0269a18" id="0269a18">不见。如一粒米投大聚中。又如一乌入乌</a><a name="0269a19" id="0269a19">群中。与上相违。名在知境。问曰。云何名眼</a><a name="0269a20" id="0269a20">坏。答曰。风热冷等。众病所坏。若风坏眼。则</a><a name="0269a21" id="0269a21">见青黑转旋等色。若热坏眼。则见黄赤火</a><a name="0269a22" id="0269a22">焰等色。若冷坏眼。则多见白池水等色。若</a><a name="0269a23" id="0269a23">劳坏眼。则见树木动摇等色。疲倦坏眼。则</a><a name="0269a24" id="0269a24">见色不了。偏按一眼。则见二月。鬼等所</a><a name="0269a25" id="0269a25">着。则见怪异。罪业力故。则见恶色。福业力</a><a name="0269a26" id="0269a26">故。见净妙色。热气坏眼。则见焰等色。又众</a><a name="0269a27" id="0269a27">生得眼不成就故。见不具足。又眼生肤</a><a name="0269a28" id="0269a28">翳。蔽故不见。若眼根坏故不见。是名眼坏。</a><a name="0269a29" id="0269a29">与上相违。名为不坏。耳等诸根。亦应随义<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320268c.htm'><img src='up.gif' border=0></a>
<a href='T320269b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>