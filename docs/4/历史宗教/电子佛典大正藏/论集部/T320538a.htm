<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1660 菩提资粮论 0538a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1660 菩提资粮论</font> <font face='Arial'>(卷6)</font> <font face='Arial'>T32, p0538a</h2></font><hr>
<span class='old'>
</a><a name="0537c28" id="0537c28"><p class='lg'>　　四界如毒蛇　　　六入如空村</a><br><a name="0537c29" id="0537c29">　　五众如杀者　　　应作如是观　</p></span><a name="0538a01" id="0538a01"><p>长夜以诸乐具受用因缘。虽守护将息长养。</a><a name="0538a02" id="0538a02">此地等四界。而速疾发动。不知恩养。不可依</a><a name="0538a03" id="0538a03">怙。不可委信故。应当观察犹如毒蛇。以无主</a><a name="0538a04" id="0538a04">故。离我我所故。眼等诸入有六贼众。逼恼可</a><a name="0538a05" id="0538a05">畏故。应当观察犹如空村。共和与物破坏打</a><a name="0538a06" id="0538a06">罚不能遮障故。犹如杀者。于五受众。应当日</a><a name="0538a07" id="0538a07">日如是观察</a><a name="0538a08" id="0538a08"><p class='lg'>　　重法及法师　　　亦舍于法悭</a><br><a name="0538a09" id="0538a09">　　教师勿卷秘　　　听者勿散乱　</p></a><a name="0538a10" id="0538a10"><p>于此有四种法。能生大智。应当受取。于法及</a><a name="0538a11" id="0538a11">法师中应当尊重。亦舍法悭。随所闻法随所</a><a name="0538a12" id="0538a12">习诵。为他演说。若有乐欲法者。教师勿为卷</a><a name="0538a13" id="0538a13">手秘惜。听者勿散乱。谓莫有异欲</a><a name="0538a14" id="0538a14"><p class='lg'>　　无慢无希望　　　唯以悲愍心</a><br><a name="0538a15" id="0538a15">　　尊重恭敬意　　　为众而说法　</p></a><a name="0538a16" id="0538a16"><p>复有四种法。是大智相。应当受取。所谓远</a><a name="0538a17" id="0538a17">离自高轻他。无憍慢故。弃舍利养恭敬名闻。</a><a name="0538a18" id="0538a18">无希望心故。于无明闇障众生中唯悲愍故。</a><a name="0538a19" id="0538a19">尊重恭敬为其说法。以此四种法故。菩萨大</a><a name="0538a20" id="0538a20">智具足。应当受取</a><a name="0538a21" id="0538a21"><p class='lg'>　　于闻无厌足　　　闻已皆诵持</a><br><a name="0538a22" id="0538a22">　　不诳尊福田　　　亦令师欢喜　</p></a><a name="0538a23" id="0538a23"><p>多闻无厌。闻已持法。持法已顺法行法。不诳</a><a name="0538a24" id="0538a24">所尊福田。亦令教师欢喜此法。是菩提心不</a><a name="0538a25" id="0538a25">忘失因</a><a name="0538a26" id="0538a26"><p class='lg'>　　不应观他家　　　心怀于敬养</a><br><a name="0538a27" id="0538a27">　　勿以论难故　　　习诵于世典　</p></a><a name="0538a28" id="0538a28"><p>不应为供养恭敬因缘往观他家。除为安立</a><a name="0538a29" id="0538a29">菩提心因缘。亦不应欲为论难故习诵诸世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320537c.htm'><img src='up.gif' border=0></a>
<a href='T320538b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>