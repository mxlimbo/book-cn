<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1648 解脱道论 0424b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1648 解脱道论</font> <font face='Arial'>(卷6)</font> 行门品第八之一 <font face='Arial'>T32, p0424b</h2></font><hr>
<span class='old'>
</a><a name="0424a28" id="0424a28">所谓离色虚空。井穴虚空相。此谓不离色</a><a name="0424a29" id="0424a29">虚空。彼修此想心住不乱。此谓修。于虚空想</span><a name="0424b01" id="0424b01">放意为相。不离虚空想为味。作意无二为处。</a><a name="0424b02" id="0424b02">何功德者。不共二功德。于虚空入障碍处。</a><a name="0424b03" id="0424b03">所不能碍。若墙壁山等。身行无碍自在无畏。</a><a name="0424b04" id="0424b04">云何取其相者。于虚空入取虚空相。若作处</a><a name="0424b05" id="0424b05">若自然处。旧坐禅人于自然处取相。能于处</a><a name="0424b06" id="0424b06">处见。或于孔穴。或棂窗间。或树枝间。从彼</a><a name="0424b07" id="0424b07">常见。随乐不乐。即见彼分虚空相即起。不</a><a name="0424b08" id="0424b08">如新坐禅人。新坐禅人于作处取相。不能于</a><a name="0424b09" id="0424b09">非作处。彼坐禅人。或于屋内。或于屋外不障</a><a name="0424b10" id="0424b10">碍处。作圆孔穴作虚空想。以三行取相。以等</a><a name="0424b11" id="0424b11">观。以方便。以离乱。于虚空一切入。生四禅五</a><a name="0424b12" id="0424b12">禅。余如初广说(虚空一切入已竟)</a><a name="0424b13" id="0424b13"><p>问云何识一切入。答曰识处定。此谓识一切</a><a name="0424b14" id="0424b14">入。余如初广说(十一切入已竟)</a><a name="0424b15" id="0424b15"><p>问于是一切入。云何散句。答若一相得自在。</a><a name="0424b16" id="0424b16">一切余相随其作意。若于一处一切入。于初</a><a name="0424b17" id="0424b17">禅得自在。堪任余一切入。能起第二禅。如</a><a name="0424b18" id="0424b18">是第二禅得自在。能起第三禅。第三禅得自</a><a name="0424b19" id="0424b19">在。能起第四禅。问于诸一切入云何最胜。答</a><a name="0424b20" id="0424b20">四色一切入。是为最胜。成解脱故。得除入</a><a name="0424b21" id="0424b21">故。曰一切入胜。作光明故心得自在。于八</a><a name="0424b22" id="0424b22">一切入及于八定。以入十六行安详而起。</a><a name="0424b23" id="0424b23">随所乐处。其所乐定随意无障。次第上次第</a><a name="0424b24" id="0424b24">下。次第上下令一一增长。或俱令增长。或中</a><a name="0424b25" id="0424b25">少或分少。或事少或分事少。或分俱或事俱</a><a name="0424b26" id="0424b26">或分事俱。随其所乐处者。或于村或于阿兰</a><a name="0424b27" id="0424b27">若。是斯所乐处。入于三昧。如所乐者。是</a><a name="0424b28" id="0424b28">其所乐禅。入于禅定。如其所乐。时者随意所</a><a name="0424b29" id="0424b29">乐时。入于三昧。或多时入正受。次第上者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320424a.htm'><img src='up.gif' border=0></a>
<a href='T320424c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>