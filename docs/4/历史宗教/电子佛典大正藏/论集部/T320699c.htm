<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1670A 那先比丘经 0699c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1670A 那先比丘经</font> <font face='Arial'>(卷2)</font> <font face='Arial'>T32, p0699c</h2></font><hr>
<span class='old'>
</a><a name="0699b28" id="0699b28">者奉行之。不当奉行者弃远之。当所念者念。</a><a name="0699b29" id="0699b29">不当所念弃之。如是能得泥洹道。王复问那</span><a name="0699c01" id="0699c01">先言。其不得泥洹道者。宁知泥洹道为快不。</a><a name="0699c02" id="0699c02">那先言。然虽未得泥洹道。由知泥洹道为快。</a><a name="0699c03" id="0699c03">王言。人未得泥洹道。何以故知快耶。那先问</a><a name="0699c04" id="0699c04">王言。人生未尝截手足。宁知截手足为痛剧</a><a name="0699c05" id="0699c05">不。王言。虽未曾更截手足。犹知为痛。那先</a><a name="0699c06" id="0699c06">言。何用知为痛。王言见其人截手足呻呼。用</a><a name="0699c07" id="0699c07">是故知为痛。那先言。人前有得泥洹道者。转</a><a name="0699c08" id="0699c08">相语泥洹道快。用是故信之。王言善哉善哉</a><a name="0699c09" id="0699c09"><p>王复问那先宁曾见佛不。那先言。未曾见。王</a><a name="0699c10" id="0699c10">言。那先诸师宁见佛不。那先言。诸师亦未曾</a><a name="0699c11" id="0699c11">见佛。王言。如使那先及诸师不见佛者。定为</a><a name="0699c12" id="0699c12">无有佛。那先言。王宁见五百溪水所合聚处</a><a name="0699c13" id="0699c13">不。王言我不见。王父及太父皆见水不。王</a><a name="0699c14" id="0699c14">言皆不见。那先言。王父及太父皆不见此水。</a><a name="0699c15" id="0699c15">天下定为无此五百溪水所聚处不。王言。虽</a><a name="0699c16" id="0699c16">我不见父及太父皆不见此水者。实有此水。</a><a name="0699c17" id="0699c17">那先言。虽我及诸师不见佛者。其实有佛。王</a><a name="0699c18" id="0699c18">复问言。无有复胜佛者耶。那先言然。无有</a><a name="0699c19" id="0699c19">胜佛者。王复问。何以为无能胜佛者。那先问</a><a name="0699c20" id="0699c20">王言。如人未曾入大海中。宁知海水为大不。</a><a name="0699c21" id="0699c21">有五河。河有五百小河流入大河。河一者名</a><a name="0699c22" id="0699c22">恒。二名信他。三名私他。四名博叉。五名施</a><a name="0699c23" id="0699c23">披夷尔。五河水昼夜流入海。海水亦不增减。</a><a name="0699c24" id="0699c24">那先言。王宁能闻知不。王言实知。那先语。以</a><a name="0699c25" id="0699c25">得道人共道说无有能胜佛者。是故我信之。</a><a name="0699c26" id="0699c26">王言善哉善哉</a><a name="0699c27" id="0699c27"><p>王复问那先言。当何用知无有胜佛者。那先</a><a name="0699c28" id="0699c28">问王。造书师者为谁。王言造书师者名质。</a><a name="0699c29" id="0699c29">那先言。王宁曾见质不。王言。质已死久远未<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320699b.htm'><img src='up.gif' border=0></a>
<a href='T320700a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>