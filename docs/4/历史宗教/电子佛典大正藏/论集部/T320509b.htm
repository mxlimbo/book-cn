<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1659 发菩提心经论 0509b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1659 发菩提心经论</font> <font face='Arial'>(卷1)</font> 劝发品第一 <font face='Arial'>T32, p0509b</h2></font><hr>
<span class='old'>
</a><a name="0509a28" id="0509a28">限。我今当承圣旨说其少分。东方尽千亿</a><a name="0509a29" id="0509a29">恒河沙阿僧祇诸佛世界。南西北方四维上</span><a name="0509b01" id="0509b01">下各千亿恒河沙阿僧祇诸佛世界。尽末为</a><a name="0509b02" id="0509b02">尘。此诸微尘皆不与肉眼作对。百万亿恒</a><a name="0509b03" id="0509b03">河沙阿僧祇三千大千世界所有众生。悉共</a><a name="0509b04" id="0509b04">聚集共取一尘。二百万亿恒河沙阿僧祇三</a><a name="0509b05" id="0509b05">千大千世界所有众生。共取二尘。如是展转</a><a name="0509b06" id="0509b06">取十方各千亿恒河沙阿僧祇诸佛世界所有</a><a name="0509b07" id="0509b07">地种。微尘都尽。是众生界犹不可尽。譬如</a><a name="0509b08" id="0509b08">有人析破一毛以为百分。以一分毛渧大海</a><a name="0509b09" id="0509b09">水。我今所说众生少分亦复如是。其不说者</a><a name="0509b10" id="0509b10">如大海水。假使诸佛于无量无边阿僧祇劫。</a><a name="0509b11" id="0509b11">广演譬喻说亦不尽。菩萨发心悉能遍覆如</a><a name="0509b12" id="0509b12">是众生。云何诸佛子。是菩提心岂可尽也。</a><a name="0509b13" id="0509b13">若有菩萨闻如是说。不惊不怖不退不没。当</a><a name="0509b14" id="0509b14">知是人决定能发菩提之心。假令无量一</a><a name="0509b15" id="0509b15">切诸佛于无量阿僧祇劫。赞其功德亦不可</a><a name="0509b16" id="0509b16">尽。何以故。是菩提心无有齐限不可尽故。有</a><a name="0509b17" id="0509b17">如是等无量利益。是故宣说为令众生普得</a><a name="0509b18" id="0509b18">受行。发菩提心</a><a name="0509b19" id="0509b19"><p><b>　　<A NAME="n488"></A>发菩提心经论发心品第二</b></a><a name="0509b20" id="0509b20"><p>菩萨云何发菩提心。以何因缘修集菩提。若</a><a name="0509b21" id="0509b21">菩萨亲近善知识供养诸佛。修集善根志求</a><a name="0509b22" id="0509b22">胜法。心常柔和遭苦能忍。慈悲淳厚深心</a><a name="0509b23" id="0509b23">平等。信乐大乘求佛智慧。若人能具如是十</a><a name="0509b24" id="0509b24">法。乃能发阿耨多罗三藐三菩提心。复有四</a><a name="0509b25" id="0509b25">缘。发心修集无上菩提。何谓为四。一者思</a><a name="0509b26" id="0509b26">惟诸佛发菩提心。二者观身过患发菩提心。</a><a name="0509b27" id="0509b27">三者慈愍众生发菩提心。四者求最胜果发</a><a name="0509b28" id="0509b28">菩提心。思惟诸佛复有五事。一者思惟十</a><a name="0509b29" id="0509b29">方过去未来现在诸佛初始发心具烦恼性亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320509a.htm'><img src='up.gif' border=0></a>
<a href='T320509c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>