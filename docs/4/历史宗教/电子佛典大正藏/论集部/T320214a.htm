<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0214a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷8)</font> 地狱品第二十三 第十阎罗地狱品 <font face='Arial'>T32, p0214a</h2></font><hr>
<span class='old'>
</a><a name="0213c28" id="0213c28">大王我昔已见。王言。汝既识解何不思计。我</a><a name="0213c29" id="0213c29">今应死未度死法。我应随能依身口意修行</span><a name="0214a01" id="0214a01">善法。为长时中得于正道利益欢乐。众生言。</a><a name="0214a02" id="0214a02">大王我昔放逸不能行善。王言。汝邪恶业自</a><a name="0214a03" id="0214a03">能自长。非父母所作。非国王非天非先亡沙</a><a name="0214a04" id="0214a04">门婆罗门等所作。自作自受。虽不愿求果报</a><a name="0214a05" id="0214a05">决至。时阎罗王因是天使诃责教已。复因第</a><a name="0214a06" id="0214a06">五天使正善教敕。谓众生曰。汝等先不见第</a><a name="0214a07" id="0214a07">五天使往彼人中。大王我先不见。王曰。汝昔</a><a name="0214a08" id="0214a08">在人中不见世人或杀或盗或复邪淫。乃至</a><a name="0214a09" id="0214a09">妄语恶口等罪。为王人所录。编头面缚打鼓。</a><a name="0214a10" id="0214a10">徇令于四衢道出城南门。至行刑所坐置标</a><a name="0214a11" id="0214a11">下。随罪轻重种种治罚。或杖或鞭或刖手</a><a name="0214a12" id="0214a12">足。或劓耳鼻乃至大辟。众生言。大王我昔已</a><a name="0214a13" id="0214a13">见。王言。汝见识解何不思计。一切恶业现</a><a name="0214a14" id="0214a14">报可见。我今属业随业力行。若善若恶所作</a><a name="0214a15" id="0214a15">诸业。于当来世如因受生。众生言。大王我</a><a name="0214a16" id="0214a16">昔放逸不能行善。王言。汝邪恶业自作自长。</a><a name="0214a17" id="0214a17">非父母非国王非天非先亡沙门婆罗门等所</a><a name="0214a18" id="0214a18">作。自作自受。虽不愿求果报决至。作是言已</a><a name="0214a19" id="0214a19">舍心而住。是时狱卒捉此罪人。倒悬向下入</a><a name="0214a20" id="0214a20">更生地狱。此狱有四角四门铁城围绕上下皆</a><a name="0214a21" id="0214a21">铁。昼夜烧燃恒出光炎。其中罪人随黑绳界。</a><a name="0214a22" id="0214a22">受鐇斧斫血肉俱尽。唯余筋骨困苦难堪闷</a><a name="0214a23" id="0214a23">绝暂死。时冷风吹血肉还复。受此残害上上</a><a name="0214a24" id="0214a24">品苦。乃至恶业受报未尽求死不得。昔行何</a><a name="0214a25" id="0214a25">业受此果报。令诸众生于彼中生。昔在人中</a><a name="0214a26" id="0214a26">陵慢父母。沙门及婆罗门。不恭敬亲友尊长</a><a name="0214a27" id="0214a27">不修正善及福德业。于现在恶及未来罪不</a><a name="0214a28" id="0214a28">生怖畏。不行布施不修福德。不受八斋不持</a><a name="0214a29" id="0214a29">五戒。由此等下品业故于彼中生。受此残害<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320213c.htm'><img src='up.gif' border=0></a>
<a href='T320214b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>