<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0642a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷6)</font> 释摩诃衍论序 <font face='Arial'>T32, p0642a</h2></font><hr>
<span class='old'>
</a><a name="0641c28" id="0641c28">真如门中无差别相。平等平等一相一味。独</a><a name="0641c29" id="0641c29">存真如净法界故。以此义故无相违过。自</span><a name="0642a01" id="0642a01">此已下作其缘由决断疑惑。以无分别离</a><a name="0642a02" id="0642a02">分别相是故无二者。真如门中唯有同同</a><a name="0642a03" id="0642a03">无异异故。自此已下释生灭总。于此文中</a><a name="0642a04" id="0642a04">即有二种。云何为二。一者是问。二者是答。</a><a name="0642a05" id="0642a05">有广略故。二重问答不同应知。初重问答</a><a name="0642a06" id="0642a06">其相云何。复以何义得说差别者。即是开</a><a name="0642a07" id="0642a07">问。谓若诸法从本已来。平等平等一味一</a><a name="0642a08" id="0642a08">相独存真理无二体者。复有何法而非平</a><a name="0642a09" id="0642a09">等。以之为依建立差别。即是举异门以疑</a><a name="0642a10" id="0642a10">异门焉。自此已下发起答说决断此疑。</a><a name="0642a11" id="0642a11">文相可见。以依业识生灭相示者。即是总</a><a name="0642a12" id="0642a12">答。谓真如门中无过恒沙一切染法以为所</a><a name="0642a13" id="0642a13">治。无能治之过于恒沙一切净法以为对量。</a><a name="0642a14" id="0642a14">是故真如门中作如是说。一切诸法平等平</a><a name="0642a15" id="0642a15">等。一味一相无有二体等焉。而此生灭门中</a><a name="0642a16" id="0642a16">所治染法无量无边。能治之净法亦无量无</a><a name="0642a17" id="0642a17">边。是故生灭门中作如是说。本觉体中具</a><a name="0642a18" id="0642a18">种种德。无量无边过恒沙等焉。即是大意。</a><a name="0642a19" id="0642a19">次当作释别别散说。所言依者。即是根本</a><a name="0642a20" id="0642a20">无明住地。一切染法之所依故。所言业者。即</a><a name="0642a21" id="0642a21">是业相。所言识者。转等诸识。生灭相者。门</a><a name="0642a22" id="0642a22">之总称。所言示者。相反显示。此中以字远</a><a name="0642a23" id="0642a23">流应至于三字。如是三法功德之起当缘</a><a name="0642a24" id="0642a24">由故。已说略说分。次说广说分。就此分</a><a name="0642a25" id="0642a25">中即有二种。云何为二。一者是问。二者是</a><a name="0642a26" id="0642a26">答。此中问略答广应知。此云何示者。即是诘</a><a name="0642a27" id="0642a27">问。所谓诘问其所由故。自此已下直答此</a><a name="0642a28" id="0642a28">问。此答释中即有三种。云何为三。一者自宗</a><a name="0642a29" id="0642a29">正理。二者非道邪行。三者具举对量。是名为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320641c.htm'><img src='up.gif' border=0></a>
<a href='T320642b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>