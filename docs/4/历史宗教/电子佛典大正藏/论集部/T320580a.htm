<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1666 大乘起信论 0580a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1666 大乘起信论</font> <font face='Arial'>(卷1)</font> 序 <font face='Arial'>T32, p0580a</h2></font><hr>
<span class='old'>
</a><a name="0579c28" id="0579c28">者人我见。二者法我见。人我见者。依诸凡</a><a name="0579c29" id="0579c29">夫说有五种。云何为五。一者闻修多罗说</span><a name="0580a01" id="0580a01">如来法身毕竟寂寞犹如虚空。以不知为</a><a name="0580a02" id="0580a02">破着故。即谓虚空是如来性。云何对治。明</a><a name="0580a03" id="0580a03">虚空相是其妄法体无不实。以对色故有。</a><a name="0580a04" id="0580a04">是可见相令心生灭。以一切色法本来是心</a><a name="0580a05" id="0580a05">实无外色。若无色者则无虚空之相。所谓</a><a name="0580a06" id="0580a06">一初境界唯心妄起故有。若心离于妄动。则</a><a name="0580a07" id="0580a07">一切境界灭。唯一真心无所不遍。此谓如</a><a name="0580a08" id="0580a08">来广大性智究竟之义。非如虚空相故。二</a><a name="0580a09" id="0580a09">者闻修多罗说世间诸法毕竟体空。乃至涅</a><a name="0580a10" id="0580a10">槃真如之法亦毕竟空。从本已来自空离</a><a name="0580a11" id="0580a11">一切相。以不知为破着故。即谓真如涅槃</a><a name="0580a12" id="0580a12">之性唯是其空。云何对治。明真如法身自</a><a name="0580a13" id="0580a13">体不空。具足无量性功德故。三者闻修多</a><a name="0580a14" id="0580a14">罗说如来之藏无有增减。体备一切功德</a><a name="0580a15" id="0580a15">之法。以不解故即谓如来之藏有色心法</a><a name="0580a16" id="0580a16">自相差别云何对治。以唯依真如义说故。</a><a name="0580a17" id="0580a17">因生灭染义示现说差别故。四者闻修多</a><a name="0580a18" id="0580a18">罗说一切世间生死染法皆依如来藏而有。</a><a name="0580a19" id="0580a19">一切诸法不离真如。以不解故谓如来藏</a><a name="0580a20" id="0580a20">自体具有一切世间生死等法。云何对治。以</a><a name="0580a21" id="0580a21">如来藏从本已来唯有过恒沙等诸净功</a><a name="0580a22" id="0580a22">德。不离不断不异真如义故。以过恒</a><a name="0580a23" id="0580a23">沙等烦恼染法。唯是妄有性自本无。从无</a><a name="0580a24" id="0580a24">始世来未曾与如来藏相应故。若如来藏</a><a name="0580a25" id="0580a25">体有妄法。而使证会永息妄者。则无是</a><a name="0580a26" id="0580a26">处故。五者闻修多罗说依如来藏故有生</a><a name="0580a27" id="0580a27">死。依如来藏故得涅槃。以不解故谓众生</a><a name="0580a28" id="0580a28">有始。以见始故复谓如来所得涅槃。有其</a><a name="0580a29" id="0580a29">终尽还作众生。云何对治。以如来藏无前<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320579c.htm'><img src='up.gif' border=0></a>
<a href='T320580b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>