<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1644 佛说立世阿毗昙论 0175c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1644 佛说立世阿毗昙论</font> <font face='Arial'>(卷1)</font> 南剡浮提品第二 <font face='Arial'>T32, p0175c</h2></font><hr>
<span class='old'>
</a><a name="0175b28" id="0175b28">人从剡浮树。取一果子。还王舍城。奉上世尊。</a><a name="0175b29" id="0175b29">佛受此果。破为多片。施诸大众。果汁染于佛</span><a name="0175c01" id="0175c01">手。尔时佛以此手击于山石。至今赤色如昔</a><a name="0175c02" id="0175c02">不异。湿亦不燥。掌迹分明。因昔分果为片</a><a name="0175c03" id="0175c03">片故。因名此石。为片片岩。是时佛化优娄频</a><a name="0175c04" id="0175c04">螺迦叶。取此剡浮提树子。送与迦叶。迦叶。</a><a name="0175c05" id="0175c05">汝食是果。迦叶问佛。大瞿昙沙门。那得是果。</a><a name="0175c06" id="0175c06">佛语迦叶。是树名曰剡浮。此果从彼树得。迦</a><a name="0175c07" id="0175c07">叶曰。我不能食是果子。沙门但取自食。时诸</a><a name="0175c08" id="0175c08">天神又送剡浮树子。供养于佛。或在舍卫若</a><a name="0175c09" id="0175c09">王舍城迦毗罗卫国等。佛得受已。分施大众。</a><a name="0175c10" id="0175c10">复余比丘住剡浮所。还此土说。目连比丘亦</a><a name="0175c11" id="0175c11">曾住彼还此。次第为比丘说。以是因缘。此</a><a name="0175c12" id="0175c12">事可知</a><a name="0175c13" id="0175c13"><p><b>　　<A NAME="n129"></A>六大国品第三</b></a><a name="0175c14" id="0175c14"><p>是剡浮树外有二林。形如半月。围绕此树。其</a><a name="0175c15" id="0175c15">内有林。名呵梨勒。外名阿摩勒。阿摩勒果。是</a><a name="0175c16" id="0175c16">子熟时。其味最美。不辛不苦如细蜂蜜。果形</a><a name="0175c17" id="0175c17">大小。如二斛器。其核如自性阿摩勒核。呵梨</a><a name="0175c18" id="0175c18">勒果。是子熟时。其味最美。不辛不苦。如细</a><a name="0175c19" id="0175c19">蜂蜜。果形大小。两倍于前。核亦如是。阿摩</a><a name="0175c20" id="0175c20">勒林南。复有七林。七河相间。其最北林。名曰</a><a name="0175c21" id="0175c21">庵罗。次名剡浮。三名娑罗。四名多罗。五名人</a><a name="0175c22" id="0175c22">林。六名石榴林。七名劫毕他林。如是诸果。其</a><a name="0175c23" id="0175c23">子熟时。不辛不苦。甜如蜂蜜。是人林中果形</a><a name="0175c24" id="0175c24">似人。如剡浮提胜人王种。其姓拘梨。若男十</a><a name="0175c25" id="0175c25">六岁。女十五岁。庄严具足。状如行嫁。是人林</a><a name="0175c26" id="0175c26">果可爱如是。其子蔕形。如人头髻。未离欲</a><a name="0175c27" id="0175c27">者。见此果子。便生爱心。诸外道等有离欲人。</a><a name="0175c28" id="0175c28">若见此果。退失禅定。欲心还生。其子熟时。唯</a><a name="0175c29" id="0175c29">鸟竞食。鸟食之余。残落在地。如尸陀林。甚可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320175b.htm'><img src='up.gif' border=0></a>
<a href='T320176a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>