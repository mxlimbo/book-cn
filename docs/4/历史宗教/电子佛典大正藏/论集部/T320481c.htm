<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1651 十二因缘论 0481c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1651 十二因缘论</font> <font face='Arial'>(卷1)</font> <font face='Arial'>T32, p0481c</h2></font><hr>
<span class='old'>
</a><a name="0481b28" id="0481b28">现在世未来世者。如师所诵。实不从师转至</a><a name="0481b29" id="0481b29">弟子。虽不从师转至弟子。岂可不成授弟子</span><a name="0481c01" id="0481c01">义。可言弟子无因而得。遮护妄计无因患故。</a><a name="0481c02" id="0481c02">如是临命终时。心识不至未来世间。防常患</a><a name="0481c03" id="0481c03">故。非未来身从余处来。遮护妄计无因患故。</a><a name="0481c04" id="0481c04">如师诵为因。令弟子得。彼不可说。以为即是</a><a name="0481c05" id="0481c05">亦不可说。为一向异。如是临命终时。心识为</a><a name="0481c06" id="0481c06">因。是故得生后身心识。而彼心识。不可说</a><a name="0481c07" id="0481c07">一不可说异。亦不离彼。亦不即彼。如是从灯</a><a name="0481c08" id="0481c08">生灯。从印生印。从镜生像。从声有响。从日</a><a name="0481c09" id="0481c09">从珠出生于火。从子生芽。如安石榴庵罗果</a><a name="0481c10" id="0481c10">等。口生涎水。如是等法。不名即彼。不名异</a><a name="0481c11" id="0481c11">彼。如是一切诸因缘法。转不转事。诸有智者。</a><a name="0481c12" id="0481c12">善思量应知。是中阴者。所谓说色受想行识。</a><a name="0481c13" id="0481c13">彼托生者。此诸阴灭。因彼灭阴。后相似生。然</a><a name="0481c14" id="0481c14">实无有一毫等法从此至彼。此是世间渐次</a><a name="0481c15" id="0481c15">之义。以是义故。一切世间。无常不净苦无我</a><a name="0481c16" id="0481c16">等。以能观察如是事故。于诸法中不生疑惑。</a><a name="0481c17" id="0481c17">不疑惑故则不生染。不生染故则不生着。不</a><a name="0481c18" id="0481c18">生着故则不虚渴。不虚渴故则不造业。以无</a><a name="0481c19" id="0481c19">业故则不取事。不取事故不造有为行。无有</a><a name="0481c20" id="0481c20">为行。故则不复生。以不生故无有一切身</a><a name="0481c21" id="0481c21">心等苦。如是不造五种因故。则于彼处无</a><a name="0481c22" id="0481c22">七种果。以无果故名为解脱。如是作故。则是</a><a name="0481c23" id="0481c23">释成不生不灭不常不断。有边无边如是等</a><a name="0481c24" id="0481c24">句。于中有偈</a><a name="0481c25" id="0481c25"><p class='lg'>　　不见无缘生　　　决定是正义</a><br><a name="0481c26" id="0481c26">　　于诸最妙事　　　是故不成断</a><br><a name="0481c27" id="0481c27">　　于中无所减　　　亦复无所增</a><br><a name="0481c28" id="0481c28">　　应见如谛实　　　随状及如彼　</p></a><a name="0481c29" id="0481c29"><p class='juan'>
十二因缘论一卷</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320481b.htm'><img src='up.gif' border=0></a>
<a href='T320482a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>