<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1669 大宗地玄文本论 0669b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1669 大宗地玄文本论</font> <font face='Arial'>(卷1)</font> 归依德处无边大决择分第一 <font face='Arial'>T32, p0669b</h2></font><hr>
<span class='old'>
</a><a name="0669a28" id="0669a28">圆满无余尽摄轨则。五者非名非相非体非</a><a name="0669a29" id="0669a29">用无造无作轨则。六者自然现前常住不变无</span><a name="0669b01" id="0669b01">所诠了究竟净满轨则。是名为六。金刚三昧</a><a name="0669b02" id="0669b02">无碍解脱本智实性修多罗中。作如是说。复</a><a name="0669b03" id="0669b03">次文殊师利。若我广说。总有十亿七万三千</a><a name="0669b04" id="0669b04">五十法门行者履游道路则则。若我略说。总</a><a name="0669b05" id="0669b05">有六种行者履游则则。如是六则通摄一切</a><a name="0669b06" id="0669b06">无量无边轨则藏海。云何为六。一者说则。二</a><a name="0669b07" id="0669b07">者等则。三者种则。四者上则。五者非则。六者</a><a name="0669b08" id="0669b08">常则。乃至广说故。如偈非一非一诸则地故。</a><a name="0669b09" id="0669b09">以何义故。一切法藏皆名轨则。以三义故。</a><a name="0669b10" id="0669b10">云何为三。一者金区义。时人易转法门之印</a><a name="0669b11" id="0669b11">常恒不变。如彼区故。二者引导义。摄将行者</a><a name="0669b12" id="0669b12">令趣治路。如彼导故。三者能持义。善持自相</a><a name="0669b13" id="0669b13">而不坏失。如彼持故。是名为三。如是已说显</a><a name="0669b14" id="0669b14">示道路轨则门。次当说显示离杂合一门。就</a><a name="0669b15" id="0669b15">此门中则有三种。云何为三。一者结缚合一。</a><a name="0669b16" id="0669b16">一切无量无边无明烦恼之众类再生。虽无内</a><a name="0669b17" id="0669b17">合一。而有外合一。以数量等成立契一义故。</a><a name="0669b18" id="0669b18">二者解脱合一。一切无量无边三乘诸圣人等。</a><a name="0669b19" id="0669b19">内有道理之合一义。外有同尘之合一义故。</a><a name="0669b20" id="0669b20">三者具足俱非合一。一切无量无边金刚中间</a><a name="0669b21" id="0669b21">大圣众等。具足能契所契之二义故。是名为</a><a name="0669b22" id="0669b22">三。文殊师利。论义第一无极无尽修多罗中。</a><a name="0669b23" id="0669b23">作如是说。僧众之海虽无有量。而其本体但</a><a name="0669b24" id="0669b24">有三种。云何为三。一者无根无诤地。二者俱</a><a name="0669b25" id="0669b25">根无诤地。三者有根无诤地。乃至广说故。如</a><a name="0669b26" id="0669b26">偈不数不思无量一故。以何义故。一切诸僧</a><a name="0669b27" id="0669b27">皆名合一。有二义故。云何为二。一者积集义。</a><a name="0669b28" id="0669b28">集会无量无边一切散乱尘故。二者一种义。</a><a name="0669b29" id="0669b29">安止无量无边一切波浪识故。是名为二。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320669a.htm'><img src='up.gif' border=0></a>
<a href='T320669c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>