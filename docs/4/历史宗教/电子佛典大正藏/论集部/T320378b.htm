<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1647 四谛论 0378b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1647 四谛论</font> <font face='Arial'>(卷1)</font> 思择品第一 <font face='Arial'>T32, p0378b</h2></font><hr>
<span class='old'>
</a><a name="0378a28" id="0378a28"><p>汝问。云何唯以四谛为诸佛上品正说者。答</a><a name="0378a29" id="0378a29">能拔众生度生死海。譬如出世法。复次谛中</span><a name="0378b01" id="0378b01">最胜故。譬如谛胜。复次能摄一切诸法真实</a><a name="0378b02" id="0378b02">故。犹如胜奢波叶譬。复次梵释等诸天不曾</a><a name="0378b03" id="0378b03">见故。乐行健力毗搜纽天等。智足未履故。智</a><a name="0378b04" id="0378b04">勤远行诸外仙人所得故。复次无分别智境</a><a name="0378b05" id="0378b05">界故。若能知此一切功德之所庄严。如舍利</a><a name="0378b06" id="0378b06">弗等及佛世尊。复次义具足故。由不共故。此</a><a name="0378b07" id="0378b07">说功德最胜。是故四谛名上品正说。汝问。</a><a name="0378b08" id="0378b08">云何同观四谛为境故智慧平等而果有差别</a><a name="0378b09" id="0378b09">者。答不由境同故智慧同。譬如定及贪欲等。</a><a name="0378b10" id="0378b10">复次由智慧差别故。故果有差别。譬由业差</a><a name="0378b11" id="0378b11">别故。果有差别。复次修道异故。故得果不同。</a><a name="0378b12" id="0378b12">譬如种子不同果有差别。复次观过失下中</a><a name="0378b13" id="0378b13">上品故。故得果不同。汝问。若阿罗汉于四谛</a><a name="0378b14" id="0378b14">中智圆无余。与一切智则应无异。若不然者。</a><a name="0378b15" id="0378b15">于四谛中应有无明者。答阿罗汉不知四谛</a><a name="0378b16" id="0378b16">外。诸佛境界非是无明。所以者何。但有说故。</a><a name="0378b17" id="0378b17">若阿罗汉不知四谛外言说。非是无明。如胜</a><a name="0378b18" id="0378b18">奢波叶譬经说。复次佛世尊已决判故。于苦</a><a name="0378b19" id="0378b19">等谛不知是名无明。不知四谛外四皮陀皮</a><a name="0378b20" id="0378b20">陀分等。不名无明。复次正对谛智对治烦恼。</a><a name="0378b21" id="0378b21">说名无明。非是不知一切智者。四种别说为</a><a name="0378b22" id="0378b22">无明。何以故。自苦一分识相续各各异。依约</a><a name="0378b23" id="0378b23">无始生死。阿罗汉亦不能见是心。如是已生。</a><a name="0378b24" id="0378b24">由如此增上缘缘等。及思惟等。善恶无记等。</a><a name="0378b25" id="0378b25">如是因所生缘所摄。在如此地迹位时中。次</a><a name="0378b26" id="0378b26">复第二心。次复中后心。如此方法。始自刹那</a><a name="0378b27" id="0378b27">罗婆牟休多。日夜半月一月时节。年数生变</a><a name="0378b28" id="0378b28">及灭自相续中。阿罗汉亦不能见。何况能见</a><a name="0378b29" id="0378b29">一切一切种自苦。若自苦尚其不见。何况能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320378a.htm'><img src='up.gif' border=0></a>
<a href='T320378c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>