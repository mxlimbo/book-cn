<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1672 龙树菩萨为禅陀迦王说法要偈 0747b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1672 龙树菩萨为禅陀迦王说法要偈</font> <font face='Arial'>(卷1)</font> <font face='Arial'>T32, p0747b</h2></font><hr>
<span class='old'>
</a><br><a name="0747a28" id="0747a28">　　如是知时已难忍　　　况复己身自经历</a><br><a name="0747a29" id="0747a29">　　无间无救大地狱　　　此中诸苦难穷尽</span><br><a name="0747b01" id="0747b01">　　若复有人一日中　　　以三百鉾[<a href='javascript:showpic("images/067291.gif")'>打-丁+(爂-火+焱)</a>]其体</a><br><a name="0747b02" id="0747b02">　　比阿毗狱一念苦　　　百千万分不及一</a><br><a name="0747b03" id="0747b03">　　受此大苦经一劫　　　罪业缘尽后方免</a><br><a name="0747b04" id="0747b04">　　如是苦恼从谁生　　　皆由三业不善起</a><br><a name="0747b05" id="0747b05">　　大王今虽无斯患　　　若不修因缘坠落</a><br><a name="0747b06" id="0747b06">　　于畜生中苦无量　　　或有系缚及鞭挞</a><br><a name="0747b07" id="0747b07">　　无有信戒多闻故　　　恒怀恶心相食啖</a><br><a name="0747b08" id="0747b08">　　或为明珠羽角牙　　　骨毛皮肉致残害</a><br><a name="0747b09" id="0747b09">　　为人乘驾不自在　　　恒受瓦石刀杖苦</a><br><a name="0747b10" id="0747b10">　　饿鬼道中苦亦然　　　诸所须欲不随意</a><br><a name="0747b11" id="0747b11">　　饥渴所逼困寒热　　　疲乏等苦甚无量</a><br><a name="0747b12" id="0747b12">　　腹大若山咽如针　　　屎尿脓血不可说</a><br><a name="0747b13" id="0747b13">　　裸形被发甚丑恶　　　如多罗树被烧剪</a><br><a name="0747b14" id="0747b14">　　其口夜则大火燃　　　诸虫争赴共唼食</a><br><a name="0747b15" id="0747b15">　　屎尿粪秽诸不净　　　百千万劫莫能得</a><br><a name="0747b16" id="0747b16">　　设复推求得少分　　　更相劫夺寻散失</a><br><a name="0747b17" id="0747b17">　　清凉秋月患焰热　　　温和春日转寒苦</a><br><a name="0747b18" id="0747b18">　　若趣园林众果尽　　　设至清流变枯竭</a><br><a name="0747b19" id="0747b19">　　罪业缘故寿长远　　　经有一万五千岁</a><br><a name="0747b20" id="0747b20">　　受众楚毒无空缺　　　皆是饿鬼之果报</a><br><a name="0747b21" id="0747b21">　　正觉说斯苦恼因　　　名曰悭贪嫉妒业</a><br><a name="0747b22" id="0747b22">　　若天福尽有余善　　　因此得为人中王</a><br><a name="0747b23" id="0747b23">　　后设懈怠福都尽　　　必坠三恶无有疑</a><br><a name="0747b24" id="0747b24">　　或生修罗起贡高　　　恚嫉贪害增诸恼</a><br><a name="0747b25" id="0747b25">　　诸天虽有善根行　　　以其悭嫉失利乐</a><br><a name="0747b26" id="0747b26">　　是故当知嫉妒结　　　为深恶法宜弃舍</a><br><a name="0747b27" id="0747b27">　　大王汝今已具知　　　生死过患多众苦</a><br><a name="0747b28" id="0747b28">　　应当勤修出世善　　　如渴思饮救头燃</a><br><a name="0747b29" id="0747b29">　　若加精进断诸有　　　于诸善中最无上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320747a.htm'><img src='up.gif' border=0></a>
<a href='T320747c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>