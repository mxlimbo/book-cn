<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1666 大乘起信论 0577a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1666 大乘起信论</font> <font face='Arial'>(卷1)</font> 序 <font face='Arial'>T32, p0577a</h2></font><hr>
<span class='old'>
</a><a name="0576c28" id="0576c28">淳净明故。四者缘熏习镜。谓依法出离故。</a><a name="0576c29" id="0576c29">遍照众生之心。令修善根。随念示现故。所</span><a name="0577a01" id="0577a01">言不觉义者。谓不如实知真如法一故。不</a><a name="0577a02" id="0577a02">觉心起而有其念。念无自相不离本觉。犹</a><a name="0577a03" id="0577a03">如迷人依方故迷。若离于方则无有迷。众</a><a name="0577a04" id="0577a04">生亦尔。依觉故迷。若离觉性则无不觉。以</a><a name="0577a05" id="0577a05">有不觉妄想心故。能知名义为说真觉。若</a><a name="0577a06" id="0577a06">离不觉之心。则无真觉自相可说</a><a name="0577a07" id="0577a07"><p>复次依不觉故生三种相。与彼不觉相应</a><a name="0577a08" id="0577a08">不离。云何为三。一者无明业相。以依不觉</a><a name="0577a09" id="0577a09">故心动说名为业。觉则不动。动则有苦。果</a><a name="0577a10" id="0577a10">不离因故。二者能见相。以依动故能见。</a><a name="0577a11" id="0577a11">不动则无见。三者境界相。以依能见故</a><a name="0577a12" id="0577a12">境界妄现。离见则无境界。以有境界缘故</a><a name="0577a13" id="0577a13">复生六种相。云何为六。一者智相。依于境</a><a name="0577a14" id="0577a14">界心起分别爱与不爱故。二者相续相。依</a><a name="0577a15" id="0577a15">于智故生其苦乐觉。心起念相应不断故。</a><a name="0577a16" id="0577a16">三者执取相。依于相续缘念境界。住持苦</a><a name="0577a17" id="0577a17">乐心起着故。四者计名字相。依于妄执分</a><a name="0577a18" id="0577a18">别假名言相故。五者起业相。依于名字寻</a><a name="0577a19" id="0577a19">名。取着造种种业故。六者业系苦相。以依</a><a name="0577a20" id="0577a20">业受果不自在故。当知无明能生一切</a><a name="0577a21" id="0577a21">染法。以一切染法皆是不觉相故</a><a name="0577a22" id="0577a22"><p>复次觉与不觉有二种相。云何为二。一者</a><a name="0577a23" id="0577a23">同相。二者异相。同相者。譬如种种瓦器皆</a><a name="0577a24" id="0577a24">同微尘性相。如是无漏无明种种业幻。皆同</a><a name="0577a25" id="0577a25">真如性相。是故修多罗中依于此真如义</a><a name="0577a26" id="0577a26">故说一切众生本来常住入于涅槃。菩提</a><a name="0577a27" id="0577a27">之法非可修相非可作相。毕竟无得。亦无</a><a name="0577a28" id="0577a28">色相可见。而有见色相者。唯是随染业幻</a><a name="0577a29" id="0577a29">所作。非是智色不空之性。以智相无可见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320576c.htm'><img src='up.gif' border=0></a>
<a href='T320577b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>