<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1648 解脱道论 0423c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1648 解脱道论</font> <font face='Arial'>(卷5)</font> 行门品第八之一 <font face='Arial'>T32, p0423c</h2></font><hr>
<span class='old'>
</a><a name="0423b28" id="0423b28">共四功德。于赤一切入随心得净解脱。得赤</a><a name="0423b29" id="0423b29">除入。化种种赤色。不共功德者。如说于地</span><a name="0423c01" id="0423c01">一切入。修赤一切入处处皆见赤。云何取其</a><a name="0423c02" id="0423c02">相者。现取赤一切入。取于赤相。若作处若自</a><a name="0423c03" id="0423c03">然处。旧坐禅人于自然处取相。于处处见相。</a><a name="0423c04" id="0423c04">或赤花或赤衣或赤色。从此为初常见。随乐</a><a name="0423c05" id="0423c05">不乐。即见彼分赤相得起。不如新坐禅人新</a><a name="0423c06" id="0423c06">坐禅人于作处取相。不能于非作处。修赤</a><a name="0423c07" id="0423c07">一切入方便。彼坐禅人或衣处或板或壁处。</a><a name="0423c08" id="0423c08">如槃偷时婆花生赤色。或以朱丹作曼陀罗</a><a name="0423c09" id="0423c09">花。或三角或四角。以异色界其外。于此作</a><a name="0423c10" id="0423c10">赤相。以三行取相。以平等观。以方便。以离</a><a name="0423c11" id="0423c11">乱。如初广说(赤一切入已竟)</a><a name="0423c12" id="0423c12"><p>问云何白一切入。何修何相何味何处何功</a><a name="0423c13" id="0423c13">德。云何取其相。答心于白相。此谓白一切</a><a name="0423c14" id="0423c14">入。彼修心住不乱。此谓修。于白相放意为相。</a><a name="0423c15" id="0423c15">不离白想为味。作意无二为处。何功德者。</a><a name="0423c16" id="0423c16">不共八功德。于白一切入。随心得净解脱。得</a><a name="0423c17" id="0423c17">白除入。伏懈怠眠。除闇作明。白一切入。得起</a><a name="0423c18" id="0423c18">天眼。余功德如地一切入所说。修白一切</a><a name="0423c19" id="0423c19">入。处处皆见白。云何取其相者。现取白一</a><a name="0423c20" id="0423c20">切入。于白取相。若作处若自然处。旧坐禅人</a><a name="0423c21" id="0423c21">于自然处取相。彼于处处见相。或白花或白</a><a name="0423c22" id="0423c22">衣或白色。或月光或日光或星色或镜圆。从</a><a name="0423c23" id="0423c23">彼为初常见。随乐不乐。即见彼分。白相得</a><a name="0423c24" id="0423c24">起。不如新坐禅人。新坐禅人于作处取相。非</a><a name="0423c25" id="0423c25">不作处取相。修白一切入方便。彼坐禅人。</a><a name="0423c26" id="0423c26">或于衣处或板或壁处。以太白星等色。以此</a><a name="0423c27" id="0423c27">色作曼陀罗花。或三角四角。以异色界其外。</a><a name="0423c28" id="0423c28">于此作白相。以三行取相。以平等观。以方</a><a name="0423c29" id="0423c29">便。以离乱。如初广说(白一切入已竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320423b.htm'><img src='up.gif' border=0></a>
<a href='T320424a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>