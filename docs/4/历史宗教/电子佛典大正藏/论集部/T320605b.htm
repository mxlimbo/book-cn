<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1668 释摩诃衍论 0605b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1668 释摩诃衍论</font> <font face='Arial'>(卷2)</font> 释摩诃衍论序 <font face='Arial'>T32, p0605b</h2></font><hr>
<span class='old'>
</a><a name="0605a28" id="0605a28">法门该摄圆满门。此义云何。以是二门不相</a><a name="0605a29" id="0605a29">离故者。即是发起问答显因门。谓直表问故</span><a name="0605b01" id="0605b01">直说答故</a><a name="0605b02" id="0605b02"><p>已说略说分。次说广说分</a><a name="0605b03" id="0605b03"><p>本曰。心真如者。即是一法界大总相法门</a><a name="0605b04" id="0605b04">体。所谓心性不生不灭。一切诸法。唯依妄</a><a name="0605b05" id="0605b05">念而有差别。若离心念则无一切境界之</a><a name="0605b06" id="0605b06">相。是故一切法从本已来。离言说相离名</a><a name="0605b07" id="0605b07">字相。离心缘相毕竟平等。无有变异不</a><a name="0605b08" id="0605b08">可破坏。唯是一心故名真如以一切言说</a><a name="0605b09" id="0605b09">假名无实。但随妄念不可得故。言真如者</a><a name="0605b10" id="0605b10">亦无有相。谓言说之极。因言遣言。此真如</a><a name="0605b11" id="0605b11">体无有可遣。以一切法悉皆真故。亦无可</a><a name="0605b12" id="0605b12">立。以一切法皆同如故。当知一切法。不可</a><a name="0605b13" id="0605b13">说不可念故。名为真如。问曰。若如是义者。</a><a name="0605b14" id="0605b14">诸众生等云何随顺而能得入。答曰若知一</a><a name="0605b15" id="0605b15">切法。虽说无有能说可说。虽念亦无能念</a><a name="0605b16" id="0605b16">可念。是名随顺。若离说念名为得入。复次</a><a name="0605b17" id="0605b17">真如者。依言说分别有二种义。云何为二。</a><a name="0605b18" id="0605b18">一者如实空。以能究竟显实故。二者如实不</a><a name="0605b19" id="0605b19">空。以有自体具足无漏性功德故。所言空</a><a name="0605b20" id="0605b20">者从本已来。一切染法不相应故。谓离一</a><a name="0605b21" id="0605b21">切法差别之相。以无虚妄心念故。当知真</a><a name="0605b22" id="0605b22">如自性。非有相非无相。非非有相非非无</a><a name="0605b23" id="0605b23">相。非有无俱相。非一相非异相。非非一</a><a name="0605b24" id="0605b24">相。非非异相。非一异俱相。乃至总说。依一</a><a name="0605b25" id="0605b25">切众生以有妄心。念念分别皆不相应故</a><a name="0605b26" id="0605b26">说为空。若离妄心实无可空故。所言不空</a><a name="0605b27" id="0605b27">者。已显法体空无妄故。即是真心常恒不变</a><a name="0605b28" id="0605b28">净法满足。则名不空。亦无有相可取。以</a><a name="0605b29" id="0605b29">离念境界唯证相应故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320605a.htm'><img src='up.gif' border=0></a>
<a href='T320605c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>