<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1671 福盖正行所集经 0734a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1671 福盖正行所集经</font> <font face='Arial'>(卷8)</font> <font face='Arial'>T32, p0734a</h2></font><hr>
<span class='old'>
</a><a name="0733c28" id="0733c28"><p class='lg'>　　由先世积集　　　广大诸福行</a><br><a name="0733c29" id="0733c29">　　今得为人王　　　具吉祥尊贵</span><br><a name="0734a01" id="0734a01">　　百千诸营从　　　住立于王前</a><br><a name="0734a02" id="0734a02">　　福力所摄故　　　瞻仰咸悚栗</a><br><a name="0734a03" id="0734a03">　　当知彼福业　　　如眼腹手足</a><br><a name="0734a04" id="0734a04">　　常爱护任持　　　令相续不断</a><br><a name="0734a05" id="0734a05">　　我昔修施行　　　一切皆能舍</a><br><a name="0734a06" id="0734a06">　　唯留于一象　　　随意乘所往</a><br><a name="0734a07" id="0734a07">　　乐依止山林　　　修习诸禅定</a><br><a name="0734a08" id="0734a08">　　时彼诸人民　　　皆悉来相从</a><br><a name="0734a09" id="0734a09">　　或手执白拂　　　或持于伞盖</a><br><a name="0734a10" id="0734a10">　　及以诸茵蓐　　　所至敷床座</a><br><a name="0734a11" id="0734a11">　　彼各白王言　　　我等无福慧</a><br><a name="0734a12" id="0734a12">　　今愿咸亲近　　　同修诸善行</a><br><a name="0734a13" id="0734a13">　　福为最胜财　　　常得真实乐</a><br><a name="0734a14" id="0734a14">　　福为第一亲　　　引至安隐处</a><br><a name="0734a15" id="0734a15">　　福如如意宝　　　置于己掌中</a><br><a name="0734a16" id="0734a16">　　作最上吉祥　　　所愿皆成就</a><br><a name="0734a17" id="0734a17">　　具殊妙色相　　　受五欲快乐</a><br><a name="0734a18" id="0734a18">　　语言人乐闻　　　善巧极明了</a><br><a name="0734a19" id="0734a19">　　寿命得长久　　　安隐无忧恼</a><br><a name="0734a20" id="0734a20">　　一切诸众生　　　见之若亲友　</p></a><a name="0734a21" id="0734a21"><p>若诸有情。于胜福田。顺其正理。专注而施。决</a><a name="0734a22" id="0734a22">定此生现得富饶相应福报。如金鬘夫人。闻</a><a name="0734a23" id="0734a23">佛功德。心生赞仰。以己先有微妙金鬘。奉上</a><a name="0734a24" id="0734a24">如来。又善思王女。以妙饮食。供养尊者须菩</a><a name="0734a25" id="0734a25">提。又修发婆罗门女。自剪首发。以鬻其直。饭</a><a name="0734a26" id="0734a26">彼尊者大迦旃延。发复如故。是三女人。由净</a><a name="0734a27" id="0734a27">施故。现身皆得为国之后。又福严长者。躬往</a><a name="0734a28" id="0734a28">请佛及诸罗汉。就舍营斋。库藏复溢。如牧牛</a><a name="0734a29" id="0734a29">女。持旃檀香。及田舍女。以麦[<a href='javascript:showpic("images/025065.gif")'>禾*肙</a>]花。供养佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320733c.htm'><img src='up.gif' border=0></a>
<a href='T320734b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>