<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1645 彰所知论 0237a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1645 彰所知论</font> <font face='Arial'>(卷2)</font> <font face='Arial'>T32, p0237a</h2></font><hr>
<span class='old'>
</a><a name="0236c28" id="0236c28">一切所知法故。故曰彰所知论。真智灵知。</a><a name="0236c29" id="0236c29">岂见闻觉知之谓乎。深入缘起。穷法实相。</span><a name="0237a01" id="0237a01">盖依念处日藏起世对法相应之义。而错</a><a name="0237a02" id="0237a02">综其宏纲也。然则他化天王通力。观世界</a><a name="0237a03" id="0237a03">微尘数之雨滴。犹目睹所受用物。声闻起</a><a name="0237a04" id="0237a04">神用。观三千大千世界如掌中庵摩罗果。</a><a name="0237a05" id="0237a05">况正遍知之妙用。其孰能语于此。盛矣优</a><a name="0237a06" id="0237a06">昙瑞世。天开玉历之期。像教中兴。时际金</a><a name="0237a07" id="0237a07">轮之治。钦惟圣制云。皇天之下。一人之上。</a><a name="0237a08" id="0237a08">西天佛子。大元帝师。玺篆赐玉。宠渥弥隆。</a><a name="0237a09" id="0237a09">其尊师重道。为万世帝王之彝典也。行宣</a><a name="0237a10" id="0237a10">政院同知廉公。正奉夙承授记。深乐佛乘。</a><a name="0237a11" id="0237a11">一日以江浙总统沙罗巴大师所译彰所</a><a name="0237a12" id="0237a12">知论。传之前松江府僧录管主八大师。师</a><a name="0237a13" id="0237a13">续雕大藏圣教。偶其时忻获至宝。锓梓随</a><a name="0237a14" id="0237a14">函。属余序其后。辞不获免。辄述教起之由</a><a name="0237a15" id="0237a15">致。至于发扬圣教之粹美。则备于公之本</a><a name="0237a16" id="0237a16">序云。时大德丙午十月既望。江西前吉州</a><a name="0237a17" id="0237a17">路官讲报恩寺。讲经释克已序<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320236c.htm'><img src='up.gif' border=0></a>
<a href='T320238a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>