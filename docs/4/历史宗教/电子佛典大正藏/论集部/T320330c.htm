<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0330c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷11)</font> <font face='Arial'>T32, p0330c</h2></font><hr>
<span class='old'>
</a><a name="0330b28" id="0330b28">有有分可取。是故一切法不可取。不可</a><a name="0330b29" id="0330b29">取故无。汝若谓有分虽不可取诸分可取</span><a name="0330c01" id="0330c01">者。是事不然。诸分中不生心。所以者何。粗</a><a name="0330c02" id="0330c02">瓶等物可取故。又分不作有分。所以者何。</a><a name="0330c03" id="0330c03">因有分故说分。有分无故分亦无。又无陀</a><a name="0330c04" id="0330c04">罗骠求那无分。是故无分。又若见细分则</a><a name="0330c05" id="0330c05">应常生分心不生瓶心。所以者何。若常念</a><a name="0330c06" id="0330c06">分终不应生瓶心。又若先忆分后生瓶心</a><a name="0330c07" id="0330c07">则瓶心应久乃生。而实不久生故不念分。</a><a name="0330c08" id="0330c08">又若见瓶不生分别分心。即生瓶心。又</a><a name="0330c09" id="0330c09">无一切分。所以者何。一切分皆可分析坏裂</a><a name="0330c10" id="0330c10">乃至微尘。以方破尘终归都无。又一切诸</a><a name="0330c11" id="0330c11">法究竟必生空智。是故第一义中诸分皆无。</a><a name="0330c12" id="0330c12">又若说分者。则破二谛。所以者何。若人说</a><a name="0330c13" id="0330c13">无有分但有诸分。则无去来见断等诸业。</a><a name="0330c14" id="0330c14">如是则无世谛。汝以第一义为空。第一义</a><a name="0330c15" id="0330c15">中亦无诸分。故知但说诸分则不入二谛。</a><a name="0330c16" id="0330c16">不入二谛故无。又若法可过即为是无。如</a><a name="0330c17" id="0330c17">因分过有分。亦更因余分过先分。以可</a><a name="0330c18" id="0330c18">过故。无此分论。又色等亦无。所以者何。眼</a><a name="0330c19" id="0330c19">不能见细色。意不能取现在色。是故色不</a><a name="0330c20" id="0330c20">可取。又眼识不能分别是色。意识在过</a><a name="0330c21" id="0330c21">去不在色中。故无有能分别色者。无分</a><a name="0330c22" id="0330c22">别故。色不可取。又初识不能分别色。第</a><a name="0330c23" id="0330c23">二识等亦复如是。故无有能分别色者。</a><a name="0330c24" id="0330c24">问曰。眼识取色已后以意识忆念。是故非</a><a name="0330c25" id="0330c25">无分别。答曰。眼识见色已即灭次生意识。</a><a name="0330c26" id="0330c26">是意识不见色。不见云何能忆。若不见而</a><a name="0330c27" id="0330c27">能忆者。盲人亦应忆色而实不忆。是故意</a><a name="0330c28" id="0330c28">识不能忆也。问曰。从眼识生意识。是故</a><a name="0330c29" id="0330c29">能忆念。答曰不然。所以者何。一切后心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320330b.htm'><img src='up.gif' border=0></a>
<a href='T320331a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>