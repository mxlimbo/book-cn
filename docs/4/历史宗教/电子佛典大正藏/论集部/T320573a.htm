<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1665 金刚顶瑜伽中发阿耨多罗三藐三菩提心论 0573a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1665 金刚顶瑜伽中发阿耨多罗三藐三菩提心论</font> <font face='Arial'>(卷1)</font> <font face='Arial'>T32, p0573a</h2></font><hr>
<span class='old'>
</a><a name="0572c28" id="0572c28">之。乃至身命而不吝惜其命安存。使令悦</a><a name="0572c29" id="0572c29">乐。既亲近已。信任师言。因其相亲。亦可教</span><a name="0573a01" id="0573a01">导。众生愚蒙。不可强度。真言行者。方便引</a><a name="0573a02" id="0573a02">进</a><a name="0573a03" id="0573a03"><p>二胜义者。观一切法无自性。云何无自性。</a><a name="0573a04" id="0573a04">谓凡夫执著名闻利养资生之具。务以安身。</a><a name="0573a05" id="0573a05">恣行三毒五欲。真言行人诚可厌患诚可</a><a name="0573a06" id="0573a06">弃舍。又诸外道等。恋其身命。或助以药物。</a><a name="0573a07" id="0573a07">得仙宫住寿。或复生天以为究竟。真言行</a><a name="0573a08" id="0573a08">人。应观彼等业力若尽。未离三界烦恼尚</a><a name="0573a09" id="0573a09">存。宿殃未殄。恶念旋起。当后之时。沉沦</a><a name="0573a10" id="0573a10">苦海。难可出离。当知外道之法。亦同幻梦</a><a name="0573a11" id="0573a11">阳焰也。又二乘之人。声闻执四谛法。缘觉</a><a name="0573a12" id="0573a12">执十二因缘。知四大五阴毕竟磨灭。深起</a><a name="0573a13" id="0573a13">厌离。破众生执。勤修本法。克证其果。趣</a><a name="0573a14" id="0573a14">大涅槃。以为究竟。真言行者。当观二</a><a name="0573a15" id="0573a15">乘之人。虽破人执犹有法执。但静意</a><a name="0573a16" id="0573a16">识不知其他。又成果位。已灰身灭智。</a><a name="0573a17" id="0573a17">趣其涅槃。如大虚空湛然常寂。有定性</a><a name="0573a18" id="0573a18">者。难可发生。要待劫限等满。方乃发生。若</a><a name="0573a19" id="0573a19">不定性者。无论劫限。遇缘便回心向大。从</a><a name="0573a20" id="0573a20">化城起为已超三界。谓宿信佛故。乃蒙</a><a name="0573a21" id="0573a21">诸佛菩萨而以方便。遂发大心。乃从初十</a><a name="0573a22" id="0573a22">信。下遍历诸位。经三无数劫难行苦行。然</a><a name="0573a23" id="0573a23">得成佛。既知声闻缘觉。智慧狭劣。亦不可</a><a name="0573a24" id="0573a24">乐。又有众生。发大乘心。行菩萨行。于诸</a><a name="0573a25" id="0573a25">法门。无不遍修。复经三阿僧祇劫修六度</a><a name="0573a26" id="0573a26">万行。皆悉具足。然证佛果。久远而成。斯由</a><a name="0573a27" id="0573a27">所习法散致有次第。今真言行人。如前观</a><a name="0573a28" id="0573a28">已。复发利益安乐无余众生界一切众生</a><a name="0573a29" id="0573a29">心。以大悲决定。永超外道二乘境界。复修<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320572c.htm'><img src='up.gif' border=0></a>
<a href='T320573b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>