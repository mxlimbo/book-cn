<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1667 大乘起信论 0591b</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1667 大乘起信论</font> <font face='Arial'>(卷2)</font> 新译大乘起信论序 <font face='Arial'>T32, p0591b</h2></font><hr>
<span class='old'>
</a><a name="0591a28" id="0591a28">广大悲。发大勇猛立大誓愿。愿令我心离诸</a><a name="0591a29" id="0591a29">颠倒断诸分别。亲近一切诸佛菩萨。顶礼供</span><a name="0591b01" id="0591b01">养恭敬赞叹。听闻正法如说修行。尽未来际</a><a name="0591b02" id="0591b02">无有休息。以无量方便拔济一切苦海众生。</a><a name="0591b03" id="0591b03">令住涅槃第一义乐。作是愿已于一切时。随</a><a name="0591b04" id="0591b04">己堪能修行自利利他之行。行住坐卧常勤</a><a name="0591b05" id="0591b05">观察应作不应作。是名修观</a><a name="0591b06" id="0591b06"><p>复次若唯修观则心不止息。多生疑惑不随</a><a name="0591b07" id="0591b07">顺第一义谛。不出生无分别智。是故止观应</a><a name="0591b08" id="0591b08">并修行。谓虽念一切法皆无自性不生不灭</a><a name="0591b09" id="0591b09">本来寂灭自性涅槃。而亦即见因缘和合善</a><a name="0591b10" id="0591b10">恶业报不失不坏。虽念因缘善恶业报。而亦</a><a name="0591b11" id="0591b11">即见一切诸法无生无性乃至涅槃。然修行</a><a name="0591b12" id="0591b12">止者。对治凡夫乐着生死。亦治二乘执着生</a><a name="0591b13" id="0591b13">死而生怖畏。修行观者。对治凡夫不修善根。</a><a name="0591b14" id="0591b14">亦治二乘不起大悲狭劣心过。是故止观互</a><a name="0591b15" id="0591b15">相助成不相舍离。若止观不具。必不能得无</a><a name="0591b16" id="0591b16">上菩提</a><a name="0591b17" id="0591b17"><p>复次初学菩萨住此娑婆世界。或值寒热风</a><a name="0591b18" id="0591b18">雨不时饥馑等苦。或见不善可畏众生。三毒</a><a name="0591b19" id="0591b19">所缠邪见颠倒。弃背善道习行恶法。菩萨在</a><a name="0591b20" id="0591b20">中心生怯弱。恐不可值遇诸佛菩萨。恐不能</a><a name="0591b21" id="0591b21">成就清净信心。生疑欲退者应作是念。十方</a><a name="0591b22" id="0591b22">所有诸佛菩萨。皆得大神通无有障碍。能以</a><a name="0591b23" id="0591b23">种种善巧方便。救拔一切险厄众生。作是念</a><a name="0591b24" id="0591b24">已发大誓愿。一心专念佛及菩萨。以生如是</a><a name="0591b25" id="0591b25">决定心故。于此命终必得往生余佛刹中。见</a><a name="0591b26" id="0591b26">佛菩萨信心成就永离恶趣。如经中说。若善</a><a name="0591b27" id="0591b27">男子善女人。专念西方极乐世界阿弥陀佛。</a><a name="0591b28" id="0591b28">以诸善根回向愿生决定得生。常见彼佛信</a><a name="0591b29" id="0591b29">心增长永不退转。于彼闻法观佛法身。渐次<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320591a.htm'><img src='up.gif' border=0></a>
<a href='T320591c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>