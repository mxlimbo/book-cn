<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1667 大乘起信论 0590c</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1667 大乘起信论</font> <font face='Arial'>(卷2)</font> 新译大乘起信论序 <font face='Arial'>T32, p0590c</h2></font><hr>
<span class='old'>
</a><a name="0590b28" id="0590b28">想念皆除。亦遣除想以一切法不生不灭皆无</a><a name="0590b29" id="0590b29">相故。前心依境次舍于境。后念依心复舍于</span><a name="0590c01" id="0590c01">心。以心驰外境摄住内心。后复起心不取心</a><a name="0590c02" id="0590c02">相。以离真如不可得故。行住坐卧于一切时</a><a name="0590c03" id="0590c03">如是修行恒不断绝。渐次得入真如三昧。究</a><a name="0590c04" id="0590c04">竟折伏一切烦恼。信心增长速成不退。若心</a><a name="0590c05" id="0590c05">怀疑惑诽谤不信。业障所缠我慢懈怠。如是</a><a name="0590c06" id="0590c06">等人所不能入</a><a name="0590c07" id="0590c07"><p>复次依此三昧证法界相。知一切如来法身</a><a name="0590c08" id="0590c08">与一切众生身平等无二皆是一相。是故说</a><a name="0590c09" id="0590c09">名一相三昧。若修习此三昧。能生无量三昧。</a><a name="0590c10" id="0590c10">以真如是一切三昧根本处故。或有众生善</a><a name="0590c11" id="0590c11">根微少。为诸魔外道鬼神惑乱。或现恶形以</a><a name="0590c12" id="0590c12">怖其心。或示美色以迷其意。或现天形或菩</a><a name="0590c13" id="0590c13">萨形。乃至佛形相好庄严。或说总持或说诸</a><a name="0590c14" id="0590c14">度。或复演说诸解脱门。无怨无亲无因无果。</a><a name="0590c15" id="0590c15">一切诸法毕竟空寂本性涅槃。或复令知过</a><a name="0590c16" id="0590c16">去未来及他心事。辩才演说无滞无断。使其</a><a name="0590c17" id="0590c17">贪著名誉利养。或数嗔数喜。或多悲多爱。或</a><a name="0590c18" id="0590c18">恒乐昏寐。或久不睡眠。或身婴疹疾。或性不</a><a name="0590c19" id="0590c19">勤策。或卒起精进即便休废。或情多疑惑不</a><a name="0590c20" id="0590c20">生信受。或舍本胜行更修杂业。爱着世事溺</a><a name="0590c21" id="0590c21">情从好。或令证得外道诸定。一日二日乃至</a><a name="0590c22" id="0590c22">七日。住于定中得好饮食。身心适悦不饥不</a><a name="0590c23" id="0590c23">渴。或复劝令受女等色。或令其饮食乍少乍</a><a name="0590c24" id="0590c24">多。或使其形容或好或丑。若为诸见烦恼所</a><a name="0590c25" id="0590c25">乱。即便退失往昔善根。是故宜应审谛观察。</a><a name="0590c26" id="0590c26">当作是念。此皆以我善根微薄业障厚重。为</a><a name="0590c27" id="0590c27">魔鬼等之所迷惑。如是知已。念彼一切皆唯</a><a name="0590c28" id="0590c28">是心。如是思惟刹那即灭。远离诸相入真三</a><a name="0590c29" id="0590c29">昧。心相既离真相亦尽。从于定起诸见烦恼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320590b.htm'><img src='up.gif' border=0></a>
<a href='T320591a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>