<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1646 成实论 0327a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1646 成实论</font> <font face='Arial'>(卷11)</font> 明因品第一百四十 <font face='Arial'>T32, p0327a</h2></font><hr>
<span class='old'>
</a><a name="0326c28" id="0326c28">解脱。所以者何。眼色等不名为缚。贪喜为</a><a name="0326c29" id="0326c29">缚。破贪喜故心得正解脱。正解脱心能</span><a name="0327a01" id="0327a01">入泥洹。故知烦恼因缘有身。又以空无相</a><a name="0327a02" id="0327a02">无作而得解脱。故知烦恼因缘有身。所以</a><a name="0327a03" id="0327a03">者何。观诸法空即无相可得。以灭相故不</a><a name="0327a04" id="0327a04">愿后身。是故以空名解脱门。相违则缚。</a><a name="0327a05" id="0327a05">以此等故由烦恼有身。是事已明。集谛聚</a><a name="0327a06" id="0327a06">竟</a><a name="0327a07" id="0327a07"><p><b>　　<A NAME="n335"></A>灭谛聚初立假名品第一百四十一</b></a><a name="0327a08" id="0327a08"><p>论者言。灭三种心名为灭谛。谓假名心法</a><a name="0327a09" id="0327a09">心空心。问曰。云何灭此三心。答曰。假名心</a><a name="0327a10" id="0327a10">或以多闻因缘智灭。或以思惟因缘智灭。</a><a name="0327a11" id="0327a11">法心在暖等法中以空智灭。空心入灭尽</a><a name="0327a12" id="0327a12">定灭。若入无余泥洹断相续时灭。问曰。何</a><a name="0327a13" id="0327a13">谓假名。答曰。因诸阴所有分别。如因五</a><a name="0327a14" id="0327a14">阴说有人。因色香味触说有瓶等。问曰。</a><a name="0327a15" id="0327a15">何故以此为假名耶。答曰。经中佛说。如轮</a><a name="0327a16" id="0327a16">轴和合故名为车。诸阴和合故名为人。又</a><a name="0327a17" id="0327a17">如佛语诸比丘。诸法无常苦空无我。从众</a><a name="0327a18" id="0327a18">缘生无决定性。但有名字但有忆念但有</a><a name="0327a19" id="0327a19">用故。因此五阴生种种名。谓众生人天等。</a><a name="0327a20" id="0327a20">此经中遮实有法。故言但有名。又佛说二</a><a name="0327a21" id="0327a21">谛真谛俗谛。真谛谓色等法及泥洹。俗谛谓</a><a name="0327a22" id="0327a22">但假名无有自体。如色等因缘成瓶。五阴</a><a name="0327a23" id="0327a23">因缘成人。问曰。若第一谛中无此世谛。何</a><a name="0327a24" id="0327a24">用说耶。答曰。世间众生受用世谛。何以</a><a name="0327a25" id="0327a25">知之如说画火人亦信受。诸佛贤圣欲令</a><a name="0327a26" id="0327a26">世间离假名。故以世谛说。如经中佛说。我</a><a name="0327a27" id="0327a27">不与世间诤。世间与我诤。以智者无所</a><a name="0327a28" id="0327a28">诤故。有上古时人欲用物故万物生时为</a><a name="0327a29" id="0327a29">立名字。所谓瓶等若直是法。则不可得用。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320326c.htm'><img src='up.gif' border=0></a>
<a href='T320327b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>