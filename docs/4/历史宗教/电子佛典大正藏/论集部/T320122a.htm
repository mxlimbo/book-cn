<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1636 大乘集菩萨学论 0122a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1636 大乘集菩萨学论</font> <font face='Arial'>(卷16)</font> 念处品第十三 <font face='Arial'>T32, p0122a</h2></font><hr>
<span class='old'>
</a><br><a name="0121c21" id="0121c21">　　彼相如菩提　　　光明遍寂静　</p></a><a name="0121c22" id="0121c22"><p class='juan'>
大乘集菩萨学论卷第十六</p>
</span><a name="0122a01" id="0122a01"></a><a name="0122a02" id="0122a02"><p class='juan'>
大乘集菩萨学论卷第十七</a><a name="0122a03" id="0122a03"></a><a name="0122a04" id="0122a04"><p><span class='byline'>　　　　西天译经三藏朝散大夫</a><a name="0122a05" id="0122a05">试鸿胪少卿宣梵大师赐紫</a><a name="0122a06" id="0122a06">沙门臣日称等奉　诏译</span><br></a><a name="0122a07" id="0122a07"><p><b>　　<A NAME="n87"></A>念处品第十三之余</b></p>
</a><a name="0122a08" id="0122a08"><p>论曰。此略说受念处。次明心念处者。如宝积</a><a name="0122a09" id="0122a09">经说。佛言。迦叶波。谓于此心或生爱乐或起</a><a name="0122a10" id="0122a10">厌患或多封着。于彼三际云何伺察。若过去</a><a name="0122a11" id="0122a11">则已灭。现在不住。未来未至。非内非外亦非</a><a name="0122a12" id="0122a12">中间。皆不可得。又此心者不可色见。非所诠</a><a name="0122a13" id="0122a13">表亦非对治。非观非照无住无著。然此心者</a><a name="0122a14" id="0122a14">一切如来尚无所见。余何能观。无别境界唯</a><a name="0122a15" id="0122a15">法想转。迦叶波。是心如幻遍计不实。由所取</a><a name="0122a16" id="0122a16">故种种得生。心如虚空为诸烦恼及随烦恼客</a><a name="0122a17" id="0122a17">尘所覆。心如河流生灭不住。心如灯光因缘</a><a name="0122a18" id="0122a18">所起。心如击电刹那不住。心如恶友能生诸</a><a name="0122a19" id="0122a19">苦。心如渔师苦为乐想。心如鬼魅作诸娆恼。</a><a name="0122a20" id="0122a20">心如药叉伺啖精气。心如狂贼坏诸善根。心</a><a name="0122a21" id="0122a21">如灯蛾常眄其色。心如鼙鼓唯警斗战。心如</a><a name="0122a22" id="0122a22">婢仆贪嗜残味。是心如蝇触膻腻器。是心如</a><a name="0122a23" id="0122a23">猪于不净中谓为香洁。佛言。迦叶波。求是心</a><a name="0122a24" id="0122a24">者了不可得。由不可得故无所得。于过现未</a><a name="0122a25" id="0122a25">来皆不可得。则能超越三世有非有等。又宝</a><a name="0122a26" id="0122a26">髻经云。然此心者非外所有。故不可见。于蕴</a><a name="0122a27" id="0122a27">处界亦不可见。如是寻求不可见者。由何所</a><a name="0122a28" id="0122a28">缘数数得起。谓彼彼心缘如是事。云何说为</a><a name="0122a29" id="0122a29">心不可见。应知是心如利剑刃何能自断。又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320121c.htm'><img src='up.gif' border=0></a>
<a href='T320122b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>