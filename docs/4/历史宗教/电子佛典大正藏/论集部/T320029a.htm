<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1633 如实论 0029a</TITLE>
</head> 
<BODY id='T32' onbeforeprint='hide()' onafterprint='show()'>

<font face='Arial'><h2>No. 1633 如实论</font> <font face='Arial'>(卷1)</font> 无道理难品第一 <font face='Arial'>T32, p0029a</h2></font><hr>
<span class='old'>
</a><a name="0028c28" id="0028c28">义不然。复次无道理者自体中有道理。是故</a><a name="0028c29" id="0028c29">无有无道理。若自体中无道理者。无道理亦</span><a name="0029a01" id="0029a01">应无。是故汝说我无道理。是义不然。又若汝</a><a name="0029a02" id="0029a02">称我言说无道理。自显汝无智。何以故。无道</a><a name="0029a03" id="0029a03">理者则无所有。言说者。与无道理为一为异。</a><a name="0029a04" id="0029a04">若一者言说亦无。汝云何称我言说无道理。</a><a name="0029a05" id="0029a05">若异者言说有道理。汝复何故称我言说无</a><a name="0029a06" id="0029a06">道理耶。复次言说自相破故。汝难言说共我</a><a name="0029a07" id="0029a07">言说。为同时为不同时。同时者。则不能破我</a><a name="0029a08" id="0029a08">言说。譬如牛角马耳同时生故不能相破。若</a><a name="0029a09" id="0029a09">不同者。汝难在前我言在后。我言未出汝何</a><a name="0029a10" id="0029a10">所难。是故不成难。若我言在前汝难在后。我</a><a name="0029a11" id="0029a11">言已成复何所难。若同时者。我言汝难是难</a><a name="0029a12" id="0029a12">是可难不可分别。譬如江水海水同时和合</a><a name="0029a13" id="0029a13">不可分别。又汝难为难自义为不难自义。若</a><a name="0029a14" id="0029a14">难自义。自义自坏我言自成。若不难自义难</a><a name="0029a15" id="0029a15">则不成就。何以故。于自义中不成就难故。若</a><a name="0029a16" id="0029a16">成就者。自义则坏他义则成。复次汝称我言</a><a name="0029a17" id="0029a17">说无道理者。非是言说。若是言说不得无道</a><a name="0029a18" id="0029a18">理。有言说无道理。此二相违。譬如童女有儿。</a><a name="0029a19" id="0029a19">若是童女不得有儿。若有儿则非童女。童女</a><a name="0029a20" id="0029a20">有儿此二相违。是故称有言说无道理。是义</a><a name="0029a21" id="0029a21">不然。复次与证智相违故。汝闻我言说而称</a><a name="0029a22" id="0029a22">无道理者。若汝已闻则为证智所成就。证智</a><a name="0029a23" id="0029a23">力大。汝言则坏。譬如有人说声不为耳识得。</a><a name="0029a24" id="0029a24">耳识既得声为证智所成就。证智力大。此言</a><a name="0029a25" id="0029a25">则坏。复次与比智相违故。若汝称我有言说</a><a name="0029a26" id="0029a26">比智所得则知有道理。若无道理言说亦无。</a><a name="0029a27" id="0029a27">若有言说知有道理。譬如有人说声常住从</a><a name="0029a28" id="0029a28">因生故。一切从因生者则无常住。譬如瓦器</a><a name="0029a29" id="0029a29">从因生故不得常住。声若从因生不得常住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T320028c.htm'><img src='up.gif' border=0></a>
<a href='T320029b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>