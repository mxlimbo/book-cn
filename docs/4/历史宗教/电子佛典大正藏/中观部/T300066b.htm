<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0066b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷4)</font> 观六根品第三 <font face='Arial'>T30, p0066b</h2></font><hr>
<span class='old'>
</a><a name="0066a28" id="0066a28"><p>阿毗昙中。作如此说。岂非所受阿含义破耶。</a><a name="0066a29" id="0066a29">论者言。如汝立义。此有分眼欲令见色者。是</span><a name="0066b01" id="0066b01">义不然。何以故。无二过故。谓非成已。复成及</a><a name="0066b02" id="0066b02">非所欲义破。云何不破。如经偈曰</a><a name="0066b03" id="0066b03"><p class='lg'>　　眼不见色尘　　　意不知诸法</a><br><a name="0066b04" id="0066b04">　　此名最上实　　　世人不能度　</p></a><a name="0066b05" id="0066b05"><p>释曰。第一义中不欲令彼眼见色故。如先广</a><a name="0066b06" id="0066b06">破。此义得成。又第一义中彼有分眼不能见</a><a name="0066b07" id="0066b07">色。何以故。以眼根故。如无分眼。又第一义中</a><a name="0066b08" id="0066b08">彼有分眼不能见色。何以故。以色根故。譬</a><a name="0066b09" id="0066b09">如耳等。又亦不破世间所解。何以故。立义别</a><a name="0066b10" id="0066b10">故。谓第一义中无与过者。复次迦叶弥罗毗</a><a name="0066b11" id="0066b11">婆沙中如是立义。谓彼眼见诸色。以能作见</a><a name="0066b12" id="0066b12">业故。论者言。汝出因者。立义一分故。验无体</a><a name="0066b13" id="0066b13">故。已说遮故。此义不成。复次若有作者。则与</a><a name="0066b14" id="0066b14">立刹那者。义相违故。又与无刹那者异故。此</a><a name="0066b15" id="0066b15">皆不然。是故迦叶弥所执义不相应。复次经</a><a name="0066b16" id="0066b16">部师言。诸行无作故。眼不能见。异亦不见。而</a><a name="0066b17" id="0066b17">彼眼色为缘。眼识得起。修多罗中。作如此说。</a><a name="0066b18" id="0066b18">汝言眼不见者是为成已复成过。论者言。先</a><a name="0066b19" id="0066b19">已遮起故。眼识不可得无成已复成过。又所</a><a name="0066b20" id="0066b20">受义亦不破故。谓如是领受修多罗义。随顺</a><a name="0066b21" id="0066b21">世谛故。第一义中验则无体。已遮眼色二见</a><a name="0066b22" id="0066b22">可见等。彼差别者。义皆不然。如是欲令学</a><a name="0066b23" id="0066b23">人生诸觉意。作少分说。如先偈言。如是彼眼</a><a name="0066b24" id="0066b24">根。不能见自体。若不见自体。云何得见他。以</a><a name="0066b25" id="0066b25">第一义中眼不见色。何以故。不见自体故。譬</a><a name="0066b26" id="0066b26">如耳等。或有人言。眼不到境。而能取色。何以</a><a name="0066b27" id="0066b27">故。以彼眼根可得义故。譬如使人见事。名为</a><a name="0066b28" id="0066b28">王见。论者言。第一义中眼不到境。能取色尘。</a><a name="0066b29" id="0066b29">无如此义。何以故。以眼不能取自体故。譬如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300066a.htm'><img src='up.gif' border=0></a>
<a href='T300066c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>