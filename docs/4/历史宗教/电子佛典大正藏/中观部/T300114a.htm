<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0114a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷12)</font> 观因果和合品第二十 <font face='Arial'>T30, p0114a</h2></font><hr>
<span class='old'>
</a><a name="0113c28" id="0113c28">中亦复不能令人信解。果若无自体者。如虚</a><a name="0113c29" id="0113c29">空华。于世谛中而亦不能令人解也。如上偈</span><a name="0114a01" id="0114a01">说。果空云何生。以此观察。第一义中因能生</a><a name="0114a02" id="0114a02">果者不然。若因不生果者则不是因。如前外</a><a name="0114a03" id="0114a03">人所立。能生果者。因应处处为因故。今为</a><a name="0114a04" id="0114a04">破此因义不成。汝亦违先所说。于第一义中</a><a name="0114a05" id="0114a05">成立因生果义。复次今言违者。谓于第一义</a><a name="0114a06" id="0114a06">中因不生果。世谛之中有如幻化等生故。鞞</a><a name="0114a07" id="0114a07">世师人复言。第一义中因能生果。何以故。世</a><a name="0114a08" id="0114a08">人咸言。此果之因故。当知因能生果。若因不</a><a name="0114a09" id="0114a09">生果者。终不指示言。此是果之因。譬如驼角</a><a name="0114a10" id="0114a10">弓。无故不说。今以有故说。如说眼是因识是</a><a name="0114a11" id="0114a11">果。稻是因芽是果。以有故说。若说识与芽</a><a name="0114a12" id="0114a12">喻得成者。即是我所立义得成。其验如是。论</a><a name="0114a13" id="0114a13">者言。若曾有少许果生是第一义者。可得言</a><a name="0114a14" id="0114a14">此是因此是果。可作如是指示。今能生因无</a><a name="0114a15" id="0114a15">故。汝上所引世人咸说是果之因者。所立不</a><a name="0114a16" id="0114a16">成。亦违汝义。复有僧佉人言。得和合法故果</a><a name="0114a17" id="0114a17">生。此和合法由得时节故能生于果。而此品</a><a name="0114a18" id="0114a18">初彼遮我言。果有生灭为因故。因不成者。非</a><a name="0114a19" id="0114a19">是不成。亦非独因能生果。复由和合及得时</a><a name="0114a20" id="0114a20">节而能生果。如彼所言。因不生果者。正成我</a><a name="0114a21" id="0114a21">义。论者言。因缘和合者。非是实法自体能生。</a><a name="0114a22" id="0114a22">若自体生已可能生果。今则不然。何以故。其</a><a name="0114a23" id="0114a23">过如论偈说</a><a name="0114a24" id="0114a24"><p class='lg'>　　自体及众缘　　　和合不能生</a><br><a name="0114a25" id="0114a25">　　自体既不生　　　云何能生果　</p></a><a name="0114a26" id="0114a26"><p>释曰。此谓和合不生于果。何以故。非实法故。</a><a name="0114a27" id="0114a27">譬如幻等。亦如提婆百论遮和合偈中说。一</a><a name="0114a28" id="0114a28">和合者无。诸和合亦无。若言是一者。应离因</a><a name="0114a29" id="0114a29">缘有。今当为汝分别正义。如论偈说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300113c.htm'><img src='up.gif' border=0></a>
<a href='T300114b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>