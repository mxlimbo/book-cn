<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0093b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷8)</font> 释观合品第十四 <font face='Arial'>T30, p0093b</h2></font><hr>
<span class='old'>
</a><a name="0093a28" id="0093a28"><p>释曰。如前所说方便异法相合无如是义。由</a><a name="0093a29" id="0093a29">彼外人品初说因。已与其过。为令他解。合无</span><a name="0093b01" id="0093b01">自体。是品中义。是故得成。如般若波罗蜜经</a><a name="0093b02" id="0093b02">中说。佛告极勇猛菩萨言。善男子。色不合不</a><a name="0093b03" id="0093b03">散。如是受想行识不合不散。若色至识不合</a><a name="0093b04" id="0093b04">不散。此是般若波罗蜜。如是等诸修多罗此</a><a name="0093b05" id="0093b05">中应广说</a><a name="0093b06" id="0093b06"><p>释观合品竟</a><a name="0093b07" id="0093b07"><p class='juan'>
般若灯论释卷第八</p>
</a><a name="0093b08" id="0093b08"></a><a name="0093b09" id="0093b09"></a><a name="0093b10" id="0093b10"><p class='juan'>
般若灯论释卷第九</p>
</a><a name="0093b11" id="0093b11"></a><a name="0093b12" id="0093b12"><p><span class='byline'>　　　　偈本龙树菩萨　释论分别明菩萨</span><br></a><a name="0093b13" id="0093b13"><p><span class='byline'>　　　　大唐中印度三藏波罗颇蜜多罗译</span><br></a><a name="0093b14" id="0093b14"><p><b>　　<A NAME="n64"></A>观有无品第十五</b></a><a name="0093b15" id="0093b15"><p>复次空所对治若有若无。为令他解缘起诸</a><a name="0093b16" id="0093b16">法不断不常故。有此品起。外人言。汝说诸法</a><a name="0093b17" id="0093b17">无自体者。是义不然。何以故。违汝自言。亦立</a><a name="0093b18" id="0093b18">义过故。云何违言。如有人说我母是石女。我</a><a name="0093b19" id="0093b19">父修梵行。他人难曰。若汝父母审如是者。云</a><a name="0093b20" id="0093b20">何有汝。汝若从生则石女梵行义皆不立。汝</a><a name="0093b21" id="0093b21">亦如是。若无自体。云何名诸法。既云诸法。云</a><a name="0093b22" id="0093b22">何无自体。故是违言。亦立义过。论者言。汝谓</a><a name="0093b23" id="0093b23">诸法有自体者。第一义中如何等物。以无譬</a><a name="0093b24" id="0093b24">故。汝语非也。复次若我先于第一义中忍有</a><a name="0093b25" id="0093b25">诸法后立无者可违自言。而实不尔故不相</a><a name="0093b26" id="0093b26">违。又世谛中安立诸法如幻等者我所不遮。</a><a name="0093b27" id="0093b27">无立义过。或有聪明邪慢者言。何等诸法是</a><a name="0093b28" id="0093b28">无自体。若如虚妄分别诸法有体。汝言此法</a><a name="0093b29" id="0093b29">无自体者。此则成我所成。若此诸法从因缘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300093a.htm'><img src='up.gif' border=0></a>
<a href='T300093c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>