<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0069b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷4)</font> 释观五阴品第四 <font face='Arial'>T30, p0069b</h2></font><hr>
<span class='old'>
</a><a name="0069a28" id="0069a28">言。遮异故。非以不异令汝得解。汝邪分别言</a><a name="0069a29" id="0069a29">不异者我不受故。复次鞞世师言。汝出因者。</span><a name="0069b01" id="0069b01">非一向过。何以故。如不取灯。则无瓶觉。彼</a><a name="0069b02" id="0069b02">亦异故。论者言。汝不善说。我但遮彼。自和合</a><a name="0069b03" id="0069b03">支。不可取故。彼觉无体。不论余事。灯虽无</a><a name="0069b04" id="0069b04">体。而有宝珠药草日月等光。彼瓶觉起。自和</a><a name="0069b05" id="0069b05">合支已外。更无异色可得。以是义故。汝喻非</a><a name="0069b06" id="0069b06">也。灯非彼瓶自和合支故。异门无体。非非一</a><a name="0069b07" id="0069b07">向过。如偈曰</a><a name="0069b08" id="0069b08"><p class='lg'>　　此物与彼物　　　异者则不然　</p></a><a name="0069b09" id="0069b09"><p>释曰。此义如后当说。复次第一义中。灯与瓶</a><a name="0069b10" id="0069b10">异。此亦不成。以是义故。非非一向过。复次鞞</a><a name="0069b11" id="0069b11">世师言。彼军众等总实。以初起有故。汝言</a><a name="0069b12" id="0069b12">地等无实。立验令解者。譬喻不成。论者言。军</a><a name="0069b13" id="0069b13">众诸枝。非彼军众总实初起之因。何以故。以</a><a name="0069b14" id="0069b14">总故。如树根茎枝叶等诸分。彼军众象等诸</a><a name="0069b15" id="0069b15">分。非彼军众初起之因。何以故。彼非分故。譬</a><a name="0069b16" id="0069b16">如经等。亦非譬喻无体。如偈言。若当离于色。</a><a name="0069b17" id="0069b17">色因亦不见。如前立义出因譬喻。验彼色等。</a><a name="0069b18" id="0069b18">无异地等。及彼地等。无异色等。异如前遮。不</a><a name="0069b19" id="0069b19">异后破。若不异者。乳即是酪。酪亦为乳。以不</a><a name="0069b20" id="0069b20">异故。以是义故。此证得成。如楞伽经偈曰</a><a name="0069b21" id="0069b21"><p class='lg'>　　不异无有体　　　束芦及别处</a><br><a name="0069b22" id="0069b22">　　若一若异等　　　凡夫妄分别　</p></a><a name="0069b23" id="0069b23"><p>释曰。如色入等。彼欲成立。说因有故。以为因</a><a name="0069b24" id="0069b24">者。此因不成。亦违义故。复次若汝分别离彼</a><a name="0069b25" id="0069b25">色因而有色者。此亦不然。何以故。有过失故。</a><a name="0069b26" id="0069b26">如偈曰</a><a name="0069b27" id="0069b27"><p class='lg'>　　离色因有色　　　色则堕无因　</p></a><a name="0069b28" id="0069b28"><p>释曰。诸说无因者。言欲令无因有色彼应如</a><a name="0069b29" id="0069b29">是问纵令汝说与理相应。随何等物。是汝所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300069a.htm'><img src='up.gif' border=0></a>
<a href='T300069c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>