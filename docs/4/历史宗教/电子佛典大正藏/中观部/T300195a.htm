<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0195a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷2)</font> 破我品第二之一 <font face='Arial'>T30, p0195a</h2></font><hr>
<span class='old'>
</a><a name="0194c28" id="0194c28">所言。亦不应说。自他心等有差别故。我见不</a><a name="0194c29" id="0194c29">缘无始时来自心根等刹那展转前后各异。</span><a name="0195a01" id="0195a01">而许俱缘生我见者。此亦不然。自身前后因</a><a name="0195a02" id="0195a02">果相续。自望于他因果断故。如汝所执。我体</a><a name="0195a03" id="0195a03">是一。前后无异。他我相别。我见自缘己身中</a><a name="0195a04" id="0195a04">我。力用斯尽不缘他我。我亦如是。自身前后</a><a name="0195a05" id="0195a05">虽念念别。而无始来因果不断。如灯河等相</a><a name="0195a06" id="0195a06">续假一。无智有情谓为一我而生我见。他身</a><a name="0195a07" id="0195a07">于自因果断故。我见不缘。又汝计我。自他</a><a name="0195a08" id="0195a08">相似皆遍皆常。无所系属。我见何缘。缘此非</a><a name="0195a09" id="0195a09">彼。若汝计我有所系属。或有所生此彼差别。</a><a name="0195a10" id="0195a10">应如色等其性无常。是故当知有为因果相</a><a name="0195a11" id="0195a11">续各异。故令我见如是差别。又汝所说。我见</a><a name="0195a12" id="0195a12">不缘现在自心为境等难。皆不应理。所以者</a><a name="0195a13" id="0195a13">何。缘自身中前后因果。相续假一生我见故。</a><a name="0195a14" id="0195a14">无缘现在自心等过。又一身中有多心品。因</a><a name="0195a15" id="0195a15">果相属名一有情。异心品中发起我见。缘异</a><a name="0195a16" id="0195a16">心品计我何失。汝等所计我是实者。我见见</a><a name="0195a17" id="0195a17">我应如正见即非妄见。若不见我应如邪见。</a><a name="0195a18" id="0195a18">则非我见。又汝所言。心等念念异灭异生。若</a><a name="0195a19" id="0195a19">无我者。云何得有忆识习诵恩怨等者。此亦</a><a name="0195a20" id="0195a20">不然。有情身中一一各有阿赖耶识。一类相续</a><a name="0195a21" id="0195a21">任持诸法种子不失。与一切法互为因果。熏</a><a name="0195a22" id="0195a22">习力故。得有如是忆识习诵恩怨等事。汝所</a><a name="0195a23" id="0195a23">计我常无变易。后位如前应无是事。有应常</a><a name="0195a24" id="0195a24">有。无应常无。我体一故。不可说言。我用转</a><a name="0195a25" id="0195a25">变。用不离体。我亦应变。若尔此我应如色等</a><a name="0195a26" id="0195a26">体用俱变则是无常。若言心等皆属于我。心</a><a name="0195a27" id="0195a27">等转变有如是事。故所属我亦得其名。若尔</a><a name="0195a28" id="0195a28">心等应从我起。能生果故。我应非常。若我于</a><a name="0195a29" id="0195a29">心无生长用。云何得言心属于我。我既是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300194c.htm'><img src='up.gif' border=0></a>
<a href='T300195b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>