<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0219c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷6)</font> 破见品第四 <font face='Arial'>T30, p0219c</h2></font><hr>
<span class='old'>
</a><a name="0219b28" id="0219b28">复空空。遍遣执心令契诸法。非有非空究竟</a><a name="0219b29" id="0219b29">真理。诸法真理实非空性。空为门故假说为</span><a name="0219c01" id="0219c01">空。真理非空。空为门者。真理非有。应有为</a><a name="0219c02" id="0219c02">门。随机说门。有亦无过。然其门义顺在于空</a><a name="0219c03" id="0219c03">有有有等皆顺执心。空空空等皆违妄执。故</a><a name="0219c04" id="0219c04">有智者。闻说空言应离一切有无等执。悟法</a><a name="0219c05" id="0219c05">真理非有非无。勿起有无分别戏论</a><a name="0219c06" id="0219c06"><p>复次劣慧者。前不应辄说空无我理增其恶</a><a name="0219c07" id="0219c07">见。所以者何。故次颂曰</a><a name="0219c08" id="0219c08"><p class='lg'>　　宁彼起我执　　　非空无我见</a><br><a name="0219c09" id="0219c09">　　后兼向恶趣　　　初唯背涅槃　</p></a><a name="0219c10" id="0219c10"><p>论曰。彼谓世间诸劣慧者。我执即是萨迦耶</a><a name="0219c11" id="0219c11">见。其我所见亦带我执。故我执言亦摄彼见。</a><a name="0219c12" id="0219c12">我执虽复不称正理。而宁彼起过失轻故。空</a><a name="0219c13" id="0219c13">无我见虽称正理。然彼不能如实了达。因斯</a><a name="0219c14" id="0219c14">诽拨诸法皆无。过失重故。宁彼不起。云何此</a><a name="0219c15" id="0219c15">二过失轻重。谓初我执唯背涅槃。后恶取空</a><a name="0219c16" id="0219c16">兼向恶趣。彼劣慧者恶取空时。尚厌善根。况</a><a name="0219c17" id="0219c17">诸含识。彼由厌背善及世间。断灭善根损害</a><a name="0219c18" id="0219c18">含识。非唯弃背清凉涅槃。亦持自身足地狱</a><a name="0219c19" id="0219c19">火。起我见者。无如是事。所以者何。彼贪我乐</a><a name="0219c20" id="0219c20">欲我离苦。不造众罪广修诸福。脱诸恶趣不</a><a name="0219c21" id="0219c21">失人天。但怖涅槃不证解脱。故契经说。宁起</a><a name="0219c22" id="0219c22">我见如妙高山。非恶取空增上慢者。若尔诸</a><a name="0219c23" id="0219c23">法空无我理。邻近险趣。圣不应说。劣慧者前</a><a name="0219c24" id="0219c24">实不应说。而胜慧者随此修行获大义利。故</a><a name="0219c25" id="0219c25">须为说。所以者何。故次颂曰</a><a name="0219c26" id="0219c26"><p class='lg'>　　空无我妙理　　　诸佛真境界</a><br><a name="0219c27" id="0219c27">　　能怖众恶见　　　涅槃不二门　</p></a><a name="0219c28" id="0219c28"><p>论曰。求解脱者除妙空观。无别方便能证涅</a><a name="0219c29" id="0219c29">槃。智者欲除诸恶见垢。离此无有余胜方便。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300219b.htm'><img src='up.gif' border=0></a>
<a href='T300220a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>