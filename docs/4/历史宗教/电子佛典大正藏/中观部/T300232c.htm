<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0232c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷8)</font> 破边执品第六 <font face='Arial'>T30, p0232c</h2></font><hr>
<span class='old'>
</a><a name="0232b28" id="0232b28"><p class='lg'>　　瓶等既无因　　　体应不成果</a><br><a name="0232b29" id="0232b29">　　故若异色等　　　瓶等定为无　</p></span><a name="0232c01" id="0232c01"><p>论曰。地等大体揽色等成。故五大因即五唯</a><a name="0232c02" id="0232c02">量。谓揽声量成于空大。更加触量成于风大。</a><a name="0232c03" id="0232c03">复加色量成于火大。又加味量成于水大。总</a><a name="0232c04" id="0232c04">揽五量成于地大。大望瓶等同体相成。如量</a><a name="0232c05" id="0232c05">能成。同类果故。若异色等。瓶等无因。既无</a><a name="0232c06" id="0232c06">有因。体应非果。以一切果待因成故。是故若</a><a name="0232c07" id="0232c07">言瓶等异色。即应瓶等非果非因。非色等故。</a><a name="0232c08" id="0232c08">如龟毛等。又非根境。非因果故。色根所行无</a><a name="0232c09" id="0232c09">非因果。此非因果根所不行。或复应无瓶等</a><a name="0232c10" id="0232c10">诸法。非因果故。如石女儿。自性许因思我许</a><a name="0232c11" id="0232c11">果。根所显故。无不定失。如是数论所立瓶等。</a><a name="0232c12" id="0232c12">若一若异皆不得成</a><a name="0232c13" id="0232c13"><p>复次胜论者言。瓦等细分生瓶等故。瓶等有</a><a name="0232c14" id="0232c14">因。既有其因。体即是果。有因是果。其体非</a><a name="0232c15" id="0232c15">无。此亦不然。故次颂曰</a><a name="0232c16" id="0232c16"><p class='lg'>　　瓶等因若有　　　可为瓶等因</a><br><a name="0232c17" id="0232c17">　　瓶等因既无　　　如何生瓶等　</p></a><a name="0232c18" id="0232c18"><p>论曰。瓦等细分依余法成。何能为因生于瓶</a><a name="0232c19" id="0232c19">等。不见世间依他而立。非自有法能作他因。</a><a name="0232c20" id="0232c20">岂不种等虽依他立而能为因生于芽等。此</a><a name="0232c21" id="0232c21">同有难。非救前失。世所共知何容致难。汝之</a><a name="0232c22" id="0232c22">所执异世所知。故于此中同彼有难。世所知</a><a name="0232c23" id="0232c23">法。依他生已。不复重生。不依他立。由自有</a><a name="0232c24" id="0232c24">力。能作他因。汝执不然。依他成法乃至未灭。</a><a name="0232c25" id="0232c25">恒依他住。因若灭无果即随灭。故汝所执异</a><a name="0232c26" id="0232c26">世所知。无体无能岂生他果。或有因法有体</a><a name="0232c27" id="0232c27">有能。可能生他余有因法。汝执瓦等极微为</a><a name="0232c28" id="0232c28">因。或余为因此并非有。以无因故。瓦等体</a><a name="0232c29" id="0232c29">无。无体无力何能生果。彼论宗中。因有二种。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300232b.htm'><img src='up.gif' border=0></a>
<a href='T300233a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>