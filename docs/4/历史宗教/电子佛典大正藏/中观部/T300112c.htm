<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0112c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷12)</font> 观因果和合品第二十 <font face='Arial'>T30, p0112c</h2></font><hr>
<span class='old'>
</a><a name="0112b28" id="0112b28">然。如论偈说</a><a name="0112b29" id="0112b29"><p class='lg'>　　为已灭生果　　　为未灭生果</span><br><a name="0112c01" id="0112c01">　　因灭者已坏　　　云何能生果　</p></a><a name="0112c02" id="0112c02"><p>释曰。此谓已灭者。不复是因。何能生果。若因</a><a name="0112c03" id="0112c03">起已。而体不灭。何能生果。汝之所说。义不相</a><a name="0112c04" id="0112c04">应。复有异僧佉人言。实法恒住。而前物体灭。</a><a name="0112c05" id="0112c05">后物体起。有此变异。以是义故。因体不灭。而</a><a name="0112c06" id="0112c06">能生果论者言是。亦有过。前体灭时。实法</a><a name="0112c07" id="0112c07">亦灭何以故。实法与物体不异故。譬如已灭</a><a name="0112c08" id="0112c08">法体。后法体起时实法亦起。何以故。实法与</a><a name="0112c09" id="0112c09">物体不异故。譬如已起法体。如汝所说。与世</a><a name="0112c10" id="0112c10">谛道理相违。若依第一义道理。有何法体灭。</a><a name="0112c11" id="0112c11">有何法体生。而言有变异耶。何以故。一切时</a><a name="0112c12" id="0112c12">无有譬喻。汝所说者。是义不然。复次汝言前</a><a name="0112c13" id="0112c13">法体灭者。此体为是因体。为非因体。若是因</a><a name="0112c14" id="0112c14">体者。前法体灭。因体亦灭。偈言因灭者。谓</a><a name="0112c15" id="0112c15">非是已灭因有能起果力。复次若前法灭非</a><a name="0112c16" id="0112c16">因体者。如论偈说</a><a name="0112c17" id="0112c17"><p class='lg'>　　因果和合住　　　云何得生果</a><br><a name="0112c18" id="0112c18">　　不与果和合　　　何物能生果　</p></a><a name="0112c19" id="0112c19"><p>释曰。此谓因不生果。何以故。因果体不异故。</a><a name="0112c20" id="0112c20">如因自体不自生因。若因与果和合共住。既</a><a name="0112c21" id="0112c21">不生果。因则无用。法体有颠倒故。是汝立</a><a name="0112c22" id="0112c22">义之过。若有人言。因不与果和合者。亦如上</a><a name="0112c23" id="0112c23">答。物不生果。何以故。果空故。譬如余果且已</a><a name="0112c24" id="0112c24">总遮。因能生果。今当别说。遮彼眼识等果若</a><a name="0112c25" id="0112c25">此眼识以眼为因者。此眼为见已取境。为不</a><a name="0112c26" id="0112c26">见而取境。二俱不然。若眼见而取。然后识起</a><a name="0112c27" id="0112c27">者。识则无用。若眼不见而取者。色之境界则</a><a name="0112c28" id="0112c28">为无用。复有人言。第一义中因能生果。何以</a><a name="0112c29" id="0112c29">故。因与果作因故。若因不生果者。是则乳非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300112b.htm'><img src='up.gif' border=0></a>
<a href='T300113a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>