<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1568 十二门论 0162a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1568 十二门论</font> <font face='Arial'>(卷1)</font> 观有果无果门第二 <font face='Arial'>T30, p0162a</h2></font><hr>
<span class='old'>
</a><a name="0161c28" id="0161c28">出。是故麻中求而不笮沙。是事不然。何以</a><a name="0161c29" id="0161c29">故。若生相成者。应言余时见麻出油不见</span><a name="0162a01" id="0162a01">沙出。是故于麻中求不取沙。而一切法生</a><a name="0162a02" id="0162a02">相不成故。不得言余时见麻出油故麻</a><a name="0162a03" id="0162a03">中求不取于沙。复次我今不但破一事。皆</a><a name="0162a04" id="0162a04">总破一切因果。若因中先有果生。先无果</a><a name="0162a05" id="0162a05">生。先有果无果生。是三生皆不成。是故</a><a name="0162a06" id="0162a06">汝言余时见麻出油。则堕同疑因。复次若</a><a name="0162a07" id="0162a07">先因中无果而果生者。诸因相则不成。何</a><a name="0162a08" id="0162a08">以故。诸因若无。法何能作何能成。若无作</a><a name="0162a09" id="0162a09">无成。云何名为因。如是作者不得有所</a><a name="0162a10" id="0162a10">作。使作者亦不得有所作。若谓因中先有</a><a name="0162a11" id="0162a11">果。则不应有作作者作法别异。何以故。若</a><a name="0162a12" id="0162a12">先有果。何须复作。是故汝说作作者作</a><a name="0162a13" id="0162a13">法诸因皆不可得。因中先无果者。是亦</a><a name="0162a14" id="0162a14">不然。何以故。若人受作作者分别有因果。</a><a name="0162a15" id="0162a15">应作是难。我说作作者及因果皆空。若汝</a><a name="0162a16" id="0162a16">破作作者及因果。则成我法。不名为难。是</a><a name="0162a17" id="0162a17">故因中先无果而果生。是事不然。复次若人</a><a name="0162a18" id="0162a18">受因中先有果。应作是难。我不说因中</a><a name="0162a19" id="0162a19">先有果故。不受此难亦不受因中先无</a><a name="0162a20" id="0162a20">果。若谓因中先亦有果亦无果而果生。是亦</a><a name="0162a21" id="0162a21">不然。何以故。有无性相违故。性相违者。云</a><a name="0162a22" id="0162a22">何一处。如明闇苦乐去住缚解不得同</a><a name="0162a23" id="0162a23">处。是故因中先有果先无果。二俱不生。复次</a><a name="0162a24" id="0162a24">因中先有果先无果。上有无中已破。是故先</a><a name="0162a25" id="0162a25">因中有果亦不生。无果亦不生。有无亦不生。</a><a name="0162a26" id="0162a26">理极于此。一切处推求不可得。是故果毕竟</a><a name="0162a27" id="0162a27">不生。果毕竟不生故。则一切有为法皆空。何</a><a name="0162a28" id="0162a28">以故。一切有为法。皆是因是果。有为空故</a><a name="0162a29" id="0162a29">无为亦空。有为无为尚空。何况我耶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300161c.htm'><img src='up.gif' border=0></a>
<a href='T300162b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>