<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1577 大丈夫论 0263c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1577 大丈夫论</font> <font face='Arial'>(卷2)</font> 胜解脱品第十七 <font face='Arial'>T30, p0263c</h2></font><hr>
<span class='old'>
</a><a name="0263b28" id="0263b28">取</a><a name="0263b29" id="0263b29"><p class='lg'>　　定慧悲自生　　　见世间众苦</span><br><a name="0263c01" id="0263c01">　　世间真济者　　　终不越度去　</p></a><a name="0263c02" id="0263c02"><p>如海潮终不过限。修悲者百劫苦行。若能度</a><a name="0263c03" id="0263c03">于一人终不出生死力。能得解脱。为众生故</a><a name="0263c04" id="0263c04">处于生死。于三种施一切时常如节会。不乐</a><a name="0263c05" id="0263c05">己乐为他作乐。日夜于生死中而不处。欢喜</a><a name="0263c06" id="0263c06">快乐如处涅槃。菩萨常为众生作利益业欢</a><a name="0263c07" id="0263c07">喜乐味智。菩萨乃于梦中得欢喜乐。胜于解</a><a name="0263c08" id="0263c08">脱。菩萨得为他作乐欢喜气味。诸有众生不</a><a name="0263c09" id="0263c09">得气味证于解脱。智人若得解脱知利他乐</a><a name="0263c10" id="0263c10">欢喜气味者。必当还来利益众生。畏于生死</a><a name="0263c11" id="0263c11">为自利益求于解脱以为极乐者。不如菩萨</a><a name="0263c12" id="0263c12">受阴身时欢喜快乐为利他故。若自一已受</a><a name="0263c13" id="0263c13">逼迫苦者乃可入于涅槃。一切众生受逼迫</a><a name="0263c14" id="0263c14">苦。云何舍于众生入于涅槃。见自己苦者入</a><a name="0263c15" id="0263c15">于涅槃。悲者见一切众生苦皆住己心。云何</a><a name="0263c16" id="0263c16">舍于众生入于涅槃。若能为他作乐欢喜即</a><a name="0263c17" id="0263c17">是涅槃。若不如是即是生死。于众生有平等</a><a name="0263c18" id="0263c18">悲者为他作乐欢喜即是涅槃。佛所赞说。若</a><a name="0263c19" id="0263c19">解脱如利益一人欢喜乐者为智者所爱。若</a><a name="0263c20" id="0263c20">与他重乐不计功者即是解脱。悲者为他作</a><a name="0263c21" id="0263c21">乐不望果报。若能如是即是解脱。若不如是</a><a name="0263c22" id="0263c22">即是生死。若为己求乐者即是苦也。舍于己</a><a name="0263c23" id="0263c23">乐为他求乐即是涅槃。世间众生以破苦故</a><a name="0263c24" id="0263c24">名为解脱。修悲者能破他苦即是胜解脱也。</a><a name="0263c25" id="0263c25">破他苦者二俱得乐。何有智者舍二解脱取</a><a name="0263c26" id="0263c26">一解脱。世间人言。有智者得于解脱。菩萨作</a><a name="0263c27" id="0263c27">是思惟。我不信是语。何有智人舍救他乐取</a><a name="0263c28" id="0263c28">于解脱。自己得乐能与他作乐。三有中乐胜</a><a name="0263c29" id="0263c29">解脱乐。菩萨为众生受苦。胜于他人为己得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300263b.htm'><img src='up.gif' border=0></a>
<a href='T300264a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>