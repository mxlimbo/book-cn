<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0050c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷1)</font> <font face='Arial'>T30, p0050c</h2></font><hr>
<span class='old'>
<p><p></span><a name="0050c01" id="0050c01"></a><a name="0050c02" id="0050c02"><p><b>　　<A NAME="n38"></A>No. 1566 [cf. Nos. 1564, 1565, 1567]</b></a><a name="0050c03" id="0050c03"><p><b>　　<A NAME="n39"></A>般若灯论释序</b></a><a name="0050c04" id="0050c04"></a><a name="0050c05" id="0050c05"><p><span class='byline'>　　　　释慧赜述</span><br></a><a name="0050c06" id="0050c06"><p>般若灯论者。一名中论。本有五百偈。龙树</a><a name="0050c07" id="0050c07">菩萨之所作也。借灯为名者。无分别智。有寂</a><a name="0050c08" id="0050c08">照之功也。举中标目者。鉴亡缘观。等离二</a><a name="0050c09" id="0050c09">边也。然则灯本无心。智也亡照。法性平等。中</a><a name="0050c10" id="0050c10">义在斯。故寄论以明之也。若夫寻诠滞旨。执</a><a name="0050c11" id="0050c11">俗迷真。颠沛断常之间。造次有无之内。守</a><a name="0050c12" id="0050c12">名丧实。攀叶亡根者。岂欲尔哉。盖有由矣。请</a><a name="0050c13" id="0050c13">试陈之。若乃构分别之因。招虚妄之果。惑业</a><a name="0050c14" id="0050c14">熏其内识。恶友结其外缘。致令慢耸崇山。见</a><a name="0050c15" id="0050c15">深沧海。恚火难触。词锋罕当。闻说有而快心。</a><a name="0050c16" id="0050c16">听谈空而起谤。六种偏执。各谓非偏五百论</a><a name="0050c17" id="0050c17">师。争兴异论。或将邪乱正。或以伪齐真。识似</a><a name="0050c18" id="0050c18">悟而翻迷。教虽通而更壅。可谓捐珠玩石。弃</a><a name="0050c19" id="0050c19">宝负薪。观画怖龙。寻迹怯象。爱好如此。良可</a><a name="0050c20" id="0050c20">悲夫。龙树菩萨救世挺生。呵嗜欲而发心。</a><a name="0050c21" id="0050c21">阅深经而自鄙。蒙独尊之悬记。燃法炬于阎</a><a name="0050c22" id="0050c22">浮。且其地越初依。功超伏位。既穷一实。且</a><a name="0050c23" id="0050c23">究二能。佩两印而定百家。混三空而齐万物。</a><a name="0050c24" id="0050c24">点尘劫数。历试诸难。悼彼群迷。故作斯论。文</a><a name="0050c25" id="0050c25">玄旨妙。破巧申工。被之钝根。多生怯退。有分</a><a name="0050c26" id="0050c26">别明菩萨者。大乘法将。体道居衷。遐览真</a><a name="0050c27" id="0050c27">言。为其释论。开秘密藏。赐如意珠。略广相</a><a name="0050c28" id="0050c28">成。师资互显。至若自乘异执。郁起千端。外道</a><a name="0050c29" id="0050c29">殊计。纷然万绪。驴乘竞驰于驾驷。萤火争耀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300050b.htm'><img src='up.gif' border=0></a>
<a href='T300051a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>