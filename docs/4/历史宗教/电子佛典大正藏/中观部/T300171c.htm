<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1569 百论 0171c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1569 百论</font> <font face='Arial'>(卷1)</font> 破神品第二 <font face='Arial'>T30, p0171c</h2></font><hr>
<span class='old'>
</a><a name="0171b28" id="0171b28">合故神名为知。内曰。不然。身中神非马</a><a name="0171b29" id="0171b29">(修妒路)。马身即马也。汝谓身与神异。则神与马</span><a name="0171c01" id="0171c01">异。云何以神为马。是故此喻非也。以神喻</a><a name="0171c02" id="0171c02">神。则堕负处。外曰。如黑叠(修妒路)。譬如黑</a><a name="0171c03" id="0171c03">叠。黑虽异叠。叠与黑合故名为黑叠。如是</a><a name="0171c04" id="0171c04">知虽异神神与知合故神名为知。内曰。若</a><a name="0171c05" id="0171c05">尔无神(修妒路)。若神与知合故神名为知。神应</a><a name="0171c06" id="0171c06">非神。何以故。我先说知即是能知。若知不名</a><a name="0171c07" id="0171c07">神。神亦不名能知。若他合故以他为名者。</a><a name="0171c08" id="0171c08">知与神合何不名知为神。又如先说黑叠</a><a name="0171c09" id="0171c09">喻者。自违汝经。汝经黑是求那。叠是陀罗</a><a name="0171c10" id="0171c10">骠。陀罗骠不作求那。求那不作陀罗骠。外</a><a name="0171c11" id="0171c11">曰。如有杖(修妒路)。譬如人与杖合故人名有</a><a name="0171c12" id="0171c12">杖。不但名杖。杖虽与人合。杖不名有人。</a><a name="0171c13" id="0171c13">亦不名人。如是神与知合故神名能知。不</a><a name="0171c14" id="0171c14">但名知。亦非是知。与神合故。知名为神。</a><a name="0171c15" id="0171c15">内曰。不然。有杖非杖(修妒路)。虽杖与有杖合</a><a name="0171c16" id="0171c16">有杖不为杖。如是知相知中非神中。是故</a><a name="0171c17" id="0171c17">神非能知。外曰。僧佉人复言。若知与神异。</a><a name="0171c18" id="0171c18">有如上过。我经中无如是过。所以者何。觉</a><a name="0171c19" id="0171c19">即神相故。我以觉相为神。是故常觉无不</a><a name="0171c20" id="0171c20">觉。内曰。虽已先破。今当更说。若觉相神</a><a name="0171c21" id="0171c21">不一(修妒路)。觉有种种苦乐觉等。若觉是神相。</a><a name="0171c22" id="0171c22">神应种种。外曰。不然。一为种种相。如颇</a><a name="0171c23" id="0171c23">梨(修妒路)。如一颇梨珠随色而变。或青黄赤白</a><a name="0171c24" id="0171c24">等。如是一觉。随尘别异。或觉苦或觉乐等</a><a name="0171c25" id="0171c25">觉虽种种相。实是一觉。内曰。若尔罪福一相</a><a name="0171c26" id="0171c26">(修妒路)。若益他觉是名福。若损他觉是名罪。一</a><a name="0171c27" id="0171c27">切慧人心信是法。若益他觉损他觉是一</a><a name="0171c28" id="0171c28">者。应罪福一相。如施盗等亦应一。复次如</a><a name="0171c29" id="0171c29">珠。先有随色而变。然觉共缘生。是故汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300171b.htm'><img src='up.gif' border=0></a>
<a href='T300172a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>