<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0034b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷4)</font> 观四谛品第二十四 <font face='Arial'>T30, p0034b</h2></font><hr>
<span class='old'>
</a><a name="0034a28" id="0034a28"><p class='lg'>　　若诸法不空　　　无作罪福者</a><br><a name="0034a29" id="0034a29">　　不空何所作　　　以其性定故　</p></span><a name="0034b01" id="0034b01"><p>若诸法不空。终无有人作罪福者。何以故。</a><a name="0034b02" id="0034b02">罪福性先已定故。又无作作者故。复次</a><a name="0034b03" id="0034b03"><p class='lg'>　　汝于罪福中　　　不生果报者</a><br><a name="0034b04" id="0034b04">　　是则离罪福　　　而有诸果报　</p></a><a name="0034b05" id="0034b05"><p>汝于罪福因缘中。皆无果报者。则应离罪</a><a name="0034b06" id="0034b06">福因缘而有果报。何以故。果报不待因出</a><a name="0034b07" id="0034b07">故。问曰。离罪福可无善恶果报。但从罪</a><a name="0034b08" id="0034b08">福有善恶果报。答曰</a><a name="0034b09" id="0034b09"><p class='lg'>　　若谓从罪福　　　而生果报者</a><br><a name="0034b10" id="0034b10">　　果从罪福生　　　云何言不空　</p></a><a name="0034b11" id="0034b11"><p>若离罪福无善恶果。云何言果不空。若尔</a><a name="0034b12" id="0034b12">离作者则无罪福。汝先说诸法不空。是</a><a name="0034b13" id="0034b13">事不然。复次</a><a name="0034b14" id="0034b14"><p class='lg'>　　汝破一切法　　　诸因缘空义</a><br><a name="0034b15" id="0034b15">　　则破于世俗　　　诸余所有法　</p></a><a name="0034b16" id="0034b16"><p>汝若破众因缘法第一空义者。则破一切世</a><a name="0034b17" id="0034b17">俗法。何以故</a><a name="0034b18" id="0034b18"><p class='lg'>　　若破于空义　　　即应无所作</a><br><a name="0034b19" id="0034b19">　　无作而有作　　　不作名作者　</p></a><a name="0034b20" id="0034b20"><p>若破空义。则一切果皆无作无因。又不作</a><a name="0034b21" id="0034b21">而作。又一切作者不应有所作。又离作者。</a><a name="0034b22" id="0034b22">应有业有果报有受者。但是事皆不然。是</a><a name="0034b23" id="0034b23">故不应破空。复次</a><a name="0034b24" id="0034b24"><p class='lg'>　　若有决定性　　　世间种种相</a><br><a name="0034b25" id="0034b25">　　则不生不灭　　　常住而不坏　</p></a><a name="0034b26" id="0034b26"><p>若诸法有定性。则世间种种相。天人畜生万</a><a name="0034b27" id="0034b27">物。皆应不生不灭常住不坏。何以故。有实</a><a name="0034b28" id="0034b28">性不可变异故。而现见万物。各有变异相</a><a name="0034b29" id="0034b29">生灭变易。是故不应有定性。复次<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300034a.htm'><img src='up.gif' border=0></a>
<a href='T300034c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>