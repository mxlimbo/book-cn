<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1577 大丈夫论 0260c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1577 大丈夫论</font> <font face='Arial'>(卷1)</font> 财物施品第九 <font face='Arial'>T30, p0260c</h2></font><hr>
<span class='old'>
</a><a name="0260b28" id="0260b28">财物</a><a name="0260b29" id="0260b29"><p><b>　　<A NAME="n193"></A>财物施品第九</b></span><a name="0260c01" id="0260c01"><p>如有二人。一则大富。一则贫穷。有乞者来。如</a><a name="0260c02" id="0260c02">是二人俱怀苦恼。有财物者惧其求索。无财</a><a name="0260c03" id="0260c03">物者我当云何得少财物与之。如是二人忧</a><a name="0260c04" id="0260c04">苦虽同果报各异。悲恼念者生天人中受无</a><a name="0260c05" id="0260c05">量乐。悭贪者生饿鬼中受无量苦。若菩萨有</a><a name="0260c06" id="0260c06">悲愍心于前众生便为具足。况复与少物。如</a><a name="0260c07" id="0260c07">人大富多有财宝。随意而用心生欢乐。菩萨</a><a name="0260c08" id="0260c08">悲心念施忧恼过于是人百千万倍。有悲心</a><a name="0260c09" id="0260c09">者无有财物。见人乞时不忍言无悲苦堕泪。</a><a name="0260c10" id="0260c10">见苦恼者不能堕泪。何得名为修行悲者。胜</a><a name="0260c11" id="0260c11">者设闻他苦尚不能堪忍。况复眼见他苦恼</a><a name="0260c12" id="0260c12">而不救济者。无有是处。有悲心者见贫苦众</a><a name="0260c13" id="0260c13">生无财可与。悲苦叹息无可为喻。救众生者</a><a name="0260c14" id="0260c14">见众生受苦悲泣堕泪。以堕泪故知其心软。</a><a name="0260c15" id="0260c15">菩萨体净悉皆显现。何以故。知其显现。见苦</a><a name="0260c16" id="0260c16">众生时眼中堕泪。以是故知菩萨其体净软。</a><a name="0260c17" id="0260c17">菩萨悲心犹如雪聚。雪聚见日则皆融消。菩</a><a name="0260c18" id="0260c18">萨悲心见苦众生。悲心雪聚故眼中流泪。菩</a><a name="0260c19" id="0260c19">萨有三时。一者见修功德人。以爱敬故为之</a><a name="0260c20" id="0260c20">堕泪。二者见苦恼众生无功德者。以悲愍故</a><a name="0260c21" id="0260c21">为之堕泪。三者修大施时。悲喜踊跃亦复堕</a><a name="0260c22" id="0260c22">泪。计菩萨堕泪已来多四大海水。世间众生</a><a name="0260c23" id="0260c23">舍于亲属悲泣堕泪。不及菩萨见贫苦众生</a><a name="0260c24" id="0260c24">无财施时悲泣堕泪。菩萨入救众生禅极乐</a><a name="0260c25" id="0260c25">心相应无尽宝藏自然而出。一切乞者自然而</a><a name="0260c26" id="0260c26">至。善丈夫者能以财物大施乞者。乞者得财</a><a name="0260c27" id="0260c27">物已亦行大施。菩萨能以财物施于众生使</a><a name="0260c28" id="0260c28">其富足。以等悲心。闻乞者声为之雨泪。乞者</a><a name="0260c29" id="0260c29">见菩萨雨泪。虽不言与当知必得。菩萨见乞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300260b.htm'><img src='up.gif' border=0></a>
<a href='T300261a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>