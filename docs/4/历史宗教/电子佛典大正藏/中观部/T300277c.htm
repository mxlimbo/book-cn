<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1578 大乘掌珍论 0277c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1578 大乘掌珍论</font> <font face='Arial'>(卷2)</font> <font face='Arial'>T30, p0277c</h2></font><hr>
<span class='old'>
</a><a name="0277b28" id="0277b28">谓说舍相因缘。言不取者无执无见。即是觉</a><a name="0277b29" id="0277b29">慧不计度义。由不取因为何所证。慧行无分</span><a name="0277c01" id="0277c01">别。无所行而行慧者即是无分别智。虽复永</a><a name="0277c02" id="0277c02">离一切分别觉慧增益。假名为智。以无影像</a><a name="0277c03" id="0277c03">无相无言境界起相自性分别亦无有故名</a><a name="0277c04" id="0277c04">无分别。虽无住者而就异位假名建立。如言</a><a name="0277c05" id="0277c05">灯灭阿罗汉灭。觉慧增益依俗言。说于此相</a><a name="0277c06" id="0277c06">续名无分别。如分别智名有分别。此中意取</a><a name="0277c07" id="0277c07">智无生行。说名为行。由此智行自他法性一</a><a name="0277c08" id="0277c08">切种相非所见故不名能见。即非能见说名</a><a name="0277c09" id="0277c09">真见。如所证故。非非所见作所见相。或有分</a><a name="0277c10" id="0277c10">别或无分别。真见得成。真如若是所见性者。</a><a name="0277c11" id="0277c11">不应说为非可见性。虽依世俗有平等见说名</a><a name="0277c12" id="0277c12">真见。不应执此不平等见。说名真见。诸可见</a><a name="0277c13" id="0277c13">者皆非真实。起解因故。如阳焰水一切可见</a><a name="0277c14" id="0277c14">皆非真实。真如若是可见性者。可见相取不</a><a name="0277c15" id="0277c15">成真见。若非可见不应说言证见真如。见非</a><a name="0277c16" id="0277c16">可见岂名平等。又智有为真如无为性不平</a><a name="0277c17" id="0277c17">等。若见应成不平等见。又诸法性皆非能见。</a><a name="0277c18" id="0277c18">见亦应尔。俱以无生为自性故。如是非见假</a><a name="0277c19" id="0277c19">名为见。非不平等。又一刹那证一切法。皆无</a><a name="0277c20" id="0277c20">现观名真现观。不应难言。返照自体难成立</a><a name="0277c21" id="0277c21">故。智应不证智之实性。二种俱非可见境性。</a><a name="0277c22" id="0277c22">无差别故同时俱证。若就胜义。似境相智。本</a><a name="0277c23" id="0277c23">性无生。故无现观亦无证得。如契经言。汝不</a><a name="0277c24" id="0277c24">应以现观证得。观于如来体是无为。出过一</a><a name="0277c25" id="0277c25">切眼所行故。如是梵志。如来安坐菩提座时。</a><a name="0277c26" id="0277c26">证一切法皆无所得。永断一切虚妄颠倒所</a><a name="0277c27" id="0277c27">起烦恼。如是等经悉皆随顺。且止傍论应辩</a><a name="0277c28" id="0277c28">正论。游履名行。无游履故名无所行。是无行</a><a name="0277c29" id="0277c29">解无生起义无分别慧。以不行相而为行故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300277b.htm'><img src='up.gif' border=0></a>
<a href='T300278a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>