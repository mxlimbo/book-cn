<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1578 大乘掌珍论 0268c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1578 大乘掌珍论</font> <font face='Arial'>(卷1)</font> <font face='Arial'>T30, p0268c</h2></font><hr>
<span class='old'>
</a><a name="0268b28" id="0268b28">女人像。眩目乱意谓为实有。执实有故自起</a><a name="0268b29" id="0268b29">惊怖。或生贪染。于彼境界众多计度。增长分</span><a name="0268c01" id="0268c01">别诸见罥网。若正觉知胜义谛理有为无为</a><a name="0268c02" id="0268c02">无颠倒性。尔时如世有智画师。不执彼有真</a><a name="0268c03" id="0268c03">实自性。非如前说。有为无为境界差别邪见</a><a name="0268c04" id="0268c04">罥网。以自缠裹如蚕处茧。彼非有故。无分别</a><a name="0268c05" id="0268c05">慧趣入行成</a><a name="0268c06" id="0268c06"><p>为显斯义先辩有为。以诸世间于此境上多</a><a name="0268c07" id="0268c07">起分别故说是言。真性有为空如幻缘生故。</a><a name="0268c08" id="0268c08">此中世间同许有者。自亦许为世俗有故。世</a><a name="0268c09" id="0268c09">俗现量生起因缘亦许有故。眼等有为世俗</a><a name="0268c10" id="0268c10">谛摄。牧牛人等皆共了知。眼等有为是实有</a><a name="0268c11" id="0268c11">故。勿违如是自宗所许。现量共知。故以真性</a><a name="0268c12" id="0268c12">简别立宗。真义自体说名真性。即胜义谛。就</a><a name="0268c13" id="0268c13">胜义谛立有为空。非就世俗众缘合成。有所</a><a name="0268c14" id="0268c14">造作故名有为。即十二处。唯除法处一分虚</a><a name="0268c15" id="0268c15">空。择非择灭及真如性。此中复除他宗所许</a><a name="0268c16" id="0268c16">虚妄显现。幻等有为若立彼为空立已成过</a><a name="0268c17" id="0268c17">故。若他遍计所执有为。就胜义谛实有自性。</a><a name="0268c18" id="0268c18">今立为空。且如眼处。一种有为就胜义谛辩</a><a name="0268c19" id="0268c19">其体空。空与无性虚妄显现门之差别。是名</a><a name="0268c20" id="0268c20">立宗。众缘所起男女羊鹿诸幻事等。自性实</a><a name="0268c21" id="0268c21">无显现似有。所立能立法皆通有。为同法喻</a><a name="0268c22" id="0268c22">故说如幻。随其所应假说所立能立法同。假</a><a name="0268c23" id="0268c23">说同故。不可一切同喻上法皆难令有。如说</a><a name="0268c24" id="0268c24">女面端严如月。不可难令一切月法皆面上</a><a name="0268c25" id="0268c25">有。随结颂法说此同喻。如是次第由此半颂。</a><a name="0268c26" id="0268c26">是略本处故无有失。所立有法皆从缘生。为</a><a name="0268c27" id="0268c27">立此因说缘生故。因等众缘共所生故。说名</a><a name="0268c28" id="0268c28">缘生。即缘所起缘所现义。为遮异品立异法</a><a name="0268c29" id="0268c29">喻。异品无故遮义已成。是故不说于辩释时。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300268b.htm'><img src='up.gif' border=0></a>
<a href='T300269a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>