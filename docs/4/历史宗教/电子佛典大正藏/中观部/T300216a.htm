<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0216a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷6)</font> 破见品第四 <font face='Arial'>T30, p0216a</h2></font><hr>
<span class='old'>
</a><a name="0215c28" id="0215c28">谓师资开悟证得如其次第。如彼六师诸外</a><a name="0215c29" id="0215c29">道等。虽闻正法而无所证。非佛于彼无愍济</span><a name="0216a01" id="0216a01">心。亦非圣教不中正理。以于世间所应度者。</a><a name="0216a02" id="0216a02">闻佛圣教皆已度讫。为显此义故次颂曰</a><a name="0216a03" id="0216a03"><p class='lg'>　　说有及有因　　　净与净方便</a><br><a name="0216a04" id="0216a04">　　世间自不了　　　过岂在牟尼　</p></a><a name="0216a05" id="0216a05"><p>论曰。诸佛如来无碍智见。观利他事不过四</a><a name="0216a06" id="0216a06">种。谓所舍证及此二因。体义皆真名言非谬。</a><a name="0216a07" id="0216a07">即是四谛圣教所摄。佛虽广说而彼不知。过</a><a name="0216a08" id="0216a08">在世间非牟尼失。以诸外道觉慧庸微。及阙</a><a name="0216a09" id="0216a09">正修故不能解。如彼烈日放千光明。盲者不</a><a name="0216a10" id="0216a10">见于日无咎</a><a name="0216a11" id="0216a11"><p>复次彼诸外道。定为无明放逸睡眠缠覆心</a><a name="0216a12" id="0216a12">识。于自所许不能信依。所以者何。故次颂</a><a name="0216a13" id="0216a13">曰</a><a name="0216a14" id="0216a14"><p class='lg'>　　舍诸有涅槃　　　邪宗所共许</a><br><a name="0216a15" id="0216a15">　　真空破一切　　　如何彼不欣　</p></a><a name="0216a16" id="0216a16"><p>论曰。诸外道宗皆言弃舍我所有事。唯我独</a><a name="0216a17" id="0216a17">存远离羁缠。萧然解脱无为惔怕。名曰涅</a><a name="0216a18" id="0216a18">槃。离相真空绝诸妄境。亦无分别执有等心。</a><a name="0216a19" id="0216a19">观此能除一切心境。正归无上大般涅槃。不</a><a name="0216a20" id="0216a20">违汝等所求解脱。如何憎背而不生欣。我等</a><a name="0216a21" id="0216a21">涅槃唯除我所。空亦破我知何所欣。汝涅槃</a><a name="0216a22" id="0216a22">中若有我者。必不离所何成涅槃。我如前破。</a><a name="0216a23" id="0216a23">不应重执故当欣此离我真空。有则可除空</a><a name="0216a24" id="0216a24">无能遣。执有起过观空即除。空有二途德</a><a name="0216a25" id="0216a25">失悬隔。云何汝等党有诽空。可愍邪徒痴狂</a><a name="0216a26" id="0216a26">无智。不能信受有益真空。常好邪求无益妄</a><a name="0216a27" id="0216a27">有。而于正教反生嫌嫉。如彼恶子淫乱迷心。</a><a name="0216a28" id="0216a28">耽媔色声猖蹶无礼。于母慈训不知敬从。自</a><a name="0216a29" id="0216a29">任凶顽反生怨害<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300215c.htm'><img src='up.gif' border=0></a>
<a href='T300216b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>