<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0248a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷10)</font> 教诫弟子品第八 <font face='Arial'>T30, p0248a</h2></font><hr>
<span class='old'>
</a><a name="0247c28" id="0247c28">所执自性。非一切无。若一切无便成邪见。云</a><a name="0247c29" id="0247c29">何知有此密意耶。余契经中显了说故。谓薄</span><a name="0248a01" id="0248a01">伽梵说如是言。我唯依于相应自性说一切</a><a name="0248a02" id="0248a02">法自性皆无。若有如言而生执着。谓染净法</a><a name="0248a03" id="0248a03">自性皆无。彼恶取空名为邪见。相应自性即</a><a name="0248a04" id="0248a04">是世间。遍计所执由心转变。似外诸尘。依此</a><a name="0248a05" id="0248a05">诸尘起诸倒执。因此倒执计有自他。能诠所</a><a name="0248a06" id="0248a06">诠相应自性染净诸法。即是依他。故知诸经</a><a name="0248a07" id="0248a07">有此密意。又到彼岸般若经中。佛自分明判</a><a name="0248a08" id="0248a08">有无义。遍计所执所集所增。所取常恒无变</a><a name="0248a09" id="0248a09">易法。如是一切皆名为无。因缘所生皆说为</a><a name="0248a10" id="0248a10">有。又余经说。遍计所执自性无生。依他起性</a><a name="0248a11" id="0248a11">所摄诸法从因缘生。又慧度经作如是说。行</a><a name="0248a12" id="0248a12">慧度者善知色性。善知色生善知色如乃至</a><a name="0248a13" id="0248a13">广说。又诸经说。诸法无性无生灭等。皆应分</a><a name="0248a14" id="0248a14">别不可如言。执为了义勿世俗谛。诸法亦无。</a><a name="0248a15" id="0248a15">便恶取空成大邪见。此言非理。所以者何。于</a><a name="0248a16" id="0248a16">了义经异分别故。世尊自说。若诸经中说空</a><a name="0248a17" id="0248a17">无相无愿无行无生无灭。无有自性无有有</a><a name="0248a18" id="0248a18">情命者主宰补特伽罗解脱门等名了义经。</a><a name="0248a19" id="0248a19">我言合理。以于余经佛自决判我依遍计所</a><a name="0248a20" id="0248a20">执自性。于余经中说一切法皆无自性无生</a><a name="0248a21" id="0248a21">无灭本来寂静自性涅槃。依依他起自性说</a><a name="0248a22" id="0248a22">言。诸有情心生灭流转。乃至广说。又余经中。</a><a name="0248a23" id="0248a23">佛告具寿舍利子言。色自性空。自性空故无</a><a name="0248a24" id="0248a24">生无灭。无生灭故无有变易。受想行识亦</a><a name="0248a25" id="0248a25">复如是。此依遍计所执自性。说自性空无生</a><a name="0248a26" id="0248a26">灭等。以诸愚夫随自心变色等诸法周遍计</a><a name="0248a27" id="0248a27">度。执有真实自性差别。世尊依彼说色等法</a><a name="0248a28" id="0248a28">自性皆空。无生灭等依他起性。由无遍计所</a><a name="0248a29" id="0248a29">执性故。亦说为空。非自性空。无生灭等。如来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300247c.htm'><img src='up.gif' border=0></a>
<a href='T300248b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>