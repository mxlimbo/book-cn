<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0013b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷2)</font> 观作作者品第八 <font face='Arial'>T30, p0013b</h2></font><hr>
<span class='old'>
</a><a name="0013a28" id="0013a28">无决定故无自性。受受者亦如是。受名五</a><a name="0013a29" id="0013a29">阴身。受者是人。如是离人无五阴。离五阴</span><a name="0013b01" id="0013b01">无人。但从众缘生如受受者。余一切法。亦</a><a name="0013b02" id="0013b02">应如是破</a><a name="0013b03" id="0013b03"><p><b>　　<A NAME="n13"></A>中论观本住品第九(十二偈)</b></a><a name="0013b04" id="0013b04"><p>问曰。有人言</a><a name="0013b05" id="0013b05"><p class='lg'>　　眼耳等诸根　　　苦乐等诸法</a><br><a name="0013b06" id="0013b06">　　谁有如是事　　　是则名本住</a><br><a name="0013b07" id="0013b07">　　若无有本住　　　谁有眼等法</a><br><a name="0013b08" id="0013b08">　　以是故当知　　　先已有本住　</p></a><a name="0013b09" id="0013b09"><p>眼耳鼻舌身命等诸根。名为眼耳等根。苦受</a><a name="0013b10" id="0013b10">乐受不苦不乐受。想思忆念等心心数法。名</a><a name="0013b11" id="0013b11">为苦乐等法。有论师言。先未有眼等法。应</a><a name="0013b12" id="0013b12">有本住。因是本住。眼等诸根得增长。若无</a><a name="0013b13" id="0013b13">本住。身及眼等诸根。为因何生而得增长。</a><a name="0013b14" id="0013b14">答曰</a><a name="0013b15" id="0013b15"><p class='lg'>　　若离眼等根　　　及苦乐等法</a><br><a name="0013b16" id="0013b16">　　先有本住者　　　以何而可知　</p></a><a name="0013b17" id="0013b17"><p>若离眼耳等根苦乐等法。先有本住者。以</a><a name="0013b18" id="0013b18">何可说以何可知。如外法瓶衣等。以眼等</a><a name="0013b19" id="0013b19">根得知。内法以苦乐等根得知。如经中</a><a name="0013b20" id="0013b20">说。可坏是色相。能受是受相。能识是识相。</a><a name="0013b21" id="0013b21">汝说离眼耳苦乐等先有本住者。以何可</a><a name="0013b22" id="0013b22">知说有是法。问曰。有论师言。出入息视眴</a><a name="0013b23" id="0013b23">寿命思惟苦乐憎爱动发等是神相。若无有</a><a name="0013b24" id="0013b24">神。云何有出入息等相。是故当知。离眼耳</a><a name="0013b25" id="0013b25">等根苦乐等法。先有本住。答曰。是神若有。</a><a name="0013b26" id="0013b26">应在身内如壁中有柱。若在身外。如人</a><a name="0013b27" id="0013b27">被铠。若在身内。身则不可坏。神常在内</a><a name="0013b28" id="0013b28">故是故言神在身内。但有言说虚妄无实。</a><a name="0013b29" id="0013b29">若在身外覆身如铠者。身应不可见。神<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300013a.htm'><img src='up.gif' border=0></a>
<a href='T300013c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>