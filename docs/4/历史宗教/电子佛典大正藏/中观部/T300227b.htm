<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0227b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷7)</font> 破根境品第五 <font face='Arial'>T30, p0227b</h2></font><hr>
<span class='old'>
</a><a name="0227a28" id="0227a28">则根境安立不成。故不应言诸根实有</a><a name="0227a29" id="0227a29"><p>复次鸺鹠子言。我宗根境其性有异。不同彼</span><a name="0227b01" id="0227b01">失。所以者何。眼等五根随其次第。即是火空</a><a name="0227b02" id="0227b02">地水风实。眼见三实。谓火地水及见于色。身</a><a name="0227b03" id="0227b03">觉四实。谓除其空。兼觉于触。耳唯闻声。鼻唯</a><a name="0227b04" id="0227b04">嗅香。舌唯尝味。故我师宗不同彼失。若尔根</a><a name="0227b05" id="0227b05">境有异有同。异且可然。同如彼失。眼等火等</a><a name="0227b06" id="0227b06">其相不同。如何五根五实为性。地水火实。异</a><a name="0227b07" id="0227b07">青等故。非眼所观。地水火风若体异触。应非</a><a name="0227b08" id="0227b08">身觉。是故汝宗亦有多过。又彼宗执眼色</a><a name="0227b09" id="0227b09">意我四法合故能见于色。此亦不然。故次颂</a><a name="0227b10" id="0227b10">曰</a><a name="0227b11" id="0227b11"><p class='lg'>　　眼中无色识　　　识中无色眼</a><br><a name="0227b12" id="0227b12">　　色内二俱无　　　何能合见色　</p></a><a name="0227b13" id="0227b13"><p>论曰。眼色识二各别无二。非和合故。无见</a><a name="0227b14" id="0227b14">用生。三法合时与别无异。如何可执有见用</a><a name="0227b15" id="0227b15">生。有小乘说。此难不然。谁言合时与别无异。</a><a name="0227b16" id="0227b16">诸法一一虽各无能。而和合时相依有用。若</a><a name="0227b17" id="0227b17">和合位有异相生。与前不同。应非眼等。若和</a><a name="0227b18" id="0227b18">合位无异相生。与前既同。应无见用。若言同</a><a name="0227b19" id="0227b19">类有异相生。此亦不然。理相违故。类之与相</a><a name="0227b20" id="0227b20">其体不殊。如何可言类同相异。同异二义互</a><a name="0227b21" id="0227b21">相乖违。而言体一。必不应理。若眼等三能生</a><a name="0227b22" id="0227b22">见用。尔时见用应亦生三。不可同时有因有</a><a name="0227b23" id="0227b23">果。而三起见。非见起三。一刹那中彼此俱有。</a><a name="0227b24" id="0227b24">如何相望有因非因。又应同时无因果义。果</a><a name="0227b25" id="0227b25">体已有。岂复须因。若不同时应许先后。同时</a><a name="0227b26" id="0227b26">不立先后岂成。果时无因。果是谁果。因时无</a><a name="0227b27" id="0227b27">果。因是谁因。若尔应无一切因果。尚不许有。</a><a name="0227b28" id="0227b28">况立其无。而说种种因果不同。此世俗言。非</a><a name="0227b29" id="0227b29">为胜义。正破外道。兼破小乘。故此颂中唯破<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300227a.htm'><img src='up.gif' border=0></a>
<a href='T300227c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>