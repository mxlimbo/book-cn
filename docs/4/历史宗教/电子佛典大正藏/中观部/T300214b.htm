<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0214b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷5)</font> 破时品第三之一 <font face='Arial'>T30, p0214b</h2></font><hr>
<span class='old'>
</a><a name="0214a28" id="0214a28">乐有情。然似幻师起诸幻事。都无所执。故非</a><a name="0214a29" id="0214a29">颠倒。复次如前应问。云何定知诸法有体而</span><a name="0214b01" id="0214b01">依法体执有实时。若彼答言由随法体起现</a><a name="0214b02" id="0214b02">见心。后重审察能自了知。我昔曾更如是境</a><a name="0214b03" id="0214b03">界。若无法体起现见心。后时不应如是审察。</a><a name="0214b04" id="0214b04">是故定知诸法有体。复应问彼。重审察时为</a><a name="0214b05" id="0214b05">有法体可现见不。彼言。不也。所以者何。生已</a><a name="0214b06" id="0214b06">即灭。彼于今时无所见见。谓无所见而生于</a><a name="0214b07" id="0214b07">见。又应问彼。重审察时前现见心为可回返</a><a name="0214b08" id="0214b08">忆我昔见如是境耶。彼言。不也。所以者何。过</a><a name="0214b09" id="0214b09">去诸法不可回返。故无回心。谓无有能回过</a><a name="0214b10" id="0214b10">去心来至现在若尔今时由谁审察。能决定</a><a name="0214b11" id="0214b11">知诸法有体。彼言由念。所以者何。要依现见</a><a name="0214b12" id="0214b12">后方有念。非无法体可有现见。是故定知诸</a><a name="0214b13" id="0214b13">法有体。此但有言而无实义。所以者何。一切</a><a name="0214b14" id="0214b14">忆念但缘有名无实境起。由此忆念唯缘妄</a><a name="0214b15" id="0214b15">境。是故唯有世俗虚假忆念名生。谓于非有</a><a name="0214b16" id="0214b16">虚妄境界。如对目前分明记忆。故名忆念。实</a><a name="0214b17" id="0214b17">无有体颠倒相现。故名非有。虚妄境界。是</a><a name="0214b18" id="0214b18">故不应随虚妄见计度诸法谓实有体</a><a name="0214b19" id="0214b19"><p>复次汝上所言。要依现见后方有念。非无法</a><a name="0214b20" id="0214b20">体有现见者。此亦不然。前已略说。见非实</a><a name="0214b21" id="0214b21">故。所见能见皆无所有。是故不可以其现见</a><a name="0214b22" id="0214b22">证法有体。前虽略说。而未广辩。云何定知</a><a name="0214b23" id="0214b23">诸法非有。诸所执有略有二种。一者无为。二</a><a name="0214b24" id="0214b24">者有为。无为是常。先已广破。谓若有用能生</a><a name="0214b25" id="0214b25">诸法。应如有为非无为体。若无有用不能生</a><a name="0214b26" id="0214b26">法。应如兔角。其体是无。有为有二。谓过未</a><a name="0214b27" id="0214b27">有。及现在有。过去未来如前已辩。谓曾当有</a><a name="0214b28" id="0214b28">非现有体。若现有体应名现在。若言无用。故</a><a name="0214b29" id="0214b29">非现在。既现有体。云何无用。若言其用必藉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300214a.htm'><img src='up.gif' border=0></a>
<a href='T300214c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>