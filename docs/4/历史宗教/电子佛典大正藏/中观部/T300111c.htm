<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0111c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷12)</font> 观因果和合品第二十 <font face='Arial'>T30, p0111c</h2></font><hr>
<span class='old'>
</a><a name="0111b28" id="0111b28">乐二种能为贪嗔诸见三烦恼因。色声五种</a><a name="0111b29" id="0111b29">亦能为贪嗔等三烦恼因。以是因等有验量</span><a name="0111c01" id="0111c01">故。因中果有取。汝虽言现量不可取。然今验</a><a name="0111c02" id="0111c02">量。有可取故。彼出因义不成。若现量及验</a><a name="0111c03" id="0111c03">量俱不可取者。此违我义。及因不成。论者言。</a><a name="0111c04" id="0111c04">我道不可取者。谓于因缘和合中毕竟无果</a><a name="0111c05" id="0111c05">故不可取。汝言极远等亦不可取。非一向无</a><a name="0111c06" id="0111c06">者。世谛之中亦无此理。何况第一义耶。于第</a><a name="0111c07" id="0111c07">一义中亦无极远等物。如上苦乐色声等于</a><a name="0111c08" id="0111c08">第一义中亦无。是则因义不成。所言果者。</a><a name="0111c09" id="0111c09">果亦自体空故。若因中无果者。世谛中果亦</a><a name="0111c10" id="0111c10">不生。譬如拒不能生拒因亦不能生因。汝</a><a name="0111c11" id="0111c11">言因能生果者。于世谛中亦已被破。复有异</a><a name="0111c12" id="0111c12">僧佉人言。若因未生时先无因体。果亦先无。</a><a name="0111c13" id="0111c13">而后方生。论者言。今当说验。若先无因后亦</a><a name="0111c14" id="0111c14">不生无有故。譬如空华石女等。广如前说验。</a><a name="0111c15" id="0111c15">今更总答修多罗人及鞞世师等计因中无</a><a name="0111c16" id="0111c16">果者。如论偈说</a><a name="0111c17" id="0111c17"><p class='lg'>　　若谓众因缘　　　和合无果者</a><br><a name="0111c18" id="0111c18">　　是则众因缘　　　与非因缘同　</p></a><a name="0111c19" id="0111c19"><p>释曰。此言无果者谓果空故。因之与果云何</a><a name="0111c20" id="0111c20">差别。因相者谓自果生无间生自分生等差</a><a name="0111c21" id="0111c21">别。是为因相。缘相者。谓通生种种果能长养</a><a name="0111c22" id="0111c22">他令他相续。乃至远处通生诸果。非自分生</a><a name="0111c23" id="0111c23">能广饶益。如是等名为因缘差别相。与非因</a><a name="0111c24" id="0111c24">缘同者。谓非因缘不生于果。何以故。果空故。</a><a name="0111c25" id="0111c25">以是故因缘与非因缘同。复次今为执因中</a><a name="0111c26" id="0111c26">无果者。出验第一义中种子等诸因缘不能</a><a name="0111c27" id="0111c27">生果。何以故。果空故。譬如非因缘。复次修多</a><a name="0111c28" id="0111c28">罗人言。缘能生果。何以故。有决定缘能生果</a><a name="0111c29" id="0111c29">故。若果空者。义不相应。论者言。第一义中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300111b.htm'><img src='up.gif' border=0></a>
<a href='T300112a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>