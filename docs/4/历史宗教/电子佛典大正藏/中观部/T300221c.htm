<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0221c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷6)</font> 破见品第四 <font face='Arial'>T30, p0221c</h2></font><hr>
<span class='old'>
</a><a name="0221b28" id="0221b28"><p class='lg'>　　略言佛所说　　　具二别余宗</a><br><a name="0221b29" id="0221b29">　　不害生人天　　　观空证解脱　</p></span><a name="0221c01" id="0221c01"><p>论曰。佛说无量深妙法门。利乐有情要唯二</a><a name="0221c02" id="0221c02">种。一者不害能感人天。二者观空能证解脱。</a><a name="0221c03" id="0221c03">损恼他意及所发生。身语二业总名为害。若</a><a name="0221c04" id="0221c04">能断彼所说害法。修诸善因名为不害。谓十</a><a name="0221c05" id="0221c05">善业。布施爱语利行同事。及诸静虑无色定</a><a name="0221c06" id="0221c06">等。由此得生人天善趣。受诸胜妙无染果报。</a><a name="0221c07" id="0221c07">依此能除一切烦恼。及能修习无量善因。真</a><a name="0221c08" id="0221c08">如实际离相名空。正观此空。证涅槃乐空无</a><a name="0221c09" id="0221c09">我理。于诸法中无相无名。咸同一味寂静安</a><a name="0221c10" id="0221c10">乐。即是涅槃。此必观空。方可证故。如是善趣</a><a name="0221c11" id="0221c11">解脱二因。唯佛法中具足可得。外道虽说施</a><a name="0221c12" id="0221c12">等少分。生人天因而不圆满。所以者何。彼诸</a><a name="0221c13" id="0221c13">外道无有显析因果智故。不言意思生胜福</a><a name="0221c14" id="0221c14">故。无别解脱律仪法故。善趣粗业尚不委知。</a><a name="0221c15" id="0221c15">涅槃妙因故其绝分。如来所说理教周圆。外</a><a name="0221c16" id="0221c16">道邪徒如何不乐。由佛正教违彼邪宗。乖本</a><a name="0221c17" id="0221c17">所贪。故不欣乐。为显此义。式漏曰</a><a name="0221c18" id="0221c18"><p class='lg'>　　世人耽自宗　　　如爱本生地</a><br><a name="0221c19" id="0221c19">　　正法能摧灭　　　邪党不生欣　</p></a><a name="0221c20" id="0221c20"><p>论曰。如本生地虽不膏腴。久处其中而不愿</a><a name="0221c21" id="0221c21">舍。自宗亦尔。虽与理违。以本师承故不能</a><a name="0221c22" id="0221c22">离。尚不欲乐余外道宗。况慕如来甘露圣教。</a><a name="0221c23" id="0221c23">甚深实相真空智火。能焚外道邪执积薪。违</a><a name="0221c24" id="0221c24">彼本心。故不欣乐。诸有智者应善思惟。勿染</a><a name="0221c25" id="0221c25">邪宗致违正法</a><a name="0221c26" id="0221c26"><p>复次佛法普照如盛日轮。求胜智人应当信</a><a name="0221c27" id="0221c27">仰。为显此义。故说漏曰</a><a name="0221c28" id="0221c28"><p class='lg'>　　有智求胜德　　　应信受真宗</a><br><a name="0221c29" id="0221c29">　　正法如日轮　　　有目因能见　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300221b.htm'><img src='up.gif' border=0></a>
<a href='T300222a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>