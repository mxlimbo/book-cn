<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0056b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷2)</font> 观缘品第一之一 <font face='Arial'>T30, p0056b</h2></font><hr>
<span class='old'>
</a><a name="0056a28" id="0056a28">何。第一义中。遮彼起故。彼作无体。种子等缘</a><a name="0056a29" id="0056a29">和合有作者。此不应尔。汝言缘中定有作者。</span><a name="0056b01" id="0056b01">是义不成。譬喻无故。汝先答者。不能破我。复</a><a name="0056b02" id="0056b02">次有外人言。如稻谷等。真实是有。何以故。由</a><a name="0056b03" id="0056b03">作有故。于世谛中。欲令如是随顺世谛。如其</a><a name="0056b04" id="0056b04">所欲。第一义中。亦复如是。譬如兔角。由譬成</a><a name="0056b05" id="0056b05">故。所欲义立。论者言。汝等如是安立作义。如</a><a name="0056b06" id="0056b06">稻谷等。于世谛中。言有作者。是义不然。何以</a><a name="0056b07" id="0056b07">故。如偈曰</a><a name="0056b08" id="0056b08"><p class='lg'>　　若有若无作　　　诸缘作不成　</p></a><a name="0056b09" id="0056b09"><p>释曰。于世谛中。兔角无故。第一义中。有亦不</a><a name="0056b10" id="0056b10">成。作亦如是。以无体故。汝言由譬成故。所欲</a><a name="0056b11" id="0056b11">义立者。翻此二过。还在于汝。复次僧佉人言。</a><a name="0056b12" id="0056b12">兔角无体。即是其体。云何知耶。如毗伽罗</a><a name="0056b13" id="0056b13">论第六门中。作如是说。有别异故。譬如青优</a><a name="0056b14" id="0056b14">钵罗华。与色为异。论者言。汝说不善。何以</a><a name="0056b15" id="0056b15">故。华色等二体别异者。第一义中。此皆不成。</a><a name="0056b16" id="0056b16">无譬喻故。若汝意谓如我立色等有体故。不</a><a name="0056b17" id="0056b17">能令汝解。如是汝立色等无体。亦不能令我</a><a name="0056b18" id="0056b18">解。以彼此同过故。今当答汝。无同过义。何以</a><a name="0056b19" id="0056b19">故。起法有体。如是已遮。况不起者。欲令有体</a><a name="0056b20" id="0056b20">而当不遮。有体无体。是汝意欲显示异相。我</a><a name="0056b21" id="0056b21">今遮汝。作如此解。有体无体。堕在二边。我不</a><a name="0056b22" id="0056b22">同汝执有无故。不堕二边。此义云何。汝立有</a><a name="0056b23" id="0056b23">体无体。令他信受。验无体故。非我所欲。是故</a><a name="0056b24" id="0056b24">汝执无道理故。我立义成。汝言同过者。此</a><a name="0056b25" id="0056b25">复非也</a><a name="0056b26" id="0056b26"><p>复次或有诸说起者。应如是问。果先未起。彼</a><a name="0056b27" id="0056b27">诸缘等。为无作耶。为有作耶。若诸缘无作。不</a><a name="0056b28" id="0056b28">能起果者。云何名无作起果。功能缘中空故。</a><a name="0056b29" id="0056b29">说名无作。若功能空者。则非彼缘能起彼果。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300056a.htm'><img src='up.gif' border=0></a>
<a href='T300056c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>