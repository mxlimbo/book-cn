<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1567 大乘中观释论 0149b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1567 大乘中观释论</font> <font face='Arial'>(卷6)</font> 观有为品第七之一 <font face='Arial'>T30, p0149b</h2></font><hr>
<span class='old'>
</a><a name="0149a28" id="0149a28"><p>论者言。彼等决定所说。此皆止遣。此中应知。</a><a name="0149a29" id="0149a29">不显明时因亦不离。亦复云何有其不离。此</span><a name="0149b01" id="0149b01">说显明。是故去未去去时。前品已广说。若或</a><a name="0149b02" id="0149b02">诸法有所离者。即成粗重前不实因。亦非如</a><a name="0149b03" id="0149b03">是先有所生。亦非离因别有法体。以有所离</a><a name="0149b04" id="0149b04">故</a><a name="0149b05" id="0149b05"><p>有异人言。有果可生。由自因和合故。或种子</a><a name="0149b06" id="0149b06">等和合因性物体功能及彼业用此无差别。</a><a name="0149b07" id="0149b07">若不生者。云何自生他生而得成耶。由如是</a><a name="0149b08" id="0149b08">故。彼一切果于一切时及一切处。皆有所生</a><a name="0149b09" id="0149b09"><p>论者言。所言和合者。为一性耶。为异性耶。或</a><a name="0149b10" id="0149b10">已生未生或复生时。自因彼果有和合耶。此</a><a name="0149b11" id="0149b11">所计执于一切处皆非道理。谓已生未生各</a><a name="0149b12" id="0149b12">无有性。彼因果二先性不立。无所诠表有性</a><a name="0149b13" id="0149b13">无体。是故汝所说种子等和合。已生未生皆</a><a name="0149b14" id="0149b14">无所有。已生未生各无性故。若有种子等和</a><a name="0149b15" id="0149b15">合。即所立相违。无未生性可诠表故。若其无</a><a name="0149b16" id="0149b16">者。如兔角等。是故无果和合可有。云何生法</a><a name="0149b17" id="0149b17">当有所得。又有人言。生法不相离。此说为生</a><a name="0149b18" id="0149b18">时。故颂遣言</a><a name="0149b19" id="0149b19"><p class='lg'>　　若生时有生　　　彼生相已破　</p></a><a name="0149b20" id="0149b20"><p>释曰。此非次第。此中云何若有若无亦有亦</a><a name="0149b21" id="0149b21">无。一切处离皆悉止遣</a><a name="0149b22" id="0149b22"><p>又有人言。若此生法从缘生时。云何所生无</a><a name="0149b23" id="0149b23">道理耶。如名瓶生。瓶从缘生。如是生时乃有</a><a name="0149b24" id="0149b24">所成</a><a name="0149b25" id="0149b25"><p>论者言。若彼生时决定有瓶。是瓶云何生已</a><a name="0149b26" id="0149b26">复生。彼瓶生时未有发起作用力故。是瓶云</a><a name="0149b27" id="0149b27">何别有生时别有生法而当得耶。且无瓶生</a><a name="0149b28" id="0149b28">之时。生已还有衣相可得。诸有所作若离所</a><a name="0149b29" id="0149b29">依。亦非道理。故颂遣言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300149a.htm'><img src='up.gif' border=0></a>
<a href='T300149c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>