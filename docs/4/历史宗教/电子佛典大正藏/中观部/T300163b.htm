<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1568 十二门论 0163b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1568 十二门论</font> <font face='Arial'>(卷1)</font> 观相门第四 <font face='Arial'>T30, p0163b</h2></font><hr>
<span class='old'>
</a><br><a name="0163a28" id="0163a28">　　此灯初然时　　　不能及于闇　</p></a><a name="0163a29" id="0163a29"><p>若灯然时不能到闇。若不到闇不应言</span><a name="0163b01" id="0163b01">破闇。复次</a><a name="0163b02" id="0163b02"><p class='lg'>　　灯若不及闇　　　而能破闇者</a><br><a name="0163b03" id="0163b03">　　灯在于此间　　　则破一切闇　</p></a><a name="0163b04" id="0163b04"><p>若谓灯虽不到闇。而力能破闇者。此处然</a><a name="0163b05" id="0163b05">灯应破一切世间闇。俱不及故。而实此间</a><a name="0163b06" id="0163b06">然灯。不能破一切世间闇。是故汝说灯</a><a name="0163b07" id="0163b07">虽不及闇。而力能破闇者。是事不然。复</a><a name="0163b08" id="0163b08">次</a><a name="0163b09" id="0163b09"><p class='lg'>　　若灯能自照　　　亦能照于彼</a><br><a name="0163b10" id="0163b10">　　闇亦应如是　　　自蔽亦蔽彼　</p></a><a name="0163b11" id="0163b11"><p>若谓灯能自照亦照彼。闇与灯相违。亦应</a><a name="0163b12" id="0163b12">自蔽亦蔽彼。若闇与灯相违。不能自蔽</a><a name="0163b13" id="0163b13">亦不蔽彼。而言灯能自照亦照彼者。是事</a><a name="0163b14" id="0163b14">不然。是故汝喻非也。如生能自生亦生彼</a><a name="0163b15" id="0163b15">者。今当更说</a><a name="0163b16" id="0163b16"><p class='lg'>　　此生若未生　　　云何能自生</a><br><a name="0163b17" id="0163b17">　　若生已自生　　　已生何用生　</p></a><a name="0163b18" id="0163b18"><p>此生未生时。应若生已生。若未生生。若未</a><a name="0163b19" id="0163b19">生而生。未生名未有。云何能自生。若谓生</a><a name="0163b20" id="0163b20">已而生生已即是生。何须更生。生已更无</a><a name="0163b21" id="0163b21">生作已更无作。是故生不自生。若生不自</a><a name="0163b22" id="0163b22">生。云何生彼。汝说自生亦生彼。是事不然。</a><a name="0163b23" id="0163b23">住灭亦如是。是故生住灭是有为相。是事不</a><a name="0163b24" id="0163b24">然。生住灭有为相不成故有为法空。有为</a><a name="0163b25" id="0163b25">法空故无为法亦空。何以故。灭有为名无</a><a name="0163b26" id="0163b26">为涅槃。是故涅槃亦空。复次无生无住无</a><a name="0163b27" id="0163b27">灭。名无为相。无生住灭则无法。无法不</a><a name="0163b28" id="0163b28">应作相。若谓无相是涅槃相。是事不然。若</a><a name="0163b29" id="0163b29">无相是涅槃相。以何相故。知是无相。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300163a.htm'><img src='up.gif' border=0></a>
<a href='T300163c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>