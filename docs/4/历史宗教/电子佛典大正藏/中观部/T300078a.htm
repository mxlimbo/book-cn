<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0078a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷5)</font> 释观有为相品第七 <font face='Arial'>T30, p0078a</h2></font><hr>
<span class='old'>
</a><a name="0077c28" id="0077c28"><p>释曰。以相违故。若相违法。则不同时。如烈日</a><a name="0077c29" id="0077c29">光。不与暗并。偈意如是。外人言。彼未灭时。</span><a name="0078a01" id="0078a01">体可得故。论者偈曰</a><a name="0078a02" id="0078a02"><p class='lg'>　　若法无灭时　　　彼体不可得　</p></a><a name="0078a03" id="0078a03"><p>释曰。以诸有为法无常随逐故。复次彼体不</a><a name="0078a04" id="0078a04">可得。何以故。无灭时故。如虚空花。偈意如</a><a name="0078a05" id="0078a05">是。复次若汝意谓已起刹那住相有力。当于</a><a name="0078a06" id="0078a06">尔时法体不灭。亦不是常。以住无间次即有</a><a name="0078a07" id="0078a07">老无常随逐故。此执不然。何以故。若此色等</a><a name="0078a08" id="0078a08">住相用时无无常者。后时亦无。无常随逐。如</a><a name="0078a09" id="0078a09">火处无水。火于后时亦不作水。住义亦然。外</a><a name="0078a10" id="0078a10">人言。世间现见法体灭尽。云何言无。论者言</a><a name="0078a11" id="0078a11">此应观察。汝见灭者。是灭与体。为恒相随。为</a><a name="0078a12" id="0078a12">各别处。若与相随即无住义。若在别处。体无</a><a name="0078a13" id="0078a13">灭时。既无灭时。体不可得。二俱不然。复次有</a><a name="0078a14" id="0078a14">聪慢者。或如是言。譬如有人先无佛体后时</a><a name="0078a15" id="0078a15">得佛。住亦如是。先虽无灭后时灭者。竟有何</a><a name="0078a16" id="0078a16">咎。此执不然。何以故。无佛体者。谓无一切智</a><a name="0078a17" id="0078a17">相用。凡夫智后时得佛者。无如此义。于世谛</a><a name="0078a18" id="0078a18">中此方便语。亦不成立。如是断烦恼障及彼</a><a name="0078a19" id="0078a19">境障。最后刹那智相起时。说名得佛。彼智与</a><a name="0078a20" id="0078a20">佛体无差别。如汝所言。无实道理。如是老住。</a><a name="0078a21" id="0078a21">若一若异者。亦同此过。由此不成故。阿阇</a><a name="0078a22" id="0078a22">梨偈曰</a><a name="0078a23" id="0078a23"><p class='lg'>　　彼一切诸法　　　恒时有老死</a><br><a name="0078a24" id="0078a24">　　何等是住法　　　而无老死相　</p></a><a name="0078a25" id="0078a25"><p>释曰。若有起者。随是体处。有住可见。起可得</a><a name="0078a26" id="0078a26">成。今则不尔。是故彼立因义不成。复次汝等</a><a name="0078a27" id="0078a27">欲得彼住住者。为住能自住。为假异住住。二</a><a name="0078a28" id="0078a28">俱不然。如偈曰</a><a name="0078a29" id="0078a29"><p class='lg'>　　住异住未住　　　此义则不然<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300077c.htm'><img src='up.gif' border=0></a>
<a href='T300078b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>