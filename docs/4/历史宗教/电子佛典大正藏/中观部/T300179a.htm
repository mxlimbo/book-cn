<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1569 百论 0179a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1569 百论</font> <font face='Arial'>(卷2)</font> 破因中无果品第八 <font face='Arial'>T30, p0179a</h2></font><hr>
<span class='old'>
</a><a name="0178c28" id="0178c28">因坏时有者。与坏不异故生亦灭。若坏后有</a><a name="0178c29" id="0178c29">者。因已坏故无因。无因故果不应生。复次</span><a name="0179a01" id="0179a01">因中果定故(修妒路)。若因中先有果先无果。二</a><a name="0179a02" id="0179a02">俱无生。何以故。若因中无果者。何以但泥</a><a name="0179a03" id="0179a03">中有瓶。缕中有布。若其俱无。泥应有布。缕</a><a name="0179a04" id="0179a04">应有瓶。若因中先有果者。是因中是果生。</a><a name="0179a05" id="0179a05">是事不然。何以故。是因即是果。汝法因果不</a><a name="0179a06" id="0179a06">异故。是故因中若先有果。若先无果。是皆</a><a name="0179a07" id="0179a07">不生。复次因果多故(修妒路)。若因中先有果者。</a><a name="0179a08" id="0179a08">则乳中有酪酥等。亦酥中有酪乳等。若乳</a><a name="0179a09" id="0179a09">中有酪酥等。则一因中多果。若酥中有酪</a><a name="0179a10" id="0179a10">乳等。则一果中多因。如是先后因果一时俱</a><a name="0179a11" id="0179a11">有过。若因中无果亦如是过。是故因中有</a><a name="0179a12" id="0179a12">果无果。是皆无生。外曰。因果不破故。生可</a><a name="0179a13" id="0179a13">生成(修妒路)。汝言因中多果。果中多因。为过不</a><a name="0179a14" id="0179a14">言无因果。是故生可生成。内曰。物物。非物</a><a name="0179a15" id="0179a15">非物互不生(修妒路)。物不生物。非物不生非</a><a name="0179a16" id="0179a16">物。物不生非物。非物不生物。若物生物。</a><a name="0179a17" id="0179a17">如母生子者。是则不然。何以故。母实不生</a><a name="0179a18" id="0179a18">子。子先有从母出故。若谓从母血分生。以</a><a name="0179a19" id="0179a19">为物生物者。是亦不然。何以故。离血分等</a><a name="0179a20" id="0179a20">母不可得故。若谓如变生。以为物生物者。</a><a name="0179a21" id="0179a21">是亦不然。何以故。壮即变为老。非壮生老</a><a name="0179a22" id="0179a22">故。若谓如镜中像。以为物生物者。是亦不</a><a name="0179a23" id="0179a23">然。何以故。镜中像无所从来故。复次如镜</a><a name="0179a24" id="0179a24">中像与面相似。余果亦应与因相似。而不</a><a name="0179a25" id="0179a25">然。是故物不生物。非物不生非物者。如</a><a name="0179a26" id="0179a26">兔角不生兔角。物不生非物者。如石女</a><a name="0179a27" id="0179a27">不生子。非物不生物者。如龟毛不生蒲。</a><a name="0179a28" id="0179a28">是故无有生法。复次若物生物者。是应二</a><a name="0179a29" id="0179a29">种法生。若因中有果。若因中无果。是则不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300178c.htm'><img src='up.gif' border=0></a>
<a href='T300179b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>