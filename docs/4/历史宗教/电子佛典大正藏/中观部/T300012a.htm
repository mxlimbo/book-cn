<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0012a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷2)</font> 观三相品第七 <font face='Arial'>T30, p0012a</h2></font><hr>
<span class='old'>
</a><a name="0011c25" id="0011c25">法中。亦有亦无相。如光影不同处。复次</a><a name="0011c26" id="0011c26"><p class='lg'>　　若法是无者　　　是即无有灭</span><br><a name="0012a01" id="0012a01">　　譬如第二头　　　无故不可断　</p></a><a name="0012a02" id="0012a02"><p>法若无者则无灭相。如第二头第三手无故</a><a name="0012a03" id="0012a03">不可断。复次</a><a name="0012a04" id="0012a04"><p class='lg'>　　法不自相灭　　　他相亦不灭</a><br><a name="0012a05" id="0012a05">　　如自相不生　　　他相亦不生　</p></a><a name="0012a06" id="0012a06"><p>如先说生相。生不自生。亦不从他生。若</a><a name="0012a07" id="0012a07">以自体生。是则不然。一切物皆从众缘生。</a><a name="0012a08" id="0012a08">如指端不能自触。如是生不能自生。从他</a><a name="0012a09" id="0012a09">生亦不然。何以故。生未有故。不应从他</a><a name="0012a10" id="0012a10">生。是生无故无自体。自体无故他亦无。是</a><a name="0012a11" id="0012a11">故从他生亦不然。灭法亦如是。不自相灭</a><a name="0012a12" id="0012a12">不他相灭。复次</a><a name="0012a13" id="0012a13"><p class='lg'>　　生住灭不成　　　故无有有为</a><br><a name="0012a14" id="0012a14">　　有为法无故　　　何得有无为　</p></a><a name="0012a15" id="0012a15"><p>汝先说有生住灭相故有有为。以有有为</a><a name="0012a16" id="0012a16">故有无为。今以理推求。三相不可得。云何</a><a name="0012a17" id="0012a17">得有有为。如先说。无有无相法。有为法无</a><a name="0012a18" id="0012a18">故。何得有无为。无为相名不生不住不灭。</a><a name="0012a19" id="0012a19">止有为相故名无为相。无为自无别相。因</a><a name="0012a20" id="0012a20">是三相有无为相。如火为热相地为坚相</a><a name="0012a21" id="0012a21">水为冷相。无为则不然。问曰。若是生住灭</a><a name="0012a22" id="0012a22">毕竟无者。云何论中得说名字。答曰</a><a name="0012a23" id="0012a23"><p class='lg'>　　如幻亦如梦　　　如乾闼婆城</a><br><a name="0012a24" id="0012a24">　　所说生住灭　　　其相亦如是　</p></a><a name="0012a25" id="0012a25"><p>生住灭相无有决定。凡人贪着谓有决定。</a><a name="0012a26" id="0012a26">诸贤圣怜愍欲止其颠倒。还以其所著名</a><a name="0012a27" id="0012a27">字为说。语言虽同其心则异。如是说生住</a><a name="0012a28" id="0012a28">灭相。不应有难。如幻化所作。不应责其</a><a name="0012a29" id="0012a29">所由。不应于中有忧喜想。但应眼见而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300011c.htm'><img src='up.gif' border=0></a>
<a href='T300012b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>