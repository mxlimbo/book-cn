<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0024b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷3)</font> 观法品第十八 <font face='Arial'>T30, p0024b</h2></font><hr>
<span class='old'>
</a><a name="0024a28" id="0024a28">然。何以故。信有四种。一现事可信。二名比</a><a name="0024a29" id="0024a29">知可信。如见烟知有火。三名譬喻可信。</span><a name="0024b01" id="0024b01">如国无鋀石喻之如金。四名贤圣所说故</a><a name="0024b02" id="0024b02">可信。如说有地狱有天有郁单曰。无</a><a name="0024b03" id="0024b03">有见者。信圣人语故知。是神于一切信中</a><a name="0024b04" id="0024b04">不可得。现事中亦无。比知中亦无。何以故。比</a><a name="0024b05" id="0024b05">知。名先见故后比类而知。如人先见火有</a><a name="0024b06" id="0024b06">烟。后但见烟则知有火。神义不然。谁能先</a><a name="0024b07" id="0024b07">见神与五阴合。后见五阴知有神。若谓</a><a name="0024b08" id="0024b08">有三种比知。一者如本。二者如残。三者共</a><a name="0024b09" id="0024b09">见。如本。名先见火有烟。今见烟知如本</a><a name="0024b10" id="0024b10">有火。如残。名如炊饭一粒熟知余者皆熟。</a><a name="0024b11" id="0024b11">共见。名如眼见人从此去到彼亦见其去。</a><a name="0024b12" id="0024b12">日亦如是。从东方出至西方。虽不见去</a><a name="0024b13" id="0024b13">以人有去相故。知日亦有去。如是苦乐</a><a name="0024b14" id="0024b14">憎爱觉知等。亦应有所依。如见人民知必</a><a name="0024b15" id="0024b15">依王。是事皆不然。何以故。共相信先见人</a><a name="0024b16" id="0024b16">与去法合而至余方。后见日到余方故知</a><a name="0024b17" id="0024b17">有去法。无有先见五阴与神合后见五</a><a name="0024b18" id="0024b18">阴知有神。是故共相比知中亦无神。圣人</a><a name="0024b19" id="0024b19">所说中亦无神。何以故。圣人所说。皆先眼见</a><a name="0024b20" id="0024b20">而后说。又诸圣人说余事可信故。当知说</a><a name="0024b21" id="0024b21">地狱等亦可信。而神不尔。无有先见神而</a><a name="0024b22" id="0024b22">后说者。是故于四信等诸信中。求神不可</a><a name="0024b23" id="0024b23">得。求神不可得故无。是故离五阴无别神。</a><a name="0024b24" id="0024b24">复次破根品中。见见者可见破故。神亦同破。</a><a name="0024b25" id="0024b25">又眼见粗法尚不可得。何况虚妄忆想等而</a><a name="0024b26" id="0024b26">有神。是故知无我。因有我故有我所。若</a><a name="0024b27" id="0024b27">无我则无我所。修习八圣道分。灭我我所</a><a name="0024b28" id="0024b28">因缘故。得无我无我所决定智慧</a><a name="0024b29" id="0024b29"><p>又无我无我所者。于第一义中亦不可得。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300024a.htm'><img src='up.gif' border=0></a>
<a href='T300024c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>