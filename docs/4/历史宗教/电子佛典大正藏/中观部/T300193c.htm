<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0193c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷2)</font> 破常品第一之一 <font face='Arial'>T30, p0193c</h2></font><hr>
<span class='old'>
</a><a name="0193b28" id="0193b28">然。得圣慧水数数灌注。如所烧薪炽然永灭。</a><a name="0193b29" id="0193b29">寂静安乐。名曰涅。如是生死纯大苦聚。炽</span><a name="0193c01" id="0193c01">然永灭安乐涅。诸有智人谁不欣乐。谁有</a><a name="0193c02" id="0193c02">智者身婴重病。恐身断故欣乐此疾。唯有愚</a><a name="0193c03" id="0193c03">人能为是事。如地狱中诸有情类。虽为种种</a><a name="0193c04" id="0193c04">猛焰焚烧。大苦煎迫时无暂废。而于自身深</a><a name="0193c05" id="0193c05">爱著者。皆是所作恶业势力。无明妄见鬼魅</a><a name="0193c06" id="0193c06">所缠。未拔我见烦恼根本。令彼有情怖畏</a><a name="0193c07" id="0193c07">断灭。智者观见诸行相续。空无有我纯大苦</a><a name="0193c08" id="0193c08">聚。永断灭时何所怖畏。是故若能离于我见。</a><a name="0193c09" id="0193c09">必定欣乐永灭涅。由此亦能舍于断见。以</a><a name="0193c10" id="0193c10">见我断。名为断见。非唯苦断名为断见。故契</a><a name="0193c11" id="0193c11">经说。见我世间永断坏故。名为断见。言世间</a><a name="0193c12" id="0193c12">者。显我所事执我我所真实有体。闻彼断时</a><a name="0193c13" id="0193c13">便生断见。若无所执则无断见。唯依所执我</a><a name="0193c14" id="0193c14">我所事。所起颠倒断常两见。无上大师立边</a><a name="0193c15" id="0193c15">执见。由此妄见击发生死。大苦炽火令其增</a><a name="0193c16" id="0193c16">广逼迫无量无智有情。是故世尊称赞永灭。</a><a name="0193c17" id="0193c17">离欲寂静最胜安乐。令其可化深心欣乐。如</a><a name="0193c18" id="0193c18">是涅非无非有。妙智所证名为胜义。又诸</a><a name="0193c19" id="0193c19">义中最为胜故。过此更无所求义故。名为胜</a><a name="0193c20" id="0193c20">义。复次有作是说。常法定有。以胜义谛无生</a><a name="0193c21" id="0193c21">无灭真实善有能为所缘生圣智故。此亦不</a><a name="0193c22" id="0193c22">然。非胜义故。若胜义谛是实有者。应如色等</a><a name="0193c23" id="0193c23">从众缘生。若非缘生。应如兔角。体非实有。</a><a name="0193c24" id="0193c24">又无同喻有因不成。设许因成则非常住。又</a><a name="0193c25" id="0193c25">胜义谛体若是有。应如瓶等。非圣智境。若真</a><a name="0193c26" id="0193c26">圣智缘有为境。应如余智。非真圣智。不断烦</a><a name="0193c27" id="0193c27">恼不证涅。胜义谛理。非空非有。非常非</a><a name="0193c28" id="0193c28">无常。欲于其中求少有性。定不可得。为显此</a><a name="0193c29" id="0193c29">义故。次颂曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300193b.htm'><img src='up.gif' border=0></a>
<a href='T300194a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>