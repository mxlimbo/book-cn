<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0070b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷4)</font> 释观五阴品第四 <font face='Arial'>T30, p0070b</h2></font><hr>
<span class='old'>
</a><a name="0070a28" id="0070a28">若谓彼眼等根生识等果。此不相似。非一向</a><a name="0070a29" id="0070a29">故者。是亦不然。何以故。如破诸法。彼眼识等</span><a name="0070b01" id="0070b01">亦如是遮。更无异门故。非非一向过。如前所</a><a name="0070b02" id="0070b02">说有实地等彼果有故者。二皆不成。以违义</a><a name="0070b03" id="0070b03">故。复次毗婆沙者言。所作因有故。谓有为法</a><a name="0070b04" id="0070b04">起时。一切相似不相似法。为彼因故。譬喻无</a><a name="0070b05" id="0070b05">体。论者言。汝不善说。有简别故。彼自分生不</a><a name="0070b06" id="0070b06">共等所作因能起者已遮故。品初已来此诸</a><a name="0070b07" id="0070b07">文句已遮四大及彼因色。令他解知色阴无</a><a name="0070b08" id="0070b08">体。余受阴等者。如偈曰</a><a name="0070b09" id="0070b09"><p class='lg'>　　受阴及心阴　　　想行一切种</a><br><a name="0070b10" id="0070b10">　　如是等诸法　　　皆同色阴遮　</p></a><a name="0070b11" id="0070b11"><p>释曰。如遮色阴。受等亦尔。已说第一义中色</a><a name="0070b12" id="0070b12">非实有。自因不取故。彼觉无体故。如军众等。</a><a name="0070b13" id="0070b13">如是第一义中受心想触。及作意等皆非实</a><a name="0070b14" id="0070b14">有。自因不取故。彼亦不取。如军众等。一切亦</a><a name="0070b15" id="0070b15">应如此类知。复次受等诸因所谓触也及色</a><a name="0070b16" id="0070b16">明虚空作意等如其所应。当如是遮。复次如</a><a name="0070b17" id="0070b17">色等诸因不别。已令他解如是第一义中受</a><a name="0070b18" id="0070b18">等诸因亦无别异。自和合支不可取故。彼不</a><a name="0070b19" id="0070b19">应取如自因自体此亦与过应如先说。若外</a><a name="0070b20" id="0070b20">人与过者。应如先避。复次如是等诸法者。谓</a><a name="0070b21" id="0070b21">彼阴外有为诸法所有分别如瓶衣等。实有</a><a name="0070b22" id="0070b22">故异故者。如其所应同彼色遮如色等阴摄</a><a name="0070b23" id="0070b23">故为因者。此因不成。譬亦无体。阴义坏故。</a><a name="0070b24" id="0070b24">彼阴摄者。世谛中摄非第一义。以违因义故。</a><a name="0070b25" id="0070b25">此诸道理应如是知。或复有人妄想分别第</a><a name="0070b26" id="0070b26">一义中随何等物自体不空及起灭等。此诸</a><a name="0070b27" id="0070b27">诤论义皆不然。何以故。如实谛观彼相空故。</a><a name="0070b28" id="0070b28">以第一义中诸入不起体非实有如是观察令</a><a name="0070b29" id="0070b29">人识知。若执不空与空作过者。此亦不然。何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300070a.htm'><img src='up.gif' border=0></a>
<a href='T300070c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>