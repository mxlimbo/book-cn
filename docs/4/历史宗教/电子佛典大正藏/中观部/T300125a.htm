<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0125a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷14)</font> 释观圣谛品第二十四 <font face='Arial'>T30, p0125a</h2></font><hr>
<span class='old'>
</a><a name="0124c28" id="0124c28">真实相者。如人运拳以打虚空。徒自疲极终</a><a name="0124c29" id="0124c29">无所损。汝若作是言。如上偈说。若一切法空。</span><a name="0125a01" id="0125a01">无起亦无灭。汝作如是说者。亦徒疲劳不解</a><a name="0125a02" id="0125a02">中意。何以故。如论偈说</a><a name="0125a03" id="0125a03"><p class='lg'>　　诸佛依二谛　　　为众生说法</a><br><a name="0125a04" id="0125a04">　　一谓世俗谛　　　二谓第一义　</p></a><a name="0125a05" id="0125a05"><p>释曰。世谛者谓世间言说。如说色等起住灭</a><a name="0125a06" id="0125a06">相。如说提婆达多去来。毗师奴蜜多罗吃食。</a><a name="0125a07" id="0125a07">须摩达多坐禅。梵摩达多解脱。如是等谓世</a><a name="0125a08" id="0125a08">间言说。名为世谛。是等不说名第一义。第一</a><a name="0125a09" id="0125a09">义者云何。谓是第一而有义故。名第一义。又</a><a name="0125a10" id="0125a10">是最上无分别智真实义故。名第一义。真实</a><a name="0125a11" id="0125a11">者。无他缘等为相。若住真实所缘境界无分</a><a name="0125a12" id="0125a12">别。智者名第一义。为遮彼起等随顺。所说无</a><a name="0125a13" id="0125a13">起等及闻思修慧。皆是第一义。慧者云何。是</a><a name="0125a14" id="0125a14">第一义。能为第一遮作不颠倒方便因缘故。</a><a name="0125a15" id="0125a15">是故复名第一义也。如论偈说</a><a name="0125a16" id="0125a16"><p class='lg'>　　若人不能解　　　二谛差别相</a><br><a name="0125a17" id="0125a17">　　即不解真实　　　甚深佛法义　</p></a><a name="0125a18" id="0125a18"><p>释曰。此谓若人不解二谛差别。不错乱境界</a><a name="0125a19" id="0125a19">相者。不正思惟。多者此人不解甚深佛法。而</a><a name="0125a20" id="0125a20">起有体无体执觉。深者云何。难涉渡。佛者</a><a name="0125a21" id="0125a21">如先已解。法者为令天人证得甘露法故。行</a><a name="0125a22" id="0125a22">者于如是等甚深境界。应知应断应证应修。</a><a name="0125a23" id="0125a23">复次说不颠倒教者名甘露法。是人于第一</a><a name="0125a24" id="0125a24">甚深无分别智道理不解故。虽行不颠倒住</a><a name="0125a25" id="0125a25">真法境界。而于无起无灭法体说众生。于非</a><a name="0125a26" id="0125a26">境界起境界见。作如是说者。不解中论道理。</a><a name="0125a27" id="0125a27">而言世谛中起灭等法。一切皆无。作是分别</a><a name="0125a28" id="0125a28">者。其过亦如上偈说。若一切法空无起亦无</a><a name="0125a29" id="0125a29">灭。有如是分别者。不解诸佛如来随顺世谛。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300124c.htm'><img src='up.gif' border=0></a>
<a href='T300125b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>