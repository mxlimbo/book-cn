<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0028a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷3)</font> 观成坏品第二十一 <font face='Arial'>T30, p0028a</h2></font><hr>
<span class='old'>
</a><a name="0027c28" id="0027c28">坏。是故离成无坏。若谓共成有坏者。是</a><a name="0027c29" id="0027c29">亦不然。何以故。法先别成而后有合。合法</span><a name="0028a01" id="0028a01">不离异。若坏离异坏则无因。是故共成亦</a><a name="0028a02" id="0028a02">无坏。若离坏共坏无有成者。若离坏有</a><a name="0028a03" id="0028a03">成成则为常。常是不坏相。而实不见有法</a><a name="0028a04" id="0028a04">常不坏相。是故离坏无成。若谓共坏有成</a><a name="0028a05" id="0028a05">者。是亦不然。成坏相违。云何一时有。如人</a><a name="0028a06" id="0028a06">有发无发不得一时俱。成坏亦尔。是故</a><a name="0028a07" id="0028a07">共坏有成。是事不然。何以故。若谓分别法</a><a name="0028a08" id="0028a08">者。说成中常有坏。是事不然。何以故。若成</a><a name="0028a09" id="0028a09">中常有坏。则不应有住法。而实有住。是故</a><a name="0028a10" id="0028a10">若离坏共坏不应有成。复次</a><a name="0028a11" id="0028a11"><p class='lg'>　　成坏共无成　　　离亦无有成</a><br><a name="0028a12" id="0028a12">　　是二俱不可　　　云何当有成　</p></a><a name="0028a13" id="0028a13"><p>若成坏共亦无成。离亦无成。若共成则二法</a><a name="0028a14" id="0028a14">相违。云何一时。若离则无因。二门俱不成。</a><a name="0028a15" id="0028a15">云何当有成。若有应说。问曰现有尽灭相</a><a name="0028a16" id="0028a16">法。是尽灭相法。亦说尽亦说不尽。如是则</a><a name="0028a17" id="0028a17">应有成坏。答曰</a><a name="0028a18" id="0028a18"><p class='lg'>　　尽则无有成　　　不尽亦无成</a><br><a name="0028a19" id="0028a19">　　尽则无有坏　　　不尽亦不坏　</p></a><a name="0028a20" id="0028a20"><p>诸法日夜中念念常灭尽过去。如水流不住。</a><a name="0028a21" id="0028a21">是则名尽。是事不可取不可说。如野马</a><a name="0028a22" id="0028a22">无决定性可得。如是尽无决定性可得。</a><a name="0028a23" id="0028a23">云何可得分别说有成。是故言尽亦不成。</a><a name="0028a24" id="0028a24">成无故亦不应有坏。是故说尽亦无有坏。</a><a name="0028a25" id="0028a25">又念念生灭常相续不断故名不尽。如是法</a><a name="0028a26" id="0028a26">决定常住不断。云何可得分别说言今是</a><a name="0028a27" id="0028a27">成时。是故说无尽亦无成。成无故无坏。是</a><a name="0028a28" id="0028a28">故说不尽亦无坏。如是推求。实事不可得</a><a name="0028a29" id="0028a29">故。无成无坏。问曰。且置成坏。但令有法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300027c.htm'><img src='up.gif' border=0></a>
<a href='T300028b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>