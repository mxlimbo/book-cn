<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0084b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷7)</font> 观薪火品第十 <font face='Arial'>T30, p0084b</h2></font><hr>
<span class='old'>
</a><a name="0084a28" id="0084a28">论者言。总遮起故。薪火亦遮。汝今未悟犹言</a><a name="0084a29" id="0084a29">有实。如观阴品说。若离色因。色不可得。因亦</span><a name="0084b01" id="0084b01">如此。虽先已破。今当复遮。汝应谛听。此遮方</a><a name="0084b02" id="0084b02">便火薪二种欲令有者。为是一耶。为是异耶。</a><a name="0084b03" id="0084b03">若尔有何过。薪火一者。是义不然。何以故。</a><a name="0084b04" id="0084b04">如偈曰</a><a name="0084b05" id="0084b05"><p class='lg'>　　若火即是薪　　　作者作业一　</p></a><a name="0084b06" id="0084b06"><p>释曰。由彼地等譬喻无故。此不相应。有人言。</a><a name="0084b07" id="0084b07">四大是薪。暖界是火。复有人言。彼诸大中</a><a name="0084b08" id="0084b08">暖界增起故名为火。论者此中更方便说。第</a><a name="0084b09" id="0084b09">一义中薪火二事不为一体。何以故。作者作</a><a name="0084b10" id="0084b10">业故。譬如斫者所斫有异。火为作者。燃为作</a><a name="0084b11" id="0084b11">业。以作者业异故。薪火不为一。复次若火</a><a name="0084b12" id="0084b12">即是薪作者作业一。若定尔者。汝不应言是</a><a name="0084b13" id="0084b13">薪是火。薪外有火者。一体义坏。以不暖不</a><a name="0084b14" id="0084b14">烧火即无用。法体无别故。立义有过。汝言薪</a><a name="0084b15" id="0084b15">火一者。是义不然。复次薪火异者。是亦不然。</a><a name="0084b16" id="0084b16">何以故。如偈曰</a><a name="0084b17" id="0084b17"><p class='lg'>　　若火异于薪　　　离薪应有火　</p></a><a name="0084b18" id="0084b18"><p>释曰。以其异故。譬如余物。而不欲尔。此中说</a><a name="0084b19" id="0084b19">验。第一义中火薪不异。何以故。以有观故。如</a><a name="0084b20" id="0084b20">薪自体。如是第一义中火薪不异。何以故。以</a><a name="0084b21" id="0084b21">有观故。如火自体。若言火薪别物。皆有相观。</a><a name="0084b22" id="0084b22">一切有观故。因非一向者。是义不然。何以故。</a><a name="0084b23" id="0084b23">彼一切等观义相似亦同遮故无过。若定欲</a><a name="0084b24" id="0084b24">得火薪异者。有过失故。如偈曰</a><a name="0084b25" id="0084b25"><p class='lg'>　　如是常应燃　　　以不因薪故　</p></a><a name="0084b26" id="0084b26"><p>释曰。不观薪故。彼应常燃。纵无薪时。火亦不</a><a name="0084b27" id="0084b27">灭。以其异故。又干薪投火亦无焰起。义皆不</a><a name="0084b28" id="0084b28">然。如偈曰。</a><a name="0084b29" id="0084b29"><p class='lg'>　　复无燃火功　　　火亦无烧业　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300084a.htm'><img src='up.gif' border=0></a>
<a href='T300084c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>