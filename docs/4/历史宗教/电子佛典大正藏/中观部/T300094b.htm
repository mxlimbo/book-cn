<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0094b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷9)</font> 观有无品第十五 <font face='Arial'>T30, p0094b</h2></font><hr>
<span class='old'>
</a><a name="0094a28" id="0094a28"><p>释曰。为遮有执。是故言无。无更无体。虽不言</a><a name="0094a29" id="0094a29">无。无非我欲。何以故。以无别法可执取故。</span><a name="0094b01" id="0094b01">是故亦非。因义不成。复次偈曰</a><a name="0094b02" id="0094b02"><p class='lg'>　　此法体异故　　　世人名无体　</p></a><a name="0094b03" id="0094b03"><p>释曰。法无体故名之为无。更无一法名为无</a><a name="0094b04" id="0094b04">体。是故汝立因义不成。及违义故。云何违义。</a><a name="0094b05" id="0094b05">汝立相违法为因。由相违破故。所立有法此</a><a name="0094b06" id="0094b06">亦不成故是相违。又第一义中乌鸱无体故。</a><a name="0094b07" id="0094b07">譬喻不成。由此观察自他无体三皆不成。菩</a><a name="0094b08" id="0094b08">萨摩诃萨以无著慧不见诸法若自若他及有</a><a name="0094b09" id="0094b09">无等。云何不见。以升无分别智车故。复次</a><a name="0094b10" id="0094b10">诸浅智人前世未起深大法忍。于彼自他有</a><a name="0094b11" id="0094b11">无等法。言说熏习故。覆障实慧。如前偈言。若</a><a name="0094b12" id="0094b12">人见自他。及有体无体。彼则不能见如来真</a><a name="0094b13" id="0094b13">实法。此义云何。见自他等违正道理。及阿含</a><a name="0094b14" id="0094b14">故。偈意如是。违道理者。如先已说。违阿含</a><a name="0094b15" id="0094b15">者。汝今当听。如偈曰</a><a name="0094b16" id="0094b16"><p class='lg'>　　佛能如实观　　　不著有无法</a><br><a name="0094b17" id="0094b17">　　教授迦旃延　　　令离有无二　</p></a><a name="0094b18" id="0094b18"><p>释曰。云何教授。如佛告迦旃延。世间多有</a><a name="0094b19" id="0094b19">依止二边。谓若有若无。有深智者不著有无。</a><a name="0094b20" id="0094b20">如是等。又如佛告阿难。若言有者。是执常边。</a><a name="0094b21" id="0094b21">若言无者。是执断边。复次或有人言。若第一</a><a name="0094b22" id="0094b22">义中诸法悉无有者。云何得有见谛法。由世</a><a name="0094b23" id="0094b23">谛中法从缘起故。以智观察从缘起法。无自</a><a name="0094b24" id="0094b24">无他无有无无。遮如是见名为见谛。云何见</a><a name="0094b25" id="0094b25">谛。此缘起法是见实因故。何人见实。谓诸佛</a><a name="0094b26" id="0094b26">子得缘起智日光所照。以此为因故。论者言。</a><a name="0094b27" id="0094b27">怖畏空者作如是说。犹如世人怖畏虚空。执</a><a name="0094b28" id="0094b28">著有对实物依止故。生心欲得远离虚空。远</a><a name="0094b29" id="0094b29">离空者。由彼依止自他等见。如偈言。若人见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300094a.htm'><img src='up.gif' border=0></a>
<a href='T300094c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>