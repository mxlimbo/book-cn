<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0107a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷11)</font> 观法品第十八 <font face='Arial'>T30, p0107a</h2></font><hr>
<span class='old'>
</a><a name="0106c28" id="0106c28">如梦如幻如水中月。自性空故。不说我不说</a><a name="0106c29" id="0106c29">无我。问曰。何故不说我无我耶。答曰。我无我</span><a name="0107a01" id="0107a01">分别境界无故。以是故。世谛之中假说有我。</a><a name="0107a02" id="0107a02">如汝所言。谓我违于先所立义。然我亦不违</a><a name="0107a03" id="0107a03">先所立。汝若言第一义中欲令有我。违宗之</a><a name="0107a04" id="0107a04">过今还在汝。论者引经偈言。众生堕生死。不</a><a name="0107a05" id="0107a05">脱如是苦。无我无众生。唯有法与因。此经</a><a name="0107a06" id="0107a06">明第一义中毕竟无我。令有我者。我无是验。</a><a name="0107a07" id="0107a07">已说遮我力故。复次今当解异分别者。有二</a><a name="0107a08" id="0107a08">种外道。各执不同。一者言。诸行聚刹那刹</a><a name="0107a09" id="0107a09">那坏。乃至后时命终分诸行坏。是故无我。若</a><a name="0107a10" id="0107a10">无我者。业果所为。是则无体。此诸外道见</a><a name="0107a11" id="0107a11">是事故即生怖畏。生怖畏故亦有施设我。施</a><a name="0107a12" id="0107a12">设我者。谓执说有我。二者复有卢迦耶蜜迦</a><a name="0107a13" id="0107a13">(唐言无后世外道即路伽耶)言。唯有身及诸根无我自体。于</a><a name="0107a14" id="0107a14">诸行中假名众生。而实无我受持诸行。言有</a><a name="0107a15" id="0107a15">生死流转者。是事不然。何故作此言耶。彼诸</a><a name="0107a16" id="0107a16">外道愚于因果所为。但眼见身相诸根等。即</a><a name="0107a17" id="0107a17">是丈夫。更无别我。如前偈中亦说无我。云何</a><a name="0107a18" id="0107a18">无我。谓于身根聚中无我。诸佛于一切法得</a><a name="0107a19" id="0107a19">了了智。如前偈中佛不说我。不说无我。何故</a><a name="0107a20" id="0107a20">不说我无我耶。由证解一切法真实无戏论</a><a name="0107a21" id="0107a21">故。无戏论已断我无我执。我无我执断已。起</a><a name="0107a22" id="0107a22">我无我境界亦无。何以故。妄置色等为我无</a><a name="0107a23" id="0107a23">我种。是执不起故。如般若经中说。极勇猛。色</a><a name="0107a24" id="0107a24">非是我非是无我。受想行识非我非无我。若</a><a name="0107a25" id="0107a25">色受想行识非我非无我。是名般若波罗蜜。</a><a name="0107a26" id="0107a26">如上说见空戏论灭者。今还重释。云何得戏</a><a name="0107a27" id="0107a27">论灭。谓一切体自相不可得。如虚空相。如是</a><a name="0107a28" id="0107a28">不见。是名见空。若见一切诸法空不可说者。</a><a name="0107a29" id="0107a29">其义云何。如论偈说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300106c.htm'><img src='up.gif' border=0></a>
<a href='T300107b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>