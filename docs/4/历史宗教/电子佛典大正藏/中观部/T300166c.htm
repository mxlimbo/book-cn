<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1568 十二门论 0166c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1568 十二门论</font> <font face='Arial'>(卷1)</font> 观作者门第十 <font face='Arial'>T30, p0166c</h2></font><hr>
<span class='old'>
</a><a name="0166b28" id="0166b28">者。众生皆不应有所作。而众生方便各有</a><a name="0166b29" id="0166b29">所作。是故当知非自在所作。复次若自在</span><a name="0166c01" id="0166c01">作者。善恶苦乐事不作而自来。如是坏世</a><a name="0166c02" id="0166c02">间法。持戒修梵行皆无所益。而实不尔。是</a><a name="0166c03" id="0166c03">故当知非自在所作。复次若福业因缘故</a><a name="0166c04" id="0166c04">于众生中大。余众生行福业者亦复应大。</a><a name="0166c05" id="0166c05">何以贵自在。若无因缘而自在者。一切众</a><a name="0166c06" id="0166c06">生亦应自在。而实不尔。当知非自在所</a><a name="0166c07" id="0166c07">作。若自在从他而得。则他复从他。如是则</a><a name="0166c08" id="0166c08">无穷。无穷则无因。如是等种种因缘。当知</a><a name="0166c09" id="0166c09">万物非自在生。亦无有自在。如是邪见问</a><a name="0166c10" id="0166c10">他作故。佛亦不答。共作亦不然。有二过</a><a name="0166c11" id="0166c11">故。众因缘和合生故。不从无因生。佛亦</a><a name="0166c12" id="0166c12">不答。是故此经。但破四种邪见。不说苦为</a><a name="0166c13" id="0166c13">空。答曰。佛虽如是说。从众因缘生苦。破</a><a name="0166c14" id="0166c14">四种邪见即是说空。说苦从众因缘生。</a><a name="0166c15" id="0166c15">即是说空义。何以故。若从众因缘生则无</a><a name="0166c16" id="0166c16">自性。无自性即是空。如苦空。当知有为无</a><a name="0166c17" id="0166c17">为及众生。一切皆空</a><a name="0166c18" id="0166c18"><p><b>　　<A NAME="n125"></A>观三时门第十一</b></a><a name="0166c19" id="0166c19"><p>复次一切法空。何以故。因与有因法。前时后</a><a name="0166c20" id="0166c20">时一时生不可得故。如说</a><a name="0166c21" id="0166c21"><p class='lg'>　　若法先后共　　　是皆不成者</a><br><a name="0166c22" id="0166c22">　　是法从因生　　　云何当有成　</p></a><a name="0166c23" id="0166c23"><p>先因后有因。是事不然。何以故。若先因后从</a><a name="0166c24" id="0166c24">因生者。先因时则无有因。与谁为因。若先</a><a name="0166c25" id="0166c25">有因后因者。无因时有因已成。何用因为。</a><a name="0166c26" id="0166c26">若因有因一时。是亦无因。如牛角一时生左</a><a name="0166c27" id="0166c27">右不相因。如是因非是果因。果非是因果。</a><a name="0166c28" id="0166c28">一时生故。是故三时因果皆不可得。问曰。汝</a><a name="0166c29" id="0166c29">破因果法。三时中亦不成。若先有破后有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300166b.htm'><img src='up.gif' border=0></a>
<a href='T300167a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>