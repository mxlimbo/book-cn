<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0020c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷3)</font> 观有无品第十五 <font face='Arial'>T30, p0020c</h2></font><hr>
<span class='old'>
</a><a name="0020b28" id="0020b28"><p>若法性定有。则是有相非无相。终不应无。</a><a name="0020b29" id="0020b29">若无则非有。即为无法。先已说摔故。如</span><a name="0020c01" id="0020c01">是则堕常见。若法先有。败坏而无者。是名</a><a name="0020c02" id="0020c02">断灭。何以故。有不应无故。汝谓有无各有</a><a name="0020c03" id="0020c03">定相故。若有断常见者。则无罪福等破世</a><a name="0020c04" id="0020c04">间事是故应舍</a><a name="0020c05" id="0020c05"><p><b>　　<A NAME="n21"></A>中论观缚解品第十六(十偈)</b></a><a name="0020c06" id="0020c06"><p>问曰。生死非都无根本。于中应有众生往</a><a name="0020c07" id="0020c07">来若诸行往来。汝以何因缘故。说众生及</a><a name="0020c08" id="0020c08">诸行尽空无有往来。答曰</a><a name="0020c09" id="0020c09"><p class='lg'>　　诸行往来者　　　常不应往来</a><br><a name="0020c10" id="0020c10">　　无常亦不应　　　众生亦复然　</p></a><a name="0020c11" id="0020c11"><p>诸行往来六道生死中者。为常相往来。为</a><a name="0020c12" id="0020c12">无常相往来。二俱不然。若常相往来者。则</a><a name="0020c13" id="0020c13">无生死相续。以决定故。自性住故。若以无</a><a name="0020c14" id="0020c14">常往来者。亦无往来生死相续。以不决定</a><a name="0020c15" id="0020c15">故。无自性故。若众生往来者。亦有如是</a><a name="0020c16" id="0020c16">过。复次</a><a name="0020c17" id="0020c17"><p class='lg'>　　若众生往来　　　阴界诸入中</a><br><a name="0020c18" id="0020c18">　　五种求尽无　　　谁有往来者　</p></a><a name="0020c19" id="0020c19"><p>生死阴界入即是一义。若众生于此阴界入</a><a name="0020c20" id="0020c20">中往来者。是众生于燃可燃品中。五种求</a><a name="0020c21" id="0020c21">不可得。谁于阴界入中而有往来者。复次</a><a name="0020c22" id="0020c22"><p class='lg'>　　若从身至身　　　往来即无身</a><br><a name="0020c23" id="0020c23">　　若其无有身　　　则无有往来　</p></a><a name="0020c24" id="0020c24"><p>若众生往来。为有身往来。为无身往来。二</a><a name="0020c25" id="0020c25">俱不然。何以故。若有身往来。从一身至一</a><a name="0020c26" id="0020c26">身。如是则往来者无身。又若先已有身。不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300020b.htm'><img src='up.gif' border=0></a>
<a href='T300021a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>