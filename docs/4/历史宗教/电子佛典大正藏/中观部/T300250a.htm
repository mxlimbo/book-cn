<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0250a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷10)</font> 教诫弟子品第八 <font face='Arial'>T30, p0250a</h2></font><hr>
<span class='old'>
</a><a name="0249c28" id="0249c28">成无。非有性故。如空花等。若执诸法与一</a><a name="0249c29" id="0249c29">性等。定一异过。如应当知。是故有等与法一</span><a name="0250a01" id="0250a01">异。二种妄见违俗及真。俱是俱非相违戏论。</a><a name="0250a02" id="0250a02">过同一异。故不别论。于胜义中有无等寂。一</a><a name="0250a03" id="0250a03">切问难皆不得成。为显此义。故说漏曰</a><a name="0250a04" id="0250a04"><p class='lg'>　　有非有俱非　　　诸宗皆寂灭</a><br><a name="0250a05" id="0250a05">　　于中欲兴难　　　毕竟不能申　</p></a><a name="0250a06" id="0250a06"><p>论曰。胜义理中无少有法。以一切法本性无</a><a name="0250a07" id="0250a07">性。故有见宗于斯寂灭。依有见故非有见</a><a name="0250a08" id="0250a08">生。此见既亡彼见随灭。真若非有圣智不行。</a><a name="0250a09" id="0250a09">圣智所行必非非有。故非有见不证其真。圣</a><a name="0250a10" id="0250a10">智观真不观非有。简俗有故说真非有。真非</a><a name="0250a11" id="0250a11">有言还依俗说。真非有教能顺趣真。是故诸</a><a name="0250a12" id="0250a12">经多说非有。有非有见于此既除。俱是俱非</a><a name="0250a13" id="0250a13">皆应类遣。以其有等皆可表诠。真绝表诠故</a><a name="0250a14" id="0250a14">非有等。一切恶见扰动其心。于正理中广兴</a><a name="0250a15" id="0250a15">邪难。皆依如是有等见生。此见既除彼亦随</a><a name="0250a16" id="0250a16">灭。虽欲猛励抗论真空。由无所依措言何寄。</a><a name="0250a17" id="0250a17">如空无底足不可依。诸有大心发弘誓者。欲</a><a name="0250a18" id="0250a18">穷来际利乐有情。应正断除妄见尘垢。应妙</a><a name="0250a19" id="0250a19">悟入善逝真空。为满所求当勤修学</a><a name="0250a20" id="0250a20"><p class='lg'>　　已除见有累　　　复遣执无尘</a><br><a name="0250a21" id="0250a21">　　善开妙中道　　　愿世咸归寂　</p></a><a name="0250a22" id="0250a22"><p>圣天菩萨造论既周。重叙摧邪。复说漏曰</a><a name="0250a23" id="0250a23"><p class='lg'>　　我在为燎邪宗火　　　沃以如来正教酥</a><br><a name="0250a24" id="0250a24">　　又扇因明广大风　　　谁敢如蛾投猛焰　</p></a><a name="0250a25" id="0250a25"><p>三藏法师。于鹫岭北得闻此论。随听随翻。自</a><a name="0250a26" id="0250a26">庆成功。式漏曰</a><a name="0250a27" id="0250a27"><p class='lg'>　　圣天护法依智悲　　　为挫群邪制斯论</a><br><a name="0250a28" id="0250a28">　　四句百非皆殄灭　　　其犹劫火燎纤毫</a><br><a name="0250a29" id="0250a29">　　故我殉命访真宗　　　欣遇随闻随译讫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300249c.htm'><img src='up.gif' border=0></a>
<a href='T300250b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>