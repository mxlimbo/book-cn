<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0119b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷13)</font> 观如来品第二十二 <font face='Arial'>T30, p0119b</h2></font><hr>
<span class='old'>
</a><a name="0119a28" id="0119a28">故。又复说言。如来无一切智。何以故。如来不</a><a name="0119a29" id="0119a29">记旃遮女婆罗门作毁谤事故。又复说言。如</span><a name="0119b01" id="0119b01">来无一切智。何以故。如来不定记华氏城坏</a><a name="0119b02" id="0119b02">故。又复说言。如来无一切智。何以故。如来不</a><a name="0119b03" id="0119b03">知生死前际自障其无知故。又复说言。如来</a><a name="0119b04" id="0119b04">无一切智。何以故。如来不知提婆达多坏僧</a><a name="0119b05" id="0119b05">等事度出家故。是等不记不知者。如来无一</a><a name="0119b06" id="0119b06">切智故。论者言。汝聪慢等虚妄所说立义出</a><a name="0119b07" id="0119b07">因及以譬喻。今与其过。汝何不说。尼干外</a><a name="0119b08" id="0119b08">道计有我人众生寿命。汝何不说。鞞世师人</a><a name="0119b09" id="0119b09">计有实法。汝何不说。僧佉人计有自性。汝何</a><a name="0119b10" id="0119b10">不说。韦陀中所说丈夫如此等事。不能记不</a><a name="0119b11" id="0119b11">能说故。名为无一切智耶。为是等皆无故不</a><a name="0119b12" id="0119b12">记耶。又复汝言。总不知故名为不知者。此即</a><a name="0119b13" id="0119b13">是知。何等是总为一切诸法皆无自体而已。</a><a name="0119b14" id="0119b14">令物解故。佛涅槃后当来之世。诸弟子等亦</a><a name="0119b15" id="0119b15">以无自体义令众生解。复有弥息伽外道言。</a><a name="0119b16" id="0119b16">佛家所说十二部经者。非一切智人所说。有</a><a name="0119b17" id="0119b17">作者故。譬如鞞世师等论。论者言。若有作者。</a><a name="0119b18" id="0119b18">汝出因义不成。何以故。见有可化众生故。如</a><a name="0119b19" id="0119b19">来无功用。自然出言说。犹如天鼓。空中自鸣。</a><a name="0119b20" id="0119b20">如我法中作者受者皆无故。汝立有作者义。</a><a name="0119b21" id="0119b21">是因不成。汝违陀有作者诵习故。譬如鞞世</a><a name="0119b22" id="0119b22">师等论。汝所立因则非一向。若外人如是意</a><a name="0119b23" id="0119b23">韦陀文句无有作者。其义云何。作者时远。不</a><a name="0119b24" id="0119b24">能忆故。论者言。是说不善。汝但说因。无有譬</a><a name="0119b25" id="0119b25">喻。又汝韦陀中言一力山中造。一力毗陀三</a><a name="0119b26" id="0119b26">摩山中造三摩毗陀。迦逋处(唐言白领地)造阿闼毗</a><a name="0119b27" id="0119b27">陀。云何言无作者耶。是故汝立宗义不成若</a><a name="0119b28" id="0119b28">言是了非作者此了义先已遮。汝立了义不</a><a name="0119b29" id="0119b29">能成就。何以故。文句是作法。如人受学次第。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300119a.htm'><img src='up.gif' border=0></a>
<a href='T300119c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>