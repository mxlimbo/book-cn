<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1565 顺中论 0041b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1565 顺中论</font> <font face='Arial'>(卷1)</font> 初品法门翻译之记 <font face='Arial'>T30, p0041b</h2></font><hr>
<span class='old'>
</a><a name="0041a28" id="0041a28">作。彼如是等。皆悉不然。若作世界。为常而</a><a name="0041a29" id="0041a29">作。无常而作。为为他作。不为他作。为生不</span><a name="0041b01" id="0041b01">生。为有为无。如是一切。皆不相应。无道理</a><a name="0041b02" id="0041b02">故</a><a name="0041b03" id="0041b03"><p>问曰。云何名为无道理耶。答曰。若是常法</a><a name="0041b04" id="0041b04">云何而得造作世界。若是常法作世界者。虚</a><a name="0041b05" id="0041b05">空亦应得作世界。是事不可。若是无常作世</a><a name="0041b06" id="0041b06">界者。瓶等亦应造作世界。若常无常。作世界</a><a name="0041b07" id="0041b07">者。虚空与瓶皆应得作。是事不可。若汝意谓。</a><a name="0041b08" id="0041b08">常无常过。离常无常。更别有作作世界者。是</a><a name="0041b09" id="0041b09">则无穷作世界作。更复有作之所作故。此复</a><a name="0041b10" id="0041b10">有过。瓶亦应是作世界作。是事不可。若汝</a><a name="0041b11" id="0041b11">意谓。此是过者。则无作者而作世界。此义不</a><a name="0041b12" id="0041b12">成。问曰。云何不成。答曰。无众生故。若无作</a><a name="0041b13" id="0041b13">者。尚自非有。况复有作。如其无作。得有造</a><a name="0041b14" id="0041b14">作。是则无物。亦应得作。若其得作。兔角亦应</a><a name="0041b15" id="0041b15">作石女儿。又亦应作虚空花鬘。是事不可。亦</a><a name="0041b16" id="0041b16">可作瓶而皆不作</a><a name="0041b17" id="0041b17"><p>若已生者。当知不得造作世界。如瓶不作。若</a><a name="0041b18" id="0041b18">未生者。亦不得作。如石女儿。若是有者。不作</a><a name="0041b19" id="0041b19">世界。犹如其人。若是无者。不作世界。犹如兔</a><a name="0041b20" id="0041b20">角</a><a name="0041b21" id="0041b21"><p>此于世界常无常等。不相似过。又复如是摩</a><a name="0041b22" id="0041b22">醯首罗常无常等。若是世界之因缘者。世间</a><a name="0041b23" id="0041b23">罪福。亦是所作。是事不可。若如是者。一切罪</a><a name="0041b24" id="0041b24">福。则无果报。然今现见世间。罪福皆有果报。</a><a name="0041b25" id="0041b25">又复胜等。无物体故。不作世界。此义成就。先</a><a name="0041b26" id="0041b26">已广说。以无因缘。是故彼无。若丈夫作丈</a><a name="0041b27" id="0041b27">夫不成。自不成故。不能成法。若有丈夫。可有</a><a name="0041b28" id="0041b28">转行。如胜是常。无因缘故。胜无转行。以是常</a><a name="0041b29" id="0041b29">故。如丈夫觉。丈夫无觉。则常如胜。若如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300041a.htm'><img src='up.gif' border=0></a>
<a href='T300041c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>