<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0038c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷4)</font> 观邪见品第二十七 <font face='Arial'>T30, p0038c</h2></font><hr>
<span class='old'>
</a><a name="0038b28" id="0038b28">无常。半天是常。半人是无常。但是事不然。</a><a name="0038b29" id="0038b29">何以故。一身有二相过故。复次</span><a name="0038c01" id="0038c01"><p class='lg'>　　若常及无常　　　是二俱成者</a><br><a name="0038c02" id="0038c02">　　如是则应成　　　非常非无常　</p></a><a name="0038c03" id="0038c03"><p>若常无常二俱成者。然后成非常非无常。与</a><a name="0038c04" id="0038c04">常无常相违故。今实常无常不成。是故非常</a><a name="0038c05" id="0038c05">非无常亦不成。复次今生死无始。是亦不</a><a name="0038c06" id="0038c06">然。何以故</a><a name="0038c07" id="0038c07"><p class='lg'>　　法若定有来　　　及定有去者</a><br><a name="0038c08" id="0038c08">　　生死则无始　　　而实无此事　</p></a><a name="0038c09" id="0038c09"><p>法若决定有所从来。有所从去者。生死</a><a name="0038c10" id="0038c10">则应无始。是法以智慧推求。不得有所</a><a name="0038c11" id="0038c11">从来。有所从去。是故生死无始。是事不然。</a><a name="0038c12" id="0038c12">复次</a><a name="0038c13" id="0038c13"><p class='lg'>　　今若无有常　　　云何有无常</a><br><a name="0038c14" id="0038c14">　　亦常亦无常　　　非常非无常　</p></a><a name="0038c15" id="0038c15"><p>若尔者。以智慧推求。无法可得常者。谁当</a><a name="0038c16" id="0038c16">有无常。因常有无常故。若二俱无者。云何</a><a name="0038c17" id="0038c17">有亦有常亦无常。若无有常无常。云何有</a><a name="0038c18" id="0038c18">非有常非无常。因亦有常亦无常故。有非</a><a name="0038c19" id="0038c19">有常非无常。是故依止过去世常等四句不</a><a name="0038c20" id="0038c20">可得。有边无边等四句依止未来世。是事不</a><a name="0038c21" id="0038c21">可得。今当说。何以故</a><a name="0038c22" id="0038c22"><p class='lg'>　　若世间有边　　　云何有后世</a><br><a name="0038c23" id="0038c23">　　若世间无边　　　云何有后世　</p></a><a name="0038c24" id="0038c24"><p>若世间有边。不应有后世。而今实有后世。</a><a name="0038c25" id="0038c25">是故世间有边不然。若世间无边。亦不应</a><a name="0038c26" id="0038c26">有后世。而实有后世。是故世间无边亦不</a><a name="0038c27" id="0038c27">然。复次是二边不可得。何以故</a><a name="0038c28" id="0038c28"><p class='lg'>　　五阴常相续　　　犹如灯火炎</a><br><a name="0038c29" id="0038c29">　　以是故世间　　　不应边无边　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300038b.htm'><img src='up.gif' border=0></a>
<a href='T300039a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>