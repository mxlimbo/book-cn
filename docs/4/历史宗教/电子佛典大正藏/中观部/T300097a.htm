<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0097a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷9)</font> 释观缚解品第十六 <font face='Arial'>T30, p0097a</h2></font><hr>
<span class='old'>
</a><a name="0096c28" id="0096c28">察。此解脱者。为是诸行。为是众生。为当是</a><a name="0096c29" id="0096c29">人。若言诸行得解脱者。今此诸行。为是常耶。</span><a name="0097a01" id="0097a01">是无常乎。若汝欲令第一义中诸行常者。是</a><a name="0097a02" id="0097a02">则不然。如偈曰</a><a name="0097a03" id="0097a03"><p class='lg'>　　诸行涅槃者　　　是事终不然　</p></a><a name="0097a04" id="0097a04"><p>释曰。第一义中以无起故诸行常者。于世谛</a><a name="0097a05" id="0097a05">中亦不成故。若第一义中诸行无常得涅槃</a><a name="0097a06" id="0097a06">者。是亦不然。何以故。由无常故。如外地等。</a><a name="0097a07" id="0097a07">若谓众生得解脱者。是亦不然。如偈曰</a><a name="0097a08" id="0097a08"><p class='lg'>　　众生涅槃者　　　是事亦不然　</p></a><a name="0097a09" id="0097a09"><p>释曰。若常无常若有分别。若无分别得涅槃</a><a name="0097a10" id="0097a10">者。是皆不然。云何众生是常不得涅槃。无视</a><a name="0097a11" id="0097a11">听等诸根具故。譬如虚空。若非质碍。又无视</a><a name="0097a12" id="0097a12">听。而是有者。世所不信。如石女儿。若谓无常</a><a name="0097a13" id="0097a13">得涅槃者。是亦不然。何以故。若无常者无解</a><a name="0097a14" id="0097a14">脱义。如外地等。已验无常不得解脱。外人</a><a name="0097a15" id="0097a15">所立法体差别得解脱者。是皆不成。立义过</a><a name="0097a16" id="0097a16">故。复次婆私弗多罗言。如我立义。言有人者。</a><a name="0097a17" id="0097a17">不可说常亦非无常。由如是故解脱义成。无</a><a name="0097a18" id="0097a18">如上过。论者言。汝谓第一义中人是实有不</a><a name="0097a19" id="0097a19">可说常及以无常得解脱者。是亦不然。何以</a><a name="0097a20" id="0097a20">故。藉因施设故。譬如瓶等。如是则破。若实法</a><a name="0097a21" id="0097a21">者亦是无常。譬如色等。由此验故。汝立实人</a><a name="0097a22" id="0097a22">者。则为可说。体是无常。汝言法体差别不</a><a name="0097a23" id="0097a23">可说者。此言则坏。立义过故。复次无余涅槃</a><a name="0097a24" id="0097a24">一刹那时。人若有体即是常过。人若无体即</a><a name="0097a25" id="0097a25">是断过。若言无余涅槃彼刹那时不可说人</a><a name="0097a26" id="0097a26">有体无体者。此则与我中论义同。如经偈说</a><a name="0097a27" id="0097a27"><p class='lg'>　　解脱若有我　　　有我即是常</a><br><a name="0097a28" id="0097a28">　　解脱若无我　　　无我即无常　</p></a><a name="0097a29" id="0097a29"><p>复次此中立验。第一义中缘人之觉无实境<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300096c.htm'><img src='up.gif' border=0></a>
<a href='T300097b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>