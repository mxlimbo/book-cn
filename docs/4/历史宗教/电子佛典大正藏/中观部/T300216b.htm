<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0216b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷6)</font> 破见品第四 <font face='Arial'>T30, p0216b</h2></font><hr>
<span class='old'>
</a><a name="0216a28" id="0216a28">耽媔色声猖蹶无礼。于母慈训不知敬从。自</a><a name="0216a29" id="0216a29">任凶顽反生怨害</span><a name="0216b01" id="0216b01"><p>复次若离真空毕竟无别舍证方便。故次颂</a><a name="0216b02" id="0216b02">曰</a><a name="0216b03" id="0216b03"><p class='lg'>　　不知舍证因　　　无由能舍证</a><br><a name="0216b04" id="0216b04">　　是故牟尼说　　　清凉余定无　</p></a><a name="0216b05" id="0216b05"><p>论曰。彼诸外道虽复发心。求证涅槃及舍生</a><a name="0216b06" id="0216b06">死。由不善知舍证方便。于所舍证终不能成。</a><a name="0216b07" id="0216b07">憎背真空耽着妄有。故于方便名不善知。除</a><a name="0216b08" id="0216b08">真空观无舍生死。及证涅槃别方便故。诸有</a><a name="0216b09" id="0216b09">贪求外道见者。终不能得出世清凉。言清凉</a><a name="0216b10" id="0216b10">者则是一切苦及苦因究竟寂静。唯有空观</a><a name="0216b11" id="0216b11">是证得因。除此更无别方便故。如是空观佛</a><a name="0216b12" id="0216b12">法中有。一切外道邪论所无。故牟尼说四沙</a><a name="0216b13" id="0216b13">门果。我法中有。余法定无。以诸外道执着己</a><a name="0216b14" id="0216b14">见诽空观故不证涅槃。云何应知我等所执</a><a name="0216b15" id="0216b15">定非舍证正方便耶。前已具说。执常句义立</a><a name="0216b16" id="0216b16">实有时。皆有过失后当广破。执根境等故知</a><a name="0216b17" id="0216b17">汝执非正方便。又诸外道于涅槃处。实不能</a><a name="0216b18" id="0216b18">离我所见等。而谓彼处有自内我。解脱我所</a><a name="0216b19" id="0216b19">名为涅槃。所以者何。我与我所毕竟无有相</a><a name="0216b20" id="0216b20">离义故。汝不可言苦乐等法。于涅槃处远离</a><a name="0216b21" id="0216b21">于我。汝自立为我所有故。如汝所执我之自</a><a name="0216b22" id="0216b22">体。亦不可言我之自体。非我所有同喻无因。</a><a name="0216b23" id="0216b23">勿汝所执我无自体。便似空华有违宗过。是</a><a name="0216b24" id="0216b24">故汝等外道所执。不能究竟舍离生死。亦不</a><a name="0216b25" id="0216b25">能证究竟涅槃。由此应知非正方便</a><a name="0216b26" id="0216b26"><p>复次诸外道等。制造书论虽彼所诠少分有</a><a name="0216b27" id="0216b27">实。谓说施等是牵引因。能招善趣及余胜乐。</a><a name="0216b28" id="0216b28">又说杀等是牵引因。能招恶趣及余剧苦。然</a><a name="0216b29" id="0216b29">彼书论前后相违。亦复许为杀生等业。又能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300216a.htm'><img src='up.gif' border=0></a>
<a href='T300216c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>