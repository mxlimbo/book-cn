<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1565 顺中论 0040c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1565 顺中论</font> <font face='Arial'>(卷1)</font> 初品法门翻译之记 <font face='Arial'>T30, p0040c</h2></font><hr>
<span class='old'>
</a><a name="0040b28" id="0040b28">不空。又如彼色。一切诸法皆亦如是。如佛</a><a name="0040b29" id="0040b29">世尊如是说言。如不异色。别更有空。亦不</span><a name="0040c01" id="0040c01">异空。别更有色。如色于空。空于色义。亦复如</a><a name="0040c02" id="0040c02">是。如是等故。又复经中佛言。迦叶。若有何</a><a name="0040c03" id="0040c03">人。见法不空。如是之人。法亦是空。空亦是</a><a name="0040c04" id="0040c04">法。又佛说言。所言空者。空自体空。所言色</a><a name="0040c05" id="0040c05">者。色自体空。若有少法而不空者。彼则有空。</a><a name="0040c06" id="0040c06">一切诸法皆无自体。何处当有空与不空。依</a><a name="0040c07" id="0040c07">此义故。有偈说言</a><a name="0040c08" id="0040c08"><p class='lg'>　　若法有不空　　　空亦得言有</a><br><a name="0040c09" id="0040c09">　　无有法不空　　　依何法说空　</p></a><a name="0040c10" id="0040c10"><p>我依此知。以取着故。相似义成。问曰。若师</a><a name="0040c11" id="0040c11">如是。以此方便。解释般若波罗蜜义。以何义</a><a name="0040c12" id="0040c12">故。先造中论。名为造作。而非是经。答曰。若</a><a name="0040c13" id="0040c13">人愚痴。非是黠慧。彼人起心。如是分别。毁呰</a><a name="0040c14" id="0040c14">诸经。谓经不熟。唯论是实。余法无论。为彼人</a><a name="0040c15" id="0040c15">故。此有偈言</a><a name="0040c16" id="0040c16"><p class='lg'>　　伐烦恼怨尽　　　救有救恶道</a><br><a name="0040c17" id="0040c17">　　如来有伐救　　　此二余法无　</p></a><a name="0040c18" id="0040c18"><p>此偈非唯直是根本。亦以赞叹供养如来。亦</a><a name="0040c19" id="0040c19">断一切戏论。分别诸取着等故说此偈。问曰。</a><a name="0040c20" id="0040c20">云何。答曰。有无量种供养如来。以如来有无</a><a name="0040c21" id="0040c21">量功德。今且略说三种供养。一者随法顺行</a><a name="0040c22" id="0040c22">供养。二者资财奉施供养。三者自身礼拜供</a><a name="0040c23" id="0040c23">养。此初随法顺行供养。供养中胜。以此偈法。</a><a name="0040c24" id="0040c24">供养如来。供养中胜。非物供养。问曰。此说何</a><a name="0040c25" id="0040c25">人供养如来。答曰。若人通达不生际者。又</a><a name="0040c26" id="0040c26">复有说言。须菩提于先礼我。论师如是。以此</a><a name="0040c27" id="0040c27">偈法供养如来。问曰。供养世尊。第一上吉。是</a><a name="0040c28" id="0040c28">故论初。应法供养。谓此偈法。如说能断一切</a><a name="0040c29" id="0040c29">取着。戏论等者。今应当说。答曰。汝听。我今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300040b.htm'><img src='up.gif' border=0></a>
<a href='T300041a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>