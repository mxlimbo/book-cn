<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0001a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷1)</font> <font face='Arial'>T30, p0001a</h2></font><hr>
<span class='old'>
<p><p></span><a name="0001a01" id="0001a01"></a><a name="0001a02" id="0001a02"><p><b>　　<A NAME="n1"></A>No. 1564 [cf. Nos. 1565-1567]</b></a><a name="0001a03" id="0001a03"><p class='juan'>
中论卷第一</p>
</a><a name="0001a04" id="0001a04"></a><a name="0001a05" id="0001a05"><p><b>　　<A NAME="n3"></A>释僧睿序</b></a><a name="0001a06" id="0001a06"><p>中论有五百偈。龙树菩萨之所造也以中为</a><a name="0001a07" id="0001a07">名者。照其实也。以论为称者。尽其言也。</a><a name="0001a08" id="0001a08">实非名不悟。故寄中以宣之。言非释不</a><a name="0001a09" id="0001a09">尽。故假论以明之。其实既宣。其言既明。于</a><a name="0001a10" id="0001a10">菩萨之行道场之照。朗然悬解矣。夫滞惑生</a><a name="0001a11" id="0001a11">于倒见。三界以之而沦溺。偏悟起于厌智。</a><a name="0001a12" id="0001a12">耿介以之而致乖。故知大觉在乎旷照。小</a><a name="0001a13" id="0001a13">智缠乎隘心。照之不旷。则不足以夷有</a><a name="0001a14" id="0001a14">无一道俗。知之不尽。则未可以涉中途</a><a name="0001a15" id="0001a15">泯二际。道俗之不夷。二际之不泯。菩萨之</a><a name="0001a16" id="0001a16">忧也。是以龙树大士。析之以中道。使惑趣</a><a name="0001a17" id="0001a17">之徒望玄指而一变。括之以即化。令玄悟</a><a name="0001a18" id="0001a18">之宾丧咨询于朝彻。荡荡焉。真可谓坦夷</a><a name="0001a19" id="0001a19">路于冲阶。敝玄门于宇内。扇慧风于陈枚。</a><a name="0001a20" id="0001a20">流甘露于枯悴者矣。夫百梁之构兴。则鄙</a><a name="0001a21" id="0001a21">茅茨之仄陋。睹斯论之宏旷。则知偏悟之</a><a name="0001a22" id="0001a22">鄙倍。幸哉此区之赤县。忽得移灵鹫以作</a><a name="0001a23" id="0001a23">镇。险陂之边情。乃蒙流光之余惠。而今而</a><a name="0001a24" id="0001a24">后。谈道之贤始可与论实矣。云天竺诸国。</a><a name="0001a25" id="0001a25">敢预学者之流。无不玩味斯论以为喉</a><a name="0001a26" id="0001a26">衿。其染翰申释者。甚亦不少。今所出者。</a><a name="0001a27" id="0001a27">是天竺梵志名宾伽罗。秦言青目之所释</a><a name="0001a28" id="0001a28">也。其人虽信解深法。而辞不雅中。其中乖</a><a name="0001a29" id="0001a29">阙烦重者。法师皆裁而裨之。于经通之理<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300001b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>