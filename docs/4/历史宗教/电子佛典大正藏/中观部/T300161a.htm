<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1568 十二门论 0161a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1568 十二门论</font> <font face='Arial'>(卷1)</font> 观有果无果门第二 <font face='Arial'>T30, p0161a</h2></font><hr>
<span class='old'>
</a><a name="0160c28" id="0160c28">细故不可知。近而不可知者。如眼中药。远</a><a name="0160c29" id="0160c29">而不可知者。如鸟飞虚空高翔远逝。根坏</span><a name="0161a01" id="0161a01">故不可知者。如盲不见色。聋不闻声。鼻</a><a name="0161a02" id="0161a02">塞不闻香。口爽不知味。身顽不知触。心</a><a name="0161a03" id="0161a03">狂不知实。心不住故不可知者。如心在色</a><a name="0161a04" id="0161a04">等则不知声。障故不可知者。如地障大</a><a name="0161a05" id="0161a05">水壁障外物。同故不可知者。如黑上墨点。</a><a name="0161a06" id="0161a06">胜故不可知者如有钟鼓音不闻捎拂声。</a><a name="0161a07" id="0161a07">细微故不可知者。如微尘等不现。如是诸</a><a name="0161a08" id="0161a08">法虽有。以八因缘故不可知。汝说因中</a><a name="0161a09" id="0161a09">变不可得。瓶等不可得者。是事不然。何</a><a name="0161a10" id="0161a10">以故。是事虽有。以八因缘故不可得。答曰。</a><a name="0161a11" id="0161a11">变法及瓶等果。不同八因缘不可得。何以</a><a name="0161a12" id="0161a12">故。若变法及瓶等果。极近不可得者。小远</a><a name="0161a13" id="0161a13">应可得。极远不可得者。小近应可得。若根</a><a name="0161a14" id="0161a14">坏不可得者。根净应可得。若心不住不可</a><a name="0161a15" id="0161a15">得者。心住应可得。若障不可得者。变法及</a><a name="0161a16" id="0161a16">瓶法无障应可得。若同不可得者。异时应</a><a name="0161a17" id="0161a17">可得。若胜不可得者。胜止应可得。若</a><a name="0161a18" id="0161a18">细微不可得者。而瓶等果粗应可得。若瓶</a><a name="0161a19" id="0161a19">细故不可得者。生已亦应不可得。何以</a><a name="0161a20" id="0161a20">故。生已未生细相一故。生已未生俱定有</a><a name="0161a21" id="0161a21">故。问曰。未生时细生已转粗。是故生已</a><a name="0161a22" id="0161a22">可得。未生不可得。答曰。若尔者。因中则</a><a name="0161a23" id="0161a23">无果。何以故。因中无粗故。又因中先无</a><a name="0161a24" id="0161a24">粗。若因中先有粗者。则不应言细故不</a><a name="0161a25" id="0161a25">可得。今果是粗。汝言细故不可得。是粗不</a><a name="0161a26" id="0161a26">名为果。今果毕竟不应可得。而果实可</a><a name="0161a27" id="0161a27">得。是故不以细故不可得。如是有法。因</a><a name="0161a28" id="0161a28">中先有果。以八因缘故不可得。先因中有</a><a name="0161a29" id="0161a29">果。是事不然。复次若因中先有果生者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300160c.htm'><img src='up.gif' border=0></a>
<a href='T300161b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>