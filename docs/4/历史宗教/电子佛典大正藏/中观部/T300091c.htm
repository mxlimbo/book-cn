<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0091c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷8)</font> 释观行品第十三 <font face='Arial'>T30, p0091c</h2></font><hr>
<span class='old'>
</a><a name="0091b28" id="0091b28">无体故空。如实马等有体不空。此觉差别无</a><a name="0091b29" id="0091b29">二行者。以无分别行般若波罗蜜时。第一义</span><a name="0091c01" id="0091c01">谛境界。真实观一切法。犹如虚空。一相无相。</a><a name="0091c02" id="0091c02">见无所见。偈言。无一法不空。何处空可得。以</a><a name="0091c03" id="0091c03">是义故。彼因不成。外人言。纵令不成及与相</a><a name="0091c04" id="0091c04">违。汝一切时恒遮于空。我意亦尔。以是义</a><a name="0091c05" id="0091c05">故。所欲得成。论者言。非空智起。诸法乃空。</a><a name="0091c06" id="0091c06">法体自空。智了空故。如灯照知。无瓶非作。何</a><a name="0091c07" id="0091c07">以故。彼瓶无体。不可令有故。是故汝说不善</a><a name="0091c08" id="0091c08">思量。复有人言。汝说空者。与他作过。而依止</a><a name="0091c09" id="0091c09">空。见空无力。复言无空。是故汝等所欲义破。</a><a name="0091c10" id="0091c10">亦违自悉檀。云何自违。如梵天王问经偈曰</a><a name="0091c11" id="0091c11"><p class='lg'>　　若有解空者　　　皆是见法性　</p></a><a name="0091c12" id="0091c12"><p>又如楞伽经偈曰</a><a name="0091c13" id="0091c13"><p class='lg'>　　若离于和合　　　无有如是体</a><br><a name="0091c14" id="0091c14">　　是故空无起　　　我说无自性　</p></a><a name="0091c15" id="0091c15"><p>如是违汝阿含。论者言。汝不闻耶。如金刚般</a><a name="0091c16" id="0091c16">若波罗蜜经中说。解我法门如筏喻者。是法</a><a name="0091c17" id="0091c17">尚应舍。何况于非法。又如摩诃般若波罗蜜</a><a name="0091c18" id="0091c18">经中说。不观色空。不观色不空。此谓空见亦</a><a name="0091c19" id="0091c19">是执着故须遮止。若复有作不空分别者。此</a><a name="0091c20" id="0091c20">亦应舍。以此二执大过失故。非舍空者有过</a><a name="0091c21" id="0091c21">如是种种诸见过患坏乱于心。如来为彼未</a><a name="0091c22" id="0091c22">离苦众生。断苦种子故。起第一大悲。如偈</a><a name="0091c23" id="0091c23">曰</a><a name="0091c24" id="0091c24"><p class='lg'>　　如来说空法　　　为出离诸见　</p></a><a name="0091c25" id="0091c25"><p>释曰。见谓身见等。空谓对治内入空等。若有</a><a name="0091c26" id="0091c26">众生善根未熟。未得无生深法忍者。不解正</a><a name="0091c27" id="0091c27">道。如偈曰</a><a name="0091c28" id="0091c28"><p class='lg'>　　诸有见空者　</p></a><a name="0091c29" id="0091c29"><p>释曰。云何名见空者。谓执着于空言有此空。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300091b.htm'><img src='up.gif' border=0></a>
<a href='T300092a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>