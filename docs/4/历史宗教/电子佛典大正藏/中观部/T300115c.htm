<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0115c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷12)</font> 释观成坏品第二十一 <font face='Arial'>T30, p0115c</h2></font><hr>
<span class='old'>
</a><br><a name="0115b28" id="0115b28">　　是成坏二法　　　异体者不然　</p></a><a name="0115b29" id="0115b29"><p>释曰。此谓相违故。譬如愚与智。然此二法同</span><a name="0115c01" id="0115c01">依一物。譬如余物体。此亦因义有不成过。鞞</a><a name="0115c02" id="0115c02">世师人说偈言</a><a name="0115c03" id="0115c03"><p class='lg'>　　我常见物体　　　有成亦有坏</a><br><a name="0115c04" id="0115c04">　　是故知体法　　　定有而不空　</p></a><a name="0115c05" id="0115c05"><p>论者言。汝实见者。但是同凡夫智非第一义。</a><a name="0115c06" id="0115c06">今当为汝分别其意。如论偈说</a><a name="0115c07" id="0115c07"><p class='lg'>　　起者先已遮　　　无起法亦遮</a><br><a name="0115c08" id="0115c08">　　见成者愚痴　　　见坏者亦尔　</p></a><a name="0115c09" id="0115c09"><p>释曰。此谓无成坏体。外人若言见成坏者。云</a><a name="0115c10" id="0115c10">何知是愚痴非第一义耶。论者言。此先已答。</a><a name="0115c11" id="0115c11">汝若意由不足。今更为说。于第一义中若见</a><a name="0115c12" id="0115c12">有物体者。此成与坏可依彼体。然此物者。为</a><a name="0115c13" id="0115c13">有体能生体。为无体能生体。是皆不然。何以</a><a name="0115c14" id="0115c14">故。其义如论偈说</a><a name="0115c15" id="0115c15"><p class='lg'>　　有体不生体　　　亦不生无体</a><br><a name="0115c16" id="0115c16">　　无体不生体　　　亦不生无体　</p></a><a name="0115c17" id="0115c17"><p>释曰。有体不生体者。第一义中无体故。譬如</a><a name="0115c18" id="0115c18">已生体。若外人言。如种子体。后时能生芽</a><a name="0115c19" id="0115c19">故。谓是体能生体者。是亦有过。何以故。芽</a><a name="0115c20" id="0115c20">未生时亦无芽体。以稻体不生故。芽未生</a><a name="0115c21" id="0115c21">时无有名字。此谓未有言说故。譬如余未生</a><a name="0115c22" id="0115c22">物体。不生无体者。体无故。譬如兔角无体。不</a><a name="0115c23" id="0115c23">生体者。谓无因体。体无生故。亦如兔角无体。</a><a name="0115c24" id="0115c24">不生无体者。先已说验破故。今问体等。为自</a><a name="0115c25" id="0115c25">生耶。为他生耶。并有过故。其义如论偈说</a><a name="0115c26" id="0115c26"><p class='lg'>　　法体不自生　　　亦不从他生</a><br><a name="0115c27" id="0115c27">　　亦无自他生　　　今说何处生　</p></a><a name="0115c28" id="0115c28"><p>释曰。如是不生前已广说故。此谓毕竟无生。</a><a name="0115c29" id="0115c29">以成坏无有体故。汝根本因义不成。若第一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300115b.htm'><img src='up.gif' border=0></a>
<a href='T300116a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>