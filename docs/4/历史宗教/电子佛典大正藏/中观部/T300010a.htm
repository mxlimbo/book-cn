<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0010a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷2)</font> 观三相品第七 <font face='Arial'>T30, p0010a</h2></font><hr>
<span class='old'>
</a><a name="0009c28" id="0009c28">不然。何以故</a><a name="0009c29" id="0009c29"><p class='lg'>　　灯若未及闇　　　而能破闇者</span><br><a name="0010a01" id="0010a01">　　灯在于此间　　　则破一切闇　</p></a><a name="0010a02" id="0010a02"><p>若灯有力。不到闇而能破者。此处燃灯。</a><a name="0010a03" id="0010a03">应破一切处闇。俱不及故。复次灯不应自</a><a name="0010a04" id="0010a04">照照彼。何以故</a><a name="0010a05" id="0010a05"><p class='lg'>　　若灯能自照　　　亦能照于彼</a><br><a name="0010a06" id="0010a06">　　闇亦应自闇　　　亦能闇于彼　</p></a><a name="0010a07" id="0010a07"><p>若灯与闇相违故。能自照亦照于彼。闇与灯</a><a name="0010a08" id="0010a08">相违故。亦应自蔽蔽彼。若闇与灯相违。</a><a name="0010a09" id="0010a09">不能自蔽蔽彼。灯与闇相违。亦不应自照</a><a name="0010a10" id="0010a10">亦照彼。是故灯喻非也。破生因缘未尽故。</a><a name="0010a11" id="0010a11">今当更说</a><a name="0010a12" id="0010a12"><p class='lg'>　　此生若未生　　　云何能自生</a><br><a name="0010a13" id="0010a13">　　若生已自生　　　生已何用生　</p></a><a name="0010a14" id="0010a14"><p>是生自生时。为生已生。为未生生。若未生</a><a name="0010a15" id="0010a15">生则是无法。无法何能自生。若谓生已生。</a><a name="0010a16" id="0010a16">则为已成。不须复生。如已作不应更作。</a><a name="0010a17" id="0010a17">若已生若未生。是二俱不生故无生。汝先说</a><a name="0010a18" id="0010a18">生如灯能自生亦生彼。是事不然。住灭亦</a><a name="0010a19" id="0010a19">如是。复次</a><a name="0010a20" id="0010a20"><p class='lg'>　　生非生已生　　　亦非未生生</a><br><a name="0010a21" id="0010a21">　　生时亦不生　　　去来中已答　</p></a><a name="0010a22" id="0010a22"><p>生名众缘和合有生。已生中无作故无生。</a><a name="0010a23" id="0010a23">未生中无作故无生。生时亦不然。离生法</a><a name="0010a24" id="0010a24">生时不可得。离生时生法亦不可得。云何</a><a name="0010a25" id="0010a25">生时生。是事去来中已答。已生法不可生。</a><a name="0010a26" id="0010a26">何以故。生已复生。如是展转则为无穷。如</a><a name="0010a27" id="0010a27">作已复作。复次若生已更生者。以何生法</a><a name="0010a28" id="0010a28">生。是生相未生。而言生已生者。则自违</a><a name="0010a29" id="0010a29">所说。何以故。生相未生而汝谓生。若未<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300009c.htm'><img src='up.gif' border=0></a>
<a href='T300010b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>