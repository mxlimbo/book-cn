<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0021a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷3)</font> 观缚解品第十六 <font face='Arial'>T30, p0021a</h2></font><hr>
<span class='old'>
</a><a name="0020c25" id="0020c25">俱不然。何以故。若有身往来。从一身至一</a><a name="0020c26" id="0020c26">身。如是则往来者无身。又若先已有身。不</span><a name="0021a01" id="0021a01">应复从身至身。若先无身则无有。若无</a><a name="0021a02" id="0021a02">有云何有生死往来。问曰。经说有涅灭</a><a name="0021a03" id="0021a03">一切苦。是灭应诸行灭若众生灭。答曰。二俱</a><a name="0021a04" id="0021a04">不然。何以故</a><a name="0021a05" id="0021a05"><p class='lg'>　　诸行若灭者　　　是事终不然</a><br><a name="0021a06" id="0021a06">　　众生若灭者　　　是事亦不然　</p></a><a name="0021a07" id="0021a07"><p>汝说若诸行灭若众生灭。是事先已答。诸行</a><a name="0021a08" id="0021a08">无有性。众生亦种种推求生死往来不可</a><a name="0021a09" id="0021a09">得。是故诸行不灭。众生亦不灭。问曰。若尔</a><a name="0021a10" id="0021a10">者则无缚无解。根本不可得故。答曰</a><a name="0021a11" id="0021a11"><p class='lg'>　　诸行生灭相　　　不缚亦不解</a><br><a name="0021a12" id="0021a12">　　众生如先说　　　不缚亦不解　</p></a><a name="0021a13" id="0021a13"><p>汝谓诸行及众生有缚解者。是事不然。诸</a><a name="0021a14" id="0021a14">行念念生灭故。不应有缚解。众生先说五</a><a name="0021a15" id="0021a15">种推求不可得。云何有缚解。复次</a><a name="0021a16" id="0021a16"><p class='lg'>　　若身名为缚　　　有身则不缚</a><br><a name="0021a17" id="0021a17">　　无身亦不缚　　　于何而有缚　</p></a><a name="0021a18" id="0021a18"><p>若谓五阴身名为缚。若众生先有五阴。则</a><a name="0021a19" id="0021a19">不应缚。何以故。一人有二身故。无身亦不</a><a name="0021a20" id="0021a20">应缚。何以故。若无身则无五阴。无五阴</a><a name="0021a21" id="0021a21">则空。云何可缚。如是第三更无所缚。复次</a><a name="0021a22" id="0021a22"><p class='lg'>　　若可缚先缚　　　则应缚可缚</a><br><a name="0021a23" id="0021a23">　　而先实无缚　　　余如去来答　</p></a><a name="0021a24" id="0021a24"><p>若谓可缚先有缚。则应缚可缚。而实离可</a><a name="0021a25" id="0021a25">缚先无缚。是故不得言众生有缚。或言。</a><a name="0021a26" id="0021a26">众生是可缚。五阴是缚。或言。五阴中诸烦恼</a><a name="0021a27" id="0021a27">是缚。余五阴是可缚。是事不然。何以故。若</a><a name="0021a28" id="0021a28">离五阴先有众生者。则应以五阴缚众</a><a name="0021a29" id="0021a29">生。而实离五阴无别众生。若离五阴别有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300020c.htm'><img src='up.gif' border=0></a>
<a href='T300021b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>