<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0206a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷4)</font> 破时品第三之一 <font face='Arial'>T30, p0206a</h2></font><hr>
<span class='old'>
</a><a name="0205c28" id="0205c28">来时不舍前相。不成余相。世间现见提婆达</a><a name="0205c29" id="0205c29">多余方往来相无异故。如是三世位虽许别。</span><a name="0206a01" id="0206a01">相无异故便成杂乱。由位与相若一若异皆</a><a name="0206a02" id="0206a02">有过失不可免故。汝等所宗往来论者。亦不</a><a name="0206a03" id="0206a03">忍许世相杂乱。是故汝今如此安立。往来生</a><a name="0206a04" id="0206a04">灭。不成救义。如是现在虽许往来。其无常性</a><a name="0206a05" id="0206a05">亦不成立。于往来时相无异故。应似空花非</a><a name="0206a06" id="0206a06">无常性。汝亦不许空花异相有及无常。现在</a><a name="0206a07" id="0206a07">若尔。即违自宗及契经说。若汝复言。三世体</a><a name="0206a08" id="0206a08">相虽无别异。然观诸行粗位差别开发觉慧。</a><a name="0206a09" id="0206a09">故于一法自心分别安立分位。由此自心安</a><a name="0206a10" id="0206a10">立分位有差别故。说此一法以为无常。此亦</a><a name="0206a11" id="0206a11">不然。自心分别所见境界。即是自心但随众</a><a name="0206a12" id="0206a12">缘诸行种熟。自心变作种种分位。自心所变</a><a name="0206a13" id="0206a13">无实体相。何为精勤安立异法。但应信受诸</a><a name="0206a14" id="0206a14">法唯心。又觉慧等诸心心法。非随实有诸法</a><a name="0206a15" id="0206a15">转变。但随串习成熟种子。及心所现众缘势</a><a name="0206a16" id="0206a16">力。变生种种境界差别。故外道等随其自心</a><a name="0206a17" id="0206a17">变生种种诸法性相。若法性相是实有者。岂</a><a name="0206a18" id="0206a18">可如是随心转变。诸有智者。不应许彼所执</a><a name="0206a19" id="0206a19">现在实法有生。以必不从去来二世。更无第</a><a name="0206a20" id="0206a20">三可从生故。灭必随生。生既非有。灭亦定</a><a name="0206a21" id="0206a21">无。以必不往去来二世。更无第三可往彼故。</a><a name="0206a22" id="0206a22">如是以理推捡汝宗。三世无常都不可见。有</a><a name="0206a23" id="0206a23">何现在殊胜无常。而契经言。何况现在。汝立</a><a name="0206a24" id="0206a24">一法经历诸位。虽生等随而无变易。相及所</a><a name="0206a25" id="0206a25">依前后无异。有何改转而说无常。亦不可言</a><a name="0206a26" id="0206a26">随三世位有差别故。说为无常。体既无变。位</a><a name="0206a27" id="0206a27">如何别。位体若异位自无常。体应常住如虚</a><a name="0206a28" id="0206a28">空等。是故三世但世俗有。于中都无一法真</a><a name="0206a29" id="0206a29">实。然于如是世俗法中。现在诸行所有生灭。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300205c.htm'><img src='up.gif' border=0></a>
<a href='T300206b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>