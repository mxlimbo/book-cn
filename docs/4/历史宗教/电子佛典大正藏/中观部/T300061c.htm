<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0061c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷3)</font> 观去来品第二 <font face='Arial'>T30, p0061c</h2></font><hr>
<span class='old'>
</a><a name="0061b28" id="0061b28">故。名为去者。有异门故。名未去者。由此义</a><a name="0061b29" id="0061b29">成。无如上过。论者言。汝谓去者。未去者。外</span><a name="0061c01" id="0061c01">别有异者。与彼去合。是义不然。何以故。如偈</a><a name="0061c02" id="0061c02">曰</a><a name="0061c03" id="0061c03"><p class='lg'>　　异去及未去　　　无第三去者　</p></a><a name="0061c04" id="0061c04"><p>释曰。此明何义。谓离去者。及未去者。无彼第</a><a name="0061c05" id="0061c05">三。此是去者。未去者故。有如此人难令他解。</a><a name="0061c06" id="0061c06">复次去未去者。先已破故。汝言有异门故。名</a><a name="0061c07" id="0061c07">为去者。有异门故。名未去者。此义不成。若谓</a><a name="0061c08" id="0061c08">去者有作故。此作不遍。汝立因义不成。以彼</a><a name="0061c09" id="0061c09">无作故者。是义不然。何以故。汝言去者。与去</a><a name="0061c10" id="0061c10">作合。如是去作。是我所遮。譬如功用作声。是</a><a name="0061c11" id="0061c11">其无常。作虽不遍。而作故无常。因义得成。如</a><a name="0061c12" id="0061c12">是去者。与去作合。我遮此故。非因不成。若有</a><a name="0061c13" id="0061c13">成立。未去义者。亦应以此未去因。答若谓有</a><a name="0061c14" id="0061c14">去者。无去者住者。住者立义。譬喻无体。以</a><a name="0061c15" id="0061c15">所成之法一分不具者。是义不然。何以故。所</a><a name="0061c16" id="0061c16">成分者。彼此俱解。我引住者。为譬喻故。竟有</a><a name="0061c17" id="0061c17">何咎。如是一人。说为去者。此义不然。如先说</a><a name="0061c18" id="0061c18">因有去合故。彼可指示以此为因者。因义不</a><a name="0061c19" id="0061c19">成。亦譬喻无体。以所成之法具故。违于因义</a><a name="0061c20" id="0061c20">故。外人言。世间眼见彼去者去。见已起说。虽</a><a name="0061c21" id="0061c21">有闻等。不胜眼见。以是义故。非因等不成</a><a name="0061c22" id="0061c22"><p>论者言。彼如是见世谛中慧。以此为实。第一</a><a name="0061c23" id="0061c23">义中。如理谛观。何等名见。若以世谛所见。为</a><a name="0061c24" id="0061c24">第一义者。彼不可信。此云何知。如偈曰</a><a name="0061c25" id="0061c25"><p class='lg'>　　若谓去者去　　　此义云何成　</p></a><a name="0061c26" id="0061c26"><p>释曰。彼去者去。去义不成。譬如有人自言勇</a><a name="0061c27" id="0061c27">健。将临战阵。望风退走。此勇若成。汝义则</a><a name="0061c28" id="0061c28">立。云何不成。如偈曰</a><a name="0061c29" id="0061c29"><p class='lg'>　　去者无去故　　　不成义如是　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300061b.htm'><img src='up.gif' border=0></a>
<a href='T300062a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>