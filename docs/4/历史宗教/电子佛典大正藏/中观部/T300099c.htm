<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0099c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷10)</font> 观业品第十七 <font face='Arial'>T30, p0099c</h2></font><hr>
<span class='old'>
</a><a name="0099b28" id="0099b28">起之人。若作恶业。若不作从不善因。名不远</a><a name="0099b29" id="0099b29">离。无作色体恒生。云何名作无作色。以身口</span><a name="0099c01" id="0099c01">色令他解者名为作色。不以身口色令他解</a><a name="0099c02" id="0099c02">者名无作色。故论偈言</a><a name="0099c03" id="0099c03"><p class='lg'>　　受用自体福　　　罪生亦如是</a><br><a name="0099c04" id="0099c04">　　及思为七业　　　能了诸业相　</p></a><a name="0099c05" id="0099c05"><p>释曰。云何名受用自体。谓檀越所舍房舍园</a><a name="0099c06" id="0099c06">林衣服饮食卧具汤药资身具等。云何名福。</a><a name="0099c07" id="0099c07">谓捞漉义。见诸众生没溺烦恼河中。起大悲</a><a name="0099c08" id="0099c08">心。漉出众生。置涅槃岸故名为福。非福者。谓</a><a name="0099c09" id="0099c09">作种种不善之事。能令众生入诸恶道。云何</a><a name="0099c10" id="0099c10">亦是受用自体。谓违背福故。名为非福。解福</a><a name="0099c11" id="0099c11">非福已。次解思义。以何法故。名之为思。谓</a><a name="0099c12" id="0099c12">功德与过恶。及非功德与过恶。起心所作意</a><a name="0099c13" id="0099c13">业者名思。彼论如是以七种业说为业相。乃</a><a name="0099c14" id="0099c14">至坐禅诵经听闻记念等。亦名为业。皆摄在</a><a name="0099c15" id="0099c15">七种中故。而不别说。有此业故。见业与果合。</a><a name="0099c16" id="0099c16">与果合者。谓于五趣中有五阴起相。是故品</a><a name="0099c17" id="0099c17">初说业与果合为出因者。第一义中有生死</a><a name="0099c18" id="0099c18">义得成。以有缚有解故。有生死体。论者言。今</a><a name="0099c19" id="0099c19">此业者。为一起已乃至受果已来恒住耶。为</a><a name="0099c20" id="0099c20">一刹那起已即灭耶。是皆不然。其过如论偈</a><a name="0099c21" id="0099c21">说</a><a name="0099c22" id="0099c22"><p class='lg'>　　若住至受果　　　此业即为常</a><br><a name="0099c23" id="0099c23">　　业若灭去者　　　灭已谁生果　</p></a><a name="0099c24" id="0099c24"><p>释曰。若业自体起已无间不坏。后方有坏者</a><a name="0099c25" id="0099c25">不然。堕常过故。阿毗昙人言。如芭蕉竹苇等。</a><a name="0099c26" id="0099c26">于后与果已即坏。是故无过。论者言。竹苇等</a><a name="0099c27" id="0099c27">一一刹那随坏不住。后时相似相续断者。于</a><a name="0099c28" id="0099c28">世谛中说坏耳。若第一义中说业如竹苇等</a><a name="0099c29" id="0099c29">相续至受果者不然。若言有业法自体先后<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300099b.htm'><img src='up.gif' border=0></a>
<a href='T300100a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>