<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1569 百论 0169c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1569 百论</font> <font face='Arial'>(卷1)</font> 舍罪福品第一 <font face='Arial'>T30, p0169c</h2></font><hr>
<span class='old'>
</a><a name="0169b28" id="0169b28">布施名利益他舍财相应思。及起身口业持</a><a name="0169b29" id="0169b29">戒名若口语。若心生。若受戒。从今日不复</span><a name="0169c01" id="0169c01">作三种身邪行。四种口邪行。智慧名诸法相</a><a name="0169c02" id="0169c02">中。心定不动。何以说下中上。利益差降故。</a><a name="0169c03" id="0169c03">布施者少利益。是名下智。持戒者中利益。是</a><a name="0169c04" id="0169c04">名中智。智慧者上利益。是名上智。复次施</a><a name="0169c05" id="0169c05">报下。戒报中。智报上。是故说下中上智。外</a><a name="0169c06" id="0169c06">曰。布施者皆是下智不。内曰。不然。何以故。</a><a name="0169c07" id="0169c07">施有二种。一者不净。二者净行。不净施是</a><a name="0169c08" id="0169c08">名下智人。外曰。何等名不净施。内曰。为报</a><a name="0169c09" id="0169c09">施是不净。如市易故(修妒路)。报有二种。现报</a><a name="0169c10" id="0169c10">后报。现报者。名称敬爱等。后报者。后世富贵</a><a name="0169c11" id="0169c11">等。是名不净施。所以者何。还欲得故。譬如</a><a name="0169c12" id="0169c12">贾客远到他方。虽持杂物。多所饶益。然非</a><a name="0169c13" id="0169c13">怜愍众生。以自求利故。是业不净。布施求</a><a name="0169c14" id="0169c14">报亦复如是。外曰。何等名净施。内曰。若人</a><a name="0169c15" id="0169c15">爱敬利益他故。不求今世后世报。如众菩</a><a name="0169c16" id="0169c16">萨。及诸上人行清净施。是名净施。外曰。持</a><a name="0169c17" id="0169c17">戒皆是中智人不。内曰。不然。何以故。持戒</a><a name="0169c18" id="0169c18">有二种。一者不净。二者净。不净持戒者。名</a><a name="0169c19" id="0169c19">中智人。外曰。何等不净持戒。内曰。持戒求</a><a name="0169c20" id="0169c20">乐报。为淫欲故。如覆相(修妒路)。乐报有二</a><a name="0169c21" id="0169c21">种。一者生天。二者人中富贵。若持戒求天</a><a name="0169c22" id="0169c22">上。与天女娱乐。若人中受五欲乐。所以者</a><a name="0169c23" id="0169c23">何。为淫欲故。如覆相者。内欲他色。外诈</a><a name="0169c24" id="0169c24">亲善。是名不净持戒。如阿难语难陀</a><a name="0169c25" id="0169c25"><p class='lg'>　　如羝羊相触　　　将前而更却</a><br><a name="0169c26" id="0169c26">　　汝为欲持戒　　　其事亦如是</a><br><a name="0169c27" id="0169c27">　　身虽能持戒　　　心为欲所牵</a><br><a name="0169c28" id="0169c28">　　斯业不清净　　　何用是戒为　</p></a><a name="0169c29" id="0169c29"><p>外曰。何等名净持戒。内曰。行者作是念。一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300169b.htm'><img src='up.gif' border=0></a>
<a href='T300170a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>