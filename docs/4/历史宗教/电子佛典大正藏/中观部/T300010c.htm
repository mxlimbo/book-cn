<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0010c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷2)</font> 观三相品第七 <font face='Arial'>T30, p0010c</h2></font><hr>
<span class='old'>
</a><a name="0010b28" id="0010b28">不得言生时生。如是推求。生已无生。未生</a><a name="0010b29" id="0010b29">无生。生时无生。无生故生不成。生不成</span><a name="0010c01" id="0010c01">故住灭亦不成。生住灭不成故有为法不</a><a name="0010c02" id="0010c02">成。是故偈中说去未去去时中已答。问曰。</a><a name="0010c03" id="0010c03">我不定言生已生未生生生时生。但众缘和</a><a name="0010c04" id="0010c04">合故有生。答曰。汝虽有是说。此则不然。何</a><a name="0010c05" id="0010c05">以故</a><a name="0010c06" id="0010c06"><p class='lg'>　　若谓生时生　　　是事已不成</a><br><a name="0010c07" id="0010c07">　　云何众缘合　　　尔时而得生　</p></a><a name="0010c08" id="0010c08"><p>生时生已种种因缘破。汝今何以更说众缘</a><a name="0010c09" id="0010c09">和合故有生。若众缘具足不具足。皆与生同</a><a name="0010c10" id="0010c10">破。复次</a><a name="0010c11" id="0010c11"><p class='lg'>　　若法众缘生　　　即是寂灭性</a><br><a name="0010c12" id="0010c12">　　是故生生时　　　是二俱寂灭　</p></a><a name="0010c13" id="0010c13"><p>众缘所生法。无自性故寂灭。寂灭名为无。</a><a name="0010c14" id="0010c14">此无彼无相。断言语道灭诸戏论。众缘名。</a><a name="0010c15" id="0010c15">如因缕有布因蒲有席。若缕自有定相。</a><a name="0010c16" id="0010c16">不应从麻出。若布自有定相。不应从缕</a><a name="0010c17" id="0010c17">出。而实从缕有布。从麻有缕。是故缕亦无</a><a name="0010c18" id="0010c18">定性。布亦无定性。如燃可燃因缘和合成。</a><a name="0010c19" id="0010c19">无有自性。可燃无故燃亦无。燃无故可燃亦</a><a name="0010c20" id="0010c20">无。一切法亦如是。是故从众缘生法无自</a><a name="0010c21" id="0010c21">性。无自性故空如野马无实。是故偈中说</a><a name="0010c22" id="0010c22">生与生时二俱寂灭。不应说生时生。汝虽</a><a name="0010c23" id="0010c23">种种因缘欲成生相。皆是戏论非寂灭相。</a><a name="0010c24" id="0010c24">问曰。定有三世别异。未来世法得生。因缘</a><a name="0010c25" id="0010c25">即生。何故言无生。答曰</a><a name="0010c26" id="0010c26"><p class='lg'>　　若有未生法　　　说言有生者</a><br><a name="0010c27" id="0010c27">　　此法先已有　　　更复何用生　</p></a><a name="0010c28" id="0010c28"><p>若未来世中。有未生法而生。是法先已有。</a><a name="0010c29" id="0010c29">何用更生。有法不应更生。问曰。未来虽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300010b.htm'><img src='up.gif' border=0></a>
<a href='T300011a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>