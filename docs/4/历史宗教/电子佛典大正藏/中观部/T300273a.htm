<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1578 大乘掌珍论 0273a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1578 大乘掌珍论</font> <font face='Arial'>(卷1)</font> <font face='Arial'>T30, p0273a</h2></font><hr>
<span class='old'>
</a><a name="0272c28" id="0272c28">立比量。我亦应尔。世俗有故。如前已说。但止</a><a name="0272c29" id="0272c29">广诤诸有厌怖。广文义者难受持故。如是如</span><a name="0273a01" id="0273a01">前所说比量无诸障难故所立宗。谓就真性</a><a name="0273a02" id="0273a02">眼处性空道理成就。又所立因缘生故者。略</a><a name="0273a03" id="0273a03">举名相。为遮所说眼等自性。复有余因。谓可</a><a name="0273a04" id="0273a04">坏故。随缘别故。可生起故。有时能起邪正智</a><a name="0273a05" id="0273a05">故。由此等因如其所应。随所对治应正遮破。</a><a name="0273a06" id="0273a06">复有说言。眼实有性。彼相因果皆现有故。非</a><a name="0273a07" id="0273a07">实性空现有相等现见眼等相等现有。是故</a><a name="0273a08" id="0273a08">眼等非实性空</a><a name="0273a09" id="0273a09"><p>此就胜义无同喻故。有性不成。若就世俗共</a><a name="0273a10" id="0273a10">知实性。便立已成。又依同喻因成相违。同喻</a><a name="0273a11" id="0273a11">唯有世俗性故</a><a name="0273a12" id="0273a12"><p>如就真性眼处性空。如是耳鼻舌身与意色</a><a name="0273a13" id="0273a13">声香味触处法处性空亦尔。修观行者。亦应</a><a name="0273a14" id="0273a14">如是悟入性空。又应总别就其真性成立蕴</a><a name="0273a15" id="0273a15">界。缘起念住正断神足根力觉支波罗蜜多</a><a name="0273a16" id="0273a16">诸三摩地陀罗尼门诸无碍解十力无畏不共</a><a name="0273a17" id="0273a17">法等一切智智皆自性空。修观行者。亦应如</a><a name="0273a18" id="0273a18">是悟入性空。又诸外道遍计所执大及我执。</a><a name="0273a19" id="0273a19">唯量根大。实德业等有为句义。悉皆摄在十</a><a name="0273a20" id="0273a20">二处中。是彼相故。修观行者。亦应如是悟入</a><a name="0273a21" id="0273a21">性空</a><a name="0273a22" id="0273a22"><p>如是虽由思择力故悟入性空阙修习力。譬</a><a name="0273a23" id="0273a23">如众鸟翅羽初生未能作用。故复精勤习修</a><a name="0273a24" id="0273a24">习力。如眩翳者饵能遣除眩翳药故眼得清</a><a name="0273a25" id="0273a25">净。离诸粗大。发蚊蝇等明见境界。如是勤习</a><a name="0273a26" id="0273a26">修习力故除遣执取。有为相垢疑惑邪智。修</a><a name="0273a27" id="0273a27">真观行初现前时。不由他缘受妙喜乐。不取</a><a name="0273a28" id="0273a28">一切有为相故。不取一切施物施者及受者</a><a name="0273a29" id="0273a29">故。不取一切施者受者及施果故。二种三轮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300272c.htm'><img src='up.gif' border=0></a>
<a href='T300273b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>