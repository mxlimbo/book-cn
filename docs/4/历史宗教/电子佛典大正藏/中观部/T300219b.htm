<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0219b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷6)</font> 破见品第四 <font face='Arial'>T30, p0219b</h2></font><hr>
<span class='old'>
</a><a name="0219a28" id="0219a28">令无量生受大苦果。及失无量无边利乐。又</a><a name="0219a29" id="0219a29">毁戒者由犯戒故常怀惭愧诃厌自身。坏正</span><a name="0219b01" id="0219b01">见者无惭无愧。赞成邪见恒自贡高。又毁戒</a><a name="0219b02" id="0219b02">者不增邪见。若坏正见令破戒恶未生而生。</a><a name="0219b03" id="0219b03">生已增广坚固难坏。又毁净戒但障生天。坏</a><a name="0219b04" id="0219b04">正见者障涅槃乐。所以者何。故次颂曰</a><a name="0219b05" id="0219b05"><p class='lg'>　　尸罗生善趣　　　正见得涅槃　</p></a><a name="0219b06" id="0219b06"><p>论曰。毁戒坏见。虽复俱能损坏善因障碍乐</a><a name="0219b07" id="0219b07">果。然毁戒轻。坏见极重。所以者何。持戒生天</a><a name="0219b08" id="0219b08">增长结缚受生死苦。正见能证三乘菩提得</a><a name="0219b09" id="0219b09">涅槃乐。是故智者勿坏正见</a><a name="0219b10" id="0219b10"><p>复次诸法真理何者是邪。谓一切法空无我</a><a name="0219b11" id="0219b11">理。若尔此理亦有过失。所以者何。如有一类</a><a name="0219b12" id="0219b12">闻空无我谓法皆无。诽拨一切因果正理。乃</a><a name="0219b13" id="0219b13">至断灭一切善根。此自见有过。非空无我咎。</a><a name="0219b14" id="0219b14">由恶取空妄起邪见。行诸恶行空无我理。心</a><a name="0219b15" id="0219b15">言不测非彼所证。愚夫闻说诸法皆空。不知</a><a name="0219b16" id="0219b16">圣意。便拨世俗因果亦无灭诸善法。此岂是</a><a name="0219b17" id="0219b17">空无我过失。圣说空教有何意耶。为遣一切</a><a name="0219b18" id="0219b18">虚妄有执。若尔亦应说诸法有。为遣妄执诸</a><a name="0219b19" id="0219b19">法空故。实尔若有执诸法空。如来亦说诸法</a><a name="0219b20" id="0219b20">是有。既为遣执说有说空。诸法真理为空为</a><a name="0219b21" id="0219b21">有。诸法真理非有非空。分别戏论皆不能及。</a><a name="0219b22" id="0219b22">何缘圣说非虚妄耶。为除邪执故非虚妄。空</a><a name="0219b23" id="0219b23">有二教俱能除执。何故如来多说空教。以诸</a><a name="0219b24" id="0219b24">有情多分执有。生死多分从有执生。是故如</a><a name="0219b25" id="0219b25">来为除有执灭生死苦。多说空教。若空若有</a><a name="0219b26" id="0219b26">皆是教门。何故前说空为真理。方便假说亦</a><a name="0219b27" id="0219b27">不相违。又此空言是遮非表。非唯空有亦</a><a name="0219b28" id="0219b28">复空空。遍遣执心令契诸法。非有非空究竟</a><a name="0219b29" id="0219b29">真理。诸法真理实非空性。空为门故假说为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300219a.htm'><img src='up.gif' border=0></a>
<a href='T300219c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>