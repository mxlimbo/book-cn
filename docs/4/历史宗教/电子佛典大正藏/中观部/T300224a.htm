<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0224a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷7)</font> 破根境品第五 <font face='Arial'>T30, p0224a</h2></font><hr>
<span class='old'>
</a><a name="0223c28" id="0223c28">等。何须别执有形极微。又长等形非如青等。</a><a name="0223c29" id="0223c29">极细分析本相犹存。故长等形非色根境。无</span><a name="0224a01" id="0224a01">实体故。犹若空花。若诸极微非实长等。如何</a><a name="0224a02" id="0224a02">积集成长等耶。汝许极微体非粗大。云何积</a><a name="0224a03" id="0224a03">集成粗大耶。是故长等非。实有性。但是青等</a><a name="0224a04" id="0224a04">积集所成</a><a name="0224a05" id="0224a05"><p>复次胜论宗中。离色等外别立实有同异性</a><a name="0224a06" id="0224a06">等。彼由能依色等势力为色根境。此亦不然</a><a name="0224a07" id="0224a07">前说色等非色根取。故彼亦非色根境界。彼</a><a name="0224a08" id="0224a08">宗有说。实等要因粗德色德合故方见。若无</a><a name="0224a09" id="0224a09">二德。应如极微及空中风。虽有不见。此亦不</a><a name="0224a10" id="0224a10">然。粗如长等。析即归无。色非可见。并如前</a><a name="0224a11" id="0224a11">说。如何因斯能见实等。彼复有说。所依实等</a><a name="0224a12" id="0224a12">要由能依色故可见。如热水中。水覆火色。虽</a><a name="0224a13" id="0224a13">有火实而不可见。即彼论中有破此说。青等</a><a name="0224a14" id="0224a14">染色染白衣时。不见白色应不见衣。不可说</a><a name="0224a15" id="0224a15">言。由见染色见染所依。染所依实与衣合</a><a name="0224a16" id="0224a16">故。亦得见衣。所以者何。水火二实既共和合。</a><a name="0224a17" id="0224a17">由见水色即见于水。亦应由此见于火实。彼</a><a name="0224a18" id="0224a18">宗二师俱不合理。且借彼一以破彼宗。为破</a><a name="0224a19" id="0224a19">彼执。复说漏曰</a><a name="0224a20" id="0224a20"><p class='lg'>　　离色有色因　　　应非眼所见</a><br><a name="0224a21" id="0224a21">　　二法体既异　　　如何不别观　</p></a><a name="0224a22" id="0224a22"><p>论曰。色所依实名为色因。如是色因若离青</a><a name="0224a23" id="0224a23">等。应如味等非眼所见。色与色因性相若异。</a><a name="0224a24" id="0224a24">如青黄等应可别观。实既离色。不可别观。应</a><a name="0224a25" id="0224a25">如色体无别实性。实之与色亦可别观。如见</a><a name="0224a26" id="0224a26">青黄二解别故。如是二解非色根识。假合生</a><a name="0224a27" id="0224a27">故如非实心</a><a name="0224a28" id="0224a28"><p>复次或胜论者作如是言。诸色实有。而言聚</a><a name="0224a29" id="0224a29">色非实有故不可见者。若执一处。有众多色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300223c.htm'><img src='up.gif' border=0></a>
<a href='T300224b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>