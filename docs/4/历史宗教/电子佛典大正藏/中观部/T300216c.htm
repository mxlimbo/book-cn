<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0216c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷6)</font> 破见品第四 <font face='Arial'>T30, p0216c</h2></font><hr>
<span class='old'>
</a><a name="0216b28" id="0216b28">又说杀等是牵引因。能招恶趣及余剧苦。然</a><a name="0216b29" id="0216b29">彼书论前后相违。亦复许为杀生等业。又能</span><a name="0216c01" id="0216c01">引发诸恶见趣。亦从如是见趣所生。如有盲</a><a name="0216c02" id="0216c02">人遇游正道。或时迷失复履邪途。外道书论</a><a name="0216c03" id="0216c03">亦复如是。有实有虚不可依信。若尔如来三</a><a name="0216c04" id="0216c04">藏圣教。或有所说难可信解。是则一切内外</a><a name="0216c05" id="0216c05">经书。无可信者成太过失。所以者何。佛经</a><a name="0216c06" id="0216c06">中说种种神变不可思议。又说甚深真实义</a><a name="0216c07" id="0216c07">理。诸有情类不能测量。复说如来三业作用。</a><a name="0216c08" id="0216c08">声闻乘等所不能知。谓无功用普于十方无</a><a name="0216c09" id="0216c09">量无边极远世界。随诸有情一一根性。无量</a><a name="0216c10" id="0216c10">无数品类差别。如其所乐能于一时现妙色</a><a name="0216c11" id="0216c11">身饶益无尽。虽断一切寻伺分别。而能为彼</a><a name="0216c12" id="0216c12">无量有情宣说无边甚深广大真实美妙无尽</a><a name="0216c13" id="0216c13">法音。于一念顷能除有情无量无边心行秽</a><a name="0216c14" id="0216c14">垢。其心虽无实生实灭。亦无一切能缘所缘</a><a name="0216c15" id="0216c15">而一念顷普于一切所知境界现见周尽。于</a><a name="0216c16" id="0216c16">现见时远离一切能见所见分别思惟。虽断</a><a name="0216c17" id="0216c17">一切随眠缠缚。而于三有现受死生。虽久离</a><a name="0216c18" id="0216c18">欲而生欲界。现处居家迫迮牢狱。贮畜种种</a><a name="0216c19" id="0216c19">财谷珍奇。养育妻儿亲眷僮仆。如是等事皆</a><a name="0216c20" id="0216c20">难信知。故我于此深怀犹豫。事若唯有诚可</a><a name="0216c21" id="0216c21">生疑。然事亦空故。次颂曰</a><a name="0216c22" id="0216c22"><p class='lg'>　　若于佛所说　　　深事以生疑</a><br><a name="0216c23" id="0216c23">　　可依无相空　　　而生决定信　</p></a><a name="0216c24" id="0216c24"><p>论曰。此颂意言。如来为怖外道群鹿。大师子</a><a name="0216c25" id="0216c25">吼示现真空。如是真空其义决定。分明理教</a><a name="0216c26" id="0216c26">所共成立。诸有智者用为定量。锐难精思皆</a><a name="0216c27" id="0216c27">不能越。随顺空理无倒勤修。众善庄严成无</a><a name="0216c28" id="0216c28">上果。于此应生决定信解。唯空是实余并非</a><a name="0216c29" id="0216c29">真。但是如来随物机欲。善权方便显示宣扬。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300216b.htm'><img src='up.gif' border=0></a>
<a href='T300217a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>