<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0247c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷10)</font> 教诫弟子品第八 <font face='Arial'>T30, p0247c</h2></font><hr>
<span class='old'>
</a><a name="0247b28" id="0247b28">故。若名于义非有故无。义亦于名是无何有。</a><a name="0247b29" id="0247b29">又于其义所立名言。既因缘生如义应有。若</span><a name="0247c01" id="0247c01">妄所执能诠性无。妄执所诠其性岂有。名随</a><a name="0247c02" id="0247c02">世俗有诠表能。汝不许为依他起性。义亦随</a><a name="0247c03" id="0247c03">俗假说有能。何不许为遍计所执。世俗假立</a><a name="0247c04" id="0247c04">能诠所诠。无应并无有应齐有。如何经说一</a><a name="0247c05" id="0247c05">有一无。故汝所言。不符经义。应信遍计所执</a><a name="0247c06" id="0247c06">性无。是诸世间妄情立故。依他起性从因缘</a><a name="0247c07" id="0247c07">生。非妄情为应信是有。彼证己义。复引经</a><a name="0247c08" id="0247c08">言</a><a name="0247c09" id="0247c09"><p class='lg'>　　由立此此名　　　诠于彼彼法</a><br><a name="0247c10" id="0247c10">　　彼皆性非有　　　由法性皆然　</p></a><a name="0247c11" id="0247c11"><p>此颂不能证成彼义。经意不说。名于义无但</a><a name="0247c12" id="0247c12">说所诠。法性非有辨诸法性。皆不可诠。名</a><a name="0247c13" id="0247c13">言所诠。皆是共相。诸法自相皆绝名言。自相</a><a name="0247c14" id="0247c14">非无共相非有。此中略说。所诠性无非谓能</a><a name="0247c15" id="0247c15">诠。其性实有。故颂但说彼非有言。不尔应言</a><a name="0247c16" id="0247c16">此性非有。彼为证此依他性无。复引经中所</a><a name="0247c17" id="0247c17">说略颂</a><a name="0247c18" id="0247c18"><p class='lg'>　　无有少法生　　　亦无少法灭</a><br><a name="0247c19" id="0247c19">　　净见观诸法　　　非有亦非无　</p></a><a name="0247c20" id="0247c20"><p>此亦不能证依他起其性非有。所以者何。此</a><a name="0247c21" id="0247c21">颂意明遍计所执自性差别。能诠所诠其体</a><a name="0247c22" id="0247c22">皆空。无生无灭离执净见。观诸世间。因缘所</a><a name="0247c23" id="0247c23">生非无非有。故此非证依他起无。若有依他</a><a name="0247c24" id="0247c24">何缘经说。一切法性无不皆空。又契经言。佛</a><a name="0247c25" id="0247c25">告善现。色等诸法自性皆无。复有经言。佛告</a><a name="0247c26" id="0247c26">大慧。一切法性皆无有生。先有先无不可生</a><a name="0247c27" id="0247c27">故。此有密意。密意如何。谓此诸经唯破遍计</a><a name="0247c28" id="0247c28">所执自性。非一切无。若一切无便成邪见。云</a><a name="0247c29" id="0247c29">何知有此密意耶。余契经中显了说故。谓薄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300247b.htm'><img src='up.gif' border=0></a>
<a href='T300248a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>