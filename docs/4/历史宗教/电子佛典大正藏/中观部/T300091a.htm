<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0091a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷8)</font> 释观行品第十三 <font face='Arial'>T30, p0091a</h2></font><hr>
<span class='old'>
</a><a name="0090c28" id="0090c28">如是。我今成立法空为因开示汝者。此亦成</a><a name="0090c29" id="0090c29">立人无我义。何以故。此人无我。与彼法空不</span><a name="0091a01" id="0091a01">相离故。如是此因令人信解。如立义者。声是</a><a name="0091a02" id="0091a02">无常。云何出因。谓彼作故。言作故者。苦空无</a><a name="0091a03" id="0091a03">我亦得成立。如是成立虚妄法者。无其自体。</a><a name="0091a04" id="0091a04">即亦成立。人无我义。以不相离故。如外人言。</a><a name="0091a05" id="0091a05">虚妄义者。此明诸法自体不住。今答此义。若</a><a name="0091a06" id="0091a06">法可取者。偈曰</a><a name="0091a07" id="0091a07"><p class='lg'>　　彼体不变异　　　余亦不变异</a><br><a name="0091a08" id="0091a08">　　如少不作老　　　老亦不作少　</p></a><a name="0091a09" id="0091a09"><p>释曰。此二譬喻如数次第相似相对。此中立</a><a name="0091a10" id="0091a10">验。法住自体变异者不然。何以故。不舍自体</a><a name="0091a11" id="0091a11">故。譬如少老。若言彼前刹那异相老住名变</a><a name="0091a12" id="0091a12">异者。此亦不然。何以故。异相已去故。譬如老</a><a name="0091a13" id="0091a13">若。外人言。如乳不舍自体而转成酪。以是义</a><a name="0091a14" id="0091a14">故。因非一向者。是义不然。今当问汝。何者是</a><a name="0091a15" id="0091a15">酪。彼言乳是。若乳是酪。不舍自体。云何分</a><a name="0091a16" id="0091a16">别。此名为酪。若定分者。偈曰</a><a name="0091a17" id="0091a17"><p class='lg'>　　若此体即异　　　乳应即是酪　</p></a><a name="0091a18" id="0091a18"><p>释曰。由乳不舍色。味力用利益等故。乳不为</a><a name="0091a19" id="0091a19">酪。异亦不然。何以故。如偈曰</a><a name="0091a20" id="0091a20"><p class='lg'>　　异乳有何物　　　能生于彼酪　</p></a><a name="0091a21" id="0091a21"><p>释曰。无酪可起故。余体亦无变异。汝言因非</a><a name="0091a22" id="0091a22">一向者。是义不然。有异人言。我亦不说乳不</a><a name="0091a23" id="0091a23">生酪。酪相异乳。然以和合自在力故乳生于</a><a name="0091a24" id="0091a24">酪。论者言。汝言和合自在力者。此乳为舍自</a><a name="0091a25" id="0091a25">体能生于酪。为不舍自体而生酪耶。若尔有</a><a name="0091a26" id="0091a26">何过。若舍自体则不得言乳生于酪。若不舍</a><a name="0091a27" id="0091a27">自体此则相违。云何相违。若是乳者。云何</a><a name="0091a28" id="0091a28">名酪。若是酪者。云何是乳。于彼世间悉如是</a><a name="0091a29" id="0091a29">解。若有人言。乳不生酪但变为酪。如此义者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300090c.htm'><img src='up.gif' border=0></a>
<a href='T300091b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>