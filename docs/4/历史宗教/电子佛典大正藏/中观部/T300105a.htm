<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0105a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷11)</font> 观法品第十八 <font face='Arial'>T30, p0105a</h2></font><hr>
<span class='old'>
</a><a name="0104c28" id="0104c28">是意。谓论者言。彼既不令我是一物。复还简</a><a name="0104c29" id="0104c29">别言我。是物是体是无常是不遍。是疑智等。</span><a name="0105a01" id="0105a01">作是说者其义不然。亦如有人自生分别。譬</a><a name="0105a02" id="0105a02">如石女实自无儿。何得示他青黄色耶。汝今</a><a name="0105a03" id="0105a03">所说令物解者。是则虚妄。论者言。汝语非也。</a><a name="0105a04" id="0105a04">取后有识者。谓施设我。是故说识为我。如</a><a name="0105a05" id="0105a05">般若经中偈言。调心为善哉。调心招乐果。又</a><a name="0105a06" id="0105a06">如阿含经偈言。我与己为亲。不以他为亲。智</a><a name="0105a07" id="0105a07">者善调我。则得生善趣。此谓世谛中假说有</a><a name="0105a08" id="0105a08">我。是诸外道分别所执悉皆遮故。我无过咎。</a><a name="0105a09" id="0105a09">复次身及诸根非常遍我不共取境因可取</a><a name="0105a10" id="0105a10">故譬如柱。如是诸根是可量故。应广说验。僧</a><a name="0105a11" id="0105a11">佉人言。以何义故阴中无我。若彼阴中定无</a><a name="0105a12" id="0105a12">我者。汝喻无体。何以故。柱等诸物亦有我故。</a><a name="0105a13" id="0105a13">论者言。我亦不论有我。但遮诸阴及身根等</a><a name="0105a14" id="0105a14">非常遍我不共取境因。此是我立义意。如汝</a><a name="0105a15" id="0105a15">妄说不能依我所立验解。复次诸修行者自</a><a name="0105a16" id="0105a16">于此阴当善观察。如此我者。为是阴相。为非</a><a name="0105a17" id="0105a17">阴相。如上偈说。若我是阴即起尽法。以是</a><a name="0105a18" id="0105a18">故言彼阴非我。以起灭故。譬如诸阴。复次非</a><a name="0105a19" id="0105a19">阴相者。如上偈说我若异诸阴。是则非阴</a><a name="0105a20" id="0105a20">相。以是义故。无有我也。无阴相故。譬如空</a><a name="0105a21" id="0105a21">华。其义如是。复次若我非阴相。我则无生。如</a><a name="0105a22" id="0105a22">空华。如石女等。若言是阴相者是亦无我。何</a><a name="0105a23" id="0105a23">以故。是起是因是果是物故。譬如瓶。行者</a><a name="0105a24" id="0105a24">如是观察已。即得通达无我。复次鞞世师人</a><a name="0105a25" id="0105a25">言。有如是我。见境界故。我若是无。众生身中</a><a name="0105a26" id="0105a26">则无有我。根等无心。犹如窗牖而得见物者。</a><a name="0105a27" id="0105a27">是事不然。由我与根相异故和合乃见。彼见</a><a name="0105a28" id="0105a28">是我故知有我。论者言。以见境界言是我者。</a><a name="0105a29" id="0105a29">义亦不然。何以故。我见境界者。此验无体。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300104c.htm'><img src='up.gif' border=0></a>
<a href='T300105b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>