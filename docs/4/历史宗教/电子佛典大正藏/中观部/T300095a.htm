<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0095a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷9)</font> 观有无品第十五 <font face='Arial'>T30, p0095a</h2></font><hr>
<span class='old'>
</a><a name="0094c28" id="0094c28">以故。已遮起故。复次于去来中无现在法。非</a><a name="0094c29" id="0094c29">现在故。如虚空花。又世谛中过去未来体亦</span><a name="0095a01" id="0095a01">不成。若僧佉人作如是言。汝先出因言异体</a><a name="0095a02" id="0095a02">者。此义不然。何以故。我立诸法有二种义。一</a><a name="0095a03" id="0095a03">为覆蔽。二入自性藏中。为成此义更须立验。</a><a name="0095a04" id="0095a04">定有如是不灭诸法。何以故。由覆蔽故。譬如</a><a name="0095a05" id="0095a05">日焰翳彼星光。又是识境界故。时节说故。如</a><a name="0095a06" id="0095a06">现在世。是故汝立因义不成。应如是答。现在</a><a name="0095a07" id="0095a07">物者。第一义中有亦不成。何以故。无譬喻故。</a><a name="0095a08" id="0095a08">汝立覆蔽以为因者。义亦不成。此中应说云</a><a name="0095a09" id="0095a09">何验耶。彼未了者终是不了。何以故。以不了</a><a name="0095a10" id="0095a10">故。如虚空花。复次不入自性藏者。终无入义。</a><a name="0095a11" id="0095a11">何以故。以不入故。譬如思。又如自性藏。由此</a><a name="0095a12" id="0095a12">执法。有过失故。如偈曰</a><a name="0095a13" id="0095a13"><p class='lg'>　　若有是自性　　　则不得言无</a><br><a name="0095a14" id="0095a14">　　自性有异者　　　毕竟不应然　</p></a><a name="0095a15" id="0095a15"><p>释曰。由是自性不变异故。譬喻则无。若是无</a><a name="0095a16" id="0095a16">法则无变异。如石女儿。从小至大。以此变异。</a><a name="0095a17" id="0095a17">令人信者。终不可得。如偈曰</a><a name="0095a18" id="0095a18"><p class='lg'>　　若无自性者　　　云何而可异　</p></a><a name="0095a19" id="0095a19"><p>释曰。二边有过智者。不受外人言。汝说自性</a><a name="0095a20" id="0095a20">有体无体皆无变异。意欲尔耶。是故汝先所</a><a name="0095a21" id="0095a21">立义破。因亦不成。云何不成。若有自性而变</a><a name="0095a22" id="0095a22">异者。此不然故。论者言。此说不然。何以故。</a><a name="0095a23" id="0095a23">我言无者。明自性空。非欲说有。彼自性法。</a><a name="0095a24" id="0095a24">如偈曰</a><a name="0095a25" id="0095a25"><p class='lg'>　　实无有一法　　　自性可得者　</p></a><a name="0095a26" id="0095a26"><p>释曰。有自性者不然。而汝为彼烦恼习气。自</a><a name="0095a27" id="0095a27">在力故。作此分别。如先偈说。若无自性者。云</a><a name="0095a28" id="0095a28">何而可异。此变异过。如先已说。遮止二边。及</a><a name="0095a29" id="0095a29">成立者。皆是世谛。非第一义。是故我先立义<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300094c.htm'><img src='up.gif' border=0></a>
<a href='T300095b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>