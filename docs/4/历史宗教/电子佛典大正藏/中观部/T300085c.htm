<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0085c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷7)</font> 观薪火品第十 <font face='Arial'>T30, p0085c</h2></font><hr>
<span class='old'>
</a><a name="0085b28" id="0085b28"><p>释曰。若相观者。为薪先成。为火先成。汝应分</a><a name="0085b29" id="0085b29">别。如是此二。无一先成。别相观者。以第一义</span><a name="0085c01" id="0085c01">中观不成故。因义不成。亦譬喻过。若汝言于</a><a name="0085c02" id="0085c02">世谛中立此因者。与义相违。又无譬喻。成</a><a name="0085c03" id="0085c03">立有过。若汝意谓彼薪先成故无过者。是义</a><a name="0085c04" id="0085c04">不然。如偈曰</a><a name="0085c05" id="0085c05"><p class='lg'>　　若火观薪者　　　火成已复成</a><br><a name="0085c06" id="0085c06">　　薪亦当如是　　　无火可得故　</p></a><a name="0085c07" id="0085c07"><p>释曰。汝若定作如此分别者。火已先成。后观</a><a name="0085c08" id="0085c08">薪故。此义云何。由薪不观火薪先成故。语意</a><a name="0085c09" id="0085c09">如是。而不欲然。此中说验。第一义中薪在火</a><a name="0085c10" id="0085c10">先。无如此义。何以故。以有观故。如火自体前</a><a name="0085c11" id="0085c11">已广说。外人言。若薪与火无一先成者。今薪</a><a name="0085c12" id="0085c12">火相观一时而有。如牛左右角同时起故。此</a><a name="0085c13" id="0085c13">义得成。论者偈曰</a><a name="0085c14" id="0085c14"><p class='lg'>　　若此待得成　　　彼亦如是待</a><br><a name="0085c15" id="0085c15">　　今无一物待　　　云何二体成　</p></a><a name="0085c16" id="0085c16"><p>释曰。此谓火体相。彼谓薪体相。外人意欲薪</a><a name="0085c17" id="0085c17">火俱成。一一有故。此义不然。何以故。由彼自</a><a name="0085c18" id="0085c18">因更互相观生不成故。语义如此。复次牛角</a><a name="0085c19" id="0085c19">喻者。亦如是问。彼二角中何等是左何等是</a><a name="0085c20" id="0085c20">右。世人所解由相观故。第二得成。无如此义。</a><a name="0085c21" id="0085c21">复次如偈曰</a><a name="0085c22" id="0085c22"><p class='lg'>　　若体待得成　　　不成云何待</a><br><a name="0085c23" id="0085c23">　　不成而有待　　　此待则不然　</p></a><a name="0085c24" id="0085c24"><p>释曰。谓彼物。不成此无所待。语义如是。此中</a><a name="0085c25" id="0085c25">说验。第一义中薪不观火。何以故。火体不成</a><a name="0085c26" id="0085c26">故。如地水等。复次偈言不成而有待者。外人</a><a name="0085c27" id="0085c27">若作如此说者有过失故。云何过失。偈言此</a><a name="0085c28" id="0085c28">待则不然。以无待故。如虚空华。复次此待不</a><a name="0085c29" id="0085c29">然。何以故。薪体无故。譬如余物火门。亦应作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300085b.htm'><img src='up.gif' border=0></a>
<a href='T300086a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>