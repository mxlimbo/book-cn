<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1573 壹输卢迦论 0253c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1573 壹输卢迦论</font> <font face='Arial'>(卷1)</font> <font face='Arial'>T30, p0253c</h2></font><hr>
<span class='old'>
</a><a name="0253b28" id="0253b28">同相者。是义不然。自体性无常故。彼体名有</a><a name="0253b29" id="0253b29">所得人分别故生。是故离诸法无无常体。以</span><a name="0253c01" id="0253c01">自相无常故。如佛告比丘。一切诸行皆悉无</a><a name="0253c02" id="0253c02">常。以此说故。离法有无常自相者。是事不然。</a><a name="0253c03" id="0253c03">若汝不了云何无常。我今当说。偈言如是体</a><a name="0253c04" id="0253c04">无体故。体无体者。汝所分别无常者。彼无常</a><a name="0253c05" id="0253c05">无体。是故体无体。自性无体故言无体。偈言</a><a name="0253c06" id="0253c06">自体性无体者。离无体更无别体故。言自体</a><a name="0253c07" id="0253c07">无体。若汝意谓离无体而有体者。是义不然。</a><a name="0253c08" id="0253c08">以汝此法非修多罗说故。若谓无体是自体</a><a name="0253c09" id="0253c09">者。是亦不然。以修多罗所不说故。世尊。于</a><a name="0253c10" id="0253c10">何等修多罗中说如此法。于佛世尊修多罗</a><a name="0253c11" id="0253c11">中。都无此义。以非经说故不成就。非大圣修</a><a name="0253c12" id="0253c12">多罗所说之义则不应信。是故非唯言说而</a><a name="0253c13" id="0253c13">得取证。偈言故说空无常者。如调伏三蜜提</a><a name="0253c14" id="0253c14">经中说。佛告三蜜提。眼空无常无不动。无</a><a name="0253c15" id="0253c15">不坏无不变。何以故。性如是故。耳鼻舌身意</a><a name="0253c16" id="0253c16">亦复如是。世尊。于此修多罗中说空说无常。</a><a name="0253c17" id="0253c17">以是义故。知诸法空无常。无常无体。是故诸</a><a name="0253c18" id="0253c18">法性自无体则无体义成。若能如是入修多</a><a name="0253c19" id="0253c19">罗义。其义则成。若不入修多罗。其义则坏。以</a><a name="0253c20" id="0253c20">我所说入修多罗。其义则成。是故性自无体</a><a name="0253c21" id="0253c21">其义成就。一输卢迦论一卷。凡诸法体性法</a><a name="0253c22" id="0253c22">物事有名异义同。是故或言体。或言性。或言</a><a name="0253c23" id="0253c23">法。或言有。或言物。莫不皆是有之差别。正音</a><a name="0253c24" id="0253c24">云私婆婆。或译为自体体。或译为无法有法。</a><a name="0253c25" id="0253c25">或译为无自性性</a><a name="0253c26" id="0253c26"><p class='juan'>
壹输卢迦论一卷</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300253b.htm'><img src='up.gif' border=0></a>
<a href='T300254a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>