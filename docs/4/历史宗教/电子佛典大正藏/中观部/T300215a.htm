<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0215a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷5)</font> 破时品第三之一 <font face='Arial'>T30, p0215a</h2></font><hr>
<span class='old'>
</a><a name="0214c28" id="0214c28">有多相违。又去来体非现实有。余实有法。所</a><a name="0214c29" id="0214c29">不摄故。如共所知非实有法。如是等类比量</span><a name="0215a01" id="0215a01">无边。是故去来非现有体。但依现在假名建</a><a name="0215a02" id="0215a02">立。谓现在心缘曾当法。似彼相现假说去来。</a><a name="0215a03" id="0215a03">实非过未。由此去来共所许法。非离现在别</a><a name="0215a04" id="0215a04">有实体。自宗所许世所摄故。犹如现在诸立</a><a name="0215a05" id="0215a05">过去。未来有体如现在者。皆同数论外道所</a><a name="0215a06" id="0215a06">计自性体常用有起谢。彼既有过。此亦应然。</a><a name="0215a07" id="0215a07">是故自称佛弟子者。应舍此执。现在诸法虽</a><a name="0215a08" id="0215a08">世俗有而非胜义。所以者何。若胜义有。应不</a><a name="0215a09" id="0215a09">藉缘。既待缘生犹如幻事。如何可说是真实</a><a name="0215a10" id="0215a10">有。又现在法有生有灭。犹如幻化。云何实有。</a><a name="0215a11" id="0215a11">若现在法是实有者。应如所执虚空等性。无</a><a name="0215a12" id="0215a12">生无灭。岂名现在。又现在法已生未灭。二分</a><a name="0215a13" id="0215a13">合成。已生待未来。未灭待过去。相待立故。非</a><a name="0215a14" id="0215a14">实有体。如粗细等。揽非实法和合而成。如树</a><a name="0215a15" id="0215a15">林等。云何实有。又于现在一一法上有多种</a><a name="0215a16" id="0215a16">性。如何实有。谓一一法皆有蕴性处性界性</a><a name="0215a17" id="0215a17">有漏无漏世出世间色心等性有无量种。于</a><a name="0215a18" id="0215a18">诸性中谁实谁假。不可说言。如是等性是义</a><a name="0215a19" id="0215a19">差别同依一体。除此诸性更有何体。亦不可</a><a name="0215a20" id="0215a20">言。一性是体余性是义。同名为性无有差别。</a><a name="0215a21" id="0215a21">云何一体。余皆是义。亦不可言。如是等性是</a><a name="0215a22" id="0215a22">名差别。其义是一。若尔不应生别行解。亦不</a><a name="0215a23" id="0215a23">可言。差别行解但缘其名。苦无常等种种行</a><a name="0215a24" id="0215a24">解。皆缘义故。是故一一有为法体皆用无量</a><a name="0215a25" id="0215a25">性相合成。如舍林等非真实有。但依世俗说</a><a name="0215a26" id="0215a26">有实体。若言诸性皆是共相。以可说故。如军</a><a name="0215a27" id="0215a27">林等。是假非实。比量所得。自相是实现量所</a><a name="0215a28" id="0215a28">得。既言是实。其相如何。现量所得云何可说。</a><a name="0215a29" id="0215a29">若不可说。如何言实。若可言实。即应可说。云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300214c.htm'><img src='up.gif' border=0></a>
<a href='T300215b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>