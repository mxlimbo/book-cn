<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0058a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷2)</font> 观缘品第一之一 <font face='Arial'>T30, p0058a</h2></font><hr>
<span class='old'>
</a><a name="0057c28" id="0057c28">造五逆者。终不见谛。是故彼因不成。亦与</a><a name="0057c29" id="0057c29">缘义相违故。复有异人言。若色阴所摄。色不</span><a name="0058a01" id="0058a01">能缘者。是义相应。诸部论师亦作是说。何</a><a name="0058a02" id="0058a02">等无所缘法。谓色及涅槃。若汝意谓。心心数</a><a name="0058a03" id="0058a03">法。无所缘者。汝先所欲。则为自破。何等有所</a><a name="0058a04" id="0058a04">缘法。谓心及心数法。论者言。汝语不善。我所</a><a name="0058a05" id="0058a05">立喻。今更明显。外人言。心心数法。定有所</a><a name="0058a06" id="0058a06">缘。非如造色者。无譬喻故。复次所取者为所</a><a name="0058a07" id="0058a07">缘。论者言。如彼分别心心数法。有所取者。后</a><a name="0058a08" id="0058a08">当更破。如第一义道理所说。我不欲令识有</a><a name="0058a09" id="0058a09">能缘。如佛说。复次勇猛菩萨摩诃萨应如是</a><a name="0058a10" id="0058a10">行。色非所缘。何以故。一切法无所缘。无有少</a><a name="0058a11" id="0058a11">法可取故。彼若是可取此则是所缘。如是勇</a><a name="0058a12" id="0058a12">猛非色行色。乃至非识行识。勇猛一切法不</a><a name="0058a13" id="0058a13">行故。非色见。亦非识见。乃至非识知。亦非可</a><a name="0058a14" id="0058a14">见。若色至识。非知非见。是名般若波罗蜜。</a><a name="0058a15" id="0058a15">观所缘竟。复次如汝分别。次第缘者。此应谛</a><a name="0058a16" id="0058a16">观其相云何。第一义中。彼一切种。及一切法。</a><a name="0058a17" id="0058a17">皆遮无起。以是缘故。如偈曰</a><a name="0058a18" id="0058a18"><p class='lg'>　　不起诸法灭　　　是义则不然</a><br><a name="0058a19" id="0058a19">　　灭法则非缘　　　及何等次第　</p></a><a name="0058a20" id="0058a20"><p>释曰。此义云何。以无起故。如第二头。不可言</a><a name="0058a21" id="0058a21">灭。是故第一义中次第缘者此不相应。如是</a><a name="0058a22" id="0058a22">彼义不成。以相违故。顺彼说者。若汝欲得此</a><a name="0058a23" id="0058a23">次第灭心心数法。为次第缘者。是义不然。何</a><a name="0058a24" id="0058a24">以故。彼体灭故。如久灭识。亦如色法。以非缘</a><a name="0058a25" id="0058a25">故。此将欲起心心数法。彼物灭故。何者为缘。</a><a name="0058a26" id="0058a26">以非此缘故。以彼灭者。及欲起法。不能随摄</a><a name="0058a27" id="0058a27">故。此意如是。非次第缘。亦非总缘故。或有如</a><a name="0058a28" id="0058a28">是心起所有决定因缘。各各自在与欲起体</a><a name="0058a29" id="0058a29">处故。缘欲灭时作饶益故。彼余过去刹那。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300057c.htm'><img src='up.gif' border=0></a>
<a href='T300058b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>