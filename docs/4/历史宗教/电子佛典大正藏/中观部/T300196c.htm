<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0196c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷2)</font> 破我品第二之一 <font face='Arial'>T30, p0196c</h2></font><hr>
<span class='old'>
</a><a name="0196b28" id="0196b28">二者。颂曰</a><a name="0196b29" id="0196b29"><p class='lg'>　　岂不于无常　　　妄分别为我　</p></span><a name="0196c01" id="0196c01"><p>论曰。若随自觉执有我者。岂不但缘无常身</a><a name="0196c02" id="0196c02">等。虚妄分别执为实我。所以者何。现见世间</a><a name="0196c03" id="0196c03">但缘身等。前后随缘分位差别。虚妄计度。我</a><a name="0196c04" id="0196c04">肥我瘦。我胜我劣。我明我闇。我苦我乐。身</a><a name="0196c05" id="0196c05">等无常可有是事。常住实我无此差别。由此</a><a name="0196c06" id="0196c06">比知。一切我见。皆无实我以为境界。唯缘虚</a><a name="0196c07" id="0196c07">妄身等为境。随自妄想觉慧生故。如缘闇绳</a><a name="0196c08" id="0196c08">颠倒蛇执。又如世间虚妄分别。执有空华第</a><a name="0196c09" id="0196c09">二月等。必由先见世间少事。然后方执有如</a><a name="0196c10" id="0196c10">是事。我见执我亦复如是。先缘生灭五取蕴</a><a name="0196c11" id="0196c11">事。后方决定执有实我。又如梦中虚妄境界。</a><a name="0196c12" id="0196c12">随先所见和合计度。我见境界亦复如是。先</a><a name="0196c13" id="0196c13">缘诸蕴。然后和合虚妄计度。又诸我见略有</a><a name="0196c14" id="0196c14">二种。一者俱生。二者分别。俱生我见。由无</a><a name="0196c15" id="0196c15">始来。内因力故恒与身俱。不待邪教及邪分</a><a name="0196c16" id="0196c16">别。任运而起。故名俱生。此复二种。一常相</a><a name="0196c17" id="0196c17">续。在第七识缘第八识。起自心相。即执为我。</a><a name="0196c18" id="0196c18">名为我见。二有间断。在第六识缘五取蕴。或</a><a name="0196c19" id="0196c19">总或别起自心相。即执为我。名为我见</a><a name="0196c20" id="0196c20"><p>如是二种。俱生我见微细难断。数数修习胜</a><a name="0196c21" id="0196c21">无我观。方能除灭分别我见。由现在世外缘</a><a name="0196c22" id="0196c22">力故。非与身俱。要待邪教及邪分别。然后方</a><a name="0196c23" id="0196c23">起。故名分别。此亦二种。一缘邪教所说蕴相。</a><a name="0196c24" id="0196c24">起自心相。分别为我。名为我见。二缘邪教所</a><a name="0196c25" id="0196c25">说我相。起自心相。分别为我。名为我见如是</a><a name="0196c26" id="0196c26">二种分别我见。粗重易断圣谛现观。初现行</a><a name="0196c27" id="0196c27">时即便除灭。如是所说一切我见。心外蕴境</a><a name="0196c28" id="0196c28">或有或无。心内蕴境一切皆有。是故我见皆</a><a name="0196c29" id="0196c29">缘无常。诸蕴行相妄执为我。诸蕴行相从缘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300196b.htm'><img src='up.gif' border=0></a>
<a href='T300197a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>