<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0051b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷1)</font> 释序 <font face='Arial'>T30, p0051b</h2></font><hr>
<span class='old'>
</a><a name="0051a28" id="0051a28"><p>敕使右光禄大夫太府卿兰陵箫璟。信根笃</a><a name="0051a29" id="0051a29">始。慧力要终。寂虑寻真。虚心慕道。赞扬影</span><a name="0051b01" id="0051b01">响。劝助无辍。其诸德僧。夙兴匪懈。研核幽</a><a name="0051b02" id="0051b02">旨。去华存实。目击则欣其会理。函丈则究其</a><a name="0051b03" id="0051b03">是非。文虽定而覆详。义乃明而重审。岁次</a><a name="0051b04" id="0051b04">寿星十月十七日。捡勘毕了。其为论也。观明</a><a name="0051b05" id="0051b05">中道而存中失观。空显第一。而得一乖空。</a><a name="0051b06" id="0051b06">然则司南之车。本示迷者。照胆之镜。为鉴邪</a><a name="0051b07" id="0051b07">人。无邪则镜无所施。不迷则车不为用。斯</a><a name="0051b08" id="0051b08">论破申。其由此矣。虽复斥内遮外。尽妄穷</a><a name="0051b09" id="0051b09">真。而存乎妙存。破如可破。荡荡焉。恢恢焉。</a><a name="0051b10" id="0051b10">迎之靡测其源。顺之罔知其末。信是莹心神</a><a name="0051b11" id="0051b11">之砥砺。越溟崄之舟舆。骇昏识之雷霆。照幽</a><a name="0051b12" id="0051b12">涂之日月者矣。此土先有中论四卷。本偈大</a><a name="0051b13" id="0051b13">同。宾头卢伽为其注解。晦其部执。学者昧焉。</a><a name="0051b14" id="0051b14">此论既兴。可为明镜。庶悟玄君子。详而味之</a><a name="0051b15" id="0051b15">也</a><a name="0051b16" id="0051b16"></a><a name="0051b17" id="0051b17"></a><a name="0051b18" id="0051b18"><p class='juan'>
</p>
<p><b>　　<A NAME="n41"></A>般若灯论释观缘品第一之一(卷一)</b></a><a name="0051b19" id="0051b19"></a><a name="0051b20" id="0051b20"><p><span class='byline'>　　　　偈本龙树菩萨　释论分别明菩萨</span><br></a><a name="0051b21" id="0051b21"><p><span class='byline'>　　　　大唐中印度三藏波罗颇蜜多罗译</span><br></a><a name="0051b22" id="0051b22"><p class='lg'>　　普断诸分别　　　灭一切戏论</a><br><a name="0051b23" id="0051b23">　　能拔除有根　　　巧说真实法</a><br><a name="0051b24" id="0051b24">　　于非言语境　　　善安立文字</a><br><a name="0051b25" id="0051b25">　　破恶慧妄心　　　是故稽首礼　</p></a><a name="0051b26" id="0051b26"><p>释曰。如是等偈。其义云何。我师圣者。如自所</a><a name="0051b27" id="0051b27">证。于深般若波罗蜜中。审验真理。开显实义。</a><a name="0051b28" id="0051b28">为断诸恶邪慧网故。彼恶见者。虽修梵行。以</a><a name="0051b29" id="0051b29">迷惑故。皆成不善。今欲令彼悟解正道。依净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300051a.htm'><img src='up.gif' border=0></a>
<a href='T300051c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>