<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0232b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷8)</font> 破边执品第六 <font face='Arial'>T30, p0232b</h2></font><hr>
<span class='old'>
</a><a name="0232a28" id="0232a28"><p>论曰。色等聚集总说为瓶。色唯一分。理非瓶</a><a name="0232a29" id="0232a29">体。不可以瓶为瓶一分。如是声等例亦应然。</span><a name="0232b01" id="0232b01">一一非瓶。皆瓶分故。如是瓶分。理亦不成</a><a name="0232b02" id="0232b02"><p>有分既无。分为谁分。色等一一其体非瓶。除</a><a name="0232b03" id="0232b03">此更无真实瓶体。瓶体无故。瓶分亦无。岂色</a><a name="0232b04" id="0232b04">等尘实为瓶分。军林等物假说为有。分与有</a><a name="0232b05" id="0232b05">分即离难思。应随世间所见而说。不可委细</a><a name="0232b06" id="0232b06">推究其真。又若色等体实是瓶。一切应瓶。故</a><a name="0232b07" id="0232b07">次颂曰</a><a name="0232b08" id="0232b08"><p class='lg'>　　一切色等性　　　色等相无差</a><br><a name="0232b09" id="0232b09">　　唯一类是瓶　　　余非有何理　</p></a><a name="0232b10" id="0232b10"><p>论曰。瓶衣车等所依事中。色等能依性相无</a><a name="0232b11" id="0232b11">别。若色等体皆实是瓶。衣等亦应皆是瓶体。</a><a name="0232b12" id="0232b12">即色等故。如共许瓶。或所执瓶应非瓶体。即</a><a name="0232b13" id="0232b13">色等故。如衣车等。色等不应同而有异。依之</a><a name="0232b14" id="0232b14">建立瓶等类殊。汝宗更无同异性故。不由细</a><a name="0232b15" id="0232b15">分安布差别。令其瓶等其相有异。同以色等</a><a name="0232b16" id="0232b16">为自性故。瓶等不应异于色等。违自所执因</a><a name="0232b17" id="0232b17">果一故。如瓶衣等有不异失。色等亦然。即</a><a name="0232b18" id="0232b18">一瓶故。又不应说色异味等不异瓶等。故次</a><a name="0232b19" id="0232b19">颂曰</a><a name="0232b20" id="0232b20"><p class='lg'>　　若色异味等　　　不异于瓶等</a><br><a name="0232b21" id="0232b21">　　瓶等即味等　　　色何即瓶等　</p></a><a name="0232b22" id="0232b22"><p>论曰。瓶等即用味等为体。应如味等与色有</a><a name="0232b23" id="0232b23">异。故不可言色异味等。不异瓶等理相违故。</a><a name="0232b24" id="0232b24">亦不应言味等一一与色等异不异瓶等瓶等</a><a name="0232b25" id="0232b25">即用。色等诸法以为自体。无别性故。如是已</a><a name="0232b26" id="0232b26">辨色等诸法与瓶等一其义不成。今当显说</a><a name="0232b27" id="0232b27">与瓶等异理亦不成。故次颂曰</a><a name="0232b28" id="0232b28"><p class='lg'>　　瓶等既无因　　　体应不成果</a><br><a name="0232b29" id="0232b29">　　故若异色等　　　瓶等定为无　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300232a.htm'><img src='up.gif' border=0></a>
<a href='T300232c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>