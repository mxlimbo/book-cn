<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1578 大乘掌珍论 0274c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1578 大乘掌珍论</font> <font face='Arial'>(卷2)</font> <font face='Arial'>T30, p0274c</h2></font><hr>
<span class='old'>
</a><a name="0274b28" id="0274b28"><p>相应论师有作是说。于胜义上更无胜义。真</a><a name="0274b29" id="0274b29">如即是诸法胜义。故就胜义说真如空。此言</span><a name="0274c01" id="0274c01">称理。而言真如非实有者。此不称理。云何出</a><a name="0274c02" id="0274c02">世无分别智及此后得清净世智。缘无为境</a><a name="0274c03" id="0274c03">是应正理。实不应理。如说世智缘无为境。</a><a name="0274c04" id="0274c04">不应正理。如是此智缘有为境亦不应理。非</a><a name="0274c05" id="0274c05">执真如实有应理。此实有性难成立故。缘真</a><a name="0274c06" id="0274c06">如智非真出世无分别智。有所缘故及有为</a><a name="0274c07" id="0274c07">故。如世缘智。是故经言。曼殊室利。慧眼何</a><a name="0274c08" id="0274c08">见。答言。慧眼都无所见。又说。云何名胜义</a><a name="0274c09" id="0274c09">谛。答言。此中智尚不行。况诸名字。又说。梵</a><a name="0274c10" id="0274c10">志。如来菩提非能现观。又契经言。曼殊室利。</a><a name="0274c11" id="0274c11">云何见谛。答言。此中无法可见忆持。此等诸</a><a name="0274c12" id="0274c12">契经者。不应许此无分别智是能现观及缘</a><a name="0274c13" id="0274c13">真如。又彼真如非真胜义。是所缘故。犹如色</a><a name="0274c14" id="0274c14">等。又汝所说于胜义上更无胜义。如是等言。</a><a name="0274c15" id="0274c15">若于此上空无此故说名为空。诸衣绢上更</a><a name="0274c16" id="0274c16">无衣绢。牧羊人等亦共了知。彼亦应名见真</a><a name="0274c17" id="0274c17">理者。又为对治诸恶见故说如是空。于胜义</a><a name="0274c18" id="0274c18">上更有胜义。此类恶见曾未有故。不应遮彼</a><a name="0274c19" id="0274c19">说如是空。又彼真如非实有性。违如前说。比</a><a name="0274c20" id="0274c20">量理故。如说如来不见生死及以涅槃。已正</a><a name="0274c21" id="0274c21">了知。非有颠倒所起烦恼。本性毕竟无生自</a><a name="0274c22" id="0274c22">性。如是正知本性毕竟。非是正知非不正知。</a><a name="0274c23" id="0274c23">由此圣教应知真如唯是一切分别永灭。非</a><a name="0274c24" id="0274c24">实有性非离非有。实性真如转依为相。法身</a><a name="0274c25" id="0274c25">成就。由得观空真对治道。一切分别遍计所</a><a name="0274c26" id="0274c26">执种子所依异熟识中分别等种无余永断。</a><a name="0274c27" id="0274c27">因缘无故毕竟不生。本性无生本性常住。是</a><a name="0274c28" id="0274c28">名如来转依法身。如契经说。曼殊室利。言如</a><a name="0274c29" id="0274c29">来者即是毕竟本无生句。常无生法是名如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300274b.htm'><img src='up.gif' border=0></a>
<a href='T300275a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>