<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0128b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷15)</font> 观涅槃品第二十五 <font face='Arial'>T30, p0128b</h2></font><hr>
<span class='old'>
</a><a name="0128a28" id="0128a28">女为喻者。于第一义中得成。汝执有自体义</a><a name="0128a29" id="0128a29">者。不可坏故。有所断者不然。以是故。若不见</span><a name="0128b01" id="0128b01">真实理。而说有自体者。得涅槃义不成。法自</a><a name="0128b02" id="0128b02">体坏故。是事云何。汝向出因立义譬喻。三法</a><a name="0128b03" id="0128b03">皆不成故有过。复次鞞婆沙人言。如彼偈说。</a><a name="0128b04" id="0128b04">若一切非空则无有起灭。无断苦证灭。复谁</a><a name="0128b05" id="0128b05">得涅槃者。不然。我今立有涅槃。云何为涅槃。</a><a name="0128b06" id="0128b06">谓第一义中诸行有自体。断诸烦恼及灭名</a><a name="0128b07" id="0128b07">色而得涅槃故。非如驼角。涅槃不尔。有体有</a><a name="0128b08" id="0128b08">断有灭有得故。论者言。如先偈说。若一切非</a><a name="0128b09" id="0128b09">空。则无有起灭。无断苦证灭。云何得涅槃者。</a><a name="0128b10" id="0128b10">此谓有自体。不可坏故。自体者。若是自宗出</a><a name="0128b11" id="0128b11">因立喻有相似者。所成能成则为有力。而今</a><a name="0128b12" id="0128b12">无此力故。因与喻义亦不成。又亦违汝先所</a><a name="0128b13" id="0128b13">立义。我今问汝所立涅槃。为是第一义谛。为</a><a name="0128b14" id="0128b14">是世谛。若欲得是第一义谛者。我今答之。如</a><a name="0128b15" id="0128b15">论偈说</a><a name="0128b16" id="0128b16"><p class='lg'>　　无退亦无得　　　非断亦非常</a><br><a name="0128b17" id="0128b17">　　不生亦不灭　　　说此为涅槃　</p></a><a name="0128b18" id="0128b18"><p>释曰。此谓如是涅槃。我所欲得。如汝所说。断</a><a name="0128b19" id="0128b19">故灭故。为出因等。断诸烦恼得涅槃者。此等</a><a name="0128b20" id="0128b20">因义。今皆不成。颠倒心故。作如是说。义皆不</a><a name="0128b21" id="0128b21">然。复次诸执有涅槃者。或说涅槃是真实法。</a><a name="0128b22" id="0128b22">或说涅槃是施设法。二俱不然。以是义故。次</a><a name="0128b23" id="0128b23">须观察。如论偈说</a><a name="0128b24" id="0128b24"><p class='lg'>　　涅槃有自体　　　即堕老死相</a><br><a name="0128b25" id="0128b25">　　涅槃是体者　　　即是有为法　</p></a><a name="0128b26" id="0128b26"><p>释曰。此谓涅槃有自体者。无验可令信解。若</a><a name="0128b27" id="0128b27">令涅槃有体。即堕老死相。何以故。无有体离</a><a name="0128b28" id="0128b28">老死相。亦无老相死相离体。小乘之人不欲</a><a name="0128b29" id="0128b29">涅槃有老死相。以是故。如我出验。第一义中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300128a.htm'><img src='up.gif' border=0></a>
<a href='T300128c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>