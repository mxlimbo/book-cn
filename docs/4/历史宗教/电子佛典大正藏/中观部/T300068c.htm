<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0068c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷4)</font> 观六根品第三 <font face='Arial'>T30, p0068c</h2></font><hr>
<span class='old'>
</a><a name="0068b28" id="0068b28">等亦尔。又说偈曰</a><a name="0068b29" id="0068b29"><p class='lg'>　　眼不能见色　　　意不知诸法</span><br><a name="0068c01" id="0068c01">　　此是无上谛　　　世间不能了　</p></a><a name="0068c02" id="0068c02"><p>又如般若波罗蜜经说。彼一切法。无知者。无</a><a name="0068c03" id="0068c03">见者。彼说法师。亦不可得。不可以心分别。不</a><a name="0068c04" id="0068c04">可以意能知。又如佛母经说。阿姊。眼不见色。</a><a name="0068c05" id="0068c05">乃至意不知法。如是菩提离故。眼色离。乃至</a><a name="0068c06" id="0068c06">菩提离故。意法离等。又如佛告极勇猛菩萨</a><a name="0068c07" id="0068c07">言。善男子。色不为色境界。受想行识不为识</a><a name="0068c08" id="0068c08">等境。以境界无故。极勇猛。色不知色。色不见</a><a name="0068c09" id="0068c09">色。若色不知不见。是为般若波罗蜜。乃至</a><a name="0068c10" id="0068c10">受想行识不知不见亦复如是</a><a name="0068c11" id="0068c11"><p>释观根品竟</a><a name="0068c12" id="0068c12"><p><b>　　<A NAME="n48"></A>般若灯论释观五阴品第四</b></a><a name="0068c13" id="0068c13"><p>复次欲令识知阴无性义。故有此品。有人言。</a><a name="0068c14" id="0068c14">第一义中。有诸入等。何以故。以阴摄故。若其</a><a name="0068c15" id="0068c15">无者。彼色入等。则非阴摄。如处空花。由有诸</a><a name="0068c16" id="0068c16">入彼阴摄故。如十种色入。一色阴摄。法入三</a><a name="0068c17" id="0068c17">阴。谓受想行。及彼一分色阴所摄。彼意入</a><a name="0068c18" id="0068c18">识阴摄。以是因故。第一义中。有诸入等。论者</a><a name="0068c19" id="0068c19">言谓色阴者。略说二种。四大及所造。若三世</a><a name="0068c20" id="0068c20">等一切差别总说色阴。彼眼等阴摄。外人欲</a><a name="0068c21" id="0068c21">为因者。色粗易解。先分别说。如偈曰</a><a name="0068c22" id="0068c22"><p class='lg'>　　若离于色因　　　色则不可得　</p></a><a name="0068c23" id="0068c23"><p>释曰。何等是彼色因。谓地等四种大。第一义</a><a name="0068c24" id="0068c24">中。若离此等。色不可得。而于世谛。依四大</a><a name="0068c25" id="0068c25">因。假施设色。第一义中。验色无实。自因不受</a><a name="0068c26" id="0068c26">故。彼觉无体故。若自因不受。觉无体者。彼实</a><a name="0068c27" id="0068c27">非有。如军众等。色因不可取。色觉无自体。亦</a><a name="0068c28" id="0068c28">复如是。复次第一义中。色觉境界。体非实有。</a><a name="0068c29" id="0068c29">何以故。以觉故。譬如林等觉。复次第一义中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300068b.htm'><img src='up.gif' border=0></a>
<a href='T300069a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>