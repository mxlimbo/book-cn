<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0075a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷5)</font> 释观有为相品第七 <font face='Arial'>T30, p0075a</h2></font><hr>
<span class='old'>
</a><a name="0074c28" id="0074c28"><p>释曰。若起是无为。而为有为相者。无如此义。</a><a name="0074c29" id="0074c29">以无为自体无所有故。义意如此。复次第一</span><a name="0075a01" id="0075a01">义中起是无为。而作有为诸法相者。是义不</a><a name="0075a02" id="0075a02">然。何以故。以无为故。譬如虚空。住灭亦尔。</a><a name="0075a03" id="0075a03">不复广遮。复次若汝分别起住灭等是有为</a><a name="0075a04" id="0075a04">相有所作者。为是次第。为复同时。二俱有过。</a><a name="0075a05" id="0075a05">何以故。若次第者。如偈曰</a><a name="0075a06" id="0075a06"><p class='lg'>　　起等三次第　　　无力作业相　</p></a><a name="0075a07" id="0075a07"><p>释曰。于谁无力。谓于有为。复次欲得起等随</a><a name="0075a08" id="0075a08">次第者。如法体未起。住灭二种。则无力为相。</a><a name="0075a09" id="0075a09">以法体无故。又已灭之法灭则无体。起住二</a><a name="0075a10" id="0075a10">种。则于灭无力。又已起之法起则无力。又法</a><a name="0075a11" id="0075a11">体若住灭复无力。若谓住时无常随逐者。是</a><a name="0075a12" id="0075a12">义不然。如百论偈曰</a><a name="0075a13" id="0075a13"><p class='lg'>　　离住无法体　　　无常何有住</a><br><a name="0075a14" id="0075a14">　　若初有住者　　　后时不应故</a><br><a name="0075a15" id="0075a15">　　若常有无常　　　一切时无住</a><br><a name="0075a16" id="0075a16">　　若先是常者　　　复不得无常</a><br><a name="0075a17" id="0075a17">　　若无常与住　　　共法体同时</a><br><a name="0075a18" id="0075a18">　　有住无无常　　　有无常无住　</p></a><a name="0075a19" id="0075a19"><p>复次若谓起等诸有为相同时有者。是亦</a><a name="0075a20" id="0075a20">不然。如偈曰</a><a name="0075a21" id="0075a21"><p class='lg'>　　云何于一物　　　同时有三相　</p></a><a name="0075a22" id="0075a22"><p>释曰。此相如是不同时有。语义如此。云何不</a><a name="0075a23" id="0075a23">有。谓彼一物于一时中有起住灭。义则不然。</a><a name="0075a24" id="0075a24">以毕竟相违故。复次经部师言。诸法各别有</a><a name="0075a25" id="0075a25">定因缘自在相续。于一时中当可起者。得自</a><a name="0075a26" id="0075a26">体时此名为起。初刹那相续位此名为住。先</a><a name="0075a27" id="0075a27">刹那不相似此名为老。已起者坏此名为灭。</a><a name="0075a28" id="0075a28">如是等决定有观于一刹那同时有故。汝作</a><a name="0075a29" id="0075a29">方便与我作过者。我无此咎。论者言。是相续<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300074c.htm'><img src='up.gif' border=0></a>
<a href='T300075b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>