<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0238b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷9)</font> 破有为相品第七 <font face='Arial'>T30, p0238b</h2></font><hr>
<span class='old'>
</a><a name="0238a28" id="0238a28">同时。虽复一无而可假说。因果不尔。法喻岂</a><a name="0238a29" id="0238a29">同。若谓先时于异体物。以慧观察取其异相。</span><a name="0238b01" id="0238b01">次于因果观后念前。建立自他二相差别。后</a><a name="0238b02" id="0238b02">发语时不触前二。但随想说法从他生。故法</a><a name="0238b03" id="0238b03">喻同无前过失。此救非理。所以者何。异物同</a><a name="0238b04" id="0238b04">时无因果义。因之与果必不同时。父子不然。</a><a name="0238b05" id="0238b05">何得为喻。又若假说此义非无。汝执为真。故</a><a name="0238b06" id="0238b06">不应理。若言何为咀嚼虚空。现见因缘能生</a><a name="0238b07" id="0238b07">于果。果相异彼。说彼为他。何假繁词。固相征</a><a name="0238b08" id="0238b08">难。随意勿说。他与非他。必有能生所生差</a><a name="0238b09" id="0238b09">别。此足为喜。何藉多言。言随欲生。无劳穷诘</a><a name="0238b10" id="0238b10">恣汝常喜熟与相遮。忧喜自心妄想生故。汝</a><a name="0238b11" id="0238b11">言必有能生所生。为假为真随汝意答。若言</a><a name="0238b12" id="0238b12">是假违汝所宗。若言是真。难诘何咎。所生未</a><a name="0238b13" id="0238b13">有对何能生。能生已无所生何对。故就胜义</a><a name="0238b14" id="0238b14">他生不成。依世俗论徒言无益。夫兴诤论为</a><a name="0238b15" id="0238b15">见不同。举世咸知。何劳泛说。故不应执定从</a><a name="0238b16" id="0238b16">他生。自他俱生。亦不中理。如前二失。积在汝</a><a name="0238b17" id="0238b17">宗。别既不成。总如何立。由是诸法决定无生。</a><a name="0238b18" id="0238b18">自他俱生皆非理故</a><a name="0238b19" id="0238b19"><p>复次能生所生同时前后。俱不应理。故定无</a><a name="0238b20" id="0238b20">生。所以者何。故次颂曰</a><a name="0238b21" id="0238b21"><p class='lg'>　　前后及同时　　　二俱不可说</a><br><a name="0238b22" id="0238b22">　　故生与瓶等　　　唯假有非真　</p></a><a name="0238b23" id="0238b23"><p>论曰。若所生法在能生前。既离能生所生何</a><a name="0238b24" id="0238b24">有。此所生法设离能生。是则能生便为无用。</a><a name="0238b25" id="0238b25">若所生法在能生后。无所依止何有能生。设</a><a name="0238b26" id="0238b26">离所生能生何用。又此二法若不同时。能是</a><a name="0238b27" id="0238b27">谁能所为何所。若所生法与能生俱。生既同</a><a name="0238b28" id="0238b28">时。应不相待。如牛两角互不相依。应无能生</a><a name="0238b29" id="0238b29">所生差别。所生未有能生亦无。所生有时能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300238a.htm'><img src='up.gif' border=0></a>
<a href='T300238c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>