<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0115a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷12)</font> 释观成坏品第二十一 <font face='Arial'>T30, p0115a</h2></font><hr>
<span class='old'>
</a><a name="0114c28" id="0114c28"><p>释曰。此谓离坏无成。何以故。如立义中诸体</a><a name="0114c29" id="0114c29">无常者。谓色法等自体无常故。譬如无常。自</span><a name="0115a01" id="0115a01">体复有。正量部人言。法虽无常得坏因来法</a><a name="0115a02" id="0115a02">体即坏。非一切时皆有无常。论者言。若尔者。</a><a name="0115a03" id="0115a03">譬如有人服泻药已便泻。乃语他言。是天泻</a><a name="0115a04" id="0115a04">我不言药泻。汝亦如是。无常之法。一切时</a><a name="0115a05" id="0115a05">中能坏法体。而言待坏因来者。是事不然。</a><a name="0115a06" id="0115a06">若得坏因无常始能坏法体者。但是坏因能</a><a name="0115a07" id="0115a07">坏法体。何得复言无常能坏。今问外人法体。</a><a name="0115a08" id="0115a08">为是坏性得坏因来坏耶。为非坏性得坏因</a><a name="0115a09" id="0115a09">来坏耶。此法体若是坏性。得坏因来坏者不</a><a name="0115a10" id="0115a10">然。何故不然。法体起时无间即坏。亦起便灭</a><a name="0115a11" id="0115a11">不到第二刹那。云何得待坏因来坏。若法自</a><a name="0115a12" id="0115a12">体非坏者。譬如涅槃。亦不待彼坏因来坏。复</a><a name="0115a13" id="0115a13">次坏无有因坏无因故。法则不坏。譬如无为。</a><a name="0115a14" id="0115a14">以此验故。破彼坏因。彼因既破。即破法体。是</a><a name="0115a15" id="0115a15">汝立义之过。且成坏二法前后而有者不然。</a><a name="0115a16" id="0115a16">释离坏无成已。复次同时有成坏者。义亦不</a><a name="0115a17" id="0115a17">然。何以故。如论偈说</a><a name="0115a18" id="0115a18"><p class='lg'>　　成与坏同时　　　云何而可得</a><br><a name="0115a19" id="0115a19">　　亦如生与死　　　同时者不然　</p></a><a name="0115a20" id="0115a20"><p>释曰。此谓作是观时。义同前解。复次互不成</a><a name="0115a21" id="0115a21">者。如论偈说</a><a name="0115a22" id="0115a22"><p class='lg'>　　成坏互共成　　　此二无有成</a><br><a name="0115a23" id="0115a23">　　离此二互成　　　二法云何成　</p></a><a name="0115a24" id="0115a24"><p>释曰。此谓成坏二法不可得成。如外人先说</a><a name="0115a25" id="0115a25">有时而为成坏因者。因则不成。萨婆多鞞婆</a><a name="0115a26" id="0115a26">沙人复言。此自性坏法非起而即灭。由起无</a><a name="0115a27" id="0115a27">间有住故。此住无间而有灭。论者言。是事</a><a name="0115a28" id="0115a28">不然其义如论偈说</a><a name="0115a29" id="0115a29"><p class='lg'>　　尽者无有起　　　无尽亦无起<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300114c.htm'><img src='up.gif' border=0></a>
<a href='T300115b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>