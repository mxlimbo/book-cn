<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0213c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷5)</font> 破时品第三之一 <font face='Arial'>T30, p0213c</h2></font><hr>
<span class='old'>
</a><a name="0213b28" id="0213b28">如是妄执。境既是无识。如何有识体。定有亦</a><a name="0213b29" id="0213b29">不可知自体。不能知自体故。汝等不许识并</span><a name="0213c01" id="0213c01">生故。设复许有诸识并生。亦无展转亲相缘</a><a name="0213c02" id="0213c02">义。云何能知识体定有。若尔大乘应如梦哑。</a><a name="0213c03" id="0213c03">拨一切法皆悉是虚。不能辨说一切世间出</a><a name="0213c04" id="0213c04">世间法自性差别。或复不如诸梦哑者。彼能</a><a name="0213c05" id="0213c05">分别种种境界。但阙语缘不能辨说。今此不</a><a name="0213c06" id="0213c06">能分别诸法。亦不能说。是大苦哉。我等不能</a><a name="0213c07" id="0213c07">随善如是大乘所立虚假法义。以一切法皆</a><a name="0213c08" id="0213c08">可现见不可拨无现见法故。奇哉可愍。薄福</a><a name="0213c09" id="0213c09">愚人不能信解大乘法义。若有能见可见所</a><a name="0213c10" id="0213c10">见。能见既无谁见所见。以诸能见不能自审。</a><a name="0213c11" id="0213c11">知自有体亦不审他。于审察时能见所见。皆</a><a name="0213c12" id="0213c12">无所有不可审察。是故不应执现见法。决定</a><a name="0213c13" id="0213c13">有体。以回心时诸所缘境皆虚假故。所以者</a><a name="0213c14" id="0213c14">何。起忆念时实无见等种种境界。但随因缘</a><a name="0213c15" id="0213c15">自心变似。见等种种境相而生。以所忆念非</a><a name="0213c16" id="0213c16">真实故。唯有虚假忆念名生。如所曾更诸法</a><a name="0213c17" id="0213c17">体相。回心追忆。故名为念。当忆念时曾所更</a><a name="0213c18" id="0213c18">境皆无有故。能念亦无。而名念者。随顺串习</a><a name="0213c19" id="0213c19">颠倒诸见。假名施设。由此念故。世间有情妄</a><a name="0213c20" id="0213c20">起种种分别诤论。竞执诸法自性差别。没恶</a><a name="0213c21" id="0213c21">见泥不能自出。若无所见亦无所闻。是则一</a><a name="0213c22" id="0213c22">切都无所有。云何今时编石为筏。诸有行愿</a><a name="0213c23" id="0213c23">复何所为。随顺世俗所见所闻。强假施设。不</a><a name="0213c24" id="0213c24">应为难。胜义理中二俱不许。一切分别戏论</a><a name="0213c25" id="0213c25">绝故。非诸如来有法可说。亦无有法少有所</a><a name="0213c26" id="0213c26">得。故契经言。如来昔在燃灯佛所。无有少法</a><a name="0213c27" id="0213c27">可说可取。若尔精进则为唐捐。应弃如来甘</a><a name="0213c28" id="0213c28">露圣教。为欲方便除倒见执。施设二事。俱无</a><a name="0213c29" id="0213c29">有过。既言一切所见能见皆无所有。云何无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300213b.htm'><img src='up.gif' border=0></a>
<a href='T300214a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>