<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1564 中论 0037b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1564 中论</font> <font face='Arial'>(卷4)</font> 观邪见品第二十七 <font face='Arial'>T30, p0037b</h2></font><hr>
<span class='old'>
</a><a name="0037a28" id="0037a28">婆罗门。但是事不然。何以故。天不即是人。</a><a name="0037a29" id="0037a29">旃陀罗不即是婆罗门。有此等常过故。若</span><a name="0037b01" id="0037b01">谓先世我不作今我。如人浣衣时名为浣</a><a name="0037b02" id="0037b02">者。刈时名为刈者。而浣者与刈者虽不异。</a><a name="0037b03" id="0037b03">而浣者不即是刈者。如是我受天身名为</a><a name="0037b04" id="0037b04">天。我受人身名为人。我不异而身有异</a><a name="0037b05" id="0037b05">者。是事不然。何以故。若即是者。不应言</a><a name="0037b06" id="0037b06">天作人。今浣者于刈者。为异为不异。若</a><a name="0037b07" id="0037b07">不异。浣者应即是刈者。如是先世天即是</a><a name="0037b08" id="0037b08">人。旃陀罗即是婆罗门。我亦有常过。若异</a><a name="0037b09" id="0037b09">者。浣者即不作刈者。如是天不作人。我亦</a><a name="0037b10" id="0037b10">无常。无常则无我相。是故不得言即是。问</a><a name="0037b11" id="0037b11">曰。我即是。但因受故分别是天是人。受名</a><a name="0037b12" id="0037b12">五阴身。以业因缘故分别是天是人是旃陀</a><a name="0037b13" id="0037b13">罗是婆罗门。而我实非天非人。非旃陀罗</a><a name="0037b14" id="0037b14">非婆罗门。是故无如是过。答曰。是事不然。</a><a name="0037b15" id="0037b15">何以故。若身作天作人。作旃陀罗作婆罗</a><a name="0037b16" id="0037b16">门。非是我者。则离身别有我。今罪福生死</a><a name="0037b17" id="0037b17">往来。皆是身非是我。罪因缘故堕三恶道。</a><a name="0037b18" id="0037b18">福因缘故生三善道。若苦乐嗔喜忧怖等。皆</a><a name="0037b19" id="0037b19">是身非我者。何用我为。如治俗人罪。不豫</a><a name="0037b20" id="0037b20">出家人。五阴因缘相续罪福不失故有解脱。</a><a name="0037b21" id="0037b21">若皆是身非我者。何用我为。问曰。罪福等</a><a name="0037b22" id="0037b22">依止于我。我有所知身无所知故。知者应</a><a name="0037b23" id="0037b23">是我。起业因缘罪福是作法。当知应有作</a><a name="0037b24" id="0037b24">者。作者是我。身是我所用。亦是我所住处。譬</a><a name="0037b25" id="0037b25">如舍主以草木泥塈等治舍。自为身故</a><a name="0037b26" id="0037b26">随所用治舍有好恶。我亦如是。随作善</a><a name="0037b27" id="0037b27">恶等得好丑身。六道生死皆我所作。是故罪</a><a name="0037b28" id="0037b28">福之身皆属于我。譬如舍但属舍主不属</a><a name="0037b29" id="0037b29">他人。答曰。是喻不然。何以故。舍主有形。有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300037a.htm'><img src='up.gif' border=0></a>
<a href='T300037c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>