<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0072b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷4)</font> 释观六界品第五 <font face='Arial'>T30, p0072b</h2></font><hr>
<span class='old'>
</a><a name="0072a28" id="0072a28">外人言。有体无体二皆是有彼解者有故。若</a><a name="0072a29" id="0072a29">解者有彼物则有。论者言。汝谓解者解体无</span><a name="0072b01" id="0072b01">体。此之解者为是有体为是无体。俱亦已遮</a><a name="0072b02" id="0072b02">解者有体此义不成。又与有体无体不相似</a><a name="0072b03" id="0072b03">故。异此之外分别解者。此义不然。如偈曰</a><a name="0072b04" id="0072b04"><p class='lg'>　　与体无体异　　　何处有解者　</p></a><a name="0072b05" id="0072b05"><p>释曰。解者无体。偈义如是。外人复言。我有异</a><a name="0072b06" id="0072b06">门作此分别如是解者。与彼有体无体不相</a><a name="0072b07" id="0072b07">似故。论者言。彼不相似体是一物有二分者。</a><a name="0072b08" id="0072b08">是义不然。以相违故。观亦不立。彼无可验</a><a name="0072b09" id="0072b09">令人信知。如是虚空谛观察时不应道理。如</a><a name="0072b10" id="0072b10">偈曰</a><a name="0072b11" id="0072b11"><p class='lg'>　　是故知虚空　　　非体非无体</a><br><a name="0072b12" id="0072b12">　　非所相能相　　　余五同虚空　</p></a><a name="0072b13" id="0072b13"><p>释曰。如遮虚空无有毫末令人信受。余五亦</a><a name="0072b14" id="0072b14">然。如偈曰</a><a name="0072b15" id="0072b15"><p class='lg'>　　先地等无有　　　微毫相可得　</p></a><a name="0072b16" id="0072b16"><p>释曰。彼地水等亦应如是广分别说。乃至偈</a><a name="0072b17" id="0072b17">言非体非无体非所相能相应当同作如虚</a><a name="0072b18" id="0072b18">空遮。云何名界。藏义是界义。如彼金界。彼虚</a><a name="0072b19" id="0072b19">空等能为忧苦等藏义故。复次无功用自相</a><a name="0072b20" id="0072b20">持义是界义。说彼界者。为教化众生怜愍故。</a><a name="0072b21" id="0072b21">说彼佛语者。世谛所摄。第一义中界无体也。</a><a name="0072b22" id="0072b22">入亦不成。以界有故。所欲不破。复有人言。若</a><a name="0072b23" id="0072b23">第一义中一切句义皆拨无者。此是路伽耶</a><a name="0072b24" id="0072b24">陀法邪见所说。与佛语相似。此应弃舍。以非</a><a name="0072b25" id="0072b25">佛语故。论者言。汝起过增翳不真发毛蚊蚋</a><a name="0072b26" id="0072b26">蝇等妄作遮故。是义云何。我说遮入有者。遮</a><a name="0072b27" id="0072b27">有自体。不说无体。如楞伽经中偈曰</a><a name="0072b28" id="0072b28"><p class='lg'>　　有无俱是边　　　乃至心所行</a><br><a name="0072b29" id="0072b29">　　彼心行灭已　　　名为正心灭　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300072a.htm'><img src='up.gif' border=0></a>
<a href='T300072c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>