<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0105c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷11)</font> 观法品第十八 <font face='Arial'>T30, p0105c</h2></font><hr>
<span class='old'>
</a><a name="0105b28" id="0105b28">我所欲者亦成。若于第一义中无召实我之</a><a name="0105b29" id="0105b29">声亦无我为境界。如汝所说师子声义是假</span><a name="0105c01" id="0105c01">设故。彼师子境界不如其义。复次声于假施</a><a name="0105c02" id="0105c02">设处起彼处。但见众缘聚集境界。如师子等</a><a name="0105c03" id="0105c03">声。若外人意谓我声及智非众缘聚集境界。</a><a name="0105c04" id="0105c04">作是执者此即自坏。以是故汝差别法坏。是</a><a name="0105c05" id="0105c05">立义有过。复次若外人有未深解道理者。谓</a><a name="0105c06" id="0105c06">我言如彼所说五阴及诸根等非是不共取境</a><a name="0105c07" id="0105c07">因。但欲遮差别法不遮我体。彼嫌我者自违</a><a name="0105c08" id="0105c08">本宗。论者言。我者是世谛中假名字耳。如汝</a><a name="0105c09" id="0105c09">所分别者是常是遍是受食者我法于世谛中</a><a name="0105c10" id="0105c10">遮故。汝今欲令他信解者。是我无体。若第</a><a name="0105c11" id="0105c11">一义中一切时有我。悉皆遮故。不但独遮差</a><a name="0105c12" id="0105c12">别法也。以是故汝之所说如嚼虚空。僧佉人</a><a name="0105c13" id="0105c13">言。有处有如是我故。于彼可遮。犹如遮此井</a><a name="0105c14" id="0105c14">无水。即知余井有水。如是遮身及诸根中无</a><a name="0105c15" id="0105c15">我。定知余处有我。复次由身根中有我故遮。</a><a name="0105c16" id="0105c16">不以身诸根中无我故遮。以是故知有我。论</a><a name="0105c17" id="0105c17">者言。先已遮故。内诸入等非自在天作。非自</a><a name="0105c18" id="0105c18">性藏作。非时作。非那逻延作。如是亦遮有</a><a name="0105c19" id="0105c19">处我不作内入等无起故。譬如兔角。第一义</a><a name="0105c20" id="0105c20">中水等不成。譬喻无体。是故此说不然。僧佉</a><a name="0105c21" id="0105c21">人复言。有如是我。有我所故。譬如自体有则</a><a name="0105c22" id="0105c22">有我所物谓我舍宅卧具衣服及眼耳诸根等</a><a name="0105c23" id="0105c23">故知有我。论者言。我若是有。我所之物得成。</a><a name="0105c24" id="0105c24">然我是无。先已令汝解故。其义如论偈说</a><a name="0105c25" id="0105c25"><p class='lg'>　　我既无所有　　　何处有我所</a><br><a name="0105c26" id="0105c26">　　无我无我所　　　我执得永息　</p></a><a name="0105c27" id="0105c27"><p>释曰。此中言无我。以是故因不成。譬喻无体。</a><a name="0105c28" id="0105c28">第一义中有我自体不成。复次若有人言。有</a><a name="0105c29" id="0105c29">如是我。果有故。能依有故。作如是因者。亦以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300105b.htm'><img src='up.gif' border=0></a>
<a href='T300106a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>