<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1578 大乘掌珍论 0271b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1578 大乘掌珍论</font> <font face='Arial'>(卷1)</font> <font face='Arial'>T30, p0271b</h2></font><hr>
<span class='old'>
</a><a name="0271a28" id="0271a28">实士故说名为空。然彼幻士。自性不空。有虚</a><a name="0271a29" id="0271a29">妄现士相体故。由此道理。如先所立句义不</span><a name="0271b01" id="0271b01">成。喻不成故。今应诘彼。此虚妄现幻士相体</a><a name="0271b02" id="0271b02">从缘生不。彼作是答。此从缘生。若尔何故复</a><a name="0271b03" id="0271b03">名虚妄。以如所显现不如是有故。岂非眼等</a><a name="0271b04" id="0271b04">亦从缘生。如所显现不如是有。同喻成故。性</a><a name="0271b05" id="0271b05">空义成。汝应信受。彼作是言。不应信受。以诸</a><a name="0271b06" id="0271b06">幻士非如实士。堪审观察待彼实士。此虚妄</a><a name="0271b07" id="0271b07">故说名为空。非汝等立离前所说眼等有为</a><a name="0271b08" id="0271b08">别有眼等。堪审观察待彼说此。眼等性空可</a><a name="0271b09" id="0271b09">令信受。虽无离此所说眼等别有眼等。然有</a><a name="0271b10" id="0271b10">如是性空缘生。所立能立二法成就。但由此</a><a name="0271b11" id="0271b11">喻足能证成所喻义故。汝今分别法喻别故。</a><a name="0271b12" id="0271b12">便成分别相似过类。显敌论者自慧轻微。如</a><a name="0271b13" id="0271b13">胜论者说声无常所作性故。譬如瓶等。不应</a><a name="0271b14" id="0271b14">难言。瓶等泥团轮等所成。可烧可见棒所击</a><a name="0271b15" id="0271b15">破。可是无常。声既不尔。应非无常。此亦分别</a><a name="0271b16" id="0271b16">法喻别故。故成分别相似过类故应信受。眼</a><a name="0271b17" id="0271b17">等性空。性空不离缘生因故。又如相现即有。</a><a name="0271b18" id="0271b18">自性先已破故。此亦应尔。故汝等言。不能解</a><a name="0271b19" id="0271b19">雪自宗过难</a><a name="0271b20" id="0271b20"><p>有数论师作如是难。我立大等诸转变聚。是</a><a name="0271b21" id="0271b21">所显性缘生故因。有不成过。一切皆有。一切</a><a name="0271b22" id="0271b22">体故。诸根遍在一切处故。彼幻士中亦有此</a><a name="0271b23" id="0271b23">体。立此性空无同法喻。此中且依色觉观察。</a><a name="0271b24" id="0271b24">谓诸色觉非缘所显。随彼别缘有转异故。如</a><a name="0271b25" id="0271b25">随泥团轮杖陶师心欲乐等差别众缘有瓶盆</a><a name="0271b26" id="0271b26">等。或大或小。如是眼等众缘差别色觉。随彼</a><a name="0271b27" id="0271b27">种种转异。随眼明昧觉利钝故。随青等色境</a><a name="0271b28" id="0271b28">界差别。觉似青等显现异故。世间现见是所</a><a name="0271b29" id="0271b29">显物。不随彼缘差别转变。犹如明灯药珠日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300271a.htm'><img src='up.gif' border=0></a>
<a href='T300271c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>