<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0093c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷9)</font> 观有无品第十五 <font face='Arial'>T30, p0093c</h2></font><hr>
<span class='old'>
</a><a name="0093b28" id="0093b28">无自体。若如虚妄分别诸法有体。汝言此法</a><a name="0093b29" id="0093b29">无自体者。此则成我所成。若此诸法从因缘</span><a name="0093c01" id="0093c01">起。而汝意欲此无体者。则违现见。及与世间</a><a name="0093c02" id="0093c02">所解相违。论者言。于真实中无分别识缘。色</a><a name="0093c03" id="0093c03">起者不可得故。此物有故者。如前已遮。世谛</a><a name="0093c04" id="0093c04">所说者。我不遮故。不违现见及世间所解。是</a><a name="0093c05" id="0093c05">故汝所说者。义则不然。复次第一义中若有</a><a name="0093c06" id="0093c06">一法有自体者。则无起义。如偈曰</a><a name="0093c07" id="0093c07"><p class='lg'>　　法若有自性　　　从缘起不然　</p></a><a name="0093c08" id="0093c08"><p>释曰。若谓诸法有自性者。得如是过。若汝定</a><a name="0093c09" id="0093c09">谓见法有起不能破我者。此中应问。汝言见</a><a name="0093c10" id="0093c10">法有起者。是依他因缘耶。如偈曰</a><a name="0093c11" id="0093c11"><p class='lg'>　　若从因缘起　　　自性是作法　</p></a><a name="0093c12" id="0093c12"><p>释曰。若是作法者。此则无自体因缘相。云何</a><a name="0093c13" id="0093c13">若法不共无间自分生唯一能起自果者。此</a><a name="0093c14" id="0093c14">是因相翻此名缘云何名作。若法有自体者。</a><a name="0093c15" id="0093c15">则不须作。然今有作故知无体。此中立验。第</a><a name="0093c16" id="0093c16">一义中内入无体。何以故。因缘起故。譬如</a><a name="0093c17" id="0093c17">幻师幻作牛等法。若有自体则不从因缘起。</a><a name="0093c18" id="0093c18">复次有人不解此中譬喻。作如是言。幻咒药</a><a name="0093c19" id="0093c19">力泥草木等是有非无。由此有故。彼象马等</a><a name="0093c20" id="0093c20">形像显现。以是义故。汝譬喻中无成立法。论</a><a name="0093c21" id="0093c21">者言。汝不善说。我引喻者以象马等无体为</a><a name="0093c22" id="0093c22">喻。不取草木有体为喻。复次若谓草木地等</a><a name="0093c23" id="0093c23">有起有实者。前已遮故。有人言。所有诸法从</a><a name="0093c24" id="0093c24">缘生者。皆有自体。如虚空等不从缘起而是</a><a name="0093c25" id="0093c25">有法。汝所出因此非一向。论者言。汝不善说。</a><a name="0093c26" id="0093c26">因缘生法如幻梦焰。世谛中有。非第一义。此</a><a name="0093c27" id="0093c27">义云何。如偈曰</a><a name="0093c28" id="0093c28"><p class='lg'>　　若有自性者　　　云何当可作　</p></a><a name="0093c29" id="0093c29"><p>释曰。若是作法者。不离无自性。由所对治自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300093b.htm'><img src='up.gif' border=0></a>
<a href='T300094a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>