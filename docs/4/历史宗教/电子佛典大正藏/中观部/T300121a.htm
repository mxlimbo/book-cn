<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0121a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷13)</font> 观如来品第二十二 <font face='Arial'>T30, p0121a</h2></font><hr>
<span class='old'>
</a><a name="0120c28" id="0120c28">是识界等分别为如来者。观彼识界。非体非</a><a name="0120c29" id="0120c29">无体。非能相非所相。无自体故。亦无如来。又</span><a name="0121a01" id="0121a01">如观入品说入无自体已令开解。离此诸入</a><a name="0121a02" id="0121a02">无别见者得成。如是以诸入境界为如来者。</a><a name="0121a03" id="0121a03">义皆不成。又如然可然品已明一异俱遮薪</a><a name="0121a04" id="0121a04">之与火皆无自体。如是若以智为如来。及以</a><a name="0121a05" id="0121a05">三十二相八十种好。慈悲喜舍。十力无畏。三</a><a name="0121a06" id="0121a06">十七道品。六波罗蜜。诸功德聚为如来。乃</a><a name="0121a07" id="0121a07">至法性法界法住实际真如涅槃。如是等法</a><a name="0121a08" id="0121a08">与如来身。为一为异。非一非异。此等无自体</a><a name="0121a09" id="0121a09">故。如来亦无自体。又如观缘品说无起中已</a><a name="0121a10" id="0121a10">遮起故。亦遮如来起无自体。又如观去来品</a><a name="0121a11" id="0121a11">已遮去来无自体故。如来亦无自体。以是故</a><a name="0121a12" id="0121a12">外人立义皆无自体。亦违先出因义故。如向</a><a name="0121a13" id="0121a13">偈说。如来无体故。世间亦无体。是故品初</a><a name="0121a14" id="0121a14">说外人立义等过而令信解。自说法身有成</a><a name="0121a15" id="0121a15">立义。亦令信解。以是义故。我义得成。如楞伽</a><a name="0121a16" id="0121a16">经中说。佛告大慧菩萨。如来身者。非常非无</a><a name="0121a17" id="0121a17">常。非因非果。非有为非无为。非觉非界。非相</a><a name="0121a18" id="0121a18">非无相。非是阴非离阴。非言说非所说物。非</a><a name="0121a19" id="0121a19">一非异。悉无和合乃至无所得无所缘。出过</a><a name="0121a20" id="0121a20">一切戏论者。名为如来。又如如来三密经说。</a><a name="0121a21" id="0121a21">佛告寂慧菩萨。如来身者。等虚空身。无等</a><a name="0121a22" id="0121a22">身。胜一切世间最胜身遍一切众生如身。无</a><a name="0121a23" id="0121a23">譬喻身。无相似身清净无垢身。无染污身。自</a><a name="0121a24" id="0121a24">性清净身。自性无生身。自性无起身。不与心</a><a name="0121a25" id="0121a25">意识等和合身。如幻如焰如水中月自体身。</a><a name="0121a26" id="0121a26">空无相无愿所观察身。遍满十方身。于一切</a><a name="0121a27" id="0121a27">众生平等身。无边无尽身。无动无分别身。于</a><a name="0121a28" id="0121a28">住不住得无坏身。无色体身。无受想行识身。</a><a name="0121a29" id="0121a29">非地界非水界非火界非风界等所合成身。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300120c.htm'><img src='up.gif' border=0></a>
<a href='T300121b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>