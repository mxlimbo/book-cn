<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0244c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷10)</font> 教诫弟子品第八 <font face='Arial'>T30, p0244c</h2></font><hr>
<span class='old'>
</a><br><a name="0244b28" id="0244b28">　　执诸法皆有　　　差别亦应无　</p></a><a name="0244b29" id="0244b29"><p>论曰。若一切法实性都无。所有世间因果差</span><a name="0244c01" id="0244c01">别。谓从眼等眼识等生。此皆应无。无无别故。</a><a name="0244c02" id="0244c02">此同上释。谓不执无。执有执无皆非理故。又</a><a name="0244c03" id="0244c03">若执有其过亦同。所以者何。若一切法皆同</a><a name="0244c04" id="0244c04">有性。所有世间因果差别。谓从眼等眼识等</a><a name="0244c05" id="0244c05">生。此皆应无有无别故。定于有上随相不同。</a><a name="0244c06" id="0244c06">建立世间诸法差别。我亦如是。真故虽空于</a><a name="0244c07" id="0244c07">俗有中建立差别。故汝所难即为唐捐。有劣</a><a name="0244c08" id="0244c08">慧人复生疑难。若法非有则定应无。能破有</a><a name="0244c09" id="0244c09">因。此难非理世俗有故。汝执非无。能立有因</a><a name="0244c10" id="0244c10">何故非有。为显此义。复说漏曰</a><a name="0244c11" id="0244c11"><p class='lg'>　　若谓法非有　　　无能破有因</a><br><a name="0244c12" id="0244c12">　　破有因已明　　　汝宗何不立　</p></a><a name="0244c13" id="0244c13"><p>论曰。若谓诸法性相皆无能破有因。亦非有</a><a name="0244c14" id="0244c14">者。此慧极劣。以于现前粗显事中不能了故。</a><a name="0244c15" id="0244c15">世俗所摄。能破有因前已广明。何谓非有。汝</a><a name="0244c16" id="0244c16">不可说俗有非因。胜义理中无立破故。若不</a><a name="0244c17" id="0244c17">忍许能破有因。何不立因证自宗有。如我广</a><a name="0244c18" id="0244c18">说能破有因。汝立有因一未曾见。如何可执</a><a name="0244c19" id="0244c19">诸法非空。空言是破。破他便立。有言是立。自</a><a name="0244c20" id="0244c20">立方成。是故我空无劳别立。汝所执有须别</a><a name="0244c21" id="0244c21">立因。别因既无。何缘知有。破因易得立因</a><a name="0244c22" id="0244c22">难成。故破有因未为奇妙。若尔汝宗。何不</a><a name="0244c23" id="0244c23">破空。为破彼言。故说漏曰</a><a name="0244c24" id="0244c24"><p class='lg'>　　说破因易得　　　是世俗虚言</a><br><a name="0244c25" id="0244c25">　　汝何缘不能　　　遮破真空义　</p></a><a name="0244c26" id="0244c26"><p>论曰。破因易得是俗虚言。未见有因破真空</a><a name="0244c27" id="0244c27">故。小乘外道虽恶真空。而未有因破真空义。</a><a name="0244c28" id="0244c28">如何可说易得破因。诸法性空易立难破。诸</a><a name="0244c29" id="0244c29">法性有难立易倾。真伪皎然。如何固执。有被<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300244b.htm'><img src='up.gif' border=0></a>
<a href='T300245a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>