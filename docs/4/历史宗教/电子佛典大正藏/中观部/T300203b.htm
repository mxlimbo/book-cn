<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0203b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷3)</font> 破我品第二之一 <font face='Arial'>T30, p0203b</h2></font><hr>
<span class='old'>
</a><a name="0203a28" id="0203a28">我。汝执我体既非缘生。即无作用如前已说。</a><a name="0203a29" id="0203a29">又色等法生住灭相。种类及时皆不同故。何</span><a name="0203b01" id="0203b01">得依一常住我缘。如烧煮等依缘别故。熟德</a><a name="0203b02" id="0203b02">色类亦有差别。如是差别不依一缘。谓无始</a><a name="0203b03" id="0203b03">来色等诸法。名言熏习种类不同。及先所造</a><a name="0203b04" id="0203b04">诸有趣业。种种差别功能转变。随所遇缘成</a><a name="0203b05" id="0203b05">熟发起。变生色等生等差别。所言缘者。谓</a><a name="0203b06" id="0203b06">精血等是其生缘。衣食定等是其住缘。毒药</a><a name="0203b07" id="0203b07">灾横四大乱等。是其灭缘。诸所计我无此别</a><a name="0203b08" id="0203b08">用。外道愚痴强立为有。为显此义。复说漏</a><a name="0203b09" id="0203b09">曰</a><a name="0203b10" id="0203b10"><p class='lg'>　　如缘成芽等　　　缘成种等生</a><br><a name="0203b11" id="0203b11">　　故无常诸法　　　皆无常所起　</p></a><a name="0203b12" id="0203b12"><p>论曰。如外种等依自因缘功能差别而得生</a><a name="0203b13" id="0203b13">起。复待余缘助发功力。变生自类芽等诸果。</a><a name="0203b14" id="0203b14">内身心等应知亦然。诸行相续同类异类。随</a><a name="0203b15" id="0203b15">所遇缘生果差别。此则显示内身心法。体无</a><a name="0203b16" id="0203b16">常故。如外芽等。必从自类无常因生。我于身</a><a name="0203b17" id="0203b17">心无能生用。非缘生故。如龟毛等。复次为显</a><a name="0203b18" id="0203b18">诸法虽无有我而非断常二过所及。故于品</a><a name="0203b19" id="0203b19">后。复说漏曰</a><a name="0203b20" id="0203b20"><p class='lg'>　　以法从缘生　　　故体而无断</a><br><a name="0203b21" id="0203b21">　　以法从缘灭　　　故体亦非常　</p></a><a name="0203b22" id="0203b22"><p>论曰。诸法展转从无始来。依同类因生等流</a><a name="0203b23" id="0203b23">果。起后后果。续前前因。于中无间。所以不</a><a name="0203b24" id="0203b24">断。若前因灭。后果不生。于中有间。可名为</a><a name="0203b25" id="0203b25">断。由对治生前因力灭后果不续。所以非常。</a><a name="0203b26" id="0203b26">若法凝然不舍前相其体无变。可名为常。又</a><a name="0203b27" id="0203b27">前因灭。所以非常。后果续生所以非断。又因</a><a name="0203b28" id="0203b28">生故。所以非常。能生果故。所以非断。又念念</a><a name="0203b29" id="0203b29">别。所以非常。相似相续。所以非断。又法非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300203a.htm'><img src='up.gif' border=0></a>
<a href='T300203c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>