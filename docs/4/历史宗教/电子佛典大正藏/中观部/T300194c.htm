<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0194c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷2)</font> 破我品第二之一 <font face='Arial'>T30, p0194c</h2></font><hr>
<span class='old'>
</a><a name="0194b28" id="0194b28">我定非实有。常住我性是所知故。是所说故。</a><a name="0194b29" id="0194b29">如瓶盆等。又所立我若是实有。应非颠倒我</span><a name="0194c01" id="0194c01">见所缘。若称实见是颠倒者。一切圣智皆应</a><a name="0194c02" id="0194c02">颠倒。一切圣智称境而见。既非颠倒。我见亦</a><a name="0194c03" id="0194c03">尔。应非颠倒。若尔我见应如圣智。非无始来</a><a name="0194c04" id="0194c04">生死根本。若此我见称实而知。而无始来引</a><a name="0194c05" id="0194c05">生死者。圣智亦应引诸生死。则应究竟不得</a><a name="0194c06" id="0194c06">涅槃。是故异生愚痴颠倒。于五取蕴无我法</a><a name="0194c07" id="0194c07">中。妄执有我。因执我所。由此妄执我我所见。</a><a name="0194c08" id="0194c08">不称实境成颠倒故。能引三界生死众苦。若</a><a name="0194c09" id="0194c09">于无我五取蕴中。起圣智见通达无我及无</a><a name="0194c10" id="0194c10">我所。永断生死证得涅槃。是故定应信受无</a><a name="0194c11" id="0194c11">我。又汝所言。以心根身世间说为我所有故。</a><a name="0194c12" id="0194c12">不应缘彼生我见者。我亦不应是我见境。世</a><a name="0194c13" id="0194c13">间亦说我所有我。有如是相。是故不应以世</a><a name="0194c14" id="0194c14">间说为我所故。非我见境我我所事相望不</a><a name="0194c15" id="0194c15">定。或有别物。或无别物。又汝所言。所属能</a><a name="0194c16" id="0194c16">属言所诠故。如天授等。我与我所定有异者。</a><a name="0194c17" id="0194c17">此因不定。世间亦说。如是饮食所有香味特</a><a name="0194c18" id="0194c18">异于常。岂离香味别有饮食。我我所见虽俱</a><a name="0194c19" id="0194c19">缘蕴。而或别执一蕴为我。余蕴为所。或复总</a><a name="0194c20" id="0194c20">执内蕴为我。外蕴为所。故所立宗有相符过。</a><a name="0194c21" id="0194c21">又汝所言。以缘他身我见无故。心等非是我</a><a name="0194c22" id="0194c22">见境者。我亦应非我见所缘。由于他我我见</a><a name="0194c23" id="0194c23">无故。若缘他我不起我见。而缘自我生我见</a><a name="0194c24" id="0194c24">者。虽缘他身不起我见。何妨我见缘自心</a><a name="0194c25" id="0194c25">等。无智有情不了平等空无我理。唯于诸行</a><a name="0194c26" id="0194c26">无始数习我我所见。于自于他诸蕴相续。执</a><a name="0194c27" id="0194c27">自为我。异我为他。其中都无我之实性。又汝</a><a name="0194c28" id="0194c28">所言。亦不应说。自他心等有差别故。我见不</a><a name="0194c29" id="0194c29">缘无始时来自心根等刹那展转前后各异。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300194b.htm'><img src='up.gif' border=0></a>
<a href='T300195a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>