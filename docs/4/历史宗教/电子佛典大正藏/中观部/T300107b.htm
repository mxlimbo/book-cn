<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0107b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷11)</font> 观法品第十八 <font face='Arial'>T30, p0107b</h2></font><hr>
<span class='old'>
</a><a name="0107a28" id="0107a28">不见。是名见空。若见一切诸法空不可说者。</a><a name="0107a29" id="0107a29">其义云何。如论偈说</span><a name="0107b01" id="0107b01"><p class='lg'>　　为说息言语　　　断彼心境界</a><br><a name="0107b02" id="0107b02">　　亦无起灭相　　　如涅槃法性　</p></a><a name="0107b03" id="0107b03"><p>释曰。此中明言语起不可得。云何起不可得。</a><a name="0107b04" id="0107b04">谓心境界断故。云何为心境界。谓色等是心</a><a name="0107b05" id="0107b05">境界。第一义中色等不成就故。云何色不成</a><a name="0107b06" id="0107b06">就。谓无起灭相故。云何如涅槃法性。谓如</a><a name="0107b07" id="0107b07">涅槃法性无所有相。如是观者名为见空。复</a><a name="0107b08" id="0107b08">次云何见空。谓体无体不见二故。是名真见。</a><a name="0107b09" id="0107b09">或有人如是疑。云何名真见耶。我今为说。如</a><a name="0107b10" id="0107b10">无尽慧经偈言。于第一义中。云何有二相。彼</a><a name="0107b11" id="0107b11">智亦不行。何况诸文字。此经谓心意识等。于</a><a name="0107b12" id="0107b12">第一义中。毕竟无体。何以故。一切诸法寂静</a><a name="0107b13" id="0107b13">相故。心及诸法一切皆如。无人能作。如宝积</a><a name="0107b14" id="0107b14">经中说非空令诸法空。如是等法各各自空。</a><a name="0107b15" id="0107b15">等真如同涅槃故。是义应知。如经说。佛坐道</a><a name="0107b16" id="0107b16">场。知诸烦恼无体无起。从分别起。自性不起。</a><a name="0107b17" id="0107b17">佛如是知。以是故此义得成。如经偈言。识</a><a name="0107b18" id="0107b18">是诸有种彼识行境界。见境无我已有种子</a><a name="0107b19" id="0107b19">是灭。此中明有种寂灭。是故言如涅槃。云何</a><a name="0107b20" id="0107b20">如涅槃。谓见一切法无生平等。见平等已心</a><a name="0107b21" id="0107b21">境界断。心境断已言说亦断。言说断已。世谛</a><a name="0107b22" id="0107b22">相所执戏论得寂灭。是故言见空戏论灭。有</a><a name="0107b23" id="0107b23">人言。寂灭相者。即是涅槃真如法中性。云何</a><a name="0107b24" id="0107b24">言如涅槃法性耶。论者言。戏论分别者。谓是</a><a name="0107b25" id="0107b25">世间。是涅槃。或说涅槃无为是寂灭法。执</a><a name="0107b26" id="0107b26">说世间是生死法。此中论者说。一切诸法若</a><a name="0107b27" id="0107b27">世间。若出世间。无生性空。皆寂灭相。为着法</a><a name="0107b28" id="0107b28">众生不知生死即涅槃相。以是故今阿阇梨</a><a name="0107b29" id="0107b29">以涅槃等为喻者。令知诸法从本以来空无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300107a.htm'><img src='up.gif' border=0></a>
<a href='T300107c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>