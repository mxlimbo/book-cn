<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0098c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷9)</font> 释观缚解品第十六 <font face='Arial'>T30, p0098c</h2></font><hr>
<span class='old'>
</a><a name="0098b28" id="0098b28">有涅槃。云何安立。但于未来不善诸行分别</a><a name="0098b29" id="0098b29">不起烦恼息相。是则名为寂灭涅槃。故名安</span><a name="0098c01" id="0098c01">立。又为令彼厌离生死。作如是言。生死苦多。</a><a name="0098c02" id="0098c02">汝应舍离。何以故。诸行展转从缘起者。自体</a><a name="0098c03" id="0098c03">无实。如幻梦焰。即说此等名为生死。舍离此</a><a name="0098c04" id="0098c04">故名为涅槃。世谛门中作如是说。非第一义。</a><a name="0098c05" id="0098c05">何以故。第一义中诸行空故。烦恼息相名涅</a><a name="0098c06" id="0098c06">槃者。此等亦无。不应置立别有涅槃。由彼</a><a name="0098c07" id="0098c07">诸行自体无起。本来寂灭如涅槃故。而欲安</a><a name="0098c08" id="0098c08">立为涅槃者。此义不然。舍生死者。亦不应尔。</a><a name="0098c09" id="0098c09">如前偈言。不应舍生死。不应立涅槃。生死及</a><a name="0098c10" id="0098c10">涅槃。无二无分别。应如是解生死涅槃。第一</a><a name="0098c11" id="0098c11">义中无差别故。若谓此二境界差别。由境别</a><a name="0098c12" id="0098c12">故慧亦别者。二俱不然。如彼外人品初所说。</a><a name="0098c13" id="0098c13">第一义中有是生死有缚解故以为因者。此</a><a name="0098c14" id="0098c14">义不成。由彼说验成立法者。论者前来已与</a><a name="0098c15" id="0098c15">彼过。令他解悟生死涅槃空无所有。是此品</a><a name="0098c16" id="0098c16">义。是故得成。如般若波罗蜜经中。佛告极勇</a><a name="0098c17" id="0098c17">猛菩萨言。善男子。色无缚无脱。受想行识无</a><a name="0098c18" id="0098c18">缚无脱。若色至识无缚无脱。是名般若波罗</a><a name="0098c19" id="0098c19">蜜。又如梵王所问经说。佛言。梵王。我不得生</a><a name="0098c20" id="0098c20">死。不得涅槃。何以故。言生死者。但是如来假</a><a name="0098c21" id="0098c21">施设故。而无一人于中流转。说涅槃者。亦假</a><a name="0098c22" id="0098c22">施设。而无一人般涅槃者。如是等诸修多罗</a><a name="0098c23" id="0098c23">此中应广说</a><a name="0098c24" id="0098c24"><p>释观缚解品竟</a><a name="0098c25" id="0098c25"><p class='juan'>
般若灯论释卷第九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300098b.htm'><img src='up.gif' border=0></a>
<a href='T300099a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>