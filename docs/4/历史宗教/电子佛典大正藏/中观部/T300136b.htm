<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1567 大乘中观释论 0136b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1567 大乘中观释论</font> <font face='Arial'>(卷1)</font> 观缘品第一 <font face='Arial'>T30, p0136b</h2></font><hr>
<span class='old'>
</a><a name="0136a28" id="0136a28">于如是性。执有性者。彼皆息灭此即名为灭</a><a name="0136a29" id="0136a29">诸戏论离诸娆恼性分。别自性空已乃名寂</span><a name="0136b01" id="0136b01">静。今此如是无灭等十种句义。如前所说十</a><a name="0136b02" id="0136b02">种对治。此中皆止周尽是论皆说此义此如</a><a name="0136b03" id="0136b03">是义成。余一切论中皆同此缘法。今此义中。</a><a name="0136b04" id="0136b04">若此因若彼缘。如薪生火。而彼所取如是应</a><a name="0136b05" id="0136b05">知。常不断义。如前句所说发起之义。此所</a><a name="0136b06" id="0136b06">说成。若因中有故设因坏时后还不离果起</a><a name="0136b07" id="0136b07">无前后时性故。如澡沐已受食。此非缘生。若</a><a name="0136b08" id="0136b08">言无生。自语相违。不和合对治。此即世俗缘</a><a name="0136b09" id="0136b09">生。不和合故。若胜义谛所生。此中止遣。世俗</a><a name="0136b10" id="0136b10">谛识中体性不和合胜义谛体性。此中止遣。</a><a name="0136b11" id="0136b11">何等是世俗。何等是胜义。若胜上所说相续</a><a name="0136b12" id="0136b12">义性。以世俗谛伺察时。此不和合。以彼现证</a><a name="0136b13" id="0136b13">非涅槃所得。此所作性不异胜义谛故。亦不</a><a name="0136b14" id="0136b14">止遣。若智所成。即彼世俗谛。不异胜义谛。如</a><a name="0136b15" id="0136b15">瓶等色等。而此一类色受等法。决定境界智</a><a name="0136b16" id="0136b16">不许可。彼智无性故。譬如瓶等堕世俗有性。</a><a name="0136b17" id="0136b17">虽无所取非世俗无。此中所说。世俗所取之</a><a name="0136b18" id="0136b18">义。是自非他。如理应知。世俗者即是世俗所</a><a name="0136b19" id="0136b19">取故。如树林等非极微许。而有所取道理可</a><a name="0136b20" id="0136b20">得。若方分分别差别分别等性而彼决定世</a><a name="0136b21" id="0136b21">俗有性。此非道理。以物体遍计有树林等对</a><a name="0136b22" id="0136b22">碍。而识中有彼树林等为所表故。然识中物</a><a name="0136b23" id="0136b23">性非无道理。由是树于彼识而为所缘。如是</a><a name="0136b24" id="0136b24">能表识中得有所表。是故非物体树于识中</a><a name="0136b25" id="0136b25">有。此如是说故。余说亦然于能表所表中。遍</a><a name="0136b26" id="0136b26">计无体亦无所成。何法可成邪。谓如诸佛境</a><a name="0136b27" id="0136b27">界。色等决定。此何不成。如彼诸佛境界。此亦</a><a name="0136b28" id="0136b28">然有。非如识中遍计生等。此中止遣。识中物</a><a name="0136b29" id="0136b29">体若有性者。此非道理。若彼胜上如来之智。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300136a.htm'><img src='up.gif' border=0></a>
<a href='T300136c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>