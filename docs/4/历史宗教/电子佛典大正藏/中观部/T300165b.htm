<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1568 十二门论 0165b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1568 十二门论</font> <font face='Arial'>(卷1)</font> 观性门第八 <font face='Arial'>T30, p0165b</h2></font><hr>
<span class='old'>
</a><a name="0165a28" id="0165a28">谛。汝今闻说世谛。谓是第一义谛。是故堕</a><a name="0165a29" id="0165a29">在失处。诸佛因缘法名为甚深第一义。是因</span><a name="0165b01" id="0165b01">缘法无自性故我说是空。若诸法不从众</a><a name="0165b02" id="0165b02">缘生。则应各有定性五阴。不应有生灭相</a><a name="0165b03" id="0165b03">五阴。不生不灭即无无常。若无无常。则无</a><a name="0165b04" id="0165b04">苦圣谛。若无苦圣谛。则无因缘生法集圣</a><a name="0165b05" id="0165b05">谛。诸法若有定性。则无苦灭圣谛。何以故。</a><a name="0165b06" id="0165b06">性无变异故。若无苦灭圣谛。则无至苦灭</a><a name="0165b07" id="0165b07">道。是故若人不受空。则无四圣谛。若无四</a><a name="0165b08" id="0165b08">圣谛。则无得四圣谛。若无得四圣谛。则无</a><a name="0165b09" id="0165b09">知苦断集证灭修道。是事无故。则无四沙门</a><a name="0165b10" id="0165b10">果。无四沙门果故。则无得向者。若无得向</a><a name="0165b11" id="0165b11">者则无佛。破因缘法故则无法。以无果</a><a name="0165b12" id="0165b12">故则无僧。若无佛法僧。则无三宝。若无三</a><a name="0165b13" id="0165b13">宝。则坏世俗法。此则不然。是故一切法空。</a><a name="0165b14" id="0165b14">复次若诸法有定性。则无生无灭无罪无</a><a name="0165b15" id="0165b15">福。无罪福果报。世间常是一相。是故当知</a><a name="0165b16" id="0165b16">诸法无性。若谓诸法无自性从他性有者。</a><a name="0165b17" id="0165b17">是亦不然。何以故。若无自性。云何从他性</a><a name="0165b18" id="0165b18">有。因自性有他性故。又他性即亦是自性。</a><a name="0165b19" id="0165b19">何以故。他性即是他自性故。若自性不成。他</a><a name="0165b20" id="0165b20">性亦不成。若自性他性不成。离自性他性</a><a name="0165b21" id="0165b21">何处更有法。若有不成无亦不成。是故今</a><a name="0165b22" id="0165b22">推求无自性无他性。无有无无故。一切有</a><a name="0165b23" id="0165b23">为法空。有为法空故无为法亦空。有为无为</a><a name="0165b24" id="0165b24">尚空。何况我耶</a><a name="0165b25" id="0165b25"><p><b>　　<A NAME="n123"></A>观因果门第九</b></a><a name="0165b26" id="0165b26"><p>复次一切法空。何以故。诸法自无性。亦不</a><a name="0165b27" id="0165b27">从余处来。如说</a><a name="0165b28" id="0165b28"><p class='lg'>　　果于众缘中　　　毕竟不可得</a><br><a name="0165b29" id="0165b29">　　亦不余处来　　　云何而有果　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300165a.htm'><img src='up.gif' border=0></a>
<a href='T300165c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>