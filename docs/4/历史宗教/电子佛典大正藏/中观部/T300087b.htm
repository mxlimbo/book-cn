<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1566 般若灯论释 0087b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1566 般若灯论释</font> <font face='Arial'>(卷7)</font> 释观生死品第十一 <font face='Arial'>T30, p0087b</h2></font><hr>
<span class='old'>
</a><a name="0087a28" id="0087a28"><p>释曰。瓶等无初。何以故。展转因起故。初既不</a><a name="0087a29" id="0087a29">成。譬喻则坏。立义过故。汝言有边为因者。义</span><a name="0087b01" id="0087b01">亦不然。何以故。虚妄分别生死有因佛不记</a><a name="0087b02" id="0087b02">故。此义如后当说。外人言。若汝欲得生死无</a><a name="0087b03" id="0087b03">始者。如是生死亦应无终。何以故。以无始故。</a><a name="0087b04" id="0087b04">譬如丈夫。及彼虚空。论者言。汝言丈夫及余</a><a name="0087b05" id="0087b05">法无起者。于世谛中亦不应尔。何以故。法体</a><a name="0087b06" id="0087b06">不成。譬喻无故。彼稻谷等。世谛门中虽复</a><a name="0087b07" id="0087b07">无始。而见灭坏。汝立难者与义相违。复次有</a><a name="0087b08" id="0087b08">异聪慢者言。汝婆伽婆无一切智。何以故。彼</a><a name="0087b09" id="0087b09">说生死无初际。自欲显己无智故。譬如死尸</a><a name="0087b10" id="0087b10">无所觉了。论者言。遣执着故。作如是说。此义</a><a name="0087b11" id="0087b11">云何。诸外道等分别生死谓有初际。是故佛</a><a name="0087b12" id="0087b12">言无有初际。无初际者。即说生死无始。云何</a><a name="0087b13" id="0087b13">无始。以其无故。如是生死无始故。初际不可</a><a name="0087b14" id="0087b14">见。非婆伽婆于彼无智。复次生死无际者。此</a><a name="0087b15" id="0087b15">中立验。第一义中诸阴似先不如是有。何以</a><a name="0087b16" id="0087b16">故。无前际故。譬如幻主作幻丈夫。外人言。由</a><a name="0087b17" id="0087b17">无分别识取彼幻主所作幻人色等为境。彼</a><a name="0087b18" id="0087b18">诸色等于后时中亦如是有故。譬喻无体。论</a><a name="0087b19" id="0087b19">者言。幻主所作幻丈夫者。自无实体。见亦如</a><a name="0087b20" id="0087b20">是。由无分别识色境界中幻作丈夫自体空</a><a name="0087b21" id="0087b21">故。譬喻得成。无无体过。是故汝言生死是有</a><a name="0087b22" id="0087b22">及为尽彼故。引佛说为因者。此皆不成。外人</a><a name="0087b23" id="0087b23">言。第一义中有阴相续。是名生死。何以故。彼</a><a name="0087b24" id="0087b24">中有故。此若无者。彼中亦无。譬如兔角。由生</a><a name="0087b25" id="0087b25">死中有染有净故。生死是有。我所欲义既成</a><a name="0087b26" id="0087b26">立故。汝言为因不成及违义者。是则不然。论</a><a name="0087b27" id="0087b27">者偈曰</a><a name="0087b28" id="0087b28"><p class='lg'>　　此既无前后　　　彼中何可得　</p></a><a name="0087b29" id="0087b29"><p>释曰。如彼中体不可得故。语义如是。譬如幻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300087a.htm'><img src='up.gif' border=0></a>
<a href='T300087c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>