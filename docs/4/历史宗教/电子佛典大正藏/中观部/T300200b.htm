<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0200b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷3)</font> 破我品第二之一 <font face='Arial'>T30, p0200b</h2></font><hr>
<span class='old'>
</a><a name="0200a28" id="0200a28"><p class='lg'>　　我德若周遍　　　何为他不受　</p></a><a name="0200a29" id="0200a29"><p>论曰。若我与德体俱遍者。一人乐等应遍诸</span><a name="0200b01" id="0200b01">我。何为余我皆不受耶。宁许一分我与意合。</a><a name="0200b02" id="0200b02">即于是处生苦乐等。我能领受。无此过失。若</a><a name="0200b03" id="0200b03">汝复言。我所有物唯属于我。我能领纳一人</a><a name="0200b04" id="0200b04">乐等。虽遍诸我然唯属一。不系余人。云何令</a><a name="0200b05" id="0200b05">他受我苦乐。世间现见所有财物。唯主能受。</a><a name="0200b06" id="0200b06">非他所用。若处有别是事可然。既是同居何</a><a name="0200b07" id="0200b07">妨共受。诸同处物若不属己。虽无取舍自在</a><a name="0200b08" id="0200b08">受用。见触受用谁复能遮。现见世间非属己</a><a name="0200b09" id="0200b09">物。若同一处见触无遮。今苦乐等无形质故。</a><a name="0200b10" id="0200b10">唯能见触不可取舍。是故汝言不成救义。若</a><a name="0200b11" id="0200b11">言余我于他苦乐。由有闇障不能领受。如世</a><a name="0200b12" id="0200b12">间物虽复同居。眼无障者能有所见。眼若有</a><a name="0200b13" id="0200b13">障即无所观。我亦如是。于自苦乐无闇障故。</a><a name="0200b14" id="0200b14">便能领受于他苦乐。虽复同居有闇障故。不</a><a name="0200b15" id="0200b15">能领受。若尔闇障少分转耶。彼言不也。周遍</a><a name="0200b16" id="0200b16">转故。此障彼我处不同耶。复言不也。处无别</a><a name="0200b17" id="0200b17">故。若尔颂曰</a><a name="0200b18" id="0200b18"><p class='lg'>　　能障既言通　　　不应唯障一　</p></a><a name="0200b19" id="0200b19"><p>论曰。一闇障处有无量我。处既无别一我被</a><a name="0200b20" id="0200b20">障。余则不然。谁能信解闇相无别。我相是同</a><a name="0200b21" id="0200b21">能障所障。处复无别所受乐等。其义亦然。是</a><a name="0200b22" id="0200b22">则有障及以无障。受与不受一切应同。不见</a><a name="0200b23" id="0200b23">世间有诸外闇如汝所计内闇差别。前虽执</a><a name="0200b24" id="0200b24">德不遍所依。而我体遍与他德合。应亦能受。</a><a name="0200b25" id="0200b25">过同此言。我岂不说乐等与意其处要同方</a><a name="0200b26" id="0200b26">能领受故无受他乐等过失。汝等外道随自</a><a name="0200b27" id="0200b27">意言。非随意言能契正理。非可照物处灯明</a><a name="0200b28" id="0200b28">中。而此灯明不能照了。我亦应尔。云何不</a><a name="0200b29" id="0200b29">受。若汝复言。虽一切我体皆周遍。而自乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300200a.htm'><img src='up.gif' border=0></a>
<a href='T300200c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>