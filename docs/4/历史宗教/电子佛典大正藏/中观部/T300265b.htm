<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1577 大丈夫论 0265b</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1577 大丈夫论</font> <font face='Arial'>(卷2)</font> 觉悟丈夫品第二十一 <font face='Arial'>T30, p0265b</h2></font><hr>
<span class='old'>
</a><a name="0265a28" id="0265a28">中</a><a name="0265a29" id="0265a29"><p><b>　　<A NAME="n206"></A>觉悟丈夫品第二十一</b></span><a name="0265b01" id="0265b01"><p class='lg'>　　悲心极丰富　　　利他已生乐</a><br><a name="0265b02" id="0265b02">　　贫穷悲心人　　　不能贪此乐</a><br><a name="0265b03" id="0265b03">　　婴愚爱自在　　　悲心则背去</a><br><a name="0265b04" id="0265b04">　　悲心已背去　　　众苦皆来集　</p></a><a name="0265b05" id="0265b05"><p>爱自在者。处生死中欲分苦与他共回流生</a><a name="0265b06" id="0265b06">死。悲心者。于世间众生分寂灭乐共之而去。</a><a name="0265b07" id="0265b07">有爱心者乐于三有。知爱过者则乐涅。作</a><a name="0265b08" id="0265b08">利益他者则乐悲心。爱自在者常乐世间。受</a><a name="0265b09" id="0265b09">身为己乐故。悲自在者常乐受身。为乐他故。</a><a name="0265b10" id="0265b10">爱自在者常乐己乐以为自缚。悲心者恒为</a><a name="0265b11" id="0265b11">欲与他乐而为自缚。爱自在者常为己乐无</a><a name="0265b12" id="0265b12">有疲厌。悲心者为与他乐而无疲厌。愚爱小</a><a name="0265b13" id="0265b13">者不爱自己亦不爱他。菩萨亦爱自己。愚痴</a><a name="0265b14" id="0265b14">众生常为我者。实是为他</a><a name="0265b15" id="0265b15"><p><b>　　<A NAME="n207"></A>大丈夫品第二十二</b></a><a name="0265b16" id="0265b16"><p>菩萨悲心唯有一事之所逼迫。常为他事苦</a><a name="0265b17" id="0265b17">来逼迫。更无余事。是名成就悲聚。弃于涅</a><a name="0265b18" id="0265b18">如弃其苦。受于有身如取解脱。与世间利乐</a><a name="0265b19" id="0265b19">者名此为悲。知涅功德生死过患然不舍</a><a name="0265b20" id="0265b20">有为。如是一切尽是大悲功德。一切处离欲。</a><a name="0265b21" id="0265b21">以涅为体而不取涅。名勇健者。大悲因</a><a name="0265b22" id="0265b22">缘故能入生死周旋往返。观诸有尽灭知众</a><a name="0265b23" id="0265b23">生是苦为救为依。心持大悲厌恶己身求十</a><a name="0265b24" id="0265b24">力身大悲之处得处悲处功德。如转轮圣王</a><a name="0265b25" id="0265b25">虽有千子然爱相好具者。佛亦如是。于一切</a><a name="0265b26" id="0265b26">众生爱有悲心者。唯能作福无智无悲名为</a><a name="0265b27" id="0265b27">丈夫。有福有智名善丈夫。若修福修悲修智</a><a name="0265b28" id="0265b28">名大丈夫。应看悲者。有悲者应共语说。敬</a><a name="0265b29" id="0265b29">礼悲者具一切功德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300265a.htm'><img src='up.gif' border=0></a>
<a href='T300265c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>