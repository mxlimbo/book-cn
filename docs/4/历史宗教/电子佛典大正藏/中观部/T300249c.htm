<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1571 大乘广百论释论 0249c</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1571 大乘广百论释论</font> <font face='Arial'>(卷10)</font> 教诫弟子品第八 <font face='Arial'>T30, p0249c</h2></font><hr>
<span class='old'>
</a><a name="0249b28" id="0249b28">深可悲愍。然佛所说无不甚深。二谛法门最</a><a name="0249b29" id="0249b29">为难测。今且自励依了义经。略辨指归息诸</span><a name="0249c01" id="0249c01">诤论。世俗谛者。谓从缘生世出世间色心等</a><a name="0249c02" id="0249c02">法。亲证离说展转可言。亲证为先后方起说。</a><a name="0249c03" id="0249c03">此世俗谛亦有亦生。假令所成犹诸幻事。从</a><a name="0249c04" id="0249c04">分别起如梦所为。有相可言名世俗谛。胜义</a><a name="0249c05" id="0249c05">谛者。谓圣所知分别名言。皆所不及自内所</a><a name="0249c06" id="0249c06">证。不由他缘无相绝言。名胜义谛。如是略说。</a><a name="0249c07" id="0249c07">二谛法门。正法学徒同无所诤。依前世俗染</a><a name="0249c08" id="0249c08">净法生。依后胜义证于寂灭。是故圣说心境</a><a name="0249c09" id="0249c09">有三。一者有言有相心境。二者无言有相心</a><a name="0249c10" id="0249c10">境。三者无言无相心境。初于名言能有觉悟</a><a name="0249c11" id="0249c11">亦有随眠。次于名言虽有随眠而无觉悟。后</a><a name="0249c12" id="0249c12">于名言随眠觉悟一向永无。初二缘世俗。后</a><a name="0249c13" id="0249c13">一缘胜义。复有永离言说随眠。后所得心通</a><a name="0249c14" id="0249c14">缘二谛。若于世俗起坚执见。及于世俗起不</a><a name="0249c15" id="0249c15">顺见。此二俱名虚妄分别。是生一切无义利</a><a name="0249c16" id="0249c16">门。系缚有情令不解脱。空无我见能悉断除。</a><a name="0249c17" id="0249c17">令诸有情离三有缚。自证究竟寂灭涅槃。亦</a><a name="0249c18" id="0249c18">转化他令得解脱。拔除正习障根本故。若于</a><a name="0249c19" id="0249c19">世俗起不顺见。此于胜义定有乖违。为明此</a><a name="0249c20" id="0249c20">见。故说漏曰</a><a name="0249c21" id="0249c21"><p class='lg'>　　法成一成无　　　违真亦违俗</a><br><a name="0249c22" id="0249c22">　　故与有一异　　　二俱不可言　</p></a><a name="0249c23" id="0249c23"><p>论曰。若执诸法与其有性。定为一者。法则成</a><a name="0249c24" id="0249c24">一。定为异者。法则成无。是即违真。亦复违</a><a name="0249c25" id="0249c25">俗。所以者何。若一切法与有性一。色应如声</a><a name="0249c26" id="0249c26">是声非色。声应如色。是色非声。即有性故。法</a><a name="0249c27" id="0249c27">应成一若一切法。与有性异。即色声等。体悉</a><a name="0249c28" id="0249c28">成无。非有性故。如空花等。若执诸法与一</a><a name="0249c29" id="0249c29">性等。定一异过。如应当知。是故有等与法一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300249b.htm'><img src='up.gif' border=0></a>
<a href='T300250a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>