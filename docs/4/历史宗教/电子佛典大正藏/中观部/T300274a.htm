<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1578 大乘掌珍论 0274a</TITLE>
</head> 
<BODY id='T30' onbeforeprint='hide()' onafterprint='show()'>

<font face='Arial'><h2>No. 1578 大乘掌珍论</font> <font face='Arial'>(卷2)</font> <font face='Arial'>T30, p0274a</h2></font><hr>
<span class='old'>
</a><a name="0273c28" id="0273c28">实有。以不起故。犹如空花。由此比量彼所建</a><a name="0273c29" id="0273c29">立实有不成。又即由此我所说因。汝言等至</span><a name="0274a01" id="0274a01">所缘境故。因有决定相违过失。是故我先所</a><a name="0274a02" id="0274a02">立义成无障难故</a><a name="0274a03" id="0274a03"><p>自部他部有作是言。若就真性虚空无实。以</a><a name="0274a04" id="0274a04">不起故。此言义准。起者皆实。若言起者。亦无</a><a name="0274a05" id="0274a05">有实是则此因。不遍同品因性不成。此是义</a><a name="0274a06" id="0274a06">准。相似过类似不成过。此审定言。诸不起者</a><a name="0274a07" id="0274a07">皆无有实。非审定言。诸无实者悉皆不起。虽</a><a name="0274a08" id="0274a08">复勤勇无间所发。不遍同品亦许为因。故此</a><a name="0274a09" id="0274a09">无过</a><a name="0274a10" id="0274a10"><p>有余难言。虚空有性世共知故。花亦有性。嗢</a><a name="0274a11" id="0274a11">钵罗等世现见故。空花二种虽不相应非无</a><a name="0274a12" id="0274a12">自性。故空花喻所立不成。此难不然。此空花</a><a name="0274a13" id="0274a13">喻就第六转依士训释。空之花故说名空花。</a><a name="0274a14" id="0274a14">此既非有故喻非无</a><a name="0274a15" id="0274a15"><p>由此道理修观行者应正悟入虚空性空。于</a><a name="0274a16" id="0274a16">择灭等三种无为性空道理亦当悟入</a><a name="0274a17" id="0274a17"><p>毗婆沙师不忍遮破择灭无为。复作是难。佛</a><a name="0274a18" id="0274a18">说择灭对治有为故名出离。若谤言无。汝等</a><a name="0274a19" id="0274a19">便有违宗过失。又世尊说。喜贪俱行诸受尽</a><a name="0274a20" id="0274a20">灭。名为涅槃寂静微妙。云何言无。此中世尊</a><a name="0274a21" id="0274a21">欲令所化于有为境勤修厌离于无为境随顺</a><a name="0274a22" id="0274a22">欣乐故。就世俗说有择灭出离涅槃寂静微</a><a name="0274a23" id="0274a23">妙。如佛说有化生有情。说有无为涅槃亦尔。</a><a name="0274a24" id="0274a24">许此有故无违宗过。但就真性遮破择灭。故</a><a name="0274a25" id="0274a25">世尊言。诸有寻求涅槃有性。我说痴人外道</a><a name="0274a26" id="0274a26">弟子。乃至广说。又言。如来不见生死及以涅</a><a name="0274a27" id="0274a27">槃。言涅槃者如来假立。此中都无涅槃自性。</a><a name="0274a28" id="0274a28">乃至广说。亦无诽谤圣谛过失。以就世俗说</a><a name="0274a29" id="0274a29">有爱苦毕竟不生出离涅槃寂静微妙无颠倒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T300273c.htm'><img src='up.gif' border=0></a>
<a href='T300274b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>