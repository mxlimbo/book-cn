<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0005b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷1)</font> 第一分初波罗夷法 <font face='Arial'>T22, p0005b</h2></font><hr>
<span class='old'>
</a><a name="0005a28" id="0005a28">心初作。此四种不犯。下一切诸戒皆如是。</a><a name="0005a29" id="0005a29">悉不复出</span><a name="0005b01" id="0005b01"><p>佛在王舍城。尔时有比丘。名达尼迦。是陶</a><a name="0005b02" id="0005b02">家子。于乙罗山作草庵住。至时持钵入城乞</a><a name="0005b03" id="0005b03">食。取樵人于后辄坏其庵持材木去。食后还</a><a name="0005b04" id="0005b04">已复更治之。如是至三。心转怀恨。便作是念。</a><a name="0005b05" id="0005b05">我身幸能善于和泥。何为不作完成瓦屋以</a><a name="0005b06" id="0005b06">勉斯患。即便作之。脊栋栌[<a href='javascript:showpic("images/014752.gif")'>木*伏</a>]榱柱桁梁绮</a><a name="0005b07" id="0005b07">疏牖户巧妙若神。积薪烧成色赤严好。大风</a><a name="0005b08" id="0005b08">吹时作箜篌声。佛在耆阇崛山。遥见其屋种</a><a name="0005b09" id="0005b09">种刻画色赤严好。问阿难言。彼是何屋。阿</a><a name="0005b10" id="0005b10">难白佛。是达尼迦身力所作。佛告阿难。是达</a><a name="0005b11" id="0005b11">尼迦所作非法。云何出家。为此恶业残害物</a><a name="0005b12" id="0005b12">命。而无哀愍。我先种种说慈忍法。如何比丘</a><a name="0005b13" id="0005b13">无此慈心。世尊如是种种呵已告诸比丘。汝</a><a name="0005b14" id="0005b14">等往彼破其所作比丘受教。即往屋所。时达</a><a name="0005b15" id="0005b15">尼迦从屋内出。问诸比丘。我不相犯。何为群</a><a name="0005b16" id="0005b16">党欲破我屋。诸比丘言。奉世尊敕。非我等心。</a><a name="0005b17" id="0005b17">达尼迦言。法王所坏我复何言。诸比丘即共</a><a name="0005b18" id="0005b18">破之。将达尼迦还至佛所。以事白佛。佛以是</a><a name="0005b19" id="0005b19">事集比丘僧。问达尼迦。汝实作不。答言。实作</a><a name="0005b20" id="0005b20">世尊。佛种种如上呵责已告诸比丘。从今若</a><a name="0005b21" id="0005b21">比丘作烧成瓦屋偷罗遮。自现工巧突吉罗。</a><a name="0005b22" id="0005b22">时达尼迦复作是念。我先结草庵。辄为樵人</a><a name="0005b23" id="0005b23">所坏。后作瓦屋。复违法王出家之体。今宁可</a><a name="0005b24" id="0005b24">更求好材建立大屋。必得久住无复苦恼。复</a><a name="0005b25" id="0005b25">作是念。王舍城典材令。是我知识。当往从索。</a><a name="0005b26" id="0005b26">念已便往语言。我须材木。可以与我。典材令</a><a name="0005b27" id="0005b27">言。我于材木不得自由。问言。由谁。答言。由</a><a name="0005b28" id="0005b28">王。达尼迦言。王已与我。典材令言。若王已相</a><a name="0005b29" id="0005b29">与。随意取之。达尼迦便取城防大材断截持<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220005a.htm'><img src='up.gif' border=0></a>
<a href='T220005c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>