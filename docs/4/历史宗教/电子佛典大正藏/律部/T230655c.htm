<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0655c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷6)</font> 断人命学处第三 <font face='Arial'>T23, p0655c</h2></font><hr>
<span class='old'>
</a><a name="0655b28" id="0655b28">有药能销。小军闻之默然而住。时彼知识即</a><a name="0655b29" id="0655b29">为合药。令女送去与小军妇。嘱曰此之散</span><a name="0655c01" id="0655c01">药。是小军苾刍遣我送来。暖水和服必得平</a><a name="0655c02" id="0655c02">善。其女至彼具以事告。妇闻取药依教服之。</a><a name="0655c03" id="0655c03">胎便堕落无妊娠相。人共觉知。诸女问曰。胎</a><a name="0655c04" id="0655c04">今何在。报曰。我先已言。夫[<a href='javascript:showpic("images/053437.gif")'>土*胥</a>]行后孀居守志。</a><a name="0655c05" id="0655c05">勿以恶事来相尘黩。时亲密女私告之曰。汝</a><a name="0655c06" id="0655c06">先所云是小军许。何因今日云我先无。答曰</a><a name="0655c07" id="0655c07">从彼而来还从彼去。又问如何。报曰小军与</a><a name="0655c08" id="0655c08">我毒药服已胎销诸女相告各起讥嫌。诸释</a><a name="0655c09" id="0655c09">迦子能为恶事非真沙门。与人毒药令彼堕</a><a name="0655c10" id="0655c10">胎。此之恶声遍满城邑。皆云小军苾刍作斯</a><a name="0655c11" id="0655c11">罪业。诸苾刍闻便往白佛。佛告小军。汝岂实</a><a name="0655c12" id="0655c12">作如是事耶。白言不也。世尊我但随喜。尔</a><a name="0655c13" id="0655c13">时世尊告诸苾刍。由彼小军无杀心故无犯。</a><a name="0655c14" id="0655c14">然诸苾刍不应于如是事心生随喜。若随喜</a><a name="0655c15" id="0655c15">者得越法罪。不久之间大军得利欢喜而还</a><a name="0655c16" id="0655c16">去城不远且暂停住。凡世间人闻善助喜见</a><a name="0655c17" id="0655c17">恶相忧。有人报彼妇曰。大军来到财利丰盈</a><a name="0655c18" id="0655c18">应生欢喜。妇人巧诈不学而知。既闻此言心</a><a name="0655c19" id="0655c19">甚忧惧。着粗弊服卧在恶床。时彼大军既入</a><a name="0655c20" id="0655c20">城已。于廛肆处安置货物。即便还家见其所</a><a name="0655c21" id="0655c21">居无吉祥相。问仆使曰。家主在何答云在室</a><a name="0655c22" id="0655c22">中卧。闻已往就告言。贤首汝闻我来岂不欣</a><a name="0655c23" id="0655c23">庆。答言今闻仁至实生欢喜。但仁所留小军。</a><a name="0655c24" id="0655c24">令守护我彼便坏我。问曰何为。答曰。小军非</a><a name="0655c25" id="0655c25">理强见陵逼。大军报云。彼不欺汝是欺于</a><a name="0655c26" id="0655c26">我。汝宜速起我能治之。小军今何所在。答曰。</a><a name="0655c27" id="0655c27">闻君将至私走出家。问在何处。在逝多林释</a><a name="0655c28" id="0655c28">子之处。报其妻曰。彼处岂是施无畏城。我当</a><a name="0655c29" id="0655c29">于彼以法治罚。时有别人往告之曰。小军知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230655b.htm'><img src='up.gif' border=0></a>
<a href='T230656a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>