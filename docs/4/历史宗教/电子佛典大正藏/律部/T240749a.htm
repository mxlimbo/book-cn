<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0749a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷11)</font> 舍利弗品 <font face='Arial'>T24, p0749a</h2></font><hr>
<span class='old'>
</a><a name="0748c28" id="0748c28">如是山江树者。从何生也。答曰。从心想有。</a><a name="0748c29" id="0748c29">而生人忆想各异。是故想亦尔。有人观</span><a name="0749a01" id="0749a01">息出。有人观息入。有人观禅相。若不观</a><a name="0749a02" id="0749a02">如是亦不起阿那波那。亦不成初禅法。若</a><a name="0749a03" id="0749a03">有此三法者。成就禅定。若坐禅比丘现如</a><a name="0749a04" id="0749a04">是相。应往白师。我见如是相。师答言。是</a><a name="0749a05" id="0749a05">见相。不言是禅相。不言非禅相。作是答</a><a name="0749a06" id="0749a06">已更语。长老汝更进心。法师曰。师何不向</a><a name="0749a07" id="0749a07">语是禅相是非禅相也。答曰。若向其分别说</a><a name="0749a08" id="0749a08">者。是禅相即懈怠非禅相。而心生退。是故</a><a name="0749a09" id="0749a09">不说。但殷勤教之。禅相自现。而说往昔偈</a><a name="0749a10" id="0749a10">言</a><a name="0749a11" id="0749a11"><p class='lg'>　　置心于观后　　　现相非一种</a><br><a name="0749a12" id="0749a12">　　若有智慧人　　　正心而数之</a><br><a name="0749a13" id="0749a13">　　于出息入息　　　精勤不错乱　</p></a><a name="0749a14" id="0749a14"><p>如是从禅相现已。诸盖寂然而住。诸烦恼</a><a name="0749a15" id="0749a15">寂然自止。用此二法正心安置。即成三</a><a name="0749a16" id="0749a16">昧。或得初地。或得除烦恼地。或因现禅支。</a><a name="0749a17" id="0749a17">或得初地者。此现得初三昧地。问曰。着三</a><a name="0749a18" id="0749a18">昧与初三昧。有异为同。答曰。有异。初三昧</a><a name="0749a19" id="0749a19">心善行已。入婆傍伽心(汉言心羸弱心眠)着三昧心</a><a name="0749a20" id="0749a20">境界。一日恒入善行。不随婆傍伽。此二法。</a><a name="0749a21" id="0749a21">是名有异。若禅相现已。或观色或观相貌。</a><a name="0749a22" id="0749a22">将养令长。如转轮王在胎。父母爱重护之。</a><a name="0749a23" id="0749a23">令冷热调适及诸饮食。若善守护得成其</a><a name="0749a24" id="0749a24">果。比丘护禅相亦复如是。不护即失。云何</a><a name="0749a25" id="0749a25">护之。一者善住处。二者善行处。三者亲近</a><a name="0749a26" id="0749a26">善人。四者饮食调适。五者和调四时。六者善</a><a name="0749a27" id="0749a27">经行立坐卧。七者离诸愦闹及饮食为初。</a><a name="0749a28" id="0749a28">是名为七。以此七法以用护之。若护如是</a><a name="0749a29" id="0749a29">禅相。坚固而住。次第增长现之已。具诸根<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240748c.htm'><img src='up.gif' border=0></a>
<a href='T240749b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>