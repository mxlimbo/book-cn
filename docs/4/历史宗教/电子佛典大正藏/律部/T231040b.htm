<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本说一切有部毗奈耶出家事 1040b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本说一切有部毗奈耶出家事</font> <font face='Arial'>(卷4)</font> <font face='Arial'>T23, p1040b</h2></font><hr>
<span class='old'>
</a><a name="1040a28" id="1040a28">令速往彼。捉贼将来。大臣依命。将四种兵往</a><a name="1040a29" id="1040a29">捉。时诸贼等。在丛林中。无畏而住。不着衣</span><a name="1040b01" id="1040b01">甲。正分所得财物。毗楼卢泽迦楼赖吒。令其</a><a name="1040b02" id="1040b02">四兵围贼。四面一时击鼓吹螺。其贼惊怕。弃</a><a name="1040b03" id="1040b03">物而走。或有被杀。或有捉获。时大将军得所</a><a name="1040b04" id="1040b04">劫之物。并获贼等。同诣王所。白大王曰。此等</a><a name="1040b05" id="1040b05">是贼并物今已捉获。王告贼曰。我先击鼓宣</a><a name="1040b06" id="1040b06">令。于我国中。不得行盗。若有犯者。当害其</a><a name="1040b07" id="1040b07">命。被劫之家。我库藏中出物酬直。贼白王曰。</a><a name="1040b08" id="1040b08">我亦闻王击鼓宣令。为贪财物。违命去盗。王</a><a name="1040b09" id="1040b09">曰。汝等劫人。何故害命。白言为欲令前人恐</a><a name="1040b10" id="1040b10">怕故。王告言。汝等令他恐怕。我今与汝未曾</a><a name="1040b11" id="1040b11">见事。遣汝恐怕。王敕大臣。将此贼杀断。其臣</a><a name="1040b12" id="1040b12">领贼。于四衢道。告众人曰。此是劫贼。欲将杀</a><a name="1040b13" id="1040b13">去将行之时。一贼逃走得脱。往逝多林。至一</a><a name="1040b14" id="1040b14">苾刍所。白言。圣者。我欲出家。时彼苾刍即与</a><a name="1040b15" id="1040b15">出家。及以近圆诸余贼等。并被王杀。后于异</a><a name="1040b16" id="1040b16">时。诸苾刍等往尸林处。贼出家者。亦来林间。</a><a name="1040b17" id="1040b17">见王杀贼。眼中泪出。余苾刍见。各相谓曰。此</a><a name="1040b18" id="1040b18">初出家苾刍。极有信心。见斯死者。眼中流泪。</a><a name="1040b19" id="1040b19">见苾刍赞。便即放声。号啕大哭。苾刍问曰。何</a><a name="1040b20" id="1040b20">故高声大哭。答曰。此是我父。此是我兄。及以</a><a name="1040b21" id="1040b21">弟等。又问此之贼等。曾杀罗汉。汝岂杀耶。答</a><a name="1040b22" id="1040b22">曰。曾杀。时诸苾刍以缘白佛。佛言。若杀阿罗</a><a name="1040b23" id="1040b23">汉者。是断福田犯逆。亦坏我法。应须灭摈。驱</a><a name="1040b24" id="1040b24">令归俗。汝等苾刍。若有人来求出家者。苾刍</a><a name="1040b25" id="1040b25">应问。汝不杀阿罗汉不。若不问者。得越法罪。</a><a name="1040b26" id="1040b26">具寿邬波离白佛言。若复有人。先曾出家。破</a><a name="1040b27" id="1040b27">坏僧伽。于后更来求出家者。应与出家不。佛</a><a name="1040b28" id="1040b28">言。不应。佛告邬波离。从今已去。若有人来欲</a><a name="1040b29" id="1040b29">出家者。苾刍应问。汝曾破僧伽不。若非应度。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231040a.htm'><img src='up.gif' border=0></a>
<a href='T231040c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>