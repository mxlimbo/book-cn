<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0259c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷4)</font> 盗戒之一 <font face='Arial'>T22, p0259c</h2></font><hr>
<span class='old'>
</a><a name="0259b28" id="0259b28"><p>尔时世尊告诸比丘。彼时狼者岂异人乎。即</a><a name="0259b29" id="0259b29">此比丘是。本为狼时志操无恒。今虽出家心</span><a name="0259c01" id="0259c01">故轻躁。尔时世尊告诸比丘。依止舍卫城诸</a><a name="0259c02" id="0259c02">比丘皆悉令集。以十利故为诸比丘制戒。乃</a><a name="0259c03" id="0259c03">至已闻者当重闻。若比丘未知未了。自称得</a><a name="0259c04" id="0259c04">过人法圣知见殊胜如是知如是见者。是比</a><a name="0259c05" id="0259c05">丘得波罗夷。不应共住</a><a name="0259c06" id="0259c06"><p>复次佛住舍卫城。广说如上。时有二比丘在</a><a name="0259c07" id="0259c07">阿练若处住。其一比丘暂成就根力觉道贪</a><a name="0259c08" id="0259c08">恚不起。语第二比丘言。长老是我善知识所</a><a name="0259c09" id="0259c09">敬重者。今欲向长老说密事。彼言汝欲说</a><a name="0259c10" id="0259c10">何等。便言长老我得阿罗汉。彼即答言。长老。</a><a name="0259c11" id="0259c11">世尊在世亲受法教。勤修精进得成道果。是</a><a name="0259c12" id="0259c12">其宜耳。是比丘后时游诸聚落。放纵诸根废</a><a name="0259c13" id="0259c13">习止观。便起烦恼觉痴爱生。便语其伴。我本</a><a name="0259c14" id="0259c14">谓有所得。定自未得。何以知之。自觉心中烦</a><a name="0259c15" id="0259c15">恼犹在。彼比丘言。长老妄称得过人法。犯</a><a name="0259c16" id="0259c16">波罗夷。是比丘言。我非知而妄语。谓为实</a><a name="0259c17" id="0259c17">耳。诸比丘以是事具白世尊。某甲比丘妄语</a><a name="0259c18" id="0259c18">自称得过人法。佛言呼来。来已佛问比丘。</a><a name="0259c19" id="0259c19">汝实虚妄自称得过人法耶。世尊。我不虚妄</a><a name="0259c20" id="0259c20">自称得过人法。我想谓得。如是想说耳。佛问</a><a name="0259c21" id="0259c21">比丘。汝何因缘而作是说。比丘白佛言。世</a><a name="0259c22" id="0259c22">尊。我于阿练若处住。修习根力觉道烦恼不</a><a name="0259c23" id="0259c23">起。我谓得阿罗汉。便语同伴说已所得。我</a><a name="0259c24" id="0259c24">于余时游行聚落。不摄诸根烦恼便起。即生</a><a name="0259c25" id="0259c25">疑悔语是比丘。非是虚妄。尔时世尊告诸比</a><a name="0259c26" id="0259c26">丘。是比丘非故虚妄说得过人法。当知此比</a><a name="0259c27" id="0259c27">丘是增上慢。佛告比丘。云何于正法中信家</a><a name="0259c28" id="0259c28">非家舍家出家起增上慢。汝当方便除增上</a><a name="0259c29" id="0259c29">慢可得罗汉。时彼比丘大自惭愧。即于佛前<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220259b.htm'><img src='up.gif' border=0></a>
<a href='T220260a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>