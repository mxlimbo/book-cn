<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧o律 0235a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧o律</font> <font face='Arial'>(卷1)</font> 明四波罗夷法之一 <font face='Arial'>T22, p0235a</h2></font><hr>
<span class='old'>
</a><a name="0234c28" id="0234c28">从今已去若有作此及教他者。当重治其罪。</a><a name="0234c29" id="0234c29">尔时尊者优波离知时而问世尊。若比丘比</span><a name="0235a01" id="0235a01">丘共口中行淫者。犯波罗夷不。佛言。俱波罗</a><a name="0235a02" id="0235a02">夷。又复白佛言。世尊。比丘与沙弥共口中行</a><a name="0235a03" id="0235a03">淫。犯波罗夷不。佛言。比丘波罗夷。沙弥驱</a><a name="0235a04" id="0235a04">出。又复白言。世尊。比丘与白衣共口中行淫</a><a name="0235a05" id="0235a05">云何。佛言。比丘波罗夷。白衣知如之何。又</a><a name="0235a06" id="0235a06">白世尊。比丘比丘尼共口中行淫。犯波罗夷</a><a name="0235a07" id="0235a07">不。佛言。俱波罗夷。乃至外道出家比丘共口</a><a name="0235a08" id="0235a08">中行淫云何。佛言。比丘波罗夷。外道知如之</a><a name="0235a09" id="0235a09">何</a><a name="0235a10" id="0235a10"><p class='juan'>
摩诃僧o律卷第一</p>
</a><a name="0235a11" id="0235a11"></a><a name="0235a12" id="0235a12"></a><a name="0235a13" id="0235a13"><p class='juan'>
摩诃僧o律卷第二</a><a name="0235a14" id="0235a14"></a><a name="0235a15" id="0235a15"><p><span class='byline'>　　　　东晋天竺三藏佛陀跋陀罗</a><a name="0235a16" id="0235a16">共法显译</span><br></a><a name="0235a17" id="0235a17"><p><b>　　<A NAME="n90"></A>明四波罗夷法之二(淫戒之余)</b></p>
</a><a name="0235a18" id="0235a18"><p>复次佛住舍卫城。广说如上。时郁^尼国有</a><a name="0235a19" id="0235a19">一男子。其妇邪行与人共通。其夫嗔恨面相</a><a name="0235a20" id="0235a20">呵责。后复尔者要苦相治。其妇不止。夫伺其</a><a name="0235a21" id="0235a21">淫时。执彼男子俱送与王。白言。大王。此妇不</a><a name="0235a22" id="0235a22">良与是人通。愿王苦治以肃将来。时王大怒。</a><a name="0235a23" id="0235a23">敕其有司令兀其手足弃于冢间。时治罪</a><a name="0235a24" id="0235a24">者。即于冢间兀其手足仰卧着地。时有比</a><a name="0235a25" id="0235a25">丘在冢间行。见此女人裸身在地。彼不正思</a><a name="0235a26" id="0235a26">惟便生欲想。语此女言。共作是事。女即答言。</a><a name="0235a27" id="0235a27">此形如是犹可尔耶。比丘言。可尔。女人即</a><a name="0235a28" id="0235a28">许便共行欲。行欲已而去。尔时此女亲里知</a><a name="0235a29" id="0235a29">识共相谓言。当往冢间看此女人。为死为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220234c.htm'><img src='up.gif' border=0></a>
<a href='T220235b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>