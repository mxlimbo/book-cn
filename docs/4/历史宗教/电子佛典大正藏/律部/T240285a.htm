<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0285a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷17)</font> 第三门第四子摄颂之余 <font face='Arial'>T24, p0285a</h2></font><hr>
<span class='old'>
</a><a name="0284c28" id="0284c28">相养育。自身负担正是其宜。仁今为谁作斯</a><a name="0284c29" id="0284c29">劳苦。彼闻默尔。苾刍白佛。佛言。苾刍不应身</span><a name="0285a01" id="0285a01">持重担。作者得越法罪。是时六众闻此制已。</a><a name="0285a02" id="0285a02">即于头背腰髁而擎重担还招讥丑。不应如</a><a name="0285a03" id="0285a03">是擎持重担。作者得越法罪</a><a name="0285a04" id="0285a04"><p>第四门第九子摄颂曰</a><a name="0285a05" id="0285a05"><p class='lg'>　　四依求六物　　　贼盗苾刍衣</a><br><a name="0285a06" id="0285a06">　　委寄五种殊　　　须知染方法　</p></a><a name="0285a07" id="0285a07"><p>缘处同前。时有婆罗门。欲求出家往逝多林。</a><a name="0285a08" id="0285a08">既入寺已见诸苾刍执锡持钵欲行乞食。彼</a><a name="0285a09" id="0285a09">见苾刍作如是念。我今问彼何处行耶。问言。</a><a name="0285a10" id="0285a10">圣者。欲何处去。答曰。我行乞食。问曰。岂诸</a><a name="0285a11" id="0285a11">苾刍皆乞食耶。答曰。诸有大德众所知者。多</a><a name="0285a12" id="0285a12">诸施主持食来施。无知识者自行乞食。彼作</a><a name="0285a13" id="0285a13">是念。我若出家还同乞食有何殊异。来投释</a><a name="0285a14" id="0285a14">子不免劬劳。复作是念。我今更可问余苾刍。</a><a name="0285a15" id="0285a15">唯依乞食而作出家。为更有余事。即诣余人</a><a name="0285a16" id="0285a16">所。彼既见已问言。何故仁今得来。答言。圣</a><a name="0285a17" id="0285a17">者有事须来今欲请问。仁等何依而为出家。</a><a name="0285a18" id="0285a18">答曰。善问且当安坐。吾为汝说。其人心欲</a><a name="0285a19" id="0285a19">希求出家。礼已而坐。苾刍报言。于佛法中为</a><a name="0285a20" id="0285a20">出家者。有四依事。出家近圆成苾刍性。云何</a><a name="0285a21" id="0285a21">为四。佛告苾刍。着粪扫衣清净易得。乞食活</a><a name="0285a22" id="0285a22">命。在树下居。用陈弃药清净易得。依此出</a><a name="0285a23" id="0285a23">家成苾刍性。时婆罗门闻是语已。报言。圣者。</a><a name="0285a24" id="0285a24">谁能依此而为活命。我之本意求觅出家。见</a><a name="0285a25" id="0285a25">此难行我今辞去。遂与出家近圆为大障碍。</a><a name="0285a26" id="0285a26">苾刍白佛。佛作是念。未出家人先告四依有</a><a name="0285a27" id="0285a27">如是过。由此苾刍见未出家未近圆者。不应</a><a name="0285a28" id="0285a28">为彼说四依法。若近圆后方可为说。预先说</a><a name="0285a29" id="0285a29">者得越法罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240284c.htm'><img src='up.gif' border=0></a>
<a href='T240285b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>