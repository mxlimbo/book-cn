<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0843a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷39)</font> 九十波逸底迦法 着不坏色衣学处第五十八 <font face='Arial'>T23, p0843a</h2></font><hr>
<span class='old'>
</a><a name="0842c28" id="0842c28">一名只利。一名跋窭。由此二龙威神力故。于</a><a name="0842c29" id="0842c29">王舍城有五百温泉及诸池沼。常流不绝。时</span><a name="0843a01" id="0843a01">降甘雨五谷熟成。尔时世尊调伏难陀邬波</a><a name="0843a02" id="0843a02">难陀二龙王已。此二龙王每于月八日十五</a><a name="0843a03" id="0843a03">日二十三日月尽日。从大海出升妙高峰。来</a><a name="0843a04" id="0843a04">诣佛所为欲供养及听法故。时只利跋窭二</a><a name="0843a05" id="0843a05">龙王。见难陀邬波难陀来至佛所而申供养。</a><a name="0843a06" id="0843a06">自相谓曰。此二龙王每月于四斋日。远从余</a><a name="0843a07" id="0843a07">处来至此城。承事世尊并闻妙法。我等云何</a><a name="0843a08" id="0843a08">在此城中不申礼敬。我今宜往供养世尊。是</a><a name="0843a09" id="0843a09">时二龙王来诣佛所。礼双足已在一面坐。尔</a><a name="0843a10" id="0843a10">时世尊为彼二龙宣说法要。令归三宝受五</a><a name="0843a11" id="0843a11">学处。从此已后身及赀财并皆增盛。既增盛</a><a name="0843a12" id="0843a12">已即共议曰。我等宜可往大海中。随广博处</a><a name="0843a13" id="0843a13">而为居止。作是议已往诣佛所。致敬既毕在</a><a name="0843a14" id="0843a14">一面坐。白佛言。大德。我从世尊受归戒已。身</a><a name="0843a15" id="0843a15">及资财并皆增盛。若大悲世尊哀怜许者。我</a><a name="0843a16" id="0843a16">等今欲往大海中随宽而住。佛见请已告二</a><a name="0843a17" id="0843a17">龙曰。影胜大王是国之主。汝等欲去宜可白</a><a name="0843a18" id="0843a18">知。时二龙王辞佛而去。便相谓曰。如佛所言</a><a name="0843a19" id="0843a19">似不容许。便依旧住。然二龙王若于夜中来</a><a name="0843a20" id="0843a20">见佛者。依本形状。若于昼日作长者形。后异</a><a name="0843a21" id="0843a21">时中龙于昼日在世尊所听佛说法。影胜大</a><a name="0843a22" id="0843a22">王亦于彼时往竹林园。既至门所命左右曰。</a><a name="0843a23" id="0843a23">汝往佛所观有何人。时彼左右奉教而去。既</a><a name="0843a24" id="0843a24">至佛所礼佛足已。见二长者在世尊处。即还</a><a name="0843a25" id="0843a25">王所。白言大天。有二长者在世尊处。王作</a><a name="0843a26" id="0843a26">是念。彼二长者是我国人。见我来至敢不起</a><a name="0843a27" id="0843a27">耶。时影胜王欲至佛所。彼二龙王见大王来。</a><a name="0843a28" id="0843a28">白世尊曰。大德。我今先且敬法为敬王耶。世</a><a name="0843a29" id="0843a29">尊告曰。诸佛世尊及阿罗汉等咸敬于法。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230842c.htm'><img src='up.gif' border=0></a>
<a href='T230843b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>