<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1485 菩萨璎珞本业经 1016a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1485 菩萨璎珞本业经</font> <font face='Arial'>(卷1)</font> 贤圣学观品第三 <font face='Arial'>T24, p1016a</h2></font><hr>
<span class='old'>
</a><a name="1015c28" id="1015c28">土亦然</a><a name="1015c29" id="1015c29"><p>佛子。土名一切贤圣所居之处。是故一切众</span><a name="1016a01" id="1016a01">生贤圣。各自居果报之土。若凡夫众生住五</a><a name="1016a02" id="1016a02">阴中为正报之土。山林大地共有名依报之</a><a name="1016a03" id="1016a03">土。初地圣人亦有二土。一实智土前智住后</a><a name="1016a04" id="1016a04">智为土。二变化净秽经劫数量应现之土。</a><a name="1016a05" id="1016a05">乃至无垢地土亦如是。一切众生乃至无垢</a><a name="1016a06" id="1016a06">地。尽非净土住果报故。唯佛居中道第一法</a><a name="1016a07" id="1016a07">性之土。是故我昔于普光堂上。广为一切</a><a name="1016a08" id="1016a08">众生说净土之门</a><a name="1016a09" id="1016a09"><p>佛子。初地一念无相法身智身。成就百万阿</a><a name="1016a10" id="1016a10">僧祇功德法。双照二谛心心寂灭法流水中。</a><a name="1016a11" id="1016a11">不可以凡夫心识思量二种法身。何况二地</a><a name="1016a12" id="1016a12">三地乃至妙觉地。但就应化道中。可以初</a><a name="1016a13" id="1016a13">地有百身千身万身乃至无量身。有缚有解。</a><a name="1016a14" id="1016a14">其法身处心心寂灭法流水中。上不见一切</a><a name="1016a15" id="1016a15">佛法一切果报可求。下不见无明诸见可断</a><a name="1016a16" id="1016a16">众生可化。但以世谛应化法中。见佛可求诸</a><a name="1016a17" id="1016a17">见可断众生可化。佛子。亦可得言修三坚法</a><a name="1016a18" id="1016a18">入圣人位。但法流水中心心寂灭。自然流入</a><a name="1016a19" id="1016a19">妙觉大海。佛子。乃至三贤十地之名。亦无名</a><a name="1016a20" id="1016a20">无相。但以应化故。古佛道法有十地之名。佛</a><a name="1016a21" id="1016a21">子。汝应受持一切佛法等无有异</a><a name="1016a22" id="1016a22"><p>佛子。世间果报者。所谓十住。铜宝璎珞铜轮</a><a name="1016a23" id="1016a23">王。百福子为眷属。生一佛土受佛学行教</a><a name="1016a24" id="1016a24">二天下。银宝璎珞银轮王。五百福子为眷属。</a><a name="1016a25" id="1016a25">生二佛国中受佛教行化三天下。金刚宝</a><a name="1016a26" id="1016a26">璎珞金轮王。千福子为眷属。入十方佛国中</a><a name="1016a27" id="1016a27">化一切众生。处四天下</a><a name="1016a28" id="1016a28"><p>欢喜地。百宝璎珞七宝相轮四天王。万子为</a><a name="1016a29" id="1016a29">眷属百法身为百佛国中化十方天下。千<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241015c.htm'><img src='up.gif' border=0></a>
<a href='T241016b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>