<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0385c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷36)</font> 第八门第十子摄颂之二 <font face='Arial'>T24, p0385c</h2></font><hr>
<span class='old'>
</a><a name="0385b28" id="0385b28">一面坐白言。世尊。我等入村行乞食时。闻</a><a name="0385b29" id="0385b29">有众多邬波索迦悉皆命过。未知彼等当生</span><a name="0385c01" id="0385c01">何处。佛言。苾刍。于此村中有二百五十诸邬</a><a name="0385c02" id="0385c02">波索迦。断五下分结。从此命过得化生身。于</a><a name="0385c03" id="0385c03">彼涅槃更不退转。证不还果不复更来。汝等</a><a name="0385c04" id="0385c04">苾刍。复有三百余人邬波索迦。从此命过薄</a><a name="0385c05" id="0385c05">断染嗔痴得一来果。暂来人间当尽苦际。汝</a><a name="0385c06" id="0385c06">诸苾刍。于此村中有五百人并已命过。能断</a><a name="0385c07" id="0385c07">三结得预流果不复退转。于七有生人天还</a><a name="0385c08" id="0385c08">往当尽苦际。汝等苾刍何烦致问作斯扰恼。</a><a name="0385c09" id="0385c09">生者必死。此为常事。若佛出世及不出世。生</a><a name="0385c10" id="0385c10">死之法如来悉知。为诸有情分别演说。开示</a><a name="0385c11" id="0385c11">十二缘生法门。所谓此有故彼有。此生故彼</a><a name="0385c12" id="0385c12">生。即是无明缘行。行缘识。识缘名色。名色缘</a><a name="0385c13" id="0385c13">六处。六处缘触。触缘受。受缘爱。爱缘取。取</a><a name="0385c14" id="0385c14">缘有。有缘生。生缘老死忧悲苦恼。此无故彼</a><a name="0385c15" id="0385c15">无。此灭故彼灭。所谓无明灭则行灭。行灭则</a><a name="0385c16" id="0385c16">识灭。识灭则名色灭。名色灭则六处灭。六</a><a name="0385c17" id="0385c17">处灭则触灭。触灭则受灭。受灭则爱灭。爱灭</a><a name="0385c18" id="0385c18">则取灭。取灭则有灭。有灭则生灭。生灭则老</a><a name="0385c19" id="0385c19">死忧悲苦恼灭。如是广大苦蕴悉皆除灭。我</a><a name="0385c20" id="0385c20">今复为汝等说法镜经。应可谛听善思念之。</a><a name="0385c21" id="0385c21">云何法镜。谓佛法僧圣清净戒。汝等于此深</a><a name="0385c22" id="0385c22">生尊重。恭敬供养礼拜赞叹。正信正念常不</a><a name="0385c23" id="0385c23">断绝。是名法镜。如是应持。时诸苾刍闻佛</a><a name="0385c24" id="0385c24">所说依教奉行。佛告具寿阿难陀曰。我今欲</a><a name="0385c25" id="0385c25">往广严城。汝可告诸大众。时阿难陀言。如是</a><a name="0385c26" id="0385c26">世尊。佛及僧众渐至城所住庵没罗林。时此</a><a name="0385c27" id="0385c27">城中有一女人(旧云奈女者非)颜容端正众所知识。</a><a name="0385c28" id="0385c28">名庵没罗。是此林主。闻世尊至住我林中。着</a><a name="0385c29" id="0385c29">妙衣璎而自庄饰。命诸女属共相随从。乘驾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240385b.htm'><img src='up.gif' border=0></a>
<a href='T240386a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>