<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0131c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷6)</font> <font face='Arial'>T24, p0131c</h2></font><hr>
<span class='old'>
</a><a name="0131b28" id="0131b28">知。我五百摩纳婆欲祭祠火坛。燃火并皆不</a><a name="0131b29" id="0131b29">着。缘有斯事俱来白我。我如是思念。为大沙</span><a name="0131c01" id="0131c01">门近我住处有其威力。燃火不着。佛告迦摄</a><a name="0131c02" id="0131c02">曰。汝今欲得火着不。迦摄报曰。欲得火着。作</a><a name="0131c03" id="0131c03">此语已。所事火坛并皆同起咸悉炽盛。迦摄</a><a name="0131c04" id="0131c04">见已而作是念。沙门乔答摩。虽有威德善能</a><a name="0131c05" id="0131c05">如是。然我亦是阿罗汉。尔时世尊。住于优楼</a><a name="0131c06" id="0131c06">频螺迦摄修道所于树林中。其摩纳婆祭祠</a><a name="0131c07" id="0131c07">火已。欲灭其火不能得灭。于时摩纳婆。诣迦</a><a name="0131c08" id="0131c08">摄所而白言。邬波驮耶当知。我等祭祠火已。</a><a name="0131c09" id="0131c09">欲灭其火而不能得。尔时迦摄复作是念。大</a><a name="0131c10" id="0131c10">沙门乔答摩近我住处。将非彼力令火不灭。</a><a name="0131c11" id="0131c11">作是念已诣世尊所。而白佛言。大沙门愿知。</a><a name="0131c12" id="0131c12">我此摩纳婆等祭祠火已。欲灭其火而不能</a><a name="0131c13" id="0131c13">得。是故我作是念。大沙门于我近住。将为</a><a name="0131c14" id="0131c14">彼力致令如此。作是言已。世尊告曰。汝欲得</a><a name="0131c15" id="0131c15">灭其火不。迦摄白曰。大沙门。甚欲得灭。即</a><a name="0131c16" id="0131c16">时以佛威力尽皆灭没。是时迦摄便作是念。</a><a name="0131c17" id="0131c17">希有威德。大德沙门虽能如是。然我亦是大</a><a name="0131c18" id="0131c18">阿罗汉。尔时世尊。住优楼频螺迦摄修道所</a><a name="0131c19" id="0131c19">住林中。迦摄异时。自欲祠火而不能着。迦摄</a><a name="0131c20" id="0131c20">便作是念。大沙门于我近住。将非彼力致如</a><a name="0131c21" id="0131c21">此耶。作是念已诣世尊所。白佛言。大沙门当</a><a name="0131c22" id="0131c22">知。我欲于此自祭祠火。然不能着。是故我作</a><a name="0131c23" id="0131c23">是念。大沙门于我近住。将为彼力致使如此。</a><a name="0131c24" id="0131c24">作是言已。世尊告曰。汝今欲得火着以不。迦</a><a name="0131c25" id="0131c25">摄白言。大沙门。我欲得着。以佛神力令火</a><a name="0131c26" id="0131c26">匆燃炽盛炎着。时优楼频螺迦摄复作是念。</a><a name="0131c27" id="0131c27">甚奇世尊希有如此。大威德力虽能如是。然</a><a name="0131c28" id="0131c28">我亦是阿罗汉</a><a name="0131c29" id="0131c29"><p class='juan'>
根本说一切有部毗奈耶破僧事卷第六</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240131b.htm'><img src='up.gif' border=0></a>
<a href='T240132a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>