<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0526a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷1)</font> 初释波罗底木叉经序 <font face='Arial'>T24, p0526a</h2></font><hr>
<span class='old'>
</a><a name="0525c28" id="0525c28">颂是诸罗汉结集所置。自下序文总开十义。</a><a name="0525c29" id="0525c29">初明佛所教。二呵不总集。三不集随听四供</span><a name="0526a01" id="0526a01">养法式。五正明诫敕。六诫敕利益。七无诫过</a><a name="0526a02" id="0526a02">生。八正作白事。九劝至心听。十净其徒众。诸</a><a name="0526a03" id="0526a03">大德春时尔许过余有尔许在。老死既侵命</a><a name="0526a04" id="0526a04">根渐减。大师教法不久当灭诸大德。应勤光</a><a name="0526a05" id="0526a05">显莫为放逸。由不放逸必当证得。如知应正</a><a name="0526a06" id="0526a06">等觉。何况所余觉品善法。大德僧伽先作何</a><a name="0526a07" id="0526a07">事。佛声闻众少求少事不来。诸苾刍说欲及</a><a name="0526a08" id="0526a08">清净</a><a name="0526a09" id="0526a09"><p>初明佛所教者。即是诸大德春时尔许过等。</a><a name="0526a10" id="0526a10">过者是已往义。言春时者。谓三时内随在何</a><a name="0526a11" id="0526a11">时。说波罗底木叉而称其事。此中且据春时</a><a name="0526a12" id="0526a12">也。言三时者。谓春夏冬。言尔许者。指其限</a><a name="0526a13" id="0526a13">量。谓随说戒日取数。而言余有尔许在者。可</a><a name="0526a14" id="0526a14">准当时余日而说。言老死既侵者。意明老死</a><a name="0526a15" id="0526a15">常在现前。老及于死名为老死然十二有支</a><a name="0526a16" id="0526a16">但言此一者。为于忧悲等此用最强故。欲显</a><a name="0526a17" id="0526a17">修净行者失圆满事。此是初因然修行者圆</a><a name="0526a18" id="0526a18">满之因略有二种。一谓所依。二谓行本</a><a name="0526a19" id="0526a19"><p>言所依失者。由老死逼故无所堪能命根断</a><a name="0526a20" id="0526a20">坏如其次第。言行本失者。谓大师教法不久</a><a name="0526a21" id="0526a21">当灭。由佛法灭退失行故。大悲世尊。以无</a><a name="0526a22" id="0526a22">倒义化诸有情故。曰大师法谓十二分教。世</a><a name="0526a23" id="0526a23">尊以此导利有情。随有缘者悉皆受化。由此</a><a name="0526a24" id="0526a24">二事失圆满行故。言莫放逸者。劝不放逸勤</a><a name="0526a25" id="0526a25">心勇决。光显圣教故。所以但言不放逸者。显</a><a name="0526a26" id="0526a26">不放逸诸善品中为最胜故。言应勤者。劝不</a><a name="0526a27" id="0526a27">放逸能与出世圣道加行为依止故。谓于奢</a><a name="0526a28" id="0526a28">摩他毗钵舍那。双修等运获圣道故。由不放</a><a name="0526a29" id="0526a29">逸必当证得等者。此显世尊令出家众。求解<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240525c.htm'><img src='up.gif' border=0></a>
<a href='T240526b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>