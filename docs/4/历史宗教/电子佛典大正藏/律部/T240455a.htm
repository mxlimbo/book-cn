<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本说一切有部尼陀那目得迦 0455a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本说一切有部尼陀那目得迦</font> <font face='Arial'>(卷10)</font> <font face='Arial'>T24, p0455a</h2></font><hr>
<span class='old'>
</a><a name="0454c28" id="0454c28">曰。我无同伴。主人谓曰。逐汝来者岂非伴耶。</a><a name="0454c29" id="0454c29">彼便告曰。汝失我衣急须还我。彼既失已遂</span><a name="0455a01" id="0455a01">令废阙。时诸苾刍以缘白佛。佛言。凡是主人</a><a name="0455a02" id="0455a02">见客来至。先应问彼。是汝伴不。若索衣钵与</a><a name="0455a03" id="0455a03">不。若言莫与而将与者应酬彼价。若言与者</a><a name="0455a04" id="0455a04">失不须酬。次复更有客苾刍来时彼主人为</a><a name="0455a05" id="0455a05">解劳已。续次更有相识苾刍亦复来至。时此</a><a name="0455a06" id="0455a06">主人暂出外嚼齿木。彼后来人盗取衣钵新。</a><a name="0455a07" id="0455a07">客苾刍作如是念。此必应是房内主人。曾不</a><a name="0455a08" id="0455a08">遮止遂被盗去。时彼旧人须臾来入。见无衣</a><a name="0455a09" id="0455a09">钵而问客曰。我之衣钵谁将去耶。答曰。房内</a><a name="0455a10" id="0455a10">旧人持物将去。报曰。何处得有房内旧人。汝</a><a name="0455a11" id="0455a11">失我衣急须还价。彼既失已遂交废阙。时诸</a><a name="0455a12" id="0455a12">苾刍以缘白佛。佛言。凡客苾刍至他房内。应</a><a name="0455a13" id="0455a13">问主人。若有人来索衣钵者可与不。若言莫</a><a name="0455a14" id="0455a14">与而与者计直酬价。若言与者失不须酬。时</a><a name="0455a15" id="0455a15">客苾刍。于旧苾刍处寄衣。遇缘欲去告主人</a><a name="0455a16" id="0455a16">曰。有小苾刍来者。当与此衣。于后未久小苾</a><a name="0455a17" id="0455a17">刍来至。与所寄衣因即偷去。以缘白佛。佛</a><a name="0455a18" id="0455a18">言。若客苾刍嘱与者。设令偷去亦不应陪。然</a><a name="0455a19" id="0455a19">须明作记验方与。遂作显露嘱授之言。傍人</a><a name="0455a20" id="0455a20">既闻诈来索物。因此失财。佛言。宜应屏处为</a><a name="0455a21" id="0455a21">说记验。分明显示寄物之状。然后与衣。时有</a><a name="0455a22" id="0455a22">苾刍随路而行。既至河津乘船欲去。语其伴</a><a name="0455a23" id="0455a23">曰。过衣袋来。彼便授与授受不牢。衣便堕</a><a name="0455a24" id="0455a24">水。苾刍告曰。还我衣袋来。彼便不伏。时诸苾</a><a name="0455a25" id="0455a25">刍以缘白佛。佛言。乃至未受不应辄放。未受</a><a name="0455a26" id="0455a26">而放即应酬价。有持钵袋过与余人。堕彼</a><a name="0455a27" id="0455a27">手中遂便落水。既失钵袋从彼索陪。以缘白</a><a name="0455a28" id="0455a28">佛。佛言。乃至未受不应辄放。若故放者应须</a><a name="0455a29" id="0455a29">陪直。守寺之人被贼偷物。大众共议。令守寺<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240454c.htm'><img src='up.gif' border=0></a>
<a href='T240455b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>