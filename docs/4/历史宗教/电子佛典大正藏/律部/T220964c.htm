<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0964c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷53)</font> 杂揵度之一 <font face='Arial'>T22, p0964c</h2></font><hr>
<span class='old'>
</a><a name="0964b28" id="0964b28">喜乐润渍于身。遍满盈溢无不遍处。犹如</a><a name="0964b29" id="0964b29">山顶之泉水自中出。亦不从东西南北及从</span><a name="0964c01" id="0964c01">上来。即此池中清冷水出。润渍一池遍满</a><a name="0964c02" id="0964c02">盈溢无有空处。比丘入第二禅亦复如是。</a><a name="0964c03" id="0964c03">心定喜乐遍满盈溢。此是第二现身得乐。彼</a><a name="0964c04" id="0964c04">舍喜心。住护念乐。身受快乐。如圣所说护</a><a name="0964c05" id="0964c05">念快乐。入第三禅。彼于身无喜。以乐润渍。</a><a name="0964c06" id="0964c06">遍满盈溢。无有空处。譬如优钵罗华拘</a><a name="0964c07" id="0964c07">头摩分陀利华。虽生出地而未出水。根</a><a name="0964c08" id="0964c08">茎华叶润渍水中。无有空处。而不润渍。比</a><a name="0964c09" id="0964c09">丘入第三禅亦复如是。离喜住乐。润渍于</a><a name="0964c10" id="0964c10">身。无不遍处。此是第三禅得现身快乐所游</a><a name="0964c11" id="0964c11">戏处。彼舍苦乐忧喜。先断不苦不乐。护念</a><a name="0964c12" id="0964c12">清净。入第四禅。身心清净具满盈溢。无不</a><a name="0964c13" id="0964c13">遍处。由若男子女人沐浴净洁。被以新白</a><a name="0964c14" id="0964c14">净衣。无有不覆之处。比丘入第四禅亦复</a><a name="0964c15" id="0964c15">如是。其心清净遍满于身。无空缺处。彼入</a><a name="0964c16" id="0964c16">第四禅。心不掉动。亦不懈怠。不与爱恚</a><a name="0964c17" id="0964c17">相应。住无动地。譬如密屋。内外泥治。坚闭</a><a name="0964c18" id="0964c18">户向。无有风尘。于内然灯。无有人非人</a><a name="0964c19" id="0964c19">风鸟扇动。其灯焰直上。无有曲戾。恬定而</a><a name="0964c20" id="0964c20">然。比丘入第四禅亦复如是。无有掉动。</a><a name="0964c21" id="0964c21">心无懈怠。不与爱恚相应。已住无动地。此</a><a name="0964c22" id="0964c22">是第四禅现身得乐所游戏处。何以故。由不</a><a name="0964c23" id="0964c23">放逸精进不懈念不错乱乐处寂静故。彼得</a><a name="0964c24" id="0964c24">定心清净。无有垢秽。柔软调伏住无动地。</a><a name="0964c25" id="0964c25">自于身中起心。能化作异身。肢节具足诸</a><a name="0964c26" id="0964c26">根无阙。时即观之。此身色四大合成。彼身</a><a name="0964c27" id="0964c27">色化有。此四大身色异。彼化身四大色异。从</a><a name="0964c28" id="0964c28">此四大。身色中起心化作。彼身诸根肢节</a><a name="0964c29" id="0964c29">具足。譬如有人鞘中拔刀。彼作是念。此是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220964b.htm'><img src='up.gif' border=0></a>
<a href='T220965a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>