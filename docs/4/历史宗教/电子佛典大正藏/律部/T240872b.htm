<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0872b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷5)</font> 僧残法之一 <font face='Arial'>T24, p0872b</h2></font><hr>
<span class='old'>
</a><a name="0872a28" id="0872a28">入此舍避。若还出城。此象狂醉备害如来。世</a><a name="0872a29" id="0872a29">尊告曰。此象终不害我。世尊终不为他所杀。</span><a name="0872b01" id="0872b01">象遥见如来及比丘僧。蹋地嗔吼噤切牙齿。</a><a name="0872b02" id="0872b02">张郭两耳擎鼻揵尾。急走向世尊所。时诸</a><a name="0872b03" id="0872b03">比丘僧见象走趣毛衣皆竖。弃远如来。唯有</a><a name="0872b04" id="0872b04">阿难一人不去。时象至如来前。世尊仁慈意</a><a name="0872b05" id="0872b05">向象。醉势解无嗔怒心。两膝跪地。以舌舐</a><a name="0872b06" id="0872b06">如来足。时世尊出金色臂摩象头。如父告子</a><a name="0872b07" id="0872b07">而说偈言</a><a name="0872b08" id="0872b08"><p class='lg'>　　汝莫起嗔恚　　　害心向如来</a><br><a name="0872b09" id="0872b09">　　其嗔恚向佛　　　终不生善处</a><br><a name="0872b10" id="0872b10">　　伊罗钵那象　　　在于二天宫</a><br><a name="0872b11" id="0872b11">　　如须弥山侧　　　诸象王处中</a><br><a name="0872b12" id="0872b12">　　彼灵山之顶　　　阿耨达象王</a><br><a name="0872b13" id="0872b13">　　皆稽首正觉　　　汝种害佛殃</a><br><a name="0872b14" id="0872b14">　　诸象修善本　　　而得在彼处</a><br><a name="0872b15" id="0872b15">　　汝今醉怀害　　　安得生彼数　</p></a><a name="0872b16" id="0872b16"><p>时望伽婆象悲泣堕泪。头面礼足。便去七日</a><a name="0872b17" id="0872b17">不食草。命过即生第四天上。时数千万人见</a><a name="0872b18" id="0872b18">如来此变化。尽来至佛所。尔时世尊。顾语阿</a><a name="0872b19" id="0872b19">难。汝往取床及水。我欲洗足。时阿难承佛教。</a><a name="0872b20" id="0872b20">即布床备水。阿难右膝着地白世尊言。床水</a><a name="0872b21" id="0872b21">已办。愿如来往洗脚。洗脚已。尔时世尊。坐三</a><a name="0872b22" id="0872b22">昧现种种变化。东没西涌北没南涌。坐卧虚</a><a name="0872b23" id="0872b23">空身放光明。青黄白黑。或琉璃色。身下出</a><a name="0872b24" id="0872b24">火身上出水。身上出火身下出水。作种种变</a><a name="0872b25" id="0872b25">化已还复本坐。结跏趺坐。尔时人民见世尊</a><a name="0872b26" id="0872b26">变化。心开意解。时世尊观众生意种种说法。</a><a name="0872b27" id="0872b27">各得所愿。其中人民或发神足意者。或发信</a><a name="0872b28" id="0872b28">根。或发法忍。或得道迹果频来果不还果。发</a><a name="0872b29" id="0872b29">无上正真道意。辟支佛声闻意。拘利人得度。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240872a.htm'><img src='up.gif' border=0></a>
<a href='T240872c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>