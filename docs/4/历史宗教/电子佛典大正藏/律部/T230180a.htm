<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0180a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷25)</font> <font face='Arial'>T23, p0180a</h2></font><hr>
<span class='old'>
</a><a name="0179c28" id="0179c28">贵女乞我食。女言相与。汝但莫与是二饿鬼。</a><a name="0179c29" id="0179c29">亿耳言。贵女。今我饥急何能与鬼。女即与水</span><a name="0180a01" id="0180a01">洗手与食。是女欲令亿耳知此因缘故。小出</a><a name="0180a02" id="0180a02">堂外。时二饿鬼伸手语沙门亿耳。乞我一口。</a><a name="0180a03" id="0180a03">乞我半口。我腹中饥如火烧。沙门亿耳。先好</a><a name="0180a04" id="0180a04">布施怜愍众生。作是思惟。我饥急辛苦。是饿</a><a name="0180a05" id="0180a05">鬼那得不苦。各各与一口。是二饿鬼着食口</a><a name="0180a06" id="0180a06">中。是食变成脓血。少多咽还吐出。满堂臭恶。</a><a name="0180a07" id="0180a07">女人还入见。臭处满堂。女言。我语汝莫与。何</a><a name="0180a08" id="0180a08">以与之。亿耳言。姊妹。我不知是事故与。女即</a><a name="0180a09" id="0180a09">除吐扫洒烧香。还坐本处。亿耳语。姊妹更与</a><a name="0180a10" id="0180a10">我食。女言。我不惜食。设与汝者恐更与鬼。是</a><a name="0180a11" id="0180a11">事不可。亿耳言。姊妹我先不知故与。今不复</a><a name="0180a12" id="0180a12">尔。是女即以水洗手与亿耳食。是时更有一</a><a name="0180a13" id="0180a13">女来语。贵女与我食。女言食汝常食。作是语</a><a name="0180a14" id="0180a14">已。即有三锜镬爨火汤沸。是女脱衣着一</a><a name="0180a15" id="0180a15">面入镬中。皮肉烂尽唯有骨锁。冷风来吹。</a><a name="0180a16" id="0180a16">即得出镬还活。着衣啖其烂肉。啖已而去。亿</a><a name="0180a17" id="0180a17">耳故食。更有女来言。贵女与我食。女言食汝</a><a name="0180a18" id="0180a18">常食。作是语竟。女变成羖羊啖草。沙门亿耳</a><a name="0180a19" id="0180a19">如是思惟。自疑我或人中死生此饿鬼国耶。</a><a name="0180a20" id="0180a20">即语贵女是何等事。女言。何用问为。亿耳言。</a><a name="0180a21" id="0180a21">意欲得知。女言。汝识阿湿摩伽阿槃地国中</a><a name="0180a22" id="0180a22">王萨薄聚落不。亿耳言识。是一鬼系我头边</a><a name="0180a23" id="0180a23">床脚者。是我夫某甲居士。系我脚边床脚者。</a><a name="0180a24" id="0180a24">是我儿。有长老迦旃延。出入我舍。受我衣服</a><a name="0180a25" id="0180a25">汤药供养。是二人嗔我言。我作财辛苦。而持</a><a name="0180a26" id="0180a26">与他。汝空自疲劳。后世当得脓血之报。以是</a><a name="0180a27" id="0180a27">悭贪不喜布施堕饿鬼中。是恶口业报故。与</a><a name="0180a28" id="0180a28">食变为脓血。亿耳言。是女何以自啖肉。女言。</a><a name="0180a29" id="0180a29">是女我儿妇。以物与举。或自啖若与人。我问<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230179c.htm'><img src='up.gif' border=0></a>
<a href='T230180b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>