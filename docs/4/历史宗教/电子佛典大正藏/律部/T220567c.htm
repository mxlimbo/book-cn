<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0567c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷1)</font> 序 <font face='Arial'>T22, p0567c</h2></font><hr>
<span class='old'>
</a><br><a name="0567b28" id="0567b28">　　优波离为首　　　及余身证者</a><br><a name="0567b29" id="0567b29">　　今说戒要义　　　诸贤咸共听</span><br><a name="0567c01" id="0567c01">　　今欲说深戒　　　为乐持戒者</a><br><a name="0567c02" id="0567c02">　　为能讽诵者　　　利益诸长老</a><br><a name="0567c03" id="0567c03">　　今说十句义　　　诸佛之戒法</a><br><a name="0567c04" id="0567c04">　　令僧喜永安　　　摄取于僧故</a><br><a name="0567c05" id="0567c05">　　不信者令信　　　已信者增长</a><br><a name="0567c06" id="0567c06">　　断不持戒者　　　令邪道入正</a><br><a name="0567c07" id="0567c07">　　惭愧者安隐　　　佛法得久住</a><br><a name="0567c08" id="0567c08">　　是以世最胜　　　演布禁戒经</a><br><a name="0567c09" id="0567c09">　　众山须弥最　　　众流海为最</a><br><a name="0567c10" id="0567c10">　　众经亿百千　　　戒为第一最</a><br><a name="0567c11" id="0567c11">　　欲求第一最　　　今世及后世</a><br><a name="0567c12" id="0567c12">　　当持此禁戒　　　终身莫毁犯</a><br><a name="0567c13" id="0567c13">　　除结无挂碍　　　缚着由此解</a><br><a name="0567c14" id="0567c14">　　以戒自观察　　　如镜照面像</a><br><a name="0567c15" id="0567c15">　　夫欲造善法　　　备具三种业</a><br><a name="0567c16" id="0567c16">　　当审观其意　　　如罗云经说</a><br><a name="0567c17" id="0567c17">　　所以立王者　　　由世诤讼故</a><br><a name="0567c18" id="0567c18">　　众人之所举　　　古昔之常法</a><br><a name="0567c19" id="0567c19">　　犯罪者知法　　　顺法者成就</a><br><a name="0567c20" id="0567c20">　　戒律亦如是　　　如王治正法</a><br><a name="0567c21" id="0567c21">　　如医观众病　　　进止得其所</a><br><a name="0567c22" id="0567c22">　　可治则进药　　　不可者则舍</a><br><a name="0567c23" id="0567c23">　　如医经所说　　　四事不可治</a><br><a name="0567c24" id="0567c24">　　可救有十三　　　余者不须救</a><br><a name="0567c25" id="0567c25">　　譬如有死尸　　　大海不容受</a><br><a name="0567c26" id="0567c26">　　为疾风所飘　　　弃之于岸上</a><br><a name="0567c27" id="0567c27">　　诸作恶行者　　　犹如彼死尸</a><br><a name="0567c28" id="0567c28">　　众所不容受　　　以是当持戒</a><br><a name="0567c29" id="0567c29">　　如守门牢固　　　不忧失财物<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220567b.htm'><img src='up.gif' border=0></a>
<a href='T220568a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>