<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0781c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷15)</font> 舍利弗品 <font face='Arial'>T24, p0781c</h2></font><hr>
<span class='old'>
</a><a name="0781b28" id="0781b28">无罪。无罪者。非重阁者不犯。重阁戒广</a><a name="0781b29" id="0781b29">说竟。若重泥者。若户两边及上头。得二肘</span><a name="0781c01" id="0781c01">半重泥。若户高下有壁。亦得重泥。窗四面</a><a name="0781c02" id="0781c02">亦得重泥。何以故。为开闭窗户故。覆者。覆</a><a name="0781c03" id="0781c03">有二种。一者圆覆。二者纵覆。若一教罢不</a><a name="0781c04" id="0781c04">犯。若瓦覆过三节。得波夜提。若过三节。</a><a name="0781c05" id="0781c05">随用瓦多少。一一波夜提。若石灰覆过三</a><a name="0781c06" id="0781c06">节。随用搏抟得波夜提。若草覆过三节。随</a><a name="0781c07" id="0781c07">用草。把把得波夜提。若覆不好坏更覆不</a><a name="0781c08" id="0781c08">犯。无罪者。语已去不犯。若空处作屋过三</a><a name="0781c09" id="0781c09">节覆突吉罗。此是制罪。知水有虫者。随</a><a name="0781c10" id="0781c10">因缘知也。若自浇若教他浇。自浇者。随息</a><a name="0781c11" id="0781c11">一一得波夜提。若教他浇。随语语得波夜</a><a name="0781c12" id="0781c12">提。此是性罪。从身心口起。用虫水戒广说</a><a name="0781c13" id="0781c13">竟</a><a name="0781c14" id="0781c14"><p>教诫比丘尼者大得供养者。诸大德。为教</a><a name="0781c15" id="0781c15">诫比丘尼故。大得利养。非比丘尼与。亦非</a><a name="0781c16" id="0781c16">比丘尼教与。此诸比丘尼。有是国王女大臣</a><a name="0781c17" id="0781c17">女。或是大富长者女。各自还家。父母问言。</a><a name="0781c18" id="0781c18">谁为教授比丘尼。答言。诸大德教授我等。</a><a name="0781c19" id="0781c19">父母闻已发欢喜心。即以四事饮食衣服汤</a><a name="0781c20" id="0781c20">药卧具。供养诸大德。有比丘尼还家。说诸</a><a name="0781c21" id="0781c21">大德持戒精进学问忍辱贵姓。父母闻已增</a><a name="0781c22" id="0781c22">加供养。以三种因缘。诸大德大得利养。六</a><a name="0781c23" id="0781c23">群比丘。见诸大德大得利养。便语比丘尼</a><a name="0781c24" id="0781c24">言。我等亦能教授比丘尼。比丘尼闻已。往六</a><a name="0781c25" id="0781c25">群比丘所求教授。六群比丘。为比丘尼说</a><a name="0781c26" id="0781c26">少法已便多说世间国土治化饥俭丰熟城</a><a name="0781c27" id="0781c27">邑聚落。此等皆是三恶道语。是故律本中说。</a><a name="0781c28" id="0781c28">若比丘有八法堪教诫比丘尼。何者为八。</a><a name="0781c29" id="0781c29">一者持戒。二者守护波罗提木叉。三者威仪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240781b.htm'><img src='up.gif' border=0></a>
<a href='T240782a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>