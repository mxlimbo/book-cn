<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0134b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷20)</font> 第三分之五衣法上 <font face='Arial'>T22, p0134b</h2></font><hr>
<span class='old'>
</a><a name="0134a28" id="0134a28">世尊。世尊服已。复白佛言。我为国王臣民</a><a name="0134a29" id="0134a29">治病。或得百千两金七宝无数。或得聚落或</span><a name="0134b01" id="0134b01">得一邑。唯愿世尊与我微愿。佛言。诸佛如</a><a name="0134b02" id="0134b02">来已过诸愿。复白佛言。愿佛与我可得之</a><a name="0134b03" id="0134b03">愿。佛言。若是可得不违汝意。于是耆域即以</a><a name="0134b04" id="0134b04">一贵价衣价直半国奉上于佛。白佛言。此</a><a name="0134b05" id="0134b05">衣于诸衣中最为第一。愿哀愍受。又愿听诸</a><a name="0134b06" id="0134b06">比丘受家衣施。佛即受之。亦听诸比丘受家</a><a name="0134b07" id="0134b07">衣施。为说种种妙法遣还所住。佛以是事</a><a name="0134b08" id="0134b08">集比丘僧。告诸比丘。耆域治我病差。持一</a><a name="0134b09" id="0134b09">上衣施我。又愿听诸比丘受家衣施。我为受</a><a name="0134b10" id="0134b10">之。亦听诸比丘受家衣施。从今诸比丘欲着</a><a name="0134b11" id="0134b11">家衣听受。然少欲知足着粪扫衣我所赞叹。</a><a name="0134b12" id="0134b12">尔时王舍城诸居士。闻佛听诸比丘受家衣</a><a name="0134b13" id="0134b13">施。共持青黄赤黑纯色劫贝三千张施诸比</a><a name="0134b14" id="0134b14">丘。诸比丘以色为疑。以是白佛。佛言。听受。应</a><a name="0134b15" id="0134b15">浣坏好色更染而着。有诸比丘往冢间观死</a><a name="0134b16" id="0134b16">尸。从足至头作不净观。起尸鬼入死尸中张</a><a name="0134b17" id="0134b17">眼吐舌踏诸比丘。诸比丘恐怖。非人得便。</a><a name="0134b18" id="0134b18">夺其精气。有命过者。复有一比丘。至冢间</a><a name="0134b19" id="0134b19">从足至头观新死女人。生欲心便行不净。以</a><a name="0134b20" id="0134b20">是白佛。佛言。不应先从足观</a><a name="0134b21" id="0134b21"><p>复有比丘于傍观死人。起尸鬼复入尸中。张</a><a name="0134b22" id="0134b22">眼吐舌以手打之。以是白佛。佛言。莫于傍观</a><a name="0134b23" id="0134b23">应在头前观</a><a name="0134b24" id="0134b24"><p>复有诸比丘。为衣故掘出新死人。诸居士见</a><a name="0134b25" id="0134b25">讥诃言。此释子沙门臭秽不净。云何以此入</a><a name="0134b26" id="0134b26">我家中。诸长老比丘闻。以是白佛。佛言。不应</a><a name="0134b27" id="0134b27">掘出死人。犯者突吉罗</a><a name="0134b28" id="0134b28"><p>复有诸比丘。持死人骨着僧坊中。有持死人</a><a name="0134b29" id="0134b29">髑髅着经行处若床下。诸居士见讥诃言。诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220134a.htm'><img src='up.gif' border=0></a>
<a href='T220134c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>