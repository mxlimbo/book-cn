<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0022a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷5)</font> <font face='Arial'>T24, p0022a</h2></font><hr>
<span class='old'>
</a><a name="0021c28" id="0021c28">躬。是第三过失。四者复有婆罗门居士。由放</a><a name="0021c29" id="0021c29">逸斗诤故。欲命终时。心生悔过。是第四过</span><a name="0022a01" id="0022a01">失。五者复有婆罗门居士。心怀放逸。由放逸</a><a name="0022a02" id="0022a02">贡高故。死堕恶趣。生地狱中。是第五过失。复</a><a name="0022a03" id="0022a03">告婆罗门居士曰。不放逸者。复有五种利</a><a name="0022a04" id="0022a04">益。云何为五。一者婆罗门居士。由不放逸故。</a><a name="0022a05" id="0022a05">财不散失。此是第一利益。二者复有婆罗门</a><a name="0022a06" id="0022a06">居士。由不放逸无斗诤故。善名流布遍满诸</a><a name="0022a07" id="0022a07">方。是第二利益。三者复有婆罗门居士。由不</a><a name="0022a08" id="0022a08">放逸。心不贡高。往诣刹利婆罗门居士沙门</a><a name="0022a09" id="0022a09">众中。常无畏惧。欢悦游行此是第三利益。四</a><a name="0022a10" id="0022a10">者复有婆罗门居士。由不放逸。欲命终时。无</a><a name="0022a11" id="0022a11">有恶作。此是第四利益。五者复有婆罗门居</a><a name="0022a12" id="0022a12">士。由不放逸。命终之后往趣天中。此是第五</a><a name="0022a13" id="0022a13">不放逸利益。是故汝等不应放逸。尔时婆罗</a><a name="0022a14" id="0022a14">门居士等。既闻法已。即从坐起。整理衣服。</a><a name="0022a15" id="0022a15">合掌恭敬。顶礼世尊。而白佛言。唯愿如来慈</a><a name="0022a16" id="0022a16">愍我等。请于今夜止我馆舍。尔时世尊。默然</a><a name="0022a17" id="0022a17">受请。彼婆罗门及居士等。既见如来默然受</a><a name="0022a18" id="0022a18">请。咸共顶礼世尊双足。辞佛而退。时行雨婆</a><a name="0022a19" id="0022a19">罗门。是摩揭陀国为王大臣。彼闻世尊游行</a><a name="0022a20" id="0022a20">人间。至波吒离村。在波吒罗塔边而住。复闻</a><a name="0022a21" id="0022a21">波吒离人民悉皆供养。彼既闻已。即乘纯白</a><a name="0022a22" id="0022a22">草马车辂。侍从执持宝瓶金杖。及与五百摩</a><a name="0022a23" id="0022a23">纳婆等。前后围绕。为欲瞻睹供养世尊。往诣</a><a name="0022a24" id="0022a24">波吒离村既到彼已。即下车辂。就世尊所。向</a><a name="0022a25" id="0022a25">佛而立。问讯世尊。修敬毕已。退坐一面。尔</a><a name="0022a26" id="0022a26">时世尊为说妙法。示教利喜。默然而住。时行</a><a name="0022a27" id="0022a27">雨婆罗门从坐而起。偏袒右肩向佛合掌。白</a><a name="0022a28" id="0022a28">言世尊唯愿如来及苾刍众。受我明日家中</a><a name="0022a29" id="0022a29">供养。尔时世尊默然受请。时行雨婆罗门。既<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240021c.htm'><img src='up.gif' border=0></a>
<a href='T240022b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>