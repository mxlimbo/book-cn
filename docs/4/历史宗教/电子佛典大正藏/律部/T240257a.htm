<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0257a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷12)</font> 第二门第十子摄颂难陀因缘之余 <font face='Arial'>T24, p0257a</h2></font><hr>
<span class='old'>
</a><a name="0256c28" id="0256c28">有五虫。名同于上。依左胁食其胁。复有四虫。</a><a name="0256c29" id="0256c29">一名穿前。二名穿后。三名穿坚。四名穿住。</span><a name="0257a01" id="0257a01">依骨食骨。有四户虫。一名大白。二名小白。三</a><a name="0257a02" id="0257a02">名重云。四名臭气。依脉食脉。有四户虫。一名</a><a name="0257a03" id="0257a03">师子。二名备力。三名急箭。四名莲花。依生</a><a name="0257a04" id="0257a04">藏食生藏。有二户虫。一名安志。二名近志。</a><a name="0257a05" id="0257a05">依熟藏食熟藏。有四户虫。一名盐口。二</a><a name="0257a06" id="0257a06">名蕴口三名网口四名雀口依小便道食尿而</a><a name="0257a07" id="0257a07">住。有四户虫一名应作二名大作三名小形</a><a name="0257a08" id="0257a08">四名小束依大便道食粪而住。有二户虫一</a><a name="0257a09" id="0257a09">名黑口二名大口依髀食髀。有二户虫一名</a><a name="0257a10" id="0257a10">癞二名小癞依膝食膝。有一户虫名曰愚根</a><a name="0257a11" id="0257a11">依胫食胫。有一户虫名曰黑项依脚食脚。难</a><a name="0257a12" id="0257a12">陀如此之身甚可厌患。如斯色类常有八万</a><a name="0257a13" id="0257a13">户虫日夜啖食。由此令身热恼羸瘦疲困饥</a><a name="0257a14" id="0257a14">渴。又复心有种种苦恼忧愁闷绝众病现前。</a><a name="0257a15" id="0257a15">无有良医能为除疗。难陀于大有海生死之</a><a name="0257a16" id="0257a16">中有如是苦。云何于此而生爱乐。复为诸神</a><a name="0257a17" id="0257a17">诸病之所执持。所谓天神龙神八部所持。及</a><a name="0257a18" id="0257a18">诸鬼神乃至羯吒布单那。及余禽兽诸鬼所</a><a name="0257a19" id="0257a19">持。或为日月星辰所厄。此等鬼神作诸病患。</a><a name="0257a20" id="0257a20">逼恼身心难可具说</a><a name="0257a21" id="0257a21"><p>佛告难陀。谁于生死乐入母胎受极辛苦。如</a><a name="0257a22" id="0257a22">是生成如是增长。饮母乳血妄生美想。及诸</a><a name="0257a23" id="0257a23">饮长渐至长成。假令身得安乐无病衣食恣</a><a name="0257a24" id="0257a24">情种满百岁。于此生中睡眠减半。初为婴儿</a><a name="0257a25" id="0257a25">次为童子。渐至成长忧悲患难众病所逼。无</a><a name="0257a26" id="0257a26">量百苦触恼其身难可说尽。身内诸苦难忍</a><a name="0257a27" id="0257a27">受时不愿存生意便求死。如是之身苦多乐</a><a name="0257a28" id="0257a28">少。虽复暂住必当谢灭。难陀生者皆死无有</a><a name="0257a29" id="0257a29">常存。假使药食资养寿命得延年岁。终归不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240256c.htm'><img src='up.gif' border=0></a>
<a href='T240257b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>