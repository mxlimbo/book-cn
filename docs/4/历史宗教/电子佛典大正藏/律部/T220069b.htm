<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0069b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷9)</font> 初分之五堕初 <font face='Arial'>T22, p0069b</h2></font><hr>
<span class='old'>
</a><a name="0069a28" id="0069a28">生口言。我此某衣若干条今舍。第二第三亦</a><a name="0069a29" id="0069a29">如是说。然后受所长之衣。亦如前法心生口</span><a name="0069b01" id="0069b01">言。我此某衣若干条受。第二第三亦如是说。</a><a name="0069b02" id="0069b02">如是受已。所舍之衣应用净施。复应如前法</a><a name="0069b03" id="0069b03">心生口言。我此长衣净施某甲从彼取用。若</a><a name="0069b04" id="0069b04">不须易受者。所长之衣应即如是净施。独净</a><a name="0069b05" id="0069b05">施法。至十一日。复应如前法心生口言。我此</a><a name="0069b06" id="0069b06">长衣从某甲取还。然后更如前法受持净施。</a><a name="0069b07" id="0069b07">若对人净施。应作展转净施如前法。捉衣作</a><a name="0069b08" id="0069b08">是言。我此长衣于长老边作净施。彼比丘应</a><a name="0069b09" id="0069b09">问言。长老此衣于我边作净施。我持与谁。答</a><a name="0069b10" id="0069b10">言。于五众中随意与之。彼比丘即应语言。我</a><a name="0069b11" id="0069b11">今与某甲。长老若须从彼取用好爱护之。彼</a><a name="0069b12" id="0069b12">受作净施比丘。后以此事语所称名比丘。所</a><a name="0069b13" id="0069b13">称名比丘。恐犯长衣罪不敢受。不知云何。以</a><a name="0069b14" id="0069b14">是白佛。佛以是事集比丘僧。告诸比丘。不应</a><a name="0069b15" id="0069b15">语所称名比丘。今为诸比丘结戒。从今是戒。</a><a name="0069b16" id="0069b16">应如是说。若比丘与比丘比丘尼式叉摩那</a><a name="0069b17" id="0069b17">沙弥沙弥尼净施衣还夺波逸提。比丘尼亦</a><a name="0069b18" id="0069b18">如是。若与彼衣从索彼还而取不犯(八十一</a><a name="0069b19" id="0069b19">竟)</a><a name="0069b20" id="0069b20"><p>佛在王舍城。尔时跋难陀。常受一家供养。</a><a name="0069b21" id="0069b21">彼后请僧。时跋难陀晨朝着衣持钵。入城到</a><a name="0069b22" id="0069b22">诸家处处语说。彼唱时至。诸比丘着衣持钵。</a><a name="0069b23" id="0069b23">往到其舍众坐已久。语主人言。日时欲过何</a><a name="0069b24" id="0069b24">不下食。答言。我为跋难陀故请僧须待其到。</a><a name="0069b25" id="0069b25">时跋难陀逼中方至。诸比丘有食者有少食</a><a name="0069b26" id="0069b26">者有不食者。主人以此嫌呵跋难陀言。沙门</a><a name="0069b27" id="0069b27">释子有何急事。先受我请而过诸家逼中方</a><a name="0069b28" id="0069b28">来。令诸比丘不得食我所供养食。使我多办</a><a name="0069b29" id="0069b29">饮食而成无用。诸比丘种种呵责跋难陀言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220069a.htm'><img src='up.gif' border=0></a>
<a href='T220069c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>