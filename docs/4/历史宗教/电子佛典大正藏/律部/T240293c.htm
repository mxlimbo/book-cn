<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0293c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷19)</font> 第三门第四子摄颂之余 <font face='Arial'>T24, p0293c</h2></font><hr>
<span class='old'>
</a><a name="0293b28" id="0293b28">覆其罗。虫虽落水多并闷绝或时致死。佛言</a><a name="0293b29" id="0293b29">应作放生器覆水在中。苾刍即用此罐满而</span><a name="0293c01" id="0293c01">放下满而引出。虫仍依旧。佛言应以比器盛</a><a name="0293c02" id="0293c02">虫放下。至水覆之空而引出。苾刍不解。应别</a><a name="0293c03" id="0293c03">作放生器。时有无器可得。佛言可以绳系罗</a><a name="0293c04" id="0293c04">方便投下。斟酌虫去然后牵出(其放生器者。但为西国久行人皆共</a><a name="0293c05" id="0293c05">解。东夏先来落漠。故亦须委其仪。若不具陈无由晓悟。其器任用铜铁瓦木。若拟随身将去。可用铜作受二三升。即</a><a name="0293c06" id="0293c06">是旧来小铜罐子。遂施铜系。令穿手得过。底傍一边须安铜钩。可受小竹箸头。若乞食去时。穿在左臂以</a><a name="0293c07" id="0293c07">衣掩盖。右手携钵。乞得食已。随至一家安置饭钵。自将净绳一条如粗筋许。随井深浅系罐取水。滤以小罗</a><a name="0293c08" id="0293c08">斟酌得足。即以绳一头穿钩急系。抬绳使起与罐子系齐。即于绳上系小铁钩。钩系起时务令平稳勿使倾侧。</a><a name="0293c09" id="0293c09">并豫先作了不得临时求觅。即以小罗覆虫罐内。徐徐放下至水纵钩。拔绳令覆。再三下濯方牵出井。此是乞食</a><a name="0293c10" id="0293c10">之仪也。若在寺者。即以常用井索铁罐覆之。如前安置少有别处。底傍着铁镮可容三指。以罐钩内中抬起系齐。同</a><a name="0293c11" id="0293c11">前着钩覆虫在中。下令至水准法翻覆。假令深井亦得为之。若别畜绳恐成劳扰。若井深处或可别为盆贮。或可</a><a name="0293c12" id="0293c12">送往河池。写水竟时还须涤器。斯其法也。夫以如来圣教慈悲为本。所制戒律罪有性遮。遮轻性重。性罪之</a><a name="0293c13" id="0293c13">内杀生最初。是故智人理宜存护。若将此为轻者何更重哉。若能作者。现在得长命果报。来世当生净土。且神州</a><a name="0293c14" id="0293c14">之地四百余城。出家之人动有万计。于滤水事存心者寡。习俗生常见轻佛教。不可一一门到口传。冀诸行人</a><a name="0293c15" id="0293c15">递相教习。设使学通三藏坐证四禅。镇想无生澄心空理。若不护命不免佛所诃责。十恶初罪谁代受之。且如见有</a><a name="0293c16" id="0293c16">屠儿牵羊入寺。不过数口放作长生。众共看之弹指称善。宁知房内用水日杀千生万生。既知教理宜应细罗细</a><a name="0293c17" id="0293c17">察。自利利物善护善思。复有令人耕田畎植。规求小利不见大尤。水陆俱伤杀生无数。斯之罪咎欲如之何直知束</a><a name="0293c18" id="0293c18">手泉门任他分判。故经云。杀生之人当堕地狱饿鬼畜生。设得为人短命多病。呜呼此苦谁当用之。脱有能为善</a><a name="0293c19" id="0293c19">哉甚善。龙花初会共结慈缘。广如别传此不烦也)</a><a name="0293c20" id="0293c20"><p>时诸苾刍每用罗竟不数洗濯。不捩干不日</a><a name="0293c21" id="0293c21">暴不翻转令罗疾坏。佛言凡用罗者应为洗</a><a name="0293c22" id="0293c22">等若不作者得越法罪。时有苾刍滤大众水。</a><a name="0293c23" id="0293c23">徒众既多遂生劳倦。佛言若众大罗迟。水不</a><a name="0293c24" id="0293c24">供者应作滤水釜。苾刍不知如何作。佛言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240293b.htm'><img src='up.gif' border=0></a>
<a href='T240294a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>