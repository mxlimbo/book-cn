<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0591c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷4)</font> 二十三僧残法之一 <font face='Arial'>T22, p0591c</h2></font><hr>
<span class='old'>
</a><a name="0591b28" id="0591b28">家为道。独在阿兰若处树下冢间。于夜过</a><a name="0591b29" id="0591b29">已而自称言。甚乐甚乐。此跋提释子将无自</span><a name="0591c01" id="0591c01">念。本在家时五欲自娱而自称言甚乐耶。</a><a name="0591c02" id="0591c02">时诸比丘明旦诣世尊所。头面礼足在一</a><a name="0591c03" id="0591c03">面坐。以此因缘具白世尊。世尊敕一比丘。</a><a name="0591c04" id="0591c04">汝可速唤跋提比丘来。比丘受教即便往</a><a name="0591c05" id="0591c05">唤跋提比丘言。世尊唤汝来。时跋提比丘即</a><a name="0591c06" id="0591c06">诣世尊所。头面礼足在一面坐。世尊知而</a><a name="0591c07" id="0591c07">故问。云何跋提。汝实独在阿兰若处冢间</a><a name="0591c08" id="0591c08">树下至中夜自称言甚乐甚乐耶。跋提答</a><a name="0591c09" id="0591c09">言。实尔世尊。佛言。跋提。汝观察何义而自</a><a name="0591c10" id="0591c10">称言甚乐甚乐耶。跋提白佛言。我本在家</a><a name="0591c11" id="0591c11">时内外常以刀杖而自卫护。如是卫护犹</a><a name="0591c12" id="0591c12">有恐怖。惧有外怨贼而来侵夺我命。今</a><a name="0591c13" id="0591c13">我独在阿兰若处冢间树下。至于中夜无</a><a name="0591c14" id="0591c14">有恐惧身毛不竖。大德。我念出离之乐。是</a><a name="0591c15" id="0591c15">故自称言甚乐甚乐耳。世尊告言。善哉善哉</a><a name="0591c16" id="0591c16">族姓子。是汝所应以信出家乐清净行。尔时</a><a name="0591c17" id="0591c17">世尊在罗阅只耆阇崛山。时瓶沙王无子。时</a><a name="0591c18" id="0591c18">王即集能相婆罗门令占相诸夫人。语言。</a><a name="0591c19" id="0591c19">汝占此诸夫人何者应生子。婆罗门占相</a><a name="0591c20" id="0591c20">言。此少壮夫人当生子而是王怨。王闻是</a><a name="0591c21" id="0591c21">语已。于其夜与此夫人交会。即便有娠。</a><a name="0591c22" id="0591c22">后生男颜容端正。未生子时婆罗门记言。当</a><a name="0591c23" id="0591c23">是王怨。因此立字名未生怨。然此王子年</a><a name="0591c24" id="0591c24">渐长大。提婆达以神通力使王子信乐。提</a><a name="0591c25" id="0591c25">婆达念言。我欲畜徒众。尔时世尊在拘睒</a><a name="0591c26" id="0591c26">毗国。时彼国中有人。名迦休拘罗子。命终</a><a name="0591c27" id="0591c27">未久生化自在天中。时迦休天子中夜时</a><a name="0591c28" id="0591c28">来至大目揵连所。头面礼足在一面立。</a><a name="0591c29" id="0591c29">白目连言。提婆达心欲为恶。而生念言。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220591b.htm'><img src='up.gif' border=0></a>
<a href='T220592a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>