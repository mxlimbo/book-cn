<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0325b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷12)</font> 明单提九十二事法之一 <font face='Arial'>T22, p0325b</h2></font><hr>
<span class='old'>
</a><a name="0325a28" id="0325a28">实有有想而言。无知而妄语。得波夜提罪。实</a><a name="0325a29" id="0325a29">无无想而言。有知而妄语。得波夜提罪。实</span><a name="0325b01" id="0325b01">有无想而言。有知而妄语。得波夜提罪。实无</a><a name="0325b02" id="0325b02">有想而言。无知而妄语。得波夜提罪。有五</a><a name="0325b03" id="0325b03">法成就知而妄语。得波夜提罪。何等五。实有</a><a name="0325b04" id="0325b04">有想转心背想异口说。是为五事。知而妄语。</a><a name="0325b05" id="0325b05">波夜提。有四法成就。知而妄语。波夜提。何等</a><a name="0325b06" id="0325b06">四。有想转心背想异口说。是为四。知而妄语。</a><a name="0325b07" id="0325b07">波夜提。有三法成就。知而妄语。波夜提。何</a><a name="0325b08" id="0325b08">等三。转心背想异口说。知而妄语。波夜提。有</a><a name="0325b09" id="0325b09">二法成就。知而妄语。波夜提。何等二。背想</a><a name="0325b10" id="0325b10">异口说知而妄语。波夜提。有一法成就。知而</a><a name="0325b11" id="0325b11">妄语。波夜提。何等一。异口语知而妄语。波夜</a><a name="0325b12" id="0325b12">提。是故说</a><a name="0325b13" id="0325b13"><p>佛住舍卫城。广说如上。尔时六群比丘软语</a><a name="0325b14" id="0325b14">诱问诸年少比丘言。汝名字何等。汝家姓</a><a name="0325b15" id="0325b15">何等。父母名字何等。汝家本作何生业。年</a><a name="0325b16" id="0325b16">少比丘其性质直。以实而答。我家如是。如</a><a name="0325b17" id="0325b17">是姓名。如是生业。彼六群比丘于后嫌恨</a><a name="0325b18" id="0325b18">时。便作是言。汝是极下贱种。汝是旃陀罗。</a><a name="0325b19" id="0325b19">剃发师织师。瓦师皮师。年少比丘闻此语已。</a><a name="0325b20" id="0325b20">极怀惭羞。诸比丘闻已。往白世尊。佛言。呼</a><a name="0325b21" id="0325b21">六群比丘来。来已佛问六群比丘。汝实软语</a><a name="0325b22" id="0325b22">诱问诸年少比丘。后嫌恨便说。乃至瓦师皮</a><a name="0325b23" id="0325b23">师耶。答言。实尔。佛言。此是恶事。六群比</a><a name="0325b24" id="0325b24">丘汝云何。于梵行人边作种类形相语。如难</a><a name="0325b25" id="0325b25">提本生经中广说。乃至佛告诸比丘。畜生</a><a name="0325b26" id="0325b26">尚恶毁呰。况复人乎。佛告诸比丘。依止舍</a><a name="0325b27" id="0325b27">卫城住者。尽集以十利故。与诸比丘制戒。</a><a name="0325b28" id="0325b28">乃至已闻者当重闻。若比丘种类形相语。波</a><a name="0325b29" id="0325b29">夜提。比丘者。如上说。种类毁呰有七事。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220325a.htm'><img src='up.gif' border=0></a>
<a href='T220325c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>