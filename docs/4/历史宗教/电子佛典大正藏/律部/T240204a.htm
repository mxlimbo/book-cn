<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0204a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷20)</font> <font face='Arial'>T24, p0204a</h2></font><hr>
<span class='old'>
</a><a name="0203c28" id="0203c28">者。提婆达多身是。为此因缘。黑业有黑业报。</a><a name="0203c29" id="0203c29">白业有白业报非黑非白业有非黑非白业报。</span><a name="0204a01" id="0204a01">诸苾刍当知。宜舍一切不善之业。修集善业。</a><a name="0204a02" id="0204a02">应当修学。时诸苾刍复有疑故而白佛言。世</a><a name="0204a03" id="0204a03">尊。彼提婆达多何故内作于外外作于内。世</a><a name="0204a04" id="0204a04">尊告曰。是提婆达多非是今身内作于外外</a><a name="0204a05" id="0204a05">作于内。过去亦复作如是恶。诸苾刍谛听我</a><a name="0204a06" id="0204a06">说。往昔有一野干其性饕餮。游行聚落处处</a><a name="0204a07" id="0204a07">求食。日至染家。不觉堕于蓝色盆中。染主</a><a name="0204a08" id="0204a08">见拽出掷地。于时野犴遂宛转灰土。既见身</a><a name="0204a09" id="0204a09">体污恶不净。便即入河沐浴而去。身毛光泽</a><a name="0204a10" id="0204a10">似如蓝色。时众野犴。见其毛色异于寻常。而</a><a name="0204a11" id="0204a11">生甚怪。众共问言。汝是何人。彼即答曰。我是</a><a name="0204a12" id="0204a12">帝释天王之使。册我作禽兽中王。时野犴作</a><a name="0204a13" id="0204a13">是思惟。身是野犴色非本类。时众野犴共报</a><a name="0204a14" id="0204a14">师子知。师子便告大师子王。师子王遂即遣</a><a name="0204a15" id="0204a15">使令捡虚实。其使到已。见彼蓝色野犴乘大</a><a name="0204a16" id="0204a16">白象。诸禽兽等普皆围绕如事兽王。其使见</a><a name="0204a17" id="0204a17">已还来王所。广说如前。大师子王闻是语已</a><a name="0204a18" id="0204a18">便与军众往彼众所。见野犴王乘大白象众</a><a name="0204a19" id="0204a19">兽围绕。大虫及豹大力兽等亲为左右。余小</a><a name="0204a20" id="0204a20">野犴远避而住。心生懊恼便设方便。于野犴</a><a name="0204a21" id="0204a21">中差一野犴。令唤王母。其母问曰。于我儿所</a><a name="0204a22" id="0204a22">有何伴属。野犴答曰。内有师子虎象我居外</a><a name="0204a23" id="0204a23">院。母曰。汝去定杀我子。并说漏曰</a><a name="0204a24" id="0204a24"><p class='lg'>　　我在山谷中欢喜　　　随时得饮清冷水</a><br><a name="0204a25" id="0204a25">　　子若不作野犴鸣　　　得居象上身安乐　</p></a><a name="0204a26" id="0204a26"><p>使者还来报同类曰。彼是野犴。非是王种。我</a><a name="0204a27" id="0204a27">于山中亲见其母。诸伴报曰。我可试看。即便</a><a name="0204a28" id="0204a28">就彼。然野犴法尔。若一鸣时余不鸣者身毛</a><a name="0204a29" id="0204a29">堕落。余即鸣叫。其王野犴作是念曰。我若不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240203c.htm'><img src='up.gif' border=0></a>
<a href='T240204b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>