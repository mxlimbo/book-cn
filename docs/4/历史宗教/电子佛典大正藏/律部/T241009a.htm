<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1484 梵网经 1009a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1484 梵网经</font> <font face='Arial'>(卷2)</font> <font face='Arial'>T24, p1009a</h2></font><hr>
<span class='old'>
</a><a name="1008c22" id="1008c22">轻若重是非之相。不解第一义谛。习种性</a><a name="1008c23" id="1008c23">长养性不可坏性道种性正性。其中多少</span><a name="1009a01" id="1009a01">观行出入十禅支一切行法。一一不得此</a><a name="1009a02" id="1009a02">法中意。而菩萨为利养故为名闻故。恶</a><a name="1009a03" id="1009a03">求多求贪利弟子。而诈现解一切经律。为</a><a name="1009a04" id="1009a04">供养故。是自欺诈亦欺诈他人。故与人受</a><a name="1009a05" id="1009a05">戒者。犯轻垢罪</a><a name="1009a06" id="1009a06"><p>若佛子。不得为利养故于未受菩萨戒</a><a name="1009a07" id="1009a07">者前若外道恶人前说此千佛大戒。邪见</a><a name="1009a08" id="1009a08">人前亦不得说。除国王余一切不得说。是</a><a name="1009a09" id="1009a09">恶人辈不受佛戒。名为畜生。生生不见三</a><a name="1009a10" id="1009a10">宝。如木石无心。名为外道邪见人辈。木头</a><a name="1009a11" id="1009a11">无异。而菩萨于是恶人前说七佛教戒者。</a><a name="1009a12" id="1009a12">犯轻垢罪</a><a name="1009a13" id="1009a13"><p>若佛子。信心出家受佛正戒。故起心毁犯圣</a><a name="1009a14" id="1009a14">戒者。不得受一切檀越供养。亦不得国王</a><a name="1009a15" id="1009a15">地上行。不得饮国王水。五千大鬼常遮其</a><a name="1009a16" id="1009a16">前。鬼言大贼。若入房舍城邑宅中。鬼复常</a><a name="1009a17" id="1009a17">扫其脚迹。一切世人骂言佛法中贼。一切</a><a name="1009a18" id="1009a18">众生眼不欲见。犯戒之人畜生无异木头无</a><a name="1009a19" id="1009a19">异。若毁正戒者。犯轻垢罪</a><a name="1009a20" id="1009a20"><p>若佛子。常应一心受持读诵大乘经律。剥</a><a name="1009a21" id="1009a21">皮为纸刺血为墨。以髓为水析骨为笔</a><a name="1009a22" id="1009a22">书写佛戒。木皮谷纸绢素竹帛亦应悉书</a><a name="1009a23" id="1009a23">持。常以七宝无价香花一切杂宝。为箱囊</a><a name="1009a24" id="1009a24">盛经律卷若不如法供养者。犯轻垢罪</a><a name="1009a25" id="1009a25"><p>若佛子。常起大悲心。若入一切城邑舍宅。</a><a name="1009a26" id="1009a26">见一切众生。应当唱言。汝等众生尽应</a><a name="1009a27" id="1009a27">受三归十戒。若见牛马猪羊一切畜生。应</a><a name="1009a28" id="1009a28">心念口言。汝是畜生发菩提心。而菩萨入一</a><a name="1009a29" id="1009a29">切处山林川野。皆使一切众生发菩提心。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241008c.htm'><img src='up.gif' border=0></a>
<a href='T241009b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>