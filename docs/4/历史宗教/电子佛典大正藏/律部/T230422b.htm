<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0422b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷57)</font> 比丘诵 <font face='Arial'>T23, p0422b</h2></font><hr>
<span class='old'>
</a><a name="0422a28" id="0422a28">知识。令亲近善知识。当佐助衣钵汤药。若</a><a name="0422a29" id="0422a29">有罪。佐助令得出。是名阿阇梨法。近行弟</span><a name="0422b01" id="0422b01">子法者。近行弟子。不应轻慢阿阇梨。其所</a><a name="0422b02" id="0422b02">作事。皆应白阿阇梨。行时当随从阿阇梨后。</a><a name="0422b03" id="0422b03">常供给一切所须。常随顺阿阇梨意。不得违</a><a name="0422b04" id="0422b04">逆。若不白阿阇梨不得有所作。除礼佛法僧</a><a name="0422b05" id="0422b05">用齿木大小便。若近行弟子。知阿阇梨边不</a><a name="0422b06" id="0422b06">能增长善法。应白阿阇梨。持我付嘱某比丘。</a><a name="0422b07" id="0422b07">阿阇梨应筹量。是比丘教化法何似。弟子众</a><a name="0422b08" id="0422b08">复何如。若知是比丘具足善法。当付嘱。若</a><a name="0422b09" id="0422b09">知不具足。当付嘱余比丘。若阿阇梨不好。</a><a name="0422b10" id="0422b10">当舍去。是名近行弟子法。沙弥法者。沙弥</a><a name="0422b11" id="0422b11">不应轻慢和上。有所作事。皆应白和上。行</a><a name="0422b12" id="0422b12">时当随从和上后。常供给一切所须。随顺和</a><a name="0422b13" id="0422b13">上意。不得有违逆。若有所作。不白和上不</a><a name="0422b14" id="0422b14">得作除礼佛法僧用齿木大小便。沙弥住和</a><a name="0422b15" id="0422b15">上边。知不能增长善法。应白和上。持我付</a><a name="0422b16" id="0422b16">嘱某甲比丘。和上应筹量。是比丘教化法何</a><a name="0422b17" id="0422b17">似。弟子众复何如。若知是比丘具足善法。</a><a name="0422b18" id="0422b18">当付嘱。若知不具足。当更付嘱余比丘。若</a><a name="0422b19" id="0422b19">和上不好应舍去。应令取草树叶取果齿木。</a><a name="0422b20" id="0422b20">除僧坊中草。扫洒授饮食汤药。是名沙弥法。</a><a name="0422b21" id="0422b21">出力法者。若白衣于寺中。欲作恶事侵恼诸</a><a name="0422b22" id="0422b22">比丘。诸比丘尔时应苦切语令其折伏。若</a><a name="0422b23" id="0422b23">不折伏。不应直向王言。先语是恶人知识。</a><a name="0422b24" id="0422b24">次语王夫人及王子大臣等。若是人舍恶事</a><a name="0422b25" id="0422b25">便止。莫令得事。是名出力法。随后比丘法</a><a name="0422b26" id="0422b26">者。随后比丘不应在前。亦不应太在后。不</a><a name="0422b27" id="0422b27">得并肩行。莫先语。不应多语。不问不应语。</a><a name="0422b28" id="0422b28">若问当时答。若前行比丘说非法。后比丘应</a><a name="0422b29" id="0422b29">呵止。若说法应随喜。若如法得施应受。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230422a.htm'><img src='up.gif' border=0></a>
<a href='T230422c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>