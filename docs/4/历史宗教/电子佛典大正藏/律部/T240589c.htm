<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0589c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷11)</font> <font face='Arial'>T24, p0589c</h2></font><hr>
<span class='old'>
</a><a name="0589b28" id="0589b28">心。故云强坐。此中犯者。谓彼男女各有淫</a><a name="0589b29" id="0589b29">心契合。此时欲行交会。苾刍染心强为说法。</span><a name="0589c01" id="0589c01">以妨其事令他嗔恨。在座坐时。便得堕罪。有</a><a name="0589c02" id="0589c02">食有食想六句同前。若天女及半稚迦等。咸</a><a name="0589c03" id="0589c03">得恶作。为贼所逐避难潜形。无淫染心者无</a><a name="0589c04" id="0589c04">犯</a><a name="0589c05" id="0589c05"><p><b>　　<A NAME="n356"></A>有食家强立学处第四十三</b></a><a name="0589c06" id="0589c06"><p>佛在室罗伐城给孤独园。邬陀夷苾刍前入</a><a name="0589c07" id="0589c07">俗舍。居门扇后自隐其身。观行恶法。彼人知</a><a name="0589c08" id="0589c08">已遂便讥骂。事恼同前。制斯学处</a><a name="0589c09" id="0589c09"><p>若复苾刍知有食家在屏处强立者。波逸底</a><a name="0589c10" id="0589c10">迦</a><a name="0589c11" id="0589c11"><p>言屏处者。谓唯有二人前随屏露。以坐为仪。</a><a name="0589c12" id="0589c12">此但据屏以立为事。乃至少时即得本罪。若</a><a name="0589c13" id="0589c13">有难缘同前非犯</a><a name="0589c14" id="0589c14"><p><b>　　<A NAME="n357"></A>与无衣外道男女食学处第四十四</b></a><a name="0589c15" id="0589c15"><p>佛在室罗伐城给孤独园。时阿难陀苾刍饭</a><a name="0589c16" id="0589c16">食已讫。即以残食。与二无衣女人。彼之二女</a><a name="0589c17" id="0589c17">一老一少。不审观察。老与一饼少者与二。老</a><a name="0589c18" id="0589c18">母语少者言。彼与二饼意有所求。汝宜备</a><a name="0589c19" id="0589c19">办。由外道事讥嫌待缘烦恼。制斯学处</a><a name="0589c20" id="0589c20"><p>若复苾刍自手授与无衣外道。及余外道男</a><a name="0589c21" id="0589c21">女食者。波逸底迦</a><a name="0589c22" id="0589c22"><p>言无衣者。谓露形外道。言及余外道者。总</a><a name="0589c23" id="0589c23">收余类。自手与者。谓亲自手决心施与。此中</a><a name="0589c24" id="0589c24">犯者。谓是露形等外道男女。受者现前。苾刍</a><a name="0589c25" id="0589c25">授与。或堕手内。或落器中者。波逸底迦。若</a><a name="0589c26" id="0589c26">未堕时。得恶作罪。由自手与彼生憍慢无羞</a><a name="0589c27" id="0589c27">惭故。若不现前。或时弃地先出其分。后方食</a><a name="0589c28" id="0589c28">者。咸得恶作。境想六句如上应知。若宗亲若</a><a name="0589c29" id="0589c29">病苦与时无犯。若欲出家与其共住。如广文<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240589b.htm'><img src='up.gif' border=0></a>
<a href='T240590a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>