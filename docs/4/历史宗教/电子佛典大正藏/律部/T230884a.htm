<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0884a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷47)</font> 九十波逸底迦法 入王宫门学处第八十二之一 <font face='Arial'>T23, p0884a</h2></font><hr>
<span class='old'>
</a><a name="0883c28" id="0883c28"><p>尔时薄伽梵。在王舍城竹林园中。时有南方</a><a name="0883c29" id="0883c29">壮士。力敌千夫。来至此城诣影胜王所。自言</span><a name="0884a01" id="0884a01">勇健弓马无双。王见欢喜加之重禄。授其大</a><a name="0884a02" id="0884a02">将。时摩揭陀憍萨罗二国中间大旷野处。有</a><a name="0884a03" id="0884a03">五百群贼杀害商旅。由斯两界人行路绝。时</a><a name="0884a04" id="0884a04">影胜王。闻是事已命大将曰。卿可往彼二国</a><a name="0884a05" id="0884a05">中间旷野之处屏除群贼。权住于彼。时彼大</a><a name="0884a06" id="0884a06">将奉王教已。将诸左右往旷野中。见彼群贼</a><a name="0884a07" id="0884a07">将便独进。锋矢交刃射一百人。余四百人尚来</a><a name="0884a08" id="0884a08">共战。其将告曰。汝等莫前。勿令俱死。宜释甲</a><a name="0884a09" id="0884a09">仗去。伤者箭观其活不。诸贼闻已看被射者。</a><a name="0884a10" id="0884a10">为去其箭寻并命终。方知大将善闲射法。更</a><a name="0884a11" id="0884a11">不敢战余四百人求哀请活。大将愍之慈心向</a><a name="0884a12" id="0884a12">彼。即于二界筑一新城。总集诸人共住于此。</a><a name="0884a13" id="0884a13">从斯已后名旷野城。时此城人众共立制。若</a><a name="0884a14" id="0884a14">有嫁娶皆延大将先令食已。方为欢宴。时有</a><a name="0884a15" id="0884a15">一人家极贫窭。欲为婚娶无容办食。以命大</a><a name="0884a16" id="0884a16">将即自思念。我贫无力请大将来。今此新妻</a><a name="0884a17" id="0884a17">身未相触。宜当进奉以表素心。便令其妻入</a><a name="0884a18" id="0884a18">将军室方始归家。从此已后城内诸人以此</a><a name="0884a19" id="0884a19">为式。时有女子。欲为婚娶便作是念此城诸</a><a name="0884a20" id="0884a20">人久行非法。自娉妻室先与他人。欲作何缘</a><a name="0884a21" id="0884a21">能绝斯事。便于昼日众人聚处裸立小便。诸</a><a name="0884a22" id="0884a22">人见已皆叱之曰。汝是童女理合羞惭。何故</a><a name="0884a23" id="0884a23">对众人前作非礼事。女子报曰。若对丈夫可</a><a name="0884a24" id="0884a24">有羞耻。对诸妇女何所羞惭。诸人对曰。我</a><a name="0884a25" id="0884a25">非丈夫耶。女子报曰。若是丈夫者岂有自娶</a><a name="0884a26" id="0884a26">已妻先令他犯。诸人闻已各起深惭。即便共</a><a name="0884a27" id="0884a27">议。我等可详杀其大将。伺彼入池洗浴之际。</a><a name="0884a28" id="0884a28">诸人总集以剑刺之。彼欲命终即便念曰。非</a><a name="0884a29" id="0884a29">我本意汝自乐为。今实无辜枉断我命。遂发<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230883c.htm'><img src='up.gif' border=0></a>
<a href='T230884b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>