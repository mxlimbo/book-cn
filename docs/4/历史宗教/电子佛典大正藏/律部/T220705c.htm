<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0705c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷20)</font> 式叉迦罗尼法 <font face='Arial'>T22, p0705c</h2></font><hr>
<span class='old'>
</a><a name="0705b28" id="0705b28">食。有六群比丘。受羹饭已左右顾视不觉</a><a name="0705b29" id="0705b29">比坐比丘取其羹藏之。彼自看不见羹。问</span><a name="0705c01" id="0705c01">言。我向受羹今在何处。比坐比丘言。汝何处</a><a name="0705c02" id="0705c02">来耶。彼答言。我在此置羹在前。左右看视</a><a name="0705c03" id="0705c03">而今无。尔时诸比丘闻。其中有少欲知足行</a><a name="0705c04" id="0705c04">头陀乐学戒知惭愧者。嫌责六群比丘言。</a><a name="0705c05" id="0705c05">云何汝受羹左右顾视。诸比丘往世尊所。</a><a name="0705c06" id="0705c06">头面礼足在一面坐。以此因缘具白世尊。</a><a name="0705c07" id="0705c07">世尊尔时以此因缘集比丘僧。呵责六群</a><a name="0705c08" id="0705c08">比丘言。汝所为非。非威仪非沙门法非</a><a name="0705c09" id="0705c09">净行非随顺行。所不应为。云何汝等。受</a><a name="0705c10" id="0705c10">羹食而左右顾视。以无数方便呵责六</a><a name="0705c11" id="0705c11">群比丘已。告诸比丘。此痴人多种有漏处最</a><a name="0705c12" id="0705c12">初犯戒。自今已去与比丘结戒。集十句义</a><a name="0705c13" id="0705c13">乃至正法久住。欲说戒者当如是说。当系</a><a name="0705c14" id="0705c14">钵想食式叉迦罗尼。比丘义如上。不系钵想</a><a name="0705c15" id="0705c15">者左右顾视也。若比丘故作不系钵想食。犯</a><a name="0705c16" id="0705c16">应忏突吉罗。以故作故。犯非威仪突吉罗。</a><a name="0705c17" id="0705c17">若不故作犯突吉罗。比丘尼式叉摩那沙</a><a name="0705c18" id="0705c18">弥沙弥尼突吉罗是谓为犯。不犯者。或时有</a><a name="0705c19" id="0705c19">如是病。或比坐比丘病。若眼闇为受取。瞻</a><a name="0705c20" id="0705c20">看净不净得未得受未受。或看日时。或命难</a><a name="0705c21" id="0705c21">梵行难。欲逃避左右看视者无犯。无犯者。</a><a name="0705c22" id="0705c22">最初未制戒。痴狂心乱痛恼所缠(三十五竟)</a><a name="0705c23" id="0705c23"><p>尔时佛在舍卫国祇树给孤独园。时有居士。</a><a name="0705c24" id="0705c24">请诸比丘欲设种种多美饮食。即夜办</a><a name="0705c25" id="0705c25">具已。晨朝往白时到。诸比丘着衣持钵往</a><a name="0705c26" id="0705c26">居士家就座而坐。时居士手自斟酌饮食。六</a><a name="0705c27" id="0705c27">群比丘。大抟饭食令口不受。居士见讥嫌</a><a name="0705c28" id="0705c28">言。沙门释子。不知惭愧受取无厌。如似猪</a><a name="0705c29" id="0705c29">狗骆驼驴牛乌鸟食。时诸比丘闻。其中有少<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220705b.htm'><img src='up.gif' border=0></a>
<a href='T220706a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>