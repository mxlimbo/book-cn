<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0769a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷13)</font> 舍利弗品 <font face='Arial'>T24, p0769a</h2></font><hr>
<span class='old'>
</a><a name="0768c28" id="0768c28">得肉食无罪。是名有见杀得食无罪闻者。</a><a name="0768c29" id="0768c29">比丘自闻杀声。不为比丘。比丘若得此肉。</span><a name="0769a01" id="0769a01">比丘得食无罪。是名闻。疑得食无罪。疑</a><a name="0769a02" id="0769a02">者。比丘入聚落乞食。见新肉疑不敢受。若</a><a name="0769a03" id="0769a03">檀越言不为比丘杀。得食无罪。是名疑得</a><a name="0769a04" id="0769a04">食。若檀越为比丘杀。若不见不闻不疑。</a><a name="0769a05" id="0769a05">得食无罪。若檀越请二人与食。下座心自</a><a name="0769a06" id="0769a06">念言。此当为上座杀。不为我我食无罪。</a><a name="0769a07" id="0769a07">上座复自念言。此当为下座杀。本不为我。</a><a name="0769a08" id="0769a08">我食无罪。若如此者。两各自疑为彼。上下</a><a name="0769a09" id="0769a09">座疑俱食无罪。若人为比丘杀。比丘不知</a><a name="0769a10" id="0769a10">食竟方知。如此者无罪。若比丘得肉食。应</a><a name="0769a11" id="0769a11">问然后食。何以故。为欲分别净不净得食</a><a name="0769a12" id="0769a12">故。熊猪肉相似故。不但熊猪。更有相似者。</a><a name="0769a13" id="0769a13">是故应问。欢喜踊跃者。调达乞五法。世尊</a><a name="0769a14" id="0769a14">不与。调达欢喜自念言。我今定得破和合僧。</a><a name="0769a15" id="0769a15">拘迦利闻语已。心大懊恼。如服毒药无异。</a><a name="0769a16" id="0769a16">调达教化同伴。作如是言。汝何以懊恼。出</a><a name="0769a17" id="0769a17">家求道宜应精进。瞿昙沙门亦有此法。不</a><a name="0769a18" id="0769a18">尽形寿。我今尽形寿受持此法。何以懊恼。同</a><a name="0769a19" id="0769a19">伴闻已欢喜随从。法师曰。调达痴人。已向阿</a><a name="0769a20" id="0769a20">鼻地狱不觉不知。欢喜礼佛而去。还向拘</a><a name="0769a21" id="0769a21">迦利等言。我共汝等。当行此五法令人</a><a name="0769a22" id="0769a22">知。我等少欲知足。多欲无厌足者。衣服饮食</a><a name="0769a23" id="0769a23">受不节量。是名多欲无厌足也。调达语同</a><a name="0769a24" id="0769a24">伴言。瞿昙沙门恒自思念。我声闻弟子云何</a><a name="0769a25" id="0769a25">得衣服饮食不以为劳。此是多欲无厌足</a><a name="0769a26" id="0769a26">人。佛语调达。汝勿乐此法破和合僧。是重</a><a name="0769a27" id="0769a27">罪也。若众僧和合。如水乳合安乐行。若破</a><a name="0769a28" id="0769a28">如是僧者。一劫在阿鼻地狱受诸苦痛。若</a><a name="0769a29" id="0769a29">僧破能令更和合者。一劫在天上欢喜。受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240768c.htm'><img src='up.gif' border=0></a>
<a href='T240769b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>