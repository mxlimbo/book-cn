<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0123c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷18)</font> 第三分之四布萨法 <font face='Arial'>T22, p0123c</h2></font><hr>
<span class='old'>
</a><a name="0123b28" id="0123b28">言。汝等请僧何以不与我食。答言。我昨问</a><a name="0123b29" id="0123b29">僧随数设食。先不相请而强求索。不请而食</span><a name="0123c01" id="0123c01">甚于外道。此辈无沙门行破沙门法。诸长老</a><a name="0123c02" id="0123c02">比丘闻种种诃责。以是白佛。佛言。不请不</a><a name="0123c03" id="0123c03">应往。往者突吉罗。复有诸比丘。以因缘事</a><a name="0123c04" id="0123c04">应会。日至请家惭愧不敢。以是白佛。佛言。不</a><a name="0123c05" id="0123c05">为食听往</a><a name="0123c06" id="0123c06"><p>尔时有居士请僧食。有客比丘来。诸比丘不</a><a name="0123c07" id="0123c07">知云何。以是白佛。佛言。应语主人。有客比丘</a><a name="0123c08" id="0123c08">听入不。若听入善。若不听复应语言。与我等</a><a name="0123c09" id="0123c09">食分。我自平等共食。若得者善。若不得应各</a><a name="0123c10" id="0123c10">以钵受分出外共食。若得者善。若复不得。僧</a><a name="0123c11" id="0123c11">坊内有食应将与之</a><a name="0123c12" id="0123c12"><p>时世饥馑乞食难得。余处比丘尽舍住处集</a><a name="0123c13" id="0123c13">王舍城。僧房皆空无人守护。房舍卧具。或为</a><a name="0123c14" id="0123c14">火烧。或为水渍。或为虫啮。以是白佛。佛言。</a><a name="0123c15" id="0123c15">近王舍城左右诸住处。皆应白二羯磨如上</a><a name="0123c16" id="0123c16">舍界。然后白二羯磨如上通结作一大界。使</a><a name="0123c17" id="0123c17">诸比丘不舍本住而得施分。后时余处还复</a><a name="0123c18" id="0123c18">丰乐。思见比丘遣信白言。愿游人间我等供</a><a name="0123c19" id="0123c19">给衣食。时瓶沙王亦欲令诸比丘游行教化。</a><a name="0123c20" id="0123c20">语言。愿为游行。若有乏短。当敕所在供给所</a><a name="0123c21" id="0123c21">须。诸比丘以是白佛。佛言。先白二羯磨如上</a><a name="0123c22" id="0123c22">舍王舍城大界。然后各随意更唱界相还结</a><a name="0123c23" id="0123c23">小界</a><a name="0123c24" id="0123c24"><p>有诸阿练若比丘。不知己界应齐几许。以是</a><a name="0123c25" id="0123c25">白佛。佛言。自然界去身面二句楼赊。若结</a><a name="0123c26" id="0123c26">界随远近。时诸比丘结无边界。以是白佛。佛</a><a name="0123c27" id="0123c27">言。若结无边界不成结界。犯者突吉罗。诸</a><a name="0123c28" id="0123c28">比丘复结十二由旬或十由旬界。说戒时往</a><a name="0123c29" id="0123c29">四五日行。乃至或遇野火。或遇暴水。或遇贼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220123b.htm'><img src='up.gif' border=0></a>
<a href='T220124a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>