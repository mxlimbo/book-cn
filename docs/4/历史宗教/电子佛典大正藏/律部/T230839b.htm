<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0839b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷39)</font> 九十波逸底迦法 与未近圆人同室宿过二夜学处第五十四 <font face='Arial'>T23, p0839b</h2></font><hr>
<span class='old'>
</a><a name="0839a28" id="0839a28">求寂。一是准陀。二是罗怙罗。于时罗怙罗有</a><a name="0839a29" id="0839a29">缘须至昼日游处。有客苾刍来入寺中。见授</span><a name="0839b01" id="0839b01">事人已觅停止处。其授事人见罗怙罗出外</a><a name="0839b02" id="0839b02">不在。即便令客权止房中。其客苾刍。即取罗</a><a name="0839b03" id="0839b03">怙罗所有衣钵置之房外。时罗怙罗从外静</a><a name="0839b04" id="0839b04">处还至本房。见其衣钵在房门外怅然而立。</a><a name="0839b05" id="0839b05">于时准陀来至其所。问言。具寿。何故愁然似</a><a name="0839b06" id="0839b06">带忧色。答曰。我暂出游。有客来至以我衣钵</a><a name="0839b07" id="0839b07">弃在房前。日时欲暮天复将雨。我于今夜何</a><a name="0839b08" id="0839b08">处当卧。准陀报曰。随处随时且容身卧。讵劳</a><a name="0839b09" id="0839b09">忧悒徙倚房前。答曰。仁具福德有大威神。</a><a name="0839b10" id="0839b10">化作草庵即堪止宿。我无威力其欲如何。准</a><a name="0839b11" id="0839b11">陀闻已默然而去。时有净信施主。为佛及僧</a><a name="0839b12" id="0839b12">以妙香泥涂拭圊厕。罗怙罗见已便作是念。</a><a name="0839b13" id="0839b13">非时见佛欲有咨问。无有是处。我今宜可于</a><a name="0839b14" id="0839b14">此眠宿以度今宵。遂入厕屋权时而卧。即于</a><a name="0839b15" id="0839b15">其夜天降大雨。去斯不远于地穴中。有大毒</a><a name="0839b16" id="0839b16">蛇依止而住。水满穴中。其蛇遂出便往厕上。</a><a name="0839b17" id="0839b17">如来大师得无忘心作如是念。若彼毒蛇螫</a><a name="0839b18" id="0839b18">罗怙罗者。此必当死但有其名。又释迦种自</a><a name="0839b19" id="0839b19">恃高慢。便生不信作如是语。若罗怙罗不出</a><a name="0839b20" id="0839b20">家者继转轮王位。今既出家无所依怙。卧于</a><a name="0839b21" id="0839b21">厕上被蛇所螫枉苦身亡。作是念已便舒右</a><a name="0839b22" id="0839b22">手如象王鼻。到罗怙罗所擎取其身。至己房</a><a name="0839b23" id="0839b23">内安自床上。佛于是夜时行时坐以至天明。</a><a name="0839b24" id="0839b24">有余苾刍。于晨朝时嚼齿木澡漱讫。往世尊</a><a name="0839b25" id="0839b25">所欲申礼敬。世尊常法。若欲为诸声闻制学</a><a name="0839b26" id="0839b26">处者。未至苾刍待其总集。其现至者不即令</a><a name="0839b27" id="0839b27">去。时求寂准陀至罗怙罗所弹指警觉。告言。</a><a name="0839b28" id="0839b28">罗怙罗。汝何处卧。彼既觉已知是佛床。即便</a><a name="0839b29" id="0839b29">惊起惶怖而立。准陀告曰。罗怙罗。向使世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230839a.htm'><img src='up.gif' border=0></a>
<a href='T230839c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>