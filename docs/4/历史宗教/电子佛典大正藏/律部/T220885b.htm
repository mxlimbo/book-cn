<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0885b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷44)</font> <font face='Arial'>T22, p0885b</h2></font><hr>
<span class='old'>
</a><a name="0885a28" id="0885a28">我今不能自知是犯非犯是举非举。为如法</a><a name="0885a29" id="0885a29">举羯磨成就。为不如法举羯磨不成就。我今</span><a name="0885b01" id="0885b01">宁可往瞻婆世尊所以此因缘具白世</a><a name="0885b02" id="0885b02">尊。世尊若有言教。随世尊所教我当施行</a><a name="0885b03" id="0885b03"><p>尔时此旧比丘持衣钵。诣瞻婆往世尊所。</a><a name="0885b04" id="0885b04">头面作礼已却住一面。尔时世尊慰劳客比</a><a name="0885b05" id="0885b05">丘。乞求易得不。住止和合不。道路不疲极</a><a name="0885b06" id="0885b06">不。答言。住止和合乞求易得道路不疲极。</a><a name="0885b07" id="0885b07">汝比丘从何所来。彼比丘言。我在伽尸国</a><a name="0885b08" id="0885b08">婆娑婆聚落。于异住处旧比丘常接众客</a><a name="0885b09" id="0885b09">所须。犹如泉水。若未来有客比丘来者。供</a><a name="0885b10" id="0885b10">给所须饮食若作粥洗浴具。后有众多比丘。</a><a name="0885b11" id="0885b11">在伽尸国人间慢行至婆娑婆聚落。我时即</a><a name="0885b12" id="0885b12">供给所须饮食若作粥洗浴具。大德。我时作</a><a name="0885b13" id="0885b13">如是念。我不能常至白衣家乞索饮食所</a><a name="0885b14" id="0885b14">须之具。此诸客比丘今已懈息。本未有知</a><a name="0885b15" id="0885b15">识。今已有知识。我今宁可不复求索。于是</a><a name="0885b16" id="0885b16">即止彼客比丘作如是语旧比丘憎我等。</a><a name="0885b17" id="0885b17">先常供给我所须饮食作粥洗浴具。今不复</a><a name="0885b18" id="0885b18">供给我曹。宁可举彼比丘罪。即便共和合</a><a name="0885b19" id="0885b19">共举。大德。我作如是念。不能知是犯非犯</a><a name="0885b20" id="0885b20">是举非举为是如法举羯磨成就。为是不如</a><a name="0885b21" id="0885b21">法举羯磨不成就耶。我宁可往瞻婆城</a><a name="0885b22" id="0885b22">诣世尊所以此因缘具白世尊。世尊若有</a><a name="0885b23" id="0885b23">言教。随世尊教施行佛告彼比丘。汝比丘</a><a name="0885b24" id="0885b24">无犯非犯非举不成举非法举。汝比丘羯磨</a><a name="0885b25" id="0885b25">不成就。汝比丘可还去。至婆娑婆聚落。还</a><a name="0885b26" id="0885b26">供给众客所须。犹如泉水。比丘我共汝作</a><a name="0885b27" id="0885b27">伴。如法非不如法。时彼客比丘。从婆娑婆</a><a name="0885b28" id="0885b28">聚落人间慢行。至伽尸国往世尊所。头面</a><a name="0885b29" id="0885b29">礼足却住一面<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220885a.htm'><img src='up.gif' border=0></a>
<a href='T220885c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>