<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0099a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷14)</font> 九十波逸提之六 <font face='Arial'>T23, p0099a</h2></font><hr>
<span class='old'>
</a><a name="0098c24" id="0098c24">比丘言受教。于是世尊。与五百比丘俱入</a><a name="0098c25" id="0098c25">其国。其国信邪先无精舍。城北有胜叶树林。</span><a name="0099a01" id="0099a01">其树茂好地甚平博。佛与大众止此林中。彼</a><a name="0099a02" id="0099a02">邑狭小人众少信。乞食难得。佛夜过已会僧。</a><a name="0099a03" id="0099a03">会僧已敕诸比丘。汝等当知。此邑狭小人众</a><a name="0099a04" id="0099a04">少信。乞食难得。若欲此安居者住。不者随</a><a name="0099a05" id="0099a05">意。是时舍利弗独往不空道山中。受天王释</a><a name="0099a06" id="0099a06">夫人阿须轮女舍脂请。夏四月安居天食供</a><a name="0099a07" id="0099a07">养。时佛与五百比丘。少一人在毗罗然国安</a><a name="0099a08" id="0099a08">居。彼诸居士及婆罗门。以少信心。供养佛及</a><a name="0099a09" id="0099a09">僧至五六日便止。诸比丘行乞食时。极苦难</a><a name="0099a10" id="0099a10">得。长老大目揵连白佛言。世尊。有树名阎</a><a name="0099a11" id="0099a11">浮因此树故地名阎浮提。欲取此果与大</a><a name="0099a12" id="0099a12">众食。近阎浮树有诃梨勒林。有阿摩勒</a><a name="0099a13" id="0099a13">果。郁单曰有自然粳米。忉利天上有食</a><a name="0099a14" id="0099a14">名修陀皆欲取来以供大众。有甘地味。我</a><a name="0099a15" id="0099a15">以一手擎诸众生。一手反地。令诸比丘取地</a><a name="0099a16" id="0099a16">味啖。愿皆听许。佛语目连。汝虽有大神力。</a><a name="0099a17" id="0099a17">诸比丘恶行报熟。不可移转。皆不听许。是</a><a name="0099a18" id="0099a18">国清凉水草丰茂。时有波罗奈国诸牧马人。</a><a name="0099a19" id="0099a19">随逐水草来到此国。诸牧马人信佛心净。见</a><a name="0099a20" id="0099a20">诸比丘行乞食时极苦难得。语诸长老言。极</a><a name="0099a21" id="0099a21">辛苦耶。答言极苦。皆言。我等知汝极苦乞</a><a name="0099a22" id="0099a22">食难得。今粮食尽正有马麦。汝能啖不。诸</a><a name="0099a23" id="0099a23">比丘言。佛未听我等食马麦。诸比丘不知云</a><a name="0099a24" id="0099a24">何。以是事白佛。佛言。马属看马人。若诸</a><a name="0099a25" id="0099a25">看马人。能以好草碱水食马令肥。此麦自在</a><a name="0099a26" id="0099a26">应受。是马有五百匹。比丘有五百少一人。</a><a name="0099a27" id="0099a27">一马食麦二斗。一斗与比丘。一斗与马。</a><a name="0099a28" id="0099a28">中有良马食麦四斗。二斗与佛。二斗与良</a><a name="0099a29" id="0099a29">马阿难取佛麦分并自分。入聚落中到一女<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230098c.htm'><img src='up.gif' border=0></a>
<a href='T230099b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>