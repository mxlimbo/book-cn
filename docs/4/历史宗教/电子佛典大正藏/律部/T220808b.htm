<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0808b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷34)</font> 受戒揵度之一 <font face='Arial'>T22, p0808b</h2></font><hr>
<span class='old'>
</a><a name="0808a28" id="0808a28">待须我白父母。优波离童子。即往父母所</a><a name="0808a29" id="0808a29">白言。我今欲出家为道。愿见听许。父母报</span><a name="0808b01" id="0808b01">言。我等唯有汝一子。心甚爱念。乃至不欲</a><a name="0808b02" id="0808b02">令死别。况当生别。优波离童子如是再三</a><a name="0808b03" id="0808b03">白父母言。愿听我出家。父母亦如是报言。</a><a name="0808b04" id="0808b04">我等唯有汝一子。心甚爱念。乃至不欲令</a><a name="0808b05" id="0808b05">死别。况当生别。尔时父母。得优波离童子</a><a name="0808b06" id="0808b06">再三殷勤。作如是念。我等先已有此意。当</a><a name="0808b07" id="0808b07">教此儿学何技术。我等死后。令儿快得生</a><a name="0808b08" id="0808b08">活。无所乏短。令身力不疲苦。即作是念。</a><a name="0808b09" id="0808b09">若教学书乃至画像。我等死后快得生活</a><a name="0808b10" id="0808b10">无所乏短。令身力不疲苦。而恐劳儿身力</a><a name="0808b11" id="0808b11">眼力以致疲苦。念言。唯有沙门释子。善自</a><a name="0808b12" id="0808b12">养身无众苦恼。若令此儿在中出家。快得</a><a name="0808b13" id="0808b13">生活无有众苦。时父母报儿言。今正是时。</a><a name="0808b14" id="0808b14">听汝出家。时优波离。还至十七群童子所</a><a name="0808b15" id="0808b15">语言。我父母已听我出家。汝等欲去者今</a><a name="0808b16" id="0808b16">正是时。时诸童子。即往僧伽蓝中。白诸比</a><a name="0808b17" id="0808b17">丘言。大德。我欲出家学道。愿诸大德。见与</a><a name="0808b18" id="0808b18">出家为道。尔时诸比丘。即与出家受具足</a><a name="0808b19" id="0808b19">戒。诸童子小来习乐。不堪一食。至于中夜</a><a name="0808b20" id="0808b20">患饥。高声大唤言。与我食与我食。诸比丘</a><a name="0808b21" id="0808b21">语言。汝小待须天明。若众僧有食。当共汝</a><a name="0808b22" id="0808b22">食。若无当共汝乞食。何以故。此中先都</a><a name="0808b23" id="0808b23">无作食处。尔时世尊。夜在静处思惟。闻小</a><a name="0808b24" id="0808b24">儿啼声。知而故问阿难。中夜何等小儿啼声。</a><a name="0808b25" id="0808b25">阿难以此因缘具白世尊。世尊告阿难。不</a><a name="0808b26" id="0808b26">应授年未满二十者具足戒。何以故。若年</a><a name="0808b27" id="0808b27">未满二十。不堪忍寒热饥渴风雨蚊虻毒虫。</a><a name="0808b28" id="0808b28">及不忍恶言。若身有种种苦痛不堪忍。</a><a name="0808b29" id="0808b29">又不堪持戒及一食。若度令出家受具足<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220808a.htm'><img src='up.gif' border=0></a>
<a href='T220808c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>