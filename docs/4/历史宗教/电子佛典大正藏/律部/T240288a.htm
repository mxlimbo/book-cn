<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0288a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷18)</font> 第三门第四子摄颂之余 <font face='Arial'>T24, p0288a</h2></font><hr>
<span class='old'>
</a><a name="0287c28" id="0287c28">诸人见王即便开路。至尊者所涕泪横流。犹</a><a name="0287c29" id="0287c29">如大树崩倒于地。执足号啼悲哽言曰。圣者</span><a name="0288a01" id="0288a01">何因忽至于此。答言。大王。此是前身自作业</a><a name="0288a02" id="0288a02">熟知欲如何。王极嗔怒告大臣曰。卿等即宜</a><a name="0288a03" id="0288a03">奔驰四散觅彼外道。若捉获者置于空室以</a><a name="0288a04" id="0288a04">火焚烧。尊者报曰。大王。不应作如是事我先</a><a name="0288a05" id="0288a05">作业犹如瀑流。注在于身非余代受。王报臣</a><a name="0288a06" id="0288a06">曰。若如是者上命难违。若捉得时应令出国。</a><a name="0288a07" id="0288a07">王又白言。我之所有皆奉圣者随意受用。王</a><a name="0288a08" id="0288a08">言。圣者岂非大师声闻众中称说尊者神通</a><a name="0288a09" id="0288a09">第一。何不飞腾遭斯苦痛。答言。大王。是大师</a><a name="0288a10" id="0288a10">说。然业力持。我于神字尚不能忆。况发通</a><a name="0288a11" id="0288a11">耶。如来大师不为二语。亲说伽陀曰</a><a name="0288a12" id="0288a12"><p class='lg'>　　假令经百劫　　　所作业不亡</a><br><a name="0288a13" id="0288a13">　　因缘会遇时　　　果报还自受　</p></a><a name="0288a14" id="0288a14"><p>我今受报知更何言。时未生怨王以衣掩泪</a><a name="0288a15" id="0288a15">命诸医曰。于七日中不令圣者遍身支节平</a><a name="0288a16" id="0288a16">复如故者。我当夺汝现在封禄。复令大臣躬</a><a name="0288a17" id="0288a17">为瞻养。殷勤致敬礼尊者足奉辞而去。时大</a><a name="0288a18" id="0288a18">目连告舍利子曰。具寿当知。愿垂恩恕。愿</a><a name="0288a19" id="0288a19">垂恩恕。我当涅槃。舍利子闻而告曰。我等二</a><a name="0288a20" id="0288a20">人俱求善法。同时出家。同证甘露。同归圆</a><a name="0288a21" id="0288a21">寂。舍利子言。当如是作。尊者马胜闻大目连</a><a name="0288a22" id="0288a22">身遭苦楚。来至其所而申慰问。告言。具寿当</a><a name="0288a23" id="0288a23">知</a><a name="0288a24" id="0288a24"><p class='lg'>　　非山非海中　　　无有地方所</a><br><a name="0288a25" id="0288a25">　　亦不在空里　　　能避于先业</a><br><a name="0288a26" id="0288a26">　　如影随人去　　　无有安住者</a><br><a name="0288a27" id="0288a27">　　善恶业不亡　　　无上尊所说　</p></a><a name="0288a28" id="0288a28"><p>时大目连及舍利子。即礼尊者马胜足已。右</a><a name="0288a29" id="0288a29">绕三匝白言。阿遮利耶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240287c.htm'><img src='up.gif' border=0></a>
<a href='T240288b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>