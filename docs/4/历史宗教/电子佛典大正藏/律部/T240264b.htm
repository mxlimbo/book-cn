<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0264b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷13)</font> 第二门第十子摄颂难陀因缘之余 <font face='Arial'>T24, p0264b</h2></font><hr>
<span class='old'>
</a><a name="0264a28" id="0264a28">露右肩礼双足。右膝着地合掌恭敬。而白佛</a><a name="0264a29" id="0264a29">言大德世尊。频频赞叹胜慧河边诸苾刍等</span><a name="0264b01" id="0264b01">意欲相见。彼诸苾刍皆来至此不蒙问及。佛</a><a name="0264b02" id="0264b02">言阿难陀。我已共彼诸人语讫。依圣语圣法</a><a name="0264b03" id="0264b03">律共相安慰。阿难陀白佛言未审。云何名为</a><a name="0264b04" id="0264b04">圣语法律共相慰问。阿难陀。如我共诸苾刍。</a><a name="0264b05" id="0264b05">皆于门外洗双足已。随次入房就座而坐。各</a><a name="0264b06" id="0264b06">并端身住现前念。我入初定河边诸苾刍等</a><a name="0264b07" id="0264b07">亦入初定。我从初定出。入第二定第三第四</a><a name="0264b08" id="0264b08">定。次入空处识处无所有处。次入非想非非</a><a name="0264b09" id="0264b09">想处定。河边诸苾刍等亦复如是。随我出入</a><a name="0264b10" id="0264b10">诸定。我从非想非非想定出。入无所有处</a><a name="0264b11" id="0264b11">定。我复乃至入初定。是诸苾刍亦复如是。入</a><a name="0264b12" id="0264b12">至初定。阿难陀我作是念。我今应可作余相</a><a name="0264b13" id="0264b13">状而入初定。便非独觉声闻所行之境。作是</a><a name="0264b14" id="0264b14">念已即入其定。时河边苾刍自相谓曰。大师</a><a name="0264b15" id="0264b15">世尊住于自定。我等亦可自定而住。阿难陀。</a><a name="0264b16" id="0264b16">此谓圣语圣法律共相安慰。我作如是相安</a><a name="0264b17" id="0264b17">慰已。阿难陀白佛言。善哉大德。圣语圣法律</a><a name="0264b18" id="0264b18">共相安慰。极善世尊。圣语圣法律共相安慰。</a><a name="0264b19" id="0264b19">世尊既与河边诸苾刍。以圣语圣法律共安</a><a name="0264b20" id="0264b20">慰已。其声普遍四远诸人共相谓曰。佛共河</a><a name="0264b21" id="0264b21">边诸苾刍辈。以圣语圣法律而相安慰。既闻</a><a name="0264b22" id="0264b22">此事诸长者婆罗门皆来礼拜河边苾刍。此</a><a name="0264b23" id="0264b23">诸苾刍即为长者婆罗门。宣说法要口出臭</a><a name="0264b24" id="0264b24">气。时彼诸人左右顾眄。共相谓曰。此之臭</a><a name="0264b25" id="0264b25">气从何而来。诸苾刍曰。此之臭气从我口出。</a><a name="0264b26" id="0264b26">白言圣者。岂可日日不嚼齿木耶。答曰不嚼。</a><a name="0264b27" id="0264b27">彼曰何故。诸苾刍曰。佛未听许。答曰圣者。</a><a name="0264b28" id="0264b28">若不嚼齿木得清净耶。时诸苾刍默然无对。</a><a name="0264b29" id="0264b29">以缘白佛。佛言彼婆罗门长者。所作讥耻正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240264a.htm'><img src='up.gif' border=0></a>
<a href='T240264c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>