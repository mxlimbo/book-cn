<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0375a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷18)</font> 明单提九十二事法之一 <font face='Arial'>T22, p0375a</h2></font><hr>
<span class='old'>
</a><a name="0374c28" id="0374c28">象。若观乘马见不能者。便毁訾言。汝效人</a><a name="0374c29" id="0374c29">乘马。如似骑驴。费王饮食。以此入阵。必自丧</span><a name="0375a01" id="0375a01">身。又失王马。若见能者。便赞叹言。汝善能</a><a name="0375a02" id="0375a02">乘马。执辔甚工。左右回转皆有方便。应受王</a><a name="0375a03" id="0375a03">禄。以此入阵。必能济身。又不失马。若观乘车</a><a name="0375a04" id="0375a04">见不能者。毁訾言。汝效人乘车。如上床法。</a><a name="0375a05" id="0375a05">费王饮食。以此入阵。必自丧身。又失王车。若</a><a name="0375a06" id="0375a06">见能者。赞叹言。工能执御。善于进退。左右回</a><a name="0375a07" id="0375a07">转甚有方便。应受王禄。以此入阵。必能济身。</a><a name="0375a08" id="0375a08">又不失车。若观步军见不能射者。便毁訾言。</a><a name="0375a09" id="0375a09">效人执弓。似如拼毳徒食官禄。以此入阵。</a><a name="0375a10" id="0375a10">必自丧身命。又失官弓。见好射者。赞叹言。</a><a name="0375a11" id="0375a11">央粽为工射。应受官禄。以此入阵。必</a><a name="0375a12" id="0375a12">自济身。又不失弓。观持刀楯见不能者。便</a><a name="0375a13" id="0375a13">毁訾言。效人持楯。如捉布刀。以此入阵。必</a><a name="0375a14" id="0375a14">自丧身命。又失官仗。若见能者。又赞叹言。</a><a name="0375a15" id="0375a15">善用刀楯。至为巧能。以此入阵。必自全身。</a><a name="0375a16" id="0375a16">又不失王仗。如是毁訾赞叹四种兵已。得毁</a><a name="0375a17" id="0375a17">訾者。各各怒曰。何但弥尼刹利。是我等怨。今</a><a name="0375a18" id="0375a18">此沙门亦复是贼。毁辱我等当共杀之。得称</a><a name="0375a19" id="0375a19">赞者语得毁者言。此诸沙门皆是王种。或大</a><a name="0375a20" id="0375a20">臣种。或刹利种。皆本习兵法。明晓战阵。如彼</a><a name="0375a21" id="0375a21">所言。汝等宜学而反怨彼。甚为大痴。诸得</a><a name="0375a22" id="0375a22">毁者闻此语已。深自惭愧。尊者阿难见此事</a><a name="0375a23" id="0375a23">已。念曰。我今宜去。若久住此。或生过患。即</a><a name="0375a24" id="0375a24">还精舍。佛知而故问阿难。汝已为征人达多</a><a name="0375a25" id="0375a25">说法讫耶。阿难即以上事。具白世尊。佛言。呼</a><a name="0375a26" id="0375a26">六群比丘来。来已佛问六群比丘。汝实尔不。</a><a name="0375a27" id="0375a27">答言。实尔。佛言。此是恶事。非法非律。非如</a><a name="0375a28" id="0375a28">佛教。不可以是长养善法。从今日后有因缘</a><a name="0375a29" id="0375a29">听入军中三宿。佛告诸比丘。依止舍卫城<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220374c.htm'><img src='up.gif' border=0></a>
<a href='T220375b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>