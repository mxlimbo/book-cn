<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0151c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷22)</font> 第三分之八食法 <font face='Arial'>T22, p0151c</h2></font><hr>
<span class='old'>
</a><a name="0151b28" id="0151b28">即到其家与诸比丘次第而坐。梵志便下非</a><a name="0151b29" id="0151b29">时浆。诸比丘不敢受。念言。佛未听我饮非</span><a name="0151c01" id="0151c01">时浆。以是白佛。佛言听饮。诸比丘复问。佛以</a><a name="0151c02" id="0151c02">何因缘得饮。佛言。渴便得饮。梵志复作是念。</a><a name="0151c03" id="0151c03">我今当为瞿昙诸沙门办仙人。食以供明日。</a><a name="0151c04" id="0151c04">即作穄米粟米稗米[<a href='javascript:showpic("images/025067.gif")'>禾*秀</a>]米拘留米饭。明日食</a><a name="0151c05" id="0151c05">时白食已办。佛与大众俱就其坐。梵志手自</a><a name="0151c06" id="0151c06">下食。诸比丘不敢食。念言。佛未听我等食</a><a name="0151c07" id="0151c07">仙人食。以是白佛。佛言听食。食毕行水。取小</a><a name="0151c08" id="0151c08">床于佛前坐。佛为说随喜偈。如为毗罗若说。</a><a name="0151c09" id="0151c09">更为说种种妙法。示教利喜已。便从坐起向</a><a name="0151c10" id="0151c10">阿牟聚落。时彼有剃头师父子出家。闻世尊</a><a name="0151c11" id="0151c11">欲至。作是议。此诸居士不敬三宝。佛若至此</a><a name="0151c12" id="0151c12">必无人设粥。我等当共为人剃头取直作之。</a><a name="0151c13" id="0151c13">议已即行得物办粥。晨旦请佛及僧。僧既</a><a name="0151c14" id="0151c14">食已。佛问二比丘。汝等云何得办此粥。具</a><a name="0151c15" id="0151c15">以事答佛。佛种种呵责言。汝所作非法。云</a><a name="0151c16" id="0151c16">何赁与白衣剃头。从今若剃头师出家。不听</a><a name="0151c17" id="0151c17">畜剃刀。犯者突吉罗</a><a name="0151c18" id="0151c18"><p>佛之波旬邑。波旬诸力士闻佛欲至。即共议</a><a name="0151c19" id="0151c19">言。若不出迎罚金钱五百。皆与大小出迎世</a><a name="0151c20" id="0151c20">尊。头面礼足却坐一面。佛为说种种妙法。示</a><a name="0151c21" id="0151c21">教利喜已。即请佛及僧夏安居。四月佛默然</a><a name="0151c22" id="0151c22">受诸力士知佛受已。或有一人办一日食。或</a><a name="0151c23" id="0151c23">二日乃至十日。或二人共办一日。乃至十人</a><a name="0151c24" id="0151c24">共办一日。或但供前食。或但作粥者。或但作</a><a name="0151c25" id="0151c25">怛钵那者。时有一人字卢夷。是阿难白衣时</a><a name="0151c26" id="0151c26">亲友。问诸比丘。阿难今在何许。答言。阿难敬</a><a name="0151c27" id="0151c27">佛法僧今在佛后。彼即到阿难所礼足却住。</a><a name="0151c28" id="0151c28">阿难语言。我见汝迎佛甚用欢喜。答言。我</a><a name="0151c29" id="0151c29">非敬佛故来。但亲族共要。若不出迎佛。罚金<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220151b.htm'><img src='up.gif' border=0></a>
<a href='T220152a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>