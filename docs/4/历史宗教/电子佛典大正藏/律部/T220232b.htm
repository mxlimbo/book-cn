<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0232b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷1)</font> 明四波罗夷法之一 <font face='Arial'>T22, p0232b</h2></font><hr>
<span class='old'>
</a><a name="0232a28" id="0232a28">体。立难提前语难提言。共行淫来。时难提见</a><a name="0232a29" id="0232a29">其形相而生欲心。答言可尔。时天女渐渐却</span><a name="0232b01" id="0232b01">行。难提唤言。汝可小住共相娱乐。难提往就。</a><a name="0232b02" id="0232b02">天女疾疾而去。难提追逐到祇洹堑。堑中有</a><a name="0232b03" id="0232b03">王家死马。天女到死马所隐形不现。时难提</a><a name="0232b04" id="0232b04">欲心炽盛即淫死马。欲心息已便作是念。我</a><a name="0232b05" id="0232b05">甚不善非沙门法。以信出家而犯波罗夷罪。</a><a name="0232b06" id="0232b06">用着法服食人信施为。即脱法服着右手中。</a><a name="0232b07" id="0232b07">左手掩形而趣祇洹语比丘言。长老我犯波</a><a name="0232b08" id="0232b08">罗夷我犯波罗夷。时诸比丘在祇洹门间。经</a><a name="0232b09" id="0232b09">行仿佯思惟自业。共相谓言。此是坐禅难提</a><a name="0232b10" id="0232b10">修梵行人。不应犯波罗夷。难提复言。诸长老</a><a name="0232b11" id="0232b11">不尔。我实犯波罗夷。诸比丘即问其因缘。</a><a name="0232b12" id="0232b12">难提具说上事。诸比丘以是事具白世尊。佛</a><a name="0232b13" id="0232b13">告诸比丘。是难提善男子自说。所犯重罪。应</a><a name="0232b14" id="0232b14">当驱出。时诸比丘如教驱出诸比丘白佛言。</a><a name="0232b15" id="0232b15">世尊云何长老难提久修梵行。而为此天女</a><a name="0232b16" id="0232b16">之所诳惑。佛告诸比丘。是难提比丘不但今</a><a name="0232b17" id="0232b17">日为天女所惑退失梵行。过去世时亦为彼</a><a name="0232b18" id="0232b18">所惑失于梵行。诸比丘白佛言。已曾尔耶。</a><a name="0232b19" id="0232b19">佛言如是。佛告诸比丘。过去世时有城名波</a><a name="0232b20" id="0232b20">罗奈。国名迦尸。时南方阿槃提国。有迦叶</a><a name="0232b21" id="0232b21">氏外道出家。聪明博识综练群籍。众技妙术</a><a name="0232b22" id="0232b22">靡不开达。彼外道者助王治国。时彼国王执</a><a name="0232b23" id="0232b23">持奸贼种种治罪。或截手足髡其耳鼻治之</a><a name="0232b24" id="0232b24">甚苦。时彼外道深自惟念。我已出家云何与</a><a name="0232b25" id="0232b25">王共参此事。便白王言听我出家。王即答言</a><a name="0232b26" id="0232b26">师已出家。云何方言复欲出家。答言大王。我</a><a name="0232b27" id="0232b27">今豫此种种刑罚苦恼众生。何名出家。王即</a><a name="0232b28" id="0232b28">问言。师今欲于何道出家。答言大王。欲学仙</a><a name="0232b29" id="0232b29">人出家。王言可尔随意出家。去城不遥有百<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220232a.htm'><img src='up.gif' border=0></a>
<a href='T220232c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>