<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0181b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷25)</font> <font face='Arial'>T23, p0181b</h2></font><hr>
<span class='old'>
</a><a name="0181a28" id="0181a28">洗浴以水为净。愿佛听此国诸比丘常洗浴。</a><a name="0181a29" id="0181a29">四者如东方国土。用如是麻褥覆毛褥</span><a name="0181b01" id="0181b01">覆花衣褥覆。愿佛听阿湿摩伽阿槃地国比</a><a name="0181b02" id="0181b02">丘皮褥覆羊韦鹿韦羖羊韦。五者有比丘遣</a><a name="0181b03" id="0181b03">比丘。使与他比丘衣。他不取是衣中间失。我</a><a name="0181b04" id="0181b04">曹当云何。亿耳。汝若去东方国土。见佛世尊</a><a name="0181b05" id="0181b05">亲近礼拜。代我如是问讯。以此五事具白世</a><a name="0181b06" id="0181b06">尊。是时亿耳。受长老迦旃延语诵利。从坐</a><a name="0181b07" id="0181b07">处起头面礼长老摩诃迦旃延竟。已即向自</a><a name="0181b08" id="0181b08">房付卧具。持衣钵游行诸国土。渐渐到舍卫</a><a name="0181b09" id="0181b09">国见佛。头面礼足一面坐。诸佛常法。有客比</a><a name="0181b10" id="0181b10">丘来。以如是语问讯。忍不足不。安乐住不。</a><a name="0181b11" id="0181b11">乞食不难。道路不疲耶。尔时佛以是语问</a><a name="0181b12" id="0181b12">亿耳。忍不足不。安乐住不。乞食不难。道路</a><a name="0181b13" id="0181b13">不疲耶。是比丘答言。实忍足安乐住乞食不</a><a name="0181b14" id="0181b14">难道路不疲。诸佛常法。共客比丘一处宿</a><a name="0181b15" id="0181b15">时。敕侍者为客比丘房舍内敷床卧具。是时</a><a name="0181b16" id="0181b16">佛敕阿难。为客比丘房内敷床卧具。阿难如</a><a name="0181b17" id="0181b17">是思惟。如佛所敕。为客比丘敷床卧具。佛世</a><a name="0181b18" id="0181b18">尊今日。必欲与客比丘同一房舍宿。即向佛</a><a name="0181b19" id="0181b19">房与客比丘敷床卧具竟。还白言。大德。与客</a><a name="0181b20" id="0181b20">比丘敷床卧具竟。佛自知时。佛从坐起向自</a><a name="0181b21" id="0181b21">房。到坐处敷尼师檀结加趺坐。亿耳向佛</a><a name="0181b22" id="0181b22">房。到已头面礼佛足。坐处敷尼师檀结加</a><a name="0181b23" id="0181b23">趺坐。是二人夜多坐禅默然。中夜过至后夜。</a><a name="0181b24" id="0181b24">佛语亿耳。汝比丘呗。亿耳发细声。诵波罗延</a><a name="0181b25" id="0181b25">萨遮陀舍修妒路竟。佛赞言。善哉比丘。汝善</a><a name="0181b26" id="0181b26">赞法。汝能以阿槃地语声赞诵。了了清净尽</a><a name="0181b27" id="0181b27">易解。比丘汝好学好诵。佛知故问。汝何以晚</a><a name="0181b28" id="0181b28">入道。亿耳言。大德。我久知欲患。有缘事不得</a><a name="0181b29" id="0181b29">出家。即说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230181a.htm'><img src='up.gif' border=0></a>
<a href='T230181c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>