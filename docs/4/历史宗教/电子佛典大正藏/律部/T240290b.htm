<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0290b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷18)</font> 第三门第四子摄颂之余 <font face='Arial'>T24, p0290b</h2></font><hr>
<span class='old'>
</a><a name="0290a28" id="0290a28">渚无别归依。若有苾刍观于内身勤行正念。</a><a name="0290a29" id="0290a29">知诸世间嗔恚忧愁妄生烦恼。或于外身或</span><a name="0290b01" id="0290b01">于内身或内外身。如是广说。观受心法勤行</a><a name="0290b02" id="0290b02">正念。知诸世间嗔恚忧愁妄生烦恼。如是</a><a name="0290b03" id="0290b03">名为自为洲渚乃至无别归依。时阿难陀闻</a><a name="0290b04" id="0290b04">佛说已。顶礼佛足退辞而去</a><a name="0290b05" id="0290b05"><p>时诸苾刍咸皆有疑。请世尊曰。圣者目连曾</a><a name="0290b06" id="0290b06">作何业。被诸外道粉碎其身。世尊告曰。汝</a><a name="0290b07" id="0290b07">等苾刍大目干连自所作业。无人代受。乃至</a><a name="0290b08" id="0290b08">广说。乃往古昔于一城处。有一婆罗门妻诞</a><a name="0290b09" id="0290b09">一男。年既长大为其娶妇。儿于妇处极生爱</a><a name="0290b10" id="0290b10">恋。母嗔新妇儿怀忿心。于其母处不为敬</a><a name="0290b11" id="0290b11">重。母责子曰。汝爱其妇与我相违。妇闻是语</a><a name="0290b12" id="0290b12">遂生恶念。此之老母年过容华。于己婿边未</a><a name="0290b13" id="0290b13">能暂离。而更于我夫主强说摔非。从是已后</a><a name="0290b14" id="0290b14">常求母过。后于异时妇见姑嫜作私隐事。遂</a><a name="0290b15" id="0290b15">告其夫共生嗔忿。子告妇曰。愚痴老耄尚不</a><a name="0290b16" id="0290b16">息心于我少年强生言责。遂起恶心作碜害</a><a name="0290b17" id="0290b17">语。如何得有勇力之人。打彼身形碎如捶</a><a name="0290b18" id="0290b18">苇。汝等苾刍勿生异念。往时婆罗门子即大</a><a name="0290b19" id="0290b19">目连。由于父母发生恶念作无义言。于五百</a><a name="0290b20" id="0290b20">生中身常被打碎如捶苇。乃至今日最后生</a><a name="0290b21" id="0290b21">身。于我弟子声闻众中。神通第一尚受斯报。</a><a name="0290b22" id="0290b22">是故汝等当知。先所作业必须自受。无人代</a><a name="0290b23" id="0290b23">当。乃至广说如是应学。诸苾刍众闻已奉行</a><a name="0290b24" id="0290b24"><p>时诸苾刍复请佛言。由何缘故。诸外道等。不</a><a name="0290b25" id="0290b25">打舍利子而害目连。佛告苾刍。非但今日放</a><a name="0290b26" id="0290b26">一打一。过去亦尔。汝等应听。乃往古昔于一</a><a name="0290b27" id="0290b27">村边有多童子。群聚游戏。见二摩纳婆随路</a><a name="0290b28" id="0290b28">而来。遂相告曰。我今打此二人。又共议曰。</a><a name="0290b29" id="0290b29">无宜即打且可问之。若可意者我不行杖。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240290a.htm'><img src='up.gif' border=0></a>
<a href='T240290c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>