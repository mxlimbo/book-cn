<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0241b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷2)</font> 盗戒之一 <font face='Arial'>T22, p0241b</h2></font><hr>
<span class='old'>
</a><a name="0241a28" id="0241a28">所讨伐皆悉摧破。诸有犯王法者。皆令此象</a><a name="0241a29" id="0241a29">足蹈杀之。王有此象恃之无畏。彼象厩坏。</span><a name="0241b01" id="0241b01">象便逸走到精舍边。见诸比丘威仪庠序。又</a><a name="0241b02" id="0241b02">闻诵经杀生受苦不杀获福。象闻此言。心即</a><a name="0241b03" id="0241b03">调柔。时有罪人犯法应死。王敕有司令象蹈</a><a name="0241b04" id="0241b04">杀。时象以鼻三嗅罪人都无杀心。彼监杀</a><a name="0241b05" id="0241b05">者即以白王。象见罪人直以鼻嗅绝无杀意。</a><a name="0241b06" id="0241b06">王闻此言甚大愁怖。便语来者象审尔耶。答</a><a name="0241b07" id="0241b07">言实尔。王召大臣共论此事。大臣既集。王告</a><a name="0241b08" id="0241b08">之言。吾今为王无能胜者正恃此象。今忽如</a><a name="0241b09" id="0241b09">是当如之何。大臣是时即呼象子而问之言。</a><a name="0241b10" id="0241b10">近象厩坏象至何处。象子答言。至精舍所。大</a><a name="0241b11" id="0241b11">臣聪明豫知此象。见诸比丘必闻经法。心意</a><a name="0241b12" id="0241b12">柔软不欲杀生。便教象子近象厩边。作博戏</a><a name="0241b13" id="0241b13">舍作屠儿舍作囚系舍。汝便系象近此诸舍。</a><a name="0241b14" id="0241b14">彼象见博者张目舞手高声大唤。见彼屠</a><a name="0241b15" id="0241b15">者残杀众生。又见狱囚考掠楚毒。象见是</a><a name="0241b16" id="0241b16">已恶心还生。王送罪人象即蹈杀。尔时诸天</a><a name="0241b17" id="0241b17">即说偈言</a><a name="0241b18" id="0241b18"><p class='lg'>　　象见善律仪　　　又闻罪福声</a><br><a name="0241b19" id="0241b19">　　善心日夜增　　　恶行渐得灭</a><br><a name="0241b20" id="0241b20">　　习近诸恶业　　　先心还复起</a><br><a name="0241b21" id="0241b21">　　唯有明智人　　　直进而不还　</p></a><a name="0241b22" id="0241b22"><p>佛告诸比丘。尔时大身象者。岂异人乎。即</a><a name="0241b23" id="0241b23">瓶沙王是。瓶沙王宿世时。曾见比丘威仪</a><a name="0241b24" id="0241b24">庠序爱乐欢喜。今具达腻伽威仪庠序。甚大</a><a name="0241b25" id="0241b25">欢喜不问其罪。时达腻伽即作是念。我作第</a><a name="0241b26" id="0241b26">一房。上坐次受驱我令出。第二第三亦驱我</a><a name="0241b27" id="0241b27">出。后续作烧成瓦屋。世尊复敕令坏。取王</a><a name="0241b28" id="0241b28">家材持用作舍。世尊复见种种呵责。徒自</a><a name="0241b29" id="0241b29">辛苦用多事为。自今已后止此苦事。依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220241a.htm'><img src='up.gif' border=0></a>
<a href='T220241c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>