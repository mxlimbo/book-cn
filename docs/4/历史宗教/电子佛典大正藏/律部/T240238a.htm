<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0238a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷8)</font> 第二门第四子摄颂之余 <font face='Arial'>T24, p0238a</h2></font><hr>
<span class='old'>
</a><a name="0237c28" id="0237c28">痴人悉皆爱乐。我见世尊声闻弟子。爱乐梵</a><a name="0237c29" id="0237c29">行诸根明净。面貌光泽适悦而住。常怀兢惧</span><a name="0238a01" id="0238a01">如鹿依林。乃至尽形纯一无杂。圆满清白梵</a><a name="0238a02" id="0238a02">行具足。我由此故起深信心。广如上说</a><a name="0238a03" id="0238a03"><p>复次世尊我念曾于正殿中坐理国事时。见</a><a name="0238a04" id="0238a04">有多人。皆为五欲来至我所。或于父母男女</a><a name="0238a05" id="0238a05">兄弟姊妹知识朋友。共相言讼争论好恶。何</a><a name="0238a06" id="0238a06">况余人。又我曾见。有二苾刍共诸苾刍。有所</a><a name="0238a07" id="0238a07">争竞遂便舍戒。然二苾刍于佛法僧宝。不能</a><a name="0238a08" id="0238a08">说其少许过失。但知自责。是极恶人是无福</a><a name="0238a09" id="0238a09">德。不能修习清净梵行。依世尊教尽寿而住。</a><a name="0238a10" id="0238a10">心无亏犯。我由此故起深信心。广如上说</a><a name="0238a11" id="0238a11"><p>复次世尊我昔曾见一类沙门婆罗门。要心</a><a name="0238a12" id="0238a12">自静受持梵行八九月已被欲所牵。便舍律</a><a name="0238a13" id="0238a13">仪作染污事。缠绵五欲以自欢娱。我见世</a><a name="0238a14" id="0238a14">尊。诸声闻众。修习梵行清净圆满。乃至尽形</a><a name="0238a15" id="0238a15">依世尊教心无亏犯。我由此故起深信心。广</a><a name="0238a16" id="0238a16">如上说</a><a name="0238a17" id="0238a17"><p>复次世尊我是国主号为胜光。于此国中统</a><a name="0238a18" id="0238a18">领自在。人不应死我能断命。有合死者我能</a><a name="0238a19" id="0238a19">释除。率土之内莫不遵仰。然大臣宰相。皆是</a><a name="0238a20" id="0238a20">豪族。大婆罗门。刹帝利长者。或为平章国</a><a name="0238a21" id="0238a21">政黜陟群臣。启奏之时犹怀奢慢。礼容不足</a><a name="0238a22" id="0238a22">有紊朝仪。我见世尊。在于无量百千大众之</a><a name="0238a23" id="0238a23">中。围绕说法。诸天人众各各摄心瞻仰尊颜</a><a name="0238a24" id="0238a24">咸共谛听。无有散乱座下寂然。乃至不闻謦</a><a name="0238a25" id="0238a25">欬啑喷之声。况复更有诸余諠杂。于时在</a><a name="0238a26" id="0238a26">会。忽有一人。謦欬发声。比坐之人告言。仁</a><a name="0238a27" id="0238a27">者。愿少默住勿为諠扰。汝岂不闻。世尊说</a><a name="0238a28" id="0238a28">法美妙当机。犹如上蜜。说斯语已彼即默</a><a name="0238a29" id="0238a29">然。于时我闻斯语即作是念。世尊真实有大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240237c.htm'><img src='up.gif' border=0></a>
<a href='T240238b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>