<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0393c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷37)</font> 第八门第十子摄颂之余 <font face='Arial'>T24, p0393c</h2></font><hr>
<span class='old'>
</a><a name="0393b28" id="0393b28">雅音如奏天乐。堂内悉以金沙布地。栴檀香</a><a name="0393b29" id="0393b29">水常为洒润。金绳界道宝网四悬。垂诸宝铃</span><a name="0393c01" id="0393c01">尽世严饰。是时八万四千诸王。同建法堂庄</a><a name="0393c02" id="0393c02">严事毕。于此堂侧多造浴池。皆方四十里。所</a><a name="0393c03" id="0393c03">有阶砌悉以四宝而为严饰。于其池中有四</a><a name="0393c04" id="0393c04">种华。池外复有诸陆生华。并如前说。又于堂</a><a name="0393c05" id="0393c05">前处处行列四宝多罗树。枝叶华果皆互严</a><a name="0393c06" id="0393c06">饰。风动发声亦如前说。所在之地皆布金沙</a><a name="0393c07" id="0393c07">洒以香水。宝铃和响在处皆悬。是时诸王严</a><a name="0393c08" id="0393c08">饰既毕。皆共白王。圣主当知。所建法堂及诸</a><a name="0393c09" id="0393c09">林泉。备尽严丽。愿亲临幸。王闻生念。此胜法</a><a name="0393c10" id="0393c10">堂。我今不应先自受用。宜请一切沙门婆罗</a><a name="0393c11" id="0393c11">门等有德行者。于此堂中备尽所有如法供</a><a name="0393c12" id="0393c12">养。即随所念设大施会。皆供给已。复作是</a><a name="0393c13" id="0393c13">念。我今不应于此。法堂放逸着乐。遂将一人</a><a name="0393c14" id="0393c14">以为执侍。躬自入堂净修梵行。遂于金阁银</a><a name="0393c15" id="0393c15">座之上。结加趺坐正念思惟。远离欲界诸</a><a name="0393c16" id="0393c16">不善法。除去寻伺证入初禅。从金阁起次升</a><a name="0393c17" id="0393c17">银阁。坐于金座及琉璃水精。皆悉绮互而为</a><a name="0393c18" id="0393c18">庄饰。其王于上皆能次第证会深禅除诸障</a><a name="0393c19" id="0393c19">累。尔时八万四千宫人婇女。诣宝女所。白言。</a><a name="0393c20" id="0393c20">大家。我等诸人承王恩念。久阙侍卫情甚渴</a><a name="0393c21" id="0393c21">仰。咸愿拜谒希垂听许。时大夫人报主兵臣</a><a name="0393c22" id="0393c22">曰。汝今应知。我等后宫久不见王情深恋慕。</a><a name="0393c23" id="0393c23">将事朝谒宜时严驾。其臣白言。若如是者。伏</a><a name="0393c24" id="0393c24">请大家敕诸侍从。所有庄严皆为黄色。复</a><a name="0393c25" id="0393c25">更白言。然我今者且命八万四千小国王等</a><a name="0393c26" id="0393c26">诫兵令集。诸王依命初令象驾。都八十千。</a><a name="0393c27" id="0393c27">以长净象王而为上首。次严马驾。以腾云马</a><a name="0393c28" id="0393c28">王而为上首。次严车驾以喜鸣辂车而为上</a><a name="0393c29" id="0393c29">首。如是二类亦八十千。皆宝庄严殊妙第一。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240393b.htm'><img src='up.gif' border=0></a>
<a href='T240394a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>