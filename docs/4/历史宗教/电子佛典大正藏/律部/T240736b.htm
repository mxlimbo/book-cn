<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0736b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷9)</font> 舍利弗品 <font face='Arial'>T24, p0736b</h2></font><hr>
<span class='old'>
</a><a name="0736a28" id="0736a28">豆为初。乃至甘蔗。若比丘盗心取谷。满一</a><a name="0736a29" id="0736a29">分犯重罪。若谷未收。比丘以盗心。觅镰</span><a name="0736b01" id="0736b01">觅担觅篮。种种方便得突吉罗。若以手揽</a><a name="0736b02" id="0736b02">捉得偷兰遮。若刈断与余生者相连着。未</a><a name="0736b03" id="0736b03">离本处得偷兰遮。若解脱相离。随直多少</a><a name="0736b04" id="0736b04">结罪。若盗心取稻作米前运动方便突吉罗。</a><a name="0736b05" id="0736b05">若刈稻打稻舂。随一一作得偷兰遮。若</a><a name="0736b06" id="0736b06">成米内器离地波罗夷。若比丘与他诤</a><a name="0736b07" id="0736b07">田。如前所说。若比丘偷他田地。乃至一发。</a><a name="0736b08" id="0736b08">大作决定盗心。得波罗夷。何以故。地深无</a><a name="0736b09" id="0736b09">贾故。若此比丘来问众僧。今取此地。僧答</a><a name="0736b10" id="0736b10">同者。皆得重罪。若有二标。若比丘举一标</a><a name="0736b11" id="0736b11">得偷兰遮。举二标波罗夷。若地有三标。若</a><a name="0736b12" id="0736b12">举一标突吉罗。举二标偷兰遮。若举三标</a><a name="0736b13" id="0736b13">得波罗夷。若地有多标举一标得突吉罗。</a><a name="0736b14" id="0736b14">乃至二标皆突吉罗。余后二标举一偷兰遮。</a><a name="0736b15" id="0736b15">举二波罗夷。若盗心以绳弹取他地。初一</a><a name="0736b16" id="0736b16">绳置一头偷兰遮。置绳两头波罗夷。若书</a><a name="0736b17" id="0736b17">地作名字。初书一头偷兰遮。书地两头波罗</a><a name="0736b18" id="0736b18">夷。若盗心唱言。齐是我地。田主闻已生狐</a><a name="0736b19" id="0736b19">疑心恐失我田。是比丘得偷兰遮罪。若田</a><a name="0736b20" id="0736b20">主作决定失想。得波罗夷。说田品竟</a><a name="0736b21" id="0736b21"><p>地者。宅地园地。有树无树有篱无篱。如</a><a name="0736b22" id="0736b22">华园品说亦如田品说。略说地品竟</a><a name="0736b23" id="0736b23"><p>聚落者。律中已广说竟。阿兰若者。是地有</a><a name="0736b24" id="0736b24">主。法师曰。亦有无主。云何有主无主。答曰。</a><a name="0736b25" id="0736b25">若草木在林中。无直不得取。是名有主。</a><a name="0736b26" id="0736b26">若草木在林。随意斫伐无人呵问是名无</a><a name="0736b27" id="0736b27">主。若比丘有主阿兰若物。随直多少结罪。</a><a name="0736b28" id="0736b28">有主阿兰若处。掷去不堪用物。取者无罪。</a><a name="0736b29" id="0736b29">若有主阿兰若。木柱及诸杂物。久久在中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240736a.htm'><img src='up.gif' border=0></a>
<a href='T240736c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>