<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0603b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷13)</font> <font face='Arial'>T24, p0603b</h2></font><hr>
<span class='old'>
</a><a name="0603a28" id="0603a28">处便得本罪。若老耄无所识知。依实说者无</a><a name="0603a29" id="0603a29">犯。长净之时应令纯熟。善诵戒经者。为众诵</span><a name="0603b01" id="0603b01">之。先鸣健稚时。诸苾刍应自忆罪如法说</a><a name="0603b02" id="0603b02">悔。然后赴集</a><a name="0603b03" id="0603b03"><p><b>　　<A NAME="n399"></A>用牙角作针筒学处第八十四</b></a><a name="0603b04" id="0603b04"><p>尔时薄伽梵在室罗伐城给孤独园。时有巧</a><a name="0603b05" id="0603b05">师名曰达摩。善牙骨作以自工巧。告诸苾刍。</a><a name="0603b06" id="0603b06">若须牙骨作者我当施。手作时诸苾刍不知</a><a name="0603b07" id="0603b07">厌足。终日驱使遣作针筒。无暂停息。遂令家</a><a name="0603b08" id="0603b08">业终致穷困。由针筒事过分废阙讥嫌烦恼。</a><a name="0603b09" id="0603b09">制斯学处</a><a name="0603b10" id="0603b10"><p>若复苾刍用骨牙角作针筒成者。应打碎。波</a><a name="0603b11" id="0603b11">逸底迦</a><a name="0603b12" id="0603b12"><p>言针筒者有二种。应畜一筒二管。言作者。</a><a name="0603b13" id="0603b13">若自作若使他作。言打碎者。谓作成入手应</a><a name="0603b14" id="0603b14">打碎弃之。若作未成亦应舍弃。若作成不自</a><a name="0603b15" id="0603b15">受。或为他作。得恶作罪。若得先成者受用无</a><a name="0603b16" id="0603b16">犯。若对苾刍说悔罪时。彼应问曰。所作针筒</a><a name="0603b17" id="0603b17">已打碎未。若不问时。得恶作罪。有四种针筒。</a><a name="0603b18" id="0603b18">应畜铜铁鋀石及以赤铜。不应用金银琉璃</a><a name="0603b19" id="0603b19">颇胝迦宝而作针筒亦非镞成揩以杂色。畜</a><a name="0603b20" id="0603b20">针筒者。应密藏举。若无惭苾刍及未圆人借</a><a name="0603b21" id="0603b21">不应与。善能爱护者应与。贮畜针刀恐铁生</a><a name="0603b22" id="0603b22">垢。应以蜡布裹之。如作针筒。不应受用。令打</a><a name="0603b23" id="0603b23">碎者。若作自余违法资具准此应知。刀子小</a><a name="0603b24" id="0603b24">印苾刍应畜。刀子有三种。谓上中下。其形如</a><a name="0603b25" id="0603b25">鸡曲翎。或如乌曲羽。上者长六指阔一指。下</a><a name="0603b26" id="0603b26">者四指。二内名中(此并连身铁弝若木弝尖直皆不见畜)印有四</a><a name="0603b27" id="0603b27">种。谓白铜赤铜鋀石及木。若僧伽印文应作</a><a name="0603b28" id="0603b28">造寺主名。上有转法轮像。随其大小以为记</a><a name="0603b29" id="0603b29">验。若别人印作骨锁形。或作髑髅形。见时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240603a.htm'><img src='up.gif' border=0></a>
<a href='T240603c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>