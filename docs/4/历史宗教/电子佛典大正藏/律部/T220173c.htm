<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0173c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷26)</font> 第五分杂法 <font face='Arial'>T22, p0173c</h2></font><hr>
<span class='old'>
</a><a name="0173b28" id="0173b28">行。一比丘有漉水囊。一比丘无。不相借极渴</a><a name="0173b29" id="0173b29">乏。以是白佛。佛言。我先不制无漉水囊行不</span><a name="0173c01" id="0173c01">得过半由旬耶。若是无漉水囊。有衣角可漉</a><a name="0173c02" id="0173c02">水者听。欲行时心念用以漉水。亦听畜漉水</a><a name="0173c03" id="0173c03">筒。诸比丘便用金银宝作。佛言。不应尔。听用</a><a name="0173c04" id="0173c04">铜铁竹木瓦石作之。以十种家施衣细者漫</a><a name="0173c05" id="0173c05">口。不听用粪扫衣。犯者突吉罗。时舍利弗患</a><a name="0173c06" id="0173c06">风。有一呵梨勒果着床脚边。瞿伽离来。以是</a><a name="0173c07" id="0173c07">上座驱舍利弗。舍利弗即避之忘呵梨勒。瞿</a><a name="0173c08" id="0173c08">伽离见语诸比丘。世尊赞叹舍利弗少欲知</a><a name="0173c09" id="0173c09">足。而今藏积我等所无。舍利弗闻作是念。我</a><a name="0173c10" id="0173c10">今云何以此小事堕讥嫌中。便取弃之。诸比</a><a name="0173c11" id="0173c11">丘语言。大德风患所须。勿弃此药。可还取之。</a><a name="0173c12" id="0173c12">答言。以此小物乃使同梵行人致此嫌怪。我</a><a name="0173c13" id="0173c13">已弃之终不复取。诸比丘以是白佛。佛言。舍</a><a name="0173c14" id="0173c14">利弗不但今弃此药不肯复取。过去世时亦</a><a name="0173c15" id="0173c15">曾如是。乃往过去时有一黑蛇。螫一犊子。</a><a name="0173c16" id="0173c16">还入穴中。有一咒师。以羖羊咒。咒令出穴。不</a><a name="0173c17" id="0173c17">能令出。咒师便于犊子前燃火咒之。化成火</a><a name="0173c18" id="0173c18">蜂。入蛇穴中。烧螫黑蛇。蛇不堪痛然后出</a><a name="0173c19" id="0173c19">穴。羖羊以角抄着咒师前。咒师语言。汝还舐</a><a name="0173c20" id="0173c20">毒。不尔投此火中。黑蛇即说偈言</a><a name="0173c21" id="0173c21"><p class='lg'>　　我既吐此毒　　　终不还收之</a><br><a name="0173c22" id="0173c22">　　若有死事至　　　毕命不复回　</p></a><a name="0173c23" id="0173c23"><p>于是遂不收毒自投火中。佛言。尔时黑蛇者</a><a name="0173c24" id="0173c24">舍利弗是。昔受如此死苦犹不收毒。况今更</a><a name="0173c25" id="0173c25">取所弃之药。从今听诸比丘畜药。六群比丘</a><a name="0173c26" id="0173c26">便多积聚药。诸白衣讥诃言。此诸沙门为欲</a><a name="0173c27" id="0173c27">作医为欲贩卖。自言小欲知足。而无厌已。</a><a name="0173c28" id="0173c28">诸比丘以是白佛。佛言。不应多畜药。听畜</a><a name="0173c29" id="0173c29">种种杂药各一阿陀罗。若有长病听随宜更<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220173b.htm'><img src='up.gif' border=0></a>
<a href='T220174a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>