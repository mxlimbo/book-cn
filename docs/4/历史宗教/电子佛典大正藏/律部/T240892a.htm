<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0892a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷9)</font> 波逸提法之一 <font face='Arial'>T24, p0892a</h2></font><hr>
<span class='old'>
</a><a name="0891c28" id="0891c28">云何比丘。如今此人使降一虾蟆能不。而降</a><a name="0891c29" id="0891c29">恶龙诸比丘对。不能世尊。世尊告曰。如是比</span><a name="0892a01" id="0892a01">丘此饮酒之大失。诸比丘从今已往不得饮</a><a name="0892a02" id="0892a02">酒。尝酒饮酒尝酒者堕。浆有八种。蒲萄浆甘</a><a name="0892a03" id="0892a03">蔗浆柿浆梨浆奈浆煮麦浆麴浆(苦酒)华浆。取</a><a name="0892a04" id="0892a04">要言之。其浆似酒。亦如酒味。饮而醉者。世尊</a><a name="0892a05" id="0892a05">曰。皆不得饮。其浆似酒亦如酒味。饮而不醉</a><a name="0892a06" id="0892a06">者。世尊曰。得饮其浆不似酒味。不似酒饮而</a><a name="0892a07" id="0892a07">醉者。世尊曰。亦不得饮。其浆不似酒。亦不如</a><a name="0892a08" id="0892a08">酒味。饮而不醉者。世尊曰。得饮(八浆皆中前饮其中有中后</a><a name="0892a09" id="0892a09">得饮者)</a><a name="0892a10" id="0892a10"><p>佛世尊游舍卫国祇树给孤独园。时迦留陀</a><a name="0892a11" id="0892a11">夷以得阿罗汉道。便作是念。我本未得道时。</a><a name="0892a12" id="0892a12">与此六群比丘在此舍卫国多触恼诸长者家。</a><a name="0892a13" id="0892a13">多犯诸事。我今当教化用补前愆。即于舍卫</a><a name="0892a14" id="0892a14">教化九百九十九家。少一不满千家。其妇得</a><a name="0892a15" id="0892a15">道而夫不得者。不在数。其夫得道妇不得者。</a><a name="0892a16" id="0892a16">亦不在数。夫妇同得者乃数。有一婆罗门。夫</a><a name="0892a17" id="0892a17">妇应从迦留陀夷得道。时迦留陀夷平旦着</a><a name="0892a18" id="0892a18">衣持钵。入舍卫。殡陀跋陀不失次第。至此</a><a name="0892a19" id="0892a19">婆罗门家。时婆罗门出行不在。婆罗门妇闭</a><a name="0892a20" id="0892a20">门在内作食。迦留陀夷即三昧正受。从窖前</a><a name="0892a21" id="0892a21">地中踊出。婆罗门妇见便作是念。此必从我</a><a name="0892a22" id="0892a22">乞食。若空中倒悬我不与食。迦留陀夷即空</a><a name="0892a23" id="0892a23">中倒悬。婆罗门妇复作是念。眼大如釜口我</a><a name="0892a24" id="0892a24">不与食。时迦留陀夷眼即大如釜口。婆罗门</a><a name="0892a25" id="0892a25">妇复作是念。若戾口着额上。我不与食。时迦</a><a name="0892a26" id="0892a26">留陀夷即戾口着额上。婆罗门妇复作是念。</a><a name="0892a27" id="0892a27">正尔在我前死。我不与食。迦留陀夷即在前</a><a name="0892a28" id="0892a28">死。婆罗门妇大惊怖言。此沙门释子广有知</a><a name="0892a29" id="0892a29">识。是波斯匿王善知识。末利夫人阿阇梨。备<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240891c.htm'><img src='up.gif' border=0></a>
<a href='T240892b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>