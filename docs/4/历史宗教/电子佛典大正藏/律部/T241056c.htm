<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1056c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷4)</font> 杂品第十九 <font face='Arial'>T24, p1056c</h2></font><hr>
<span class='old'>
</a><a name="1056b28" id="1056b28">粪水土等功。云何而令芽得增长。若言子虽</a><a name="1056b29" id="1056b29">无常以功业故而得芽果。应言五阴亦复如</span><a name="1056c01" id="1056c01">是。若言子中先已有芽。人功水粪为作了</a><a name="1056c02" id="1056c02">因。是义不然。何以故。了因所了物无增减。</a><a name="1056c03" id="1056c03">多则多住少则少住。而今水粪芽则增长。是</a><a name="1056c04" id="1056c04">故本无今有。若言了因二种一多二少。多则</a><a name="1056c05" id="1056c05">见大少则见小。犹如然灯明多见大明少见</a><a name="1056c06" id="1056c06">小。是义不然。何以故。犹如一种多与水粪。</a><a name="1056c07" id="1056c07">不能一时一日增长人等过人。若言了因虽</a><a name="1056c08" id="1056c08">有二种。要待时节。物少了少物多了多。是故</a><a name="1056c09" id="1056c09">我言了因不增。是义不然。何以故。汝法时</a><a name="1056c10" id="1056c10">常。是故不应作如是说。善男子。子异芽异。虽</a><a name="1056c11" id="1056c11">作得异相似不断。五阴亦尔。善男子。如子业</a><a name="1056c12" id="1056c12">增芽。芽业增茎。茎业增叶。叶业增花。花业增</a><a name="1056c13" id="1056c13">果。一道五阴增五道阴。亦复如是。若言如是</a><a name="1056c14" id="1056c14">异作异受。是义汝有。非我所说。何以故。如汝</a><a name="1056c15" id="1056c15">法中。作者是我受者是身。而复不说异作异</a><a name="1056c16" id="1056c16">受。受不杀戒即是我也。以是因缘身得妙色。</a><a name="1056c17" id="1056c17">是故汝法受者无因作者无果。有如是过。若</a><a name="1056c18" id="1056c18">言我作身受。我亦如是此作彼受。复应问言。</a><a name="1056c19" id="1056c19">汝身我异。身受饮食被服璎珞。妙食因缘得</a><a name="1056c20" id="1056c20">好色力。恶食因缘得弊色力。是好恶色。若</a><a name="1056c21" id="1056c21">属因缘我何所得。若言我得。忧愁欢喜。云</a><a name="1056c22" id="1056c22">何不是异作异受。譬如有人为力服酥。是</a><a name="1056c23" id="1056c23">人久服身得大力上妙好色。有人羸瘦见之</a><a name="1056c24" id="1056c24">心喜。是人即得大色力不。若言不得。我亦如</a><a name="1056c25" id="1056c25">是。身所作事我云何得。何以故。不相似故。我</a><a name="1056c26" id="1056c26">法不尔。阴作阴受相似不断。善男子。若言五</a><a name="1056c27" id="1056c27">阴无常此不至彼而得受报。是义不妨。何</a><a name="1056c28" id="1056c28">以故。我法或有即作即受。或有异作异受无</a><a name="1056c29" id="1056c29">作无受。即作即受者阴作阴受。异作异受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241056b.htm'><img src='up.gif' border=0></a>
<a href='T241057a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>