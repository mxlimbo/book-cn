<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0236b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷7)</font> 第二门第二子摄颂之余 <font face='Arial'>T24, p0236b</h2></font><hr>
<span class='old'>
</a><a name="0236a28" id="0236a28">意。其独觉妹护彼情故。妙食置内粗食覆上。</a><a name="0236a29" id="0236a29">持告旧妻我此饮食供养于兄。愿当随喜。其</span><a name="0236b01" id="0236b01">时旧妻至设食日。亦护彼情粗食置内精者</a><a name="0236b02" id="0236b02">覆上。持告新妻我此妙食奉施尊兄。愿当随</a><a name="0236b03" id="0236b03">喜。汝等苾刍当知。胜鬘是独觉妹。以精妙食</a><a name="0236b04" id="0236b04">供养兄故。由斯福力五百生中身常细软。其</a><a name="0236b05" id="0236b05">第二妻以外妙食施独觉者。今行雨是。由斯</a><a name="0236b06" id="0236b06">业故五百生中容仪端正。乃至今生仪貌超</a><a name="0236b07" id="0236b07">绝。汝等苾刍当知。黑业得黑报。白业得白报。</a><a name="0236b08" id="0236b08">杂业得杂报。汝等应舍黑杂二业修行白业。</a><a name="0236b09" id="0236b09">广说如上。汝等苾刍当如是学</a><a name="0236b10" id="0236b10"><p>复于后时胜鬘夫人遂便怀妊。同于此夜大</a><a name="0236b11" id="0236b11">臣婆罗门妇亦即有娠。由有娠故极受辛苦。</a><a name="0236b12" id="0236b12">胜鬘夫人。至九月满便诞一男。容貌端严人</a><a name="0236b13" id="0236b13">所乐见。经三七日聚会宗亲。欲为其儿施立</a><a name="0236b14" id="0236b14">名字。王曰。可抱此儿。将现国大夫人请立</a><a name="0236b15" id="0236b15">何字。群臣如敕抱现夫人。时大夫人谓诸</a><a name="0236b16" id="0236b16">臣曰。我岂先时不作是语。观斯婢女身形美</a><a name="0236b17" id="0236b17">触。必当丧我憍萨罗城。大臣白言。诚有斯语。</a><a name="0236b18" id="0236b18">此子未生国大夫人先已为作不祥之记。应</a><a name="0236b19" id="0236b19">与此儿名为恶生。初生之日大臣之妇亦诞</a><a name="0236b20" id="0236b20">一男。生既满月如上广说。乃至总集诸亲与</a><a name="0236b21" id="0236b21">儿立字。众人议曰。初怀此子母受艰辛。及</a><a name="0236b22" id="0236b22">至生时还遭极苦。宜与此儿名为苦母。恶生</a><a name="0236b23" id="0236b23">太子以八养母而为供侍。广如余说。其苦母</a><a name="0236b24" id="0236b24">孩儿亦八养母而为供给。乃至长大。其婆罗</a><a name="0236b25" id="0236b25">门种种业艺无不学尽。后于异时恶生太子。</a><a name="0236b26" id="0236b26">与苦母等出城游猎。太子乘马忽尔奔驰。遂</a><a name="0236b27" id="0236b27">至劫比罗城到释迦园所。其守园人遂告园</a><a name="0236b28" id="0236b28">主。恶生太子今至园中。释子闻已互相议曰。</a><a name="0236b29" id="0236b29">我等速出欲杀恶生今正是时。诸人各各严<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240236a.htm'><img src='up.gif' border=0></a>
<a href='T240236c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>