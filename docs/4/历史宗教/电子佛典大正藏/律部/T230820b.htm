<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0820b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷35)</font> 九十波逸底迦法 过三钵受食学处第三十三 <font face='Arial'>T23, p0820b</h2></font><hr>
<span class='old'>
</a><a name="0820a28" id="0820a28">不肯来。知友曰。某家有女。眇其右目。何不见</a><a name="0820a29" id="0820a29">求。答曰。彼亦不与。知友曰。试往求之。或容</span><a name="0820b01" id="0820b01">相许。是时长者便诣彼家。至已问家长曰。比</a><a name="0820b02" id="0820b02">得安不。彼问。何意得来。答曰。欲求娶仁女。</a><a name="0820b03" id="0820b03">问曰。何女。答曰。眇右目者。父曰。随意为婚。</a><a name="0820b04" id="0820b04">问曰。欲取何日。父曰。某日吉辰。可得成礼。既</a><a name="0820b05" id="0820b05">见许已欢喜而去。还至家中待其吉日。时彼</a><a name="0820b06" id="0820b06">知友既劝喻已作如是念。我令知友觅眇目女</a><a name="0820b07" id="0820b07">共为婚媾。是所不应。彼有恶相勿令至舍妨</a><a name="0820b08" id="0820b08">我知识。时彼知友作是念已。诣长者所问曰。</a><a name="0820b09" id="0820b09">得眇目女不。答言。求得。是时知友说伽他曰</a><a name="0820b10" id="0820b10"><p class='lg'>　　波罗舍条将净齿　　　若人头向西出眠</a><br><a name="0820b11" id="0820b11">　　眇右目女娶为妻　　　此亦能亏天帝释</a><br><a name="0820b12" id="0820b12">　　两恶相逢必有损　　　譬如刀石共相投</a><br><a name="0820b13" id="0820b13">　　夫妇皆是妨害人　　　若娶定当遭死事　</p></a><a name="0820b14" id="0820b14"><p>说是语已报长者曰。女眇右目是妨不疑。仁</a><a name="0820b15" id="0820b15">若娶者恐遭夭丧。宜可弃之。我有一妹。比</a><a name="0820b16" id="0820b16">者孀居。若相应者共为偶匹。长者曰。已有言</a><a name="0820b17" id="0820b17">交不可即弃。宜设方便勿失彼情。知识曰善。</a><a name="0820b18" id="0820b18">时眇目父母。欲至吉辰即为营办种种会设。</a><a name="0820b19" id="0820b19">六众苾刍共彼长者先是相识。六众便于小</a><a name="0820b20" id="0820b20">食时着衣持钵入城乞食。至长者家见其营</a><a name="0820b21" id="0820b21">造奇妙饼食。难陀问曰。姊妹作何节会。其母</a><a name="0820b22" id="0820b22">报曰。圣者。仁外甥女欲娉他宗。将至吉辰为</a><a name="0820b23" id="0820b23">斯营办。难陀答曰。姊妹。我于今日得尝少</a><a name="0820b24" id="0820b24">多不。母曰。圣者。此是仁物。岂待他授。难陀</a><a name="0820b25" id="0820b25">报曰。余时惠施自是常途。今日珍羞且与多</a><a name="0820b26" id="0820b26">少。时彼妇女禀性宽恕。遂将饼食尽授六人。</a><a name="0820b27" id="0820b27">既受得已即为咒愿。无病长寿。从舍而出。时</a><a name="0820b28" id="0820b28">彼长者来见饼无。问言。何故。妇曰。有福田</a><a name="0820b29" id="0820b29">来。我皆持施。仁今可往报彼夫家。更待他辰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230820a.htm'><img src='up.gif' border=0></a>
<a href='T230820c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>