<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0027b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷4)</font> 第一分之四舍堕法 <font face='Arial'>T22, p0027b</h2></font><hr>
<span class='old'>
</a><a name="0027a28" id="0027a28">从从城中出。问讯世尊及诸比丘。佛为说法</a><a name="0027a29" id="0027a29">示教利喜已。顶礼辞归。遇跋难陀。跋难陀</span><a name="0027b01" id="0027b01">复为说法。临别白言。长老明日见顾蔬食。答</a><a name="0027b02" id="0027b02">言。我不乏食。若无衣服。汝能与我身上一衣</a><a name="0027b03" id="0027b03">不。长者言当与。至家筹量。不得便相与。跋</a><a name="0027b04" id="0027b04">难陀言。我闻长者好喜布施。如何于我而独</a><a name="0027b05" id="0027b05">疏薄。又言。我说法能离生老病死忧悲苦恼。</a><a name="0027b06" id="0027b06">为度汝等废不营已。汝今云何惜此一衣。于</a><a name="0027b07" id="0027b07">是长者即脱与之。去至城门。守门者问。汝向</a><a name="0027b08" id="0027b08">重衣出而今轻还。为与女人为遇劫夺耶。答</a><a name="0027b09" id="0027b09">言。我不与女人亦不遇劫。为沙门释子所强</a><a name="0027b10" id="0027b10">乞耳。守门者言。莫作是语。我闻沙门释子少</a><a name="0027b11" id="0027b11">欲知足。若人布施尚不肯受。如何于今强乞</a><a name="0027b12" id="0027b12">人物。答之如上。有不信乐佛法者。闻便唱言。</a><a name="0027b13" id="0027b13">快正应夺。汝若更亲近当复剧。是沙门释子</a><a name="0027b14" id="0027b14">常叹布施毁不与取。而今强夺人衣物。何异</a><a name="0027b15" id="0027b15">于劫。长者还家。家中问答亦皆如上。诸长老</a><a name="0027b16" id="0027b16">比丘闻。种种呵责已。将至佛所以事白佛。佛</a><a name="0027b17" id="0027b17">以是事集比丘僧。问跋难陀。汝实尔不。答言。</a><a name="0027b18" id="0027b18">实尔世尊。佛种种呵责已。告诸比丘。以十利</a><a name="0027b19" id="0027b19">故为诸比丘结戒。从今是戒应如是说。若比</a><a name="0027b20" id="0027b20">丘从居士居士妇乞衣。尼萨耆波逸提。尔时</a><a name="0027b21" id="0027b21">诸比丘着粗弊衣。诸亲里见语言。何以着此</a><a name="0027b22" id="0027b22">坏衣。不从我取。答言。佛不听我等就居士居</a><a name="0027b23" id="0027b23">士妇乞衣。可以与僧。当从僧取。诸亲里言。我</a><a name="0027b24" id="0027b24">正欲与比丘。不欲与僧令余人得。诸比丘言。</a><a name="0027b25" id="0027b25">若佛听我从亲里居士居士妇乞衣者。亦当不</a><a name="0027b26" id="0027b26">着如此弊恶。诸亲里言。唯亲知可与知可取。</a><a name="0027b27" id="0027b27">愿以白佛。诸比丘即以白佛。佛以是事集比</a><a name="0027b28" id="0027b28">丘僧。告诸比丘。从今是戒应如是说。若比丘</a><a name="0027b29" id="0027b29">从非亲里居士居士妇乞衣。尼萨耆波逸提。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220027a.htm'><img src='up.gif' border=0></a>
<a href='T220027c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>