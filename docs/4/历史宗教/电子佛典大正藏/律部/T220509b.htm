<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0509b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷35)</font> 明威仪法之一 四提舍尼初 <font face='Arial'>T22, p0509b</h2></font><hr>
<span class='old'>
</a><a name="0509a28" id="0509a28">边人。若弟子揩时不得一时举两手。当先令</a><a name="0509a29" id="0509a29">揩一臂。一手覆前竟已次揩一臂。内水已闭</span><a name="0509b01" id="0509b01">户而坐令身汗。当行油。若以盏子。若以手等</a><a name="0509b02" id="0509b02">行。屑末亦尔。若檀越言自恣与。当筹量用</a><a name="0509b03" id="0509b03">水。若罂量分用者。当齐所得器。不得长用</a><a name="0509b04" id="0509b04">余分。若言各自办水者。有水者得入。无者不</a><a name="0509b05" id="0509b05">得入。若有弟子言和上阿阇梨但入我当与</a><a name="0509b06" id="0509b06">水。亦当筹量用。若优婆塞园民言但入我当</a><a name="0509b07" id="0509b07">与水。虽尔亦应节用。若近池水得自恣用无</a><a name="0509b08" id="0509b08">罪。不听露地裸浴。若水齐腰腋得用无罪。</a><a name="0509b09" id="0509b09">若坐水中至脐亦得出已。自取衣着他衣正</a><a name="0509b10" id="0509b10">理而去。洗浴已若直欲去。应语园民应举</a><a name="0509b11" id="0509b11">浴器物若比丘后来言长老但去我自举者。</a><a name="0509b12" id="0509b12">应去。后者摒挡举物覆火。浴法应如是。若</a><a name="0509b13" id="0509b13">不如是越威仪法也</a><a name="0509b14" id="0509b14"><p>佛住舍卫城。尔时世尊五日一行诸比丘房。</a><a name="0509b15" id="0509b15">见净厨器物处处狼藉。佛知而故问。是何器</a><a name="0509b16" id="0509b16">物狼藉乃尔。乃至佛言。从今日后。不得令</a><a name="0509b17" id="0509b17">器物纵横如是。若摩摩帝若直月。当使园民</a><a name="0509b18" id="0509b18">若沙弥摒挡。若摩摩帝若直月不用意见者。</a><a name="0509b19" id="0509b19">便应使净人摒挡。若铜铁釜镬铫器。应使净</a><a name="0509b20" id="0509b20">人净洗以泥涂上覆着净厨屋内。若瓦釜铫</a><a name="0509b21" id="0509b21">镬亦尔。覆地以塼瓦。镇之。木瓮木杓亦应</a><a name="0509b22" id="0509b22">洗净举之。若簟席当应日晒悬举竹箧。簸</a><a name="0509b23" id="0509b23">箕漉米箕亦应悬举勿使虫啖。饭箧饭朼</a><a name="0509b24" id="0509b24">净洗悬举。囊襆及漉水囊亦应悬举勿令虫</a><a name="0509b25" id="0509b25">食。捣药杵臼不得用已放地。当净洗覆着</a><a name="0509b26" id="0509b26">常处。食厨净屋不得视穿漏不治。若草覆草</a><a name="0509b27" id="0509b27">补乃至泥覆者当泥补。穿坏者当塞。当数扫</a><a name="0509b28" id="0509b28">除。若内燋薪时当摒挡着一处。煮染器及</a><a name="0509b29" id="0509b29">盛染盆不得用已舍去。当净洗治覆置常处。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220509a.htm'><img src='up.gif' border=0></a>
<a href='T220509c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>