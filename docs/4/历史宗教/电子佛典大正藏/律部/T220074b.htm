<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0074b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷10)</font> 第一分之七众学法 <font face='Arial'>T22, p0074b</h2></font><hr>
<span class='old'>
</a><a name="0074a28" id="0074a28">舍坐。或高视或左右顾视入白衣舍。或以此</a><a name="0074a29" id="0074a29">白衣舍坐。或企行入白衣舍。或以此白衣舍</span><a name="0074b01" id="0074b01">坐。或蹲行入白衣舍。或以此白衣舍。坐</a><a name="0074b02" id="0074b02">或覆头入白衣舍。或以此白衣舍坐。或</a><a name="0074b03" id="0074b03">戏笑入白衣舍。或以此白衣舍坐。或高声</a><a name="0074b04" id="0074b04">入白衣舍。或以此白衣舍坐。或不庠序入</a><a name="0074b05" id="0074b05">白衣舍。或以此白衣舍坐。诸居士见讥呵</a><a name="0074b06" id="0074b06">如前诸长老比丘闻。种种呵责以是白佛。佛</a><a name="0074b07" id="0074b07">以是事集比丘僧。问诸比丘。汝等实尔不。</a><a name="0074b08" id="0074b08">答言实尔世尊。佛种种呵责已告诸比丘。今</a><a name="0074b09" id="0074b09">为诸比丘结应学法。从今是戒应如是说。</a><a name="0074b10" id="0074b10">好覆身入白衣舍应当学。乃至庠序白衣舍</a><a name="0074b11" id="0074b11">坐应当学</a><a name="0074b12" id="0074b12"><p>佛游婆伽国。与大比丘僧五百人俱。到首摩</a><a name="0074b13" id="0074b13">罗山住恐怖林。尔时有菩提王太子。于此山</a><a name="0074b14" id="0074b14">新立讲堂。未有沙门婆罗门入中坐者。彼太</a><a name="0074b15" id="0074b15">子闻佛来到此山住恐怖林。告萨阇子摩纳。</a><a name="0074b16" id="0074b16">汝以我名问讯世尊。少病少恼起居轻利不。</a><a name="0074b17" id="0074b17">我于此山新立讲堂。未有沙门婆罗门入中</a><a name="0074b18" id="0074b18">坐者。唯愿世尊及与众僧。先受此堂。于中薄</a><a name="0074b19" id="0074b19">设供养。使我长夜安隐。若佛有教。我当谛受。</a><a name="0074b20" id="0074b20">以此白佛。速还报我。摩纳受教。到已头面礼</a><a name="0074b21" id="0074b21">足却住一面。具宣太子意。佛默然受之。时萨</a><a name="0074b22" id="0074b22">阇子知佛许已。还白太子。太子通夜办多美</a><a name="0074b23" id="0074b23">饮食。明日自送至彼讲堂。其家内外皆敷杂</a><a name="0074b24" id="0074b24">色之衣。时至白佛。愿屈威神。佛与五百比丘</a><a name="0074b25" id="0074b25">前后围绕。到彼讲堂住阶道下。太子偏袒右</a><a name="0074b26" id="0074b26">肩右膝着地合掌白佛。唯愿世尊登此陋堂</a><a name="0074b27" id="0074b27">使我长夜受获安乐。佛犹不上如是至三。最</a><a name="0074b28" id="0074b28">后请时佛顾视阿难。阿难承佛圣旨。语太子</a><a name="0074b29" id="0074b29">言。收此杂色衣。佛不蹈上。愍后世故。太子即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220074a.htm'><img src='up.gif' border=0></a>
<a href='T220074c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>