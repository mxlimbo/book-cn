<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0573a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷8)</font> <font face='Arial'>T24, p0573a</h2></font><hr>
<span class='old'>
</a><a name="0572c28" id="0572c28">心罪。乃至发言前人未解。咸得对说恶作之</a><a name="0572c29" id="0572c29">罪。语所言事身亦表知。同得本罪。实见见想</span><a name="0573a01" id="0573a01">而言不见者。得根本罪。实见生疑便云我见。</a><a name="0573a02" id="0573a02">或云不见。得恶作罪。若实不见而有见想说</a><a name="0573a03" id="0573a03">见无犯。若实不见而有疑心。便云我见。得</a><a name="0573a04" id="0573a04">恶作罪。此皆由想有差别故。而罪轻重。然</a><a name="0573a05" id="0573a05">于境事或有或无。若苾刍身着俗衣。或外道</a><a name="0573a06" id="0573a06">服。他有问言。汝是何人。答云。俗人。或云外</a><a name="0573a07" id="0573a07">道者。得波逸底迦。凡着外道服及作俗形者。</a><a name="0573a08" id="0573a08">得恶作罪。若作裸形外道容仪者。得窣吐罗</a><a name="0573a09" id="0573a09">罪。不由于此便成舍学。无犯者称彼三根。依</a><a name="0573a10" id="0573a10">想陈说此妄语罪。四支成犯。一是苾刍。二作</a><a name="0573a11" id="0573a11">妄心。三说语分明。四前人领解。所余学处与</a><a name="0573a12" id="0573a12">言相应者。咸应类知。佛之弟子言常说粽不</a><a name="0573a13" id="0573a13">应为盟自雪。表他不信故设被诬谤。亦不应</a><a name="0573a14" id="0573a14">作誓</a><a name="0573a15" id="0573a15"><p><b>　　<A NAME="n312"></A>毁訾语学处第二</b></a><a name="0573a16" id="0573a16"><p>佛在室罗伐城给孤独园。时六众骂诸苾刍</a><a name="0573a17" id="0573a17">为挛跛等。由出家事不忍烦恼。制斯学处。</a><a name="0573a18" id="0573a18">若复苾刍毁訾语故。波逸底迦</a><a name="0573a19" id="0573a19"><p>言毁訾语者。明所犯事。故者第五转声目因</a><a name="0573a20" id="0573a20">起义。由此为因得波逸底迦罪。若无故字义</a><a name="0573a21" id="0573a21">不相属。诸余故字类此应知。若苾刍作毁</a><a name="0573a22" id="0573a22">訾意。或由嗔忿。或因傲慢于苾刍处八种毁</a><a name="0573a23" id="0573a23">訾。不问前人生耻不生耻。咸皆有罪。言八种</a><a name="0573a24" id="0573a24">者。一氏族。二工巧。三形相。四疾病。五破戒。</a><a name="0573a25" id="0573a25">六烦恼。七无戒。八非类。言氏族者谓婆罗门</a><a name="0573a26" id="0573a26">刹帝利薜舍戍达罗。若言汝是婆罗门刹帝</a><a name="0573a27" id="0573a27">利种。得恶作罪。由作毁他心故。若言婆罗门</a><a name="0573a28" id="0573a28">刹帝利所有工巧汝当学之。亦恶作罪。若言</a><a name="0573a29" id="0573a29">汝是薜舍戍达罗种或下贱所生。皆得本罪。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240572c.htm'><img src='up.gif' border=0></a>
<a href='T240573b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>