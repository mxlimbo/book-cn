<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0068c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷14)</font> 尾施缚多罗缘 <font face='Arial'>T24, p0068c</h2></font><hr>
<span class='old'>
</a><a name="0068b28" id="0068b28">如毗沙门王。然而长者。既闻王命。即命当库</a><a name="0068b29" id="0068b29">之人。告曰。丈夫。汝知我库藏之中。有十二年</span><a name="0068c01" id="0068c01">粮不。守库人曰有。长者即共眷属安心而住。</a><a name="0068c02" id="0068c02">自余人等粮食不办。皆归丰熟之国。若无佛</a><a name="0068c03" id="0068c03">出世。当有独觉。在于人间。怜愍有情贫穷之</a><a name="0068c04" id="0068c04">类。于时独觉在于旷野林中。为人应供。后</a><a name="0068c05" id="0068c05">于一时。其婆罗[<a href='javascript:showpic("images/022129.gif")'>病-丙+尼</a>]斯。在一方所。有五百独觉</a><a name="0068c06" id="0068c06">居止。复于一方更有五百独觉居住。尔时五</a><a name="0068c07" id="0068c07">百独觉。即以食时。持钵往诣散弹长者家乞</a><a name="0068c08" id="0068c08">食。斯独觉等。告长者曰。汝能于十二年中。</a><a name="0068c09" id="0068c09">饭食供养五百出家之人耶。长者答曰。待我</a><a name="0068c10" id="0068c10">须问当库之人。长者即问当库人曰。丈夫可</a><a name="0068c11" id="0068c11">有粮食。得我眷属。并五百出家人。于十二年。</a><a name="0068c12" id="0068c12">用足已不。答曰有。是时长者即请独觉。十二</a><a name="0068c13" id="0068c13">年中。饭食供养。食讫去后。复有五百独觉。诣</a><a name="0068c14" id="0068c14">长者家告曰可能于十二年施我等五百出家</a><a name="0068c15" id="0068c15">之人饼食耶。长者白言圣者。我已一度请</a><a name="0068c16" id="0068c16">讫。何劳重来。诸独觉等告长者曰。前来者别。</a><a name="0068c17" id="0068c17">我等适至答曰圣者。待我问知库人。长者告</a><a name="0068c18" id="0068c18">知库人曰。丈夫。我等所有眷属。及出家人。</a><a name="0068c19" id="0068c19">十二年中。供给粮食足不。答曰足其长者即</a><a name="0068c20" id="0068c20">请五百独觉。并前五百十二年中饼食供养。</a><a name="0068c21" id="0068c21">长者复问圣者。每日何时当食。独觉告曰。</a><a name="0068c22" id="0068c22">我等常于日午时食是时长者即造一住处。</a><a name="0068c23" id="0068c23">每日依时。请千独觉。就寺而食。然而长者问</a><a name="0068c24" id="0068c24">独觉曰。圣者。尔时饥俭。何当降雨。答曰。今</a><a name="0068c25" id="0068c25">可降雨。长者复白言。我之种子。今可种不。</a><a name="0068c26" id="0068c26">答曰任意。长者既蒙实告。所有一切。并皆入</a><a name="0068c27" id="0068c27">出。时天帝释观见斯事。便作是念。此人供</a><a name="0068c28" id="0068c28">养一千独觉。施中最尊施中无过。其散弹</a><a name="0068c29" id="0068c29">长者。我须助成功德。作是念已。帝释天王。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240068b.htm'><img src='up.gif' border=0></a>
<a href='T240069a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>