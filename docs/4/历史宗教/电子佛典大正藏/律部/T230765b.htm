<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0765b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷25)</font> 九十波逸底迦法 毁呰语学处第二 <font face='Arial'>T23, p0765b</h2></font><hr>
<span class='old'>
</a><a name="0765a28" id="0765a28">是时长者便输五百金钱极大忿怒。于其二</a><a name="0765a29" id="0765a29">牛多与杖埵系之枯树。畜解人语已如上说。</span><a name="0765b01" id="0765b01">是时二牛告长者曰。仁先养我事同父母。我</a><a name="0765b02" id="0765b02">有何过遂行楚毒。长者报曰。令由汝故罚我</a><a name="0765b03" id="0765b03">五百金钱。欢喜长角报长者曰。由汝口过自</a><a name="0765b04" id="0765b04">罚金钱。我等何咎。长者曰。我口何过。牛便</a><a name="0765b05" id="0765b05">报曰。何故对众人前毁辱于我。不言好称唤</a><a name="0765b06" id="0765b06">作秃头。若言好名不毁呰我者。更于峻阪牵</a><a name="0765b07" id="0765b07">倍重载。共立盟要倍赌金钱一千。长者报</a><a name="0765b08" id="0765b08">曰。汝今更欲倍罚我耶。牛曰。勿毁呰我定当</a><a name="0765b09" id="0765b09">尽力。后于异时各因饮牛事如前说。长者答</a><a name="0765b10" id="0765b10">云。我牛极胜。诸人报曰。岂汝今时更求重罚。</a><a name="0765b11" id="0765b11">长者报言。设更罚我君等何失。宜于峻阪倍</a><a name="0765b12" id="0765b12">驾重车赌金钱一千。明为要契即如言契以</a><a name="0765b13" id="0765b13">牛牵车令上峻阪。便唤牛曰。欢喜宜可急牵。</a><a name="0765b14" id="0765b14">美味当须疾挽。二牛闻已便生喜悦。尽力牵</a><a name="0765b15" id="0765b15">车令至平地。既其得胜便获金钱一千。时有</a><a name="0765b16" id="0765b16">天神于虚空中说伽他曰</a><a name="0765b17" id="0765b17"><p class='lg'>　　虽有极重载　　　居在峻阪下</a><br><a name="0765b18" id="0765b18">　　二牛心若喜　　　能牵出此车</a><br><a name="0765b19" id="0765b19">　　若陈顺意语　　　二牛闻庆悦</a><br><a name="0765b20" id="0765b20">　　牵车出不难　　　主获千金赏</a><br><a name="0765b21" id="0765b21">　　是故常爱语　　　勿作逆耳言</a><br><a name="0765b22" id="0765b22">　　若出爱语时　　　无罪常安乐　</p></a><a name="0765b23" id="0765b23"><p>佛告诸苾刍。彼傍生类闻毁呰时。尚能为主。</a><a name="0765b24" id="0765b24">作无利益。何况于人。是故苾刍不应于他作</a><a name="0765b25" id="0765b25">毁呰语。尔时世尊种种呵责诸苾刍已。广说</a><a name="0765b26" id="0765b26">如前。我今为诸弟子制其学处应如是说</a><a name="0765b27" id="0765b27"><p>若复苾刍毁呰语故波逸底迦。苾刍义如上。</a><a name="0765b28" id="0765b28">毁呰语者。谓于他人为毁辱事出言彰表。他</a><a name="0765b29" id="0765b29">领解时。得波逸底迦罪。广说如上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230765a.htm'><img src='up.gif' border=0></a>
<a href='T230765c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>