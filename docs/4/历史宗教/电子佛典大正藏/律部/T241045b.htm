<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1045b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷2)</font> 自他庄严品第十一 <font face='Arial'>T24, p1045b</h2></font><hr>
<span class='old'>
</a><a name="1045a28" id="1045a28">离时心不生恼。观无常故。受乐受时心不耽</a><a name="1045a29" id="1045a29">荒。观苦无常。善男子。菩萨具足如上八法。则</span><a name="1045b01" id="1045b01">能施作如是等事。善男子。菩萨二种。一者在</a><a name="1045b02" id="1045b02">家。二者出家。出家菩萨修是八法。是不为难。</a><a name="1045b03" id="1045b03">在家修集。是乃为难。何以故。在家菩萨多恶</a><a name="1045b04" id="1045b04">因缘所缠绕故</a><a name="1045b05" id="1045b05"><p><b>　　<A NAME="n614"></A>优婆塞戒经二庄严品第十二</b></a><a name="1045b06" id="1045b06"><p>善生言。世尊。云何菩萨自他庄严。佛言。善男</a><a name="1045b07" id="1045b07">子。菩萨具足二法。能自他庄严。一者福德。二</a><a name="1045b08" id="1045b08">者智慧。世尊。何因缘故得二庄严。善男子。菩</a><a name="1045b09" id="1045b09">萨修集六波罗蜜。便得如是二种庄严。施戒</a><a name="1045b10" id="1045b10">精进名福庄严。忍定智慧名智庄严。复有六</a><a name="1045b11" id="1045b11">法二庄严因。所谓六念。念佛法僧名智庄严。</a><a name="1045b12" id="1045b12">念戒施天名福庄严。善男子。菩萨具足是二</a><a name="1045b13" id="1045b13">庄严。能自他利为诸众生受三恶苦。而其内</a><a name="1045b14" id="1045b14">心不生忧悔。若能具足是二庄严。则得微妙</a><a name="1045b15" id="1045b15">善巧方便。了知世法及出世法。善男子。福德</a><a name="1045b16" id="1045b16">庄严即智庄严。智慧庄严即福庄严。何以故。</a><a name="1045b17" id="1045b17">夫智慧者。能修善法具足十善。获得财富及</a><a name="1045b18" id="1045b18">大自在。得是二故。故能自利及利益他。有智</a><a name="1045b19" id="1045b19">之人所学世法于学中胜。以是因缘便得财</a><a name="1045b20" id="1045b20">富及大自在。菩萨具足如是二法。则能二</a><a name="1045b21" id="1045b21">世自他利益。智者若能分别世法及出世法。</a><a name="1045b22" id="1045b22">世间法者。一切世论一切世定。出世法者。知</a><a name="1045b23" id="1045b23">阴入界。菩萨知是二法因缘。故能二世自他</a><a name="1045b24" id="1045b24">利益。善男子。菩萨虽知世间之乐虚妄非真。</a><a name="1045b25" id="1045b25">而亦能造世乐因缘。何以故。为欲利益诸众</a><a name="1045b26" id="1045b26">生故。善男子。是二庄严有一正因。一者慈</a><a name="1045b27" id="1045b27">心。二者悲心。修是二因。虽复流转生死苦海</a><a name="1045b28" id="1045b28">心不生悔。复次菩萨具足二法。而能庄严无</a><a name="1045b29" id="1045b29">上菩提。一者不乐生死。二者深观解脱。是故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241045a.htm'><img src='up.gif' border=0></a>
<a href='T241045c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>