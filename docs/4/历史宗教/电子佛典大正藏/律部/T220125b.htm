<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0125b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷18)</font> 第三分之四布萨法 <font face='Arial'>T22, p0125b</h2></font><hr>
<span class='old'>
</a><a name="0125a28" id="0125a28">比丘渐渐游行还到佛所。佛如常法。慰问诸</a><a name="0125a29" id="0125a29">比丘已问言。舍利弗目连游行丰足不。答言</span><a name="0125b01" id="0125b01">甚丰。世尊复见一希有事。众僧共得一钦婆</a><a name="0125b02" id="0125b02">罗直。估金钱一万二千。三唱与诸比丘。无</a><a name="0125b03" id="0125b03">人取者以还施主。时有二磨诃卢比丘。去佛</a><a name="0125b04" id="0125b04">不远闻已。一人作是言。彼诸上座愚痴。自失</a><a name="0125b05" id="0125b05">利养而使施主不得大福。若我在彼当为取</a><a name="0125b06" id="0125b06">之。一人复言。我是上座我应取。遂致纷诤。佛</a><a name="0125b07" id="0125b07">见已即说偈言</a><a name="0125b08" id="0125b08"><p class='lg'>　　汝二摩诃卢　　　不在于彼众</a><br><a name="0125b09" id="0125b09">　　由此无诤讼　　　贵衣还本主　</p></a><a name="0125b10" id="0125b10"><p>佛在舍卫城。尔时优波离与诸持律游行。到</a><a name="0125b11" id="0125b11">比丘住处。应为作诃责羯磨驱出羯磨依止</a><a name="0125b12" id="0125b12">羯磨举罪羯磨下意羯磨者悉为作之。应为</a><a name="0125b13" id="0125b13">作别住摩那埵本日阿浮诃那者皆为作之。</a><a name="0125b14" id="0125b14">若界应解为解。若应结为结。应为作教诫比</a><a name="0125b15" id="0125b15">丘尼羯磨为作教诫羯磨。不堪教诫。应为解</a><a name="0125b16" id="0125b16">教诫羯磨。为解教诫羯磨。余诸比丘闻作是</a><a name="0125b17" id="0125b17">念。此诸持律比丘来。必使我等多有疑悔。便</a><a name="0125b18" id="0125b18">举卧具闭户舍住处而去。又诸比丘尼见优</a><a name="0125b19" id="0125b19">波离嗔骂言。坐此比丘恒问世尊。此戒应作</a><a name="0125b20" id="0125b20">二部漪持作一部漪持。佛便令作二部漪持。</a><a name="0125b21" id="0125b21">由此使我多受困苦。优波离所将比丘有先</a><a name="0125b22" id="0125b22">还者。佛如常法问已。又问。优波离游行处供</a><a name="0125b23" id="0125b23">养丰足不。答言不足。又问何故。具以诸比丘</a><a name="0125b24" id="0125b24">舍住处及比丘尼嗔骂答佛。佛以是事集比</a><a name="0125b25" id="0125b25">丘僧。问彼诸比丘。汝等实尔不。答言。实尔世</a><a name="0125b26" id="0125b26">尊。佛种种诃责。汝等愚痴。不恭敬持律比丘</a><a name="0125b27" id="0125b27">谁应恭敬。诃已告诸比丘。今为诸比丘结初</a><a name="0125b28" id="0125b28">应学法。若比丘闻持律比丘来。不应避去。应</a><a name="0125b29" id="0125b29">为扫洒整理房舍卧具。若闻欲至。出半由旬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220125a.htm'><img src='up.gif' border=0></a>
<a href='T220125c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>