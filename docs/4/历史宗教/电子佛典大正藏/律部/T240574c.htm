<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0574c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷8)</font> <font face='Arial'>T24, p0574c</h2></font><hr>
<span class='old'>
</a><a name="0574b28" id="0574b28"><p><b>　　<A NAME="n315"></A>与女人说法过五六语学处第五</b></a><a name="0574b29" id="0574b29"><p>佛在室罗伐城给孤独园。时邬陀夷苾刍善</span><a name="0574c01" id="0574c01">知身相。见诸女人说其阴处。有异记验因为</a><a name="0574c02" id="0574c02">说法。招致讥嫌。遂便遮制。由观利益。复更开</a><a name="0574c03" id="0574c03">听齐五六句。时六众苾刍故增句说。以猕猴</a><a name="0574c04" id="0574c04">等为有智人。因说法事淫染过限。待缘讥嫌</a><a name="0574c05" id="0574c05">烦恼。制斯学处</a><a name="0574c06" id="0574c06"><p>若复苾刍为女人说法。过五六语。除有智男</a><a name="0574c07" id="0574c07">子波逸底迦</a><a name="0574c08" id="0574c08"><p>言女人者。谓能解知善恶言义。言法者。谓是</a><a name="0574c09" id="0574c09">如来亲所宣说。或声闻所说。亦名为法。言过</a><a name="0574c10" id="0574c10">者。谓于五六语更多为说。言五六者。五谓五</a><a name="0574c11" id="0574c11">蕴如言色是无常。受想行识亦复无常。六谓</a><a name="0574c12" id="0574c12">六根。如言眼是无常。乃至意亦无常。五六相</a><a name="0574c13" id="0574c13">应所有言语名五六语。此中犯者。谓过五至</a><a name="0574c14" id="0574c14">六过六至七。其无犯者。对有智男子。谓是人</a><a name="0574c15" id="0574c15">趣识善恶言。或在家人。或出家者言说容</a><a name="0574c16" id="0574c16">仪皆无淫滥。名有智人。又有释云。设对女人</a><a name="0574c17" id="0574c17">说亦无犯。犹如舍戒对有智男。虽曰女人智</a><a name="0574c18" id="0574c18">同男子。由对此女无邪说故。又无犯者。谓于</a><a name="0574c19" id="0574c19">阁上为说五语。下至中层足成六语。下至地</a><a name="0574c20" id="0574c20">时加至七语。此由处别。虽说无犯。或时彼女</a><a name="0574c21" id="0574c21">所诵之业过数咨问。或是聪明转生疑问。或</a><a name="0574c22" id="0574c22">苾刍语吃。或性急频言。若答若过并皆无犯。</a><a name="0574c23" id="0574c23">无智男子无想及疑等。若过五六语作过。五</a><a name="0574c24" id="0574c24">六想疑境想句数如上应思。若半择迦等。或</a><a name="0574c25" id="0574c25">无识知人。或蔑戾车。或眠醉入定。或愚憃</a><a name="0574c26" id="0574c26">或男无欲意女有染心。或时翻此。皆得恶作。</a><a name="0574c27" id="0574c27">纵是聪敏。亦不应说</a><a name="0574c28" id="0574c28"><p class='juan'>
根本萨婆多部律摄卷第八</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240574b.htm'><img src='up.gif' border=0></a>
<a href='T240575a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>