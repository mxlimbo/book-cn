<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0279b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷16)</font> 第三门第四子摄颂之余 <font face='Arial'>T24, p0279b</h2></font><hr>
<span class='old'>
</a><a name="0279a28" id="0279a28">别求依止。答曰。蒙作依止是事流恩一无阙</a><a name="0279a29" id="0279a29">乏今何驱遣。报曰。汝无阙乏我有阙乏。汝</span><a name="0279b01" id="0279b01">之病苦我自供承。我病至三不曾回顾。汝作</a><a name="0279b02" id="0279b02">如是不恭敬事。若有与汝作依止者可于彼</a><a name="0279b03" id="0279b03">住。彼闻默然不能致答。苾刍白佛。佛言。于依</a><a name="0279b04" id="0279b04">止师可为供侍。当观师主与父母无异。违者</a><a name="0279b05" id="0279b05">得越法罪。时有教读阿遮利耶身婴疾病。受</a><a name="0279b06" id="0279b06">法弟子不为瞻侍。及其病差还来问经。师曰</a><a name="0279b07" id="0279b07">汝去。我身病苦曾不相看。谁复更能教尔习</a><a name="0279b08" id="0279b08">读。可觅余人共相指示。复便无对。苾刍白</a><a name="0279b09" id="0279b09">佛。佛言。于依止师应为供侍。于教读师亦为</a><a name="0279b10" id="0279b10">供给者。后于异时依止教读二俱染患。不知</a><a name="0279b11" id="0279b11">于谁而为供给。苾刍白佛。佛言。若其能者二</a><a name="0279b12" id="0279b12">俱看侍。若无力者可供依止。若无教读随处</a><a name="0279b13" id="0279b13">得住。若无依止不合停居</a><a name="0279b14" id="0279b14"><p>缘处同前。时有苾刍与他出家并受圆具。即</a><a name="0279b15" id="0279b15">便弃掷人间慢行。于彼弟子不以衣食及法</a><a name="0279b16" id="0279b16">而相摄养。此便于余而求依止。其师即以衣</a><a name="0279b17" id="0279b17">食法共相资助。如世尊说有四摄事。布施爱</a><a name="0279b18" id="0279b18">语利行同事。时彼门人于其师处。倍生敬重</a><a name="0279b19" id="0279b19">情无舍离。后于异时其亲教师。游行事周还</a><a name="0279b20" id="0279b20">来给园。少年苾刍皆起迎接。其年老者咸</a><a name="0279b21" id="0279b21">唱善来。彼旧弟子见不起座。诸苾刍告曰。见</a><a name="0279b22" id="0279b22">尊者来少皆迎接。老唱善来。因何汝今见本</a><a name="0279b23" id="0279b23">师来身不移座。岂成合理。答曰。岂彼于我出</a><a name="0279b24" id="0279b24">家近圆。能以衣食及法共相资助。令我忆念</a><a name="0279b25" id="0279b25">见而迎接。苾刍报曰。勿作是语。如佛所说。</a><a name="0279b26" id="0279b26">若复有人依托师主。于佛法中剃除须发而</a><a name="0279b27" id="0279b27">披法服。以净信心出家修行。彼人于师乃至</a><a name="0279b28" id="0279b28">尽寿。四事供养未能报恩。汝作是言非为应</a><a name="0279b29" id="0279b29">理。彼便默尔苾刍白佛。佛言。弟子门人才<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240279a.htm'><img src='up.gif' border=0></a>
<a href='T240279c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>