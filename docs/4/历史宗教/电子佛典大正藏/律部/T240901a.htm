<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1465 舍利弗问经 0901a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1465 舍利弗问经</font> <font face='Arial'>(卷1)</font> <font face='Arial'>T24, p0901a</h2></font><hr>
<span class='old'>
</a><a name="0900c28" id="0900c28">诵者亦复如是。多智慧人能取能舍。诸愚痴</a><a name="0900c29" id="0900c29">人不能分别。舍利弗言。如来先云。若寒国土。</span><a name="0901a01" id="0901a01">听诸比丘身着俗服及覆头首。迦那比丘行</a><a name="0901a02" id="0901a02">大林聚落。值天大寒鸟兽死尽。村人与其俗</a><a name="0901a03" id="0901a03">衣。世尊令其忏悔何耶。佛言。听着染色置在</a><a name="0901a04" id="0901a04">衣里耳。舍利弗言。云何世尊常言。诸比丘不</a><a name="0901a05" id="0901a05">得以钵布地。当擎以净物。若无净物。当以草</a><a name="0901a06" id="0901a06">叶木叶。君输柯比丘。与其眷属受日难王请。</a><a name="0901a07" id="0901a07">行净板擎钵。云何世尊。而骂之言。是恶魔行</a><a name="0901a08" id="0901a08">非行法者。我言以清净物不受染。若净无者。</a><a name="0901a09" id="0901a09">乃用草木之叶。一用即弃。不得用木皮木肉。</a><a name="0901a10" id="0901a10">以其体中本有胶故。若胶若漆。以受尘故若</a><a name="0901a11" id="0901a11">已枯燥。本是有故。湿热更流故。舍利弗白佛</a><a name="0901a12" id="0901a12">言。世尊。云何听诸比丘受施主请食及僧家</a><a name="0901a13" id="0901a13">常食。云何兰若提比丘。受无畏长者。请食如</a><a name="0901a14" id="0901a14">来骂云。是土木人。不应食人食也。佛言。以破</a><a name="0901a15" id="0901a15">坏威仪行食之。时但以眼视不以手受。外道</a><a name="0901a16" id="0901a16">梵志尚知受取。况我弟子而不受食。何况于</a><a name="0901a17" id="0901a17">食。一切诸物不得不受。唯除生宝及施女人。</a><a name="0901a18" id="0901a18">若作法者。犹应授与体上之衣。若贮金器受</a><a name="0901a19" id="0901a19">则判施。舍利弗白佛言。云何世尊。说遮道</a><a name="0901a20" id="0901a20">法不得饮酒。如葶苈子。是名破戒开放逸门。</a><a name="0901a21" id="0901a21">云何迦兰陀竹园精舍。有一比丘疾病。经年</a><a name="0901a22" id="0901a22">危笃将死。时优波离问言。汝须何药。我为</a><a name="0901a23" id="0901a23">汝觅。天上人间乃至十方。是所应用我皆为</a><a name="0901a24" id="0901a24">取。答曰。我所须药是违毗尼故。我不觅以至</a><a name="0901a25" id="0901a25">于此。宁尽身命无容犯律。优波离言。汝药是</a><a name="0901a26" id="0901a26">何。答曰。师言须酒五升。优波离曰。若为病开</a><a name="0901a27" id="0901a27">如来所许。为乞得酒。服已消差。差已怀惭。犹</a><a name="0901a28" id="0901a28">谓犯律。往至佛所殷勤悔过。佛为说法。闻</a><a name="0901a29" id="0901a29">已欢喜得罗汉道。佛言。酒有多失开放逸门。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240900c.htm'><img src='up.gif' border=0></a>
<a href='T240901b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>