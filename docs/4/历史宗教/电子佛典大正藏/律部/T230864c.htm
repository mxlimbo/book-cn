<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0864c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷43)</font> 九十波逸底迦法 非时入聚落不嘱授苾刍学处第八十 <font face='Arial'>T23, p0864c</h2></font><hr>
<span class='old'>
</a><a name="0864b28" id="0864b28">王先稽首白佛言。世尊以何因缘无上大师</a><a name="0864b29" id="0864b29">躬至于此。佛告大王。邬陀夷苾刍教化人中</span><a name="0864c01" id="0864c01">我说第一。今被他杀弃粪聚中。我今故来为</a><a name="0864c02" id="0864c02">彼焚身作供养事。时胜光王闻是事已。及胜</a><a name="0864c03" id="0864c03">鬘夫人。便以四宝庄校丧舆。躬从如来至粪</a><a name="0864c04" id="0864c04">聚所。出尊者尸香汤洗浴置宝舆中。奏众伎</a><a name="0864c05" id="0864c05">乐幢幡满路香烟遍空。王及大臣倾城士女。</a><a name="0864c06" id="0864c06">从佛及僧送出城外。至一空处积众香木。灌</a><a name="0864c07" id="0864c07">洒苏油以火焚之。诵无常经毕。取舍利罗</a><a name="0864c08" id="0864c08">置金瓶内。于四衢路侧建窣堵波。种种香花</a><a name="0864c09" id="0864c09">及众音乐。庄严供养昔未曾有。王及中宫并</a><a name="0864c10" id="0864c10">诸士庶。佛及圣众各还本所。尔时世尊至住</a><a name="0864c11" id="0864c11">处已告诸苾刍。此由非时行招斯大过。广说</a><a name="0864c12" id="0864c12">乃至我观十利。为诸苾刍制其学处应如是</a><a name="0864c13" id="0864c13">说</a><a name="0864c14" id="0864c14"><p>若复苾刍非时入聚落者。波逸底迦。如是世</a><a name="0864c15" id="0864c15">尊为诸苾刍制学处已。非时不得入聚落。时</a><a name="0864c16" id="0864c16">诸苾刍有看病人。遂阙瞻视。知僧事者僧</a><a name="0864c17" id="0864c17">事废阙。以事白佛。佛言有苾刍者嘱授应</a><a name="0864c18" id="0864c18">去。应告彼曰。具寿存念。我有看病因缘。或为</a><a name="0864c19" id="0864c19">众事须非时入聚落。白具寿知。彼答云奥箄</a><a name="0864c20" id="0864c20">迦。时有苾刍于俗舍内先寄衣钵。其舍非时</a><a name="0864c21" id="0864c21">忽然火起。苾刍即便往取衣钵。行至中途作</a><a name="0864c22" id="0864c22">如是念。我不嘱授非时入聚落。是所不应。</a><a name="0864c23" id="0864c23">遂即回还觅人嘱授须臾之顷衣钵烧尽时</a><a name="0864c24" id="0864c24">诸苾刍以缘白佛。佛言除因缘故。告诸苾刍。</a><a name="0864c25" id="0864c25">前是创制此是随开。应如是说。若复苾刍非</a><a name="0864c26" id="0864c26">时入聚落。不嘱余苾刍。除余缘故。波逸底</a><a name="0864c27" id="0864c27">迦。若复苾刍者谓此法中人。余义如上。言非</a><a name="0864c28" id="0864c28">时者有二分齐。谓从过午至明相未出。聚落</a><a name="0864c29" id="0864c29">义如上。入者谓至聚落。余苾刍者。谓于其处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230864b.htm'><img src='up.gif' border=0></a>
<a href='T230865a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>