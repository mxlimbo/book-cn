<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1489 清净毗尼方广经 1076b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1489 清净毗尼方广经</font> <font face='Arial'>(卷1)</font> <font face='Arial'>T24, p1076b</h2></font><hr>
<span class='old'>
</a><a name="1076a28" id="1076a28">神力化作座已却坐一面。时寂调伏音天子</a><a name="1076a29" id="1076a29">白世尊言。愿问文殊师利法王之子。建立</span><a name="1076b01" id="1076b01">言论众所欲闻。佛告天子。汝今自问文殊师</a><a name="1076b02" id="1076b02">利法王之子。随汝所疑。时寂调伏音天子</a><a name="1076b03" id="1076b03">问文殊师利。彼宝相佛土。云何说法汝乐于</a><a name="1076b04" id="1076b04">彼。文殊师利报言。天子。不生贪欲不灭贪</a><a name="1076b05" id="1076b05">欲。不生嗔恚不灭嗔恚。不生愚痴不灭愚痴。</a><a name="1076b06" id="1076b06">不生烦恼不灭烦恼。何以故。无生之法终无</a><a name="1076b07" id="1076b07">有灭。天子问言。云何文殊师利。彼土众生</a><a name="1076b08" id="1076b08">不生贪嗔愚痴烦恼又不灭耶。答言。不也</a><a name="1076b09" id="1076b09">天子。天子问言。彼佛说法为何所断。答言。</a><a name="1076b10" id="1076b10">为不生不灭而演说法。何以故。彼佛刹土不</a><a name="1076b11" id="1076b11">知断不修证。彼诸众生重第一义谛。非重世</a><a name="1076b12" id="1076b12">谛。天子问言。文殊师利。云何名为第一义</a><a name="1076b13" id="1076b13">谛。文殊师利言。天子。彼不住生又不住灭。</a><a name="1076b14" id="1076b14">无有处相非无处相。非相非无相。非相非虚</a><a name="1076b15" id="1076b15">空。色相非可相。非不可相。非尽可尽。无尽</a><a name="1076b16" id="1076b16">无有能尽。如是说名第一义谛。天子。义者</a><a name="1076b17" id="1076b17">非心非心相续。非言说句。无此无彼亦无中</a><a name="1076b18" id="1076b18">间。如是说名第一义谛。天子。又复义者。而</a><a name="1076b19" id="1076b19">不可得无文字行。是名第一义谛。何以故。</a><a name="1076b20" id="1076b20">佛说一切所有音声皆是虚妄。天子言。文殊</a><a name="1076b21" id="1076b21">师利如来所说可虚妄耶。天子。如来所说无</a><a name="1076b22" id="1076b22">实无虚妄。何以故。如来无二相。无住心无</a><a name="1076b23" id="1076b23">言说。非有为法非无为法。非说粽非说虚。</a><a name="1076b24" id="1076b24">无二相。天子。于意云何。如来化人若有所</a><a name="1076b25" id="1076b25">说。为实为虚妄。答言。非实非虚妄。何以故。</a><a name="1076b26" id="1076b26">如来化人无有实故。文殊师利言。如是如是。</a><a name="1076b27" id="1076b27">天子。一切诸法无成就者。如来所说无实无</a><a name="1076b28" id="1076b28">虚妄。故名无二。天子言。文殊师利。云何如来</a><a name="1076b29" id="1076b29">说第一义谛。文殊师利言。天子。无有能说第<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241076a.htm'><img src='up.gif' border=0></a>
<a href='T241076c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>