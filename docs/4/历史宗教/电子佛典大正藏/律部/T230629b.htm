<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0629b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷1)</font> 不净行学处第一之一 <font face='Arial'>T23, p0629b</h2></font><hr>
<span class='old'>
</a><a name="0629a28" id="0629a28">巡观房宇次至苏阵那所住之房。共为谈话。</a><a name="0629a29" id="0629a29">见苏阵那怀愁而住。时诸苾刍谓苏阵那曰。</span><a name="0629b01" id="0629b01">汝于先时见有客至。逢迎欢笑先唱善来。为</a><a name="0629b02" id="0629b02">持衣钵及诸资具。何故今时见我等来。心怀</a><a name="0629b03" id="0629b03">愁恼伏面而住默然无语。汝苏阵那为身病</a><a name="0629b04" id="0629b04">耶为心痛乎。时苏阵那告言。诸具寿。我非身</a><a name="0629b05" id="0629b05">病而心有焦热。问言。何故心有焦热。时苏阵</a><a name="0629b06" id="0629b06">那具说其事。时诸苾刍闻其说已。不喜不嫌</a><a name="0629b07" id="0629b07">从座而去还诣佛所。到已礼佛双足在一面坐。</a><a name="0629b08" id="0629b08">以此因缘具白世尊。世尊尔时告诸苾刍曰。</a><a name="0629b09" id="0629b09">此稣阵那于有漏中。先作非法行不净行。尔</a><a name="0629b10" id="0629b10">时世尊以此因缘集苾刍众。佛是知者见者。</a><a name="0629b11" id="0629b11">知而问非知不问。时而问非时不问。有利而</a><a name="0629b12" id="0629b12">问无利不问。破决堤防为除疑惑。有利而问。</a><a name="0629b13" id="0629b13">告苏阵那言。汝实作斯不端严事耶。白佛言。</a><a name="0629b14" id="0629b14">实尔大德。佛告苏阵那。汝非沙门非随顺行。</a><a name="0629b15" id="0629b15">不清净非威仪。非出家人之所应作。苏阵那。</a><a name="0629b16" id="0629b16">云何汝今于我所说。离贪嗔痴心慧解脱。微</a><a name="0629b17" id="0629b17">妙法中而为出家。作斯非法可恶之事。痴人。</a><a name="0629b18" id="0629b18">宁以男根置在猛害毒蛇口中。不安女根中。</a><a name="0629b19" id="0629b19">世尊以种种方便。说瑶污事呵责苏阵那已。</a><a name="0629b20" id="0629b20">告诸苾刍曰。由此因缘我观十利。为声闻弟</a><a name="0629b21" id="0629b21">子于毗奈耶制其学处。云何为十。一摄取于</a><a name="0629b22" id="0629b22">僧故。二令僧欢喜故。三令僧乐住故。四降</a><a name="0629b23" id="0629b23">伏破戒故。五惭者得安故。六不信令信故。七</a><a name="0629b24" id="0629b24">信者增长故。八断现在有漏故。九断未来有</a><a name="0629b25" id="0629b25">漏故。十令梵行得久住故。显扬正法广利人</a><a name="0629b26" id="0629b26">天。我今为诸声闻弟子。于毗奈耶制其学处</a><a name="0629b27" id="0629b27">应如是说</a><a name="0629b28" id="0629b28"><p>若复苾刍与诸苾刍。同得学处不舍学处。学</a><a name="0629b29" id="0629b29">羸不自说。作不净行两交会法。此苾刍亦得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230629a.htm'><img src='up.gif' border=0></a>
<a href='T230629c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>