<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0936c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷6)</font> 索亡人物学处第十一 <font face='Arial'>T23, p0936c</h2></font><hr>
<span class='old'>
</a><a name="0936b28" id="0936b28">制其学处应如是说</a><a name="0936b29" id="0936b29"><p>若复苾刍尼。依他旧契。自为己索亡人物者。</span><a name="0936c01" id="0936c01">僧伽伐尸沙</a><a name="0936c02" id="0936c02"><p>尼谓吐罗难陀或复余尼。依他旧契者。谓他</a><a name="0936c03" id="0936c03">人债契。自为己索亡人物者。谓他死后将契</a><a name="0936c04" id="0936c04">从索欲求入己若有索者得众教罪。无犯者</a><a name="0936c05" id="0936c05">为僧伽故以理追索</a><a name="0936c06" id="0936c06"><p><b>　　<A NAME="n680"></A>辄作解举学处第十二</b></a><a name="0936c07" id="0936c07"><p>缘处同前。时有苾刍尼。名曰乱意。性怀嗔恚。</a><a name="0936c08" id="0936c08">常以恶言共相骂辱。时诸尼众悉皆嫌贱。彼</a><a name="0936c09" id="0936c09">出乞食。诸尼见无即便共集说其恶行。彼尼</a><a name="0936c10" id="0936c10">有女名曰寂静。既见诸人说母过恶。乞食来</a><a name="0936c11" id="0936c11">至悉皆向说。彼闻语已更发嗔心。于诸尼众</a><a name="0936c12" id="0936c12">粗语期刻。众皆寻问。谁作如是斗乱两边。知</a><a name="0936c13" id="0936c13">是寂静向母陈说。大众即与寂静。作舍置羯</a><a name="0936c14" id="0936c14">磨其女啼泣诣于母所。礼足言曰。诸尼与我。</a><a name="0936c15" id="0936c15">作舍置羯磨。乱意闻已忿怒倍增。作如是语。</a><a name="0936c16" id="0936c16">愿汝总与国人。作舍置羯磨。即将其女出向</a><a name="0936c17" id="0936c17">界外。为作解法。诸尼告言众为汝女作舍置</a><a name="0936c18" id="0936c18">羯磨。汝复何因界外为解。答曰。众强作法我</a><a name="0936c19" id="0936c19">解何过。问曰。汝于何处共谁作法。答曰。是我</a><a name="0936c20" id="0936c20">界外共人为解。尼曰。岂合如此作解法耶。答</a><a name="0936c21" id="0936c21">曰。从合不合我已作讫何[<a href='javascript:showpic("images/010320.gif")'>怡-台+干</a>]汝事。尼白苾</a><a name="0936c22" id="0936c22">刍。苾刍白佛。佛以此事同前集尼问实诃责。</a><a name="0936c23" id="0936c23">乃至制其学处。应如是说</a><a name="0936c24" id="0936c24"><p>若复苾刍尼。知苾刍尼被苾刍尼众为作舍</a><a name="0936c25" id="0936c25">置羯磨。便出界外为作解法者。僧伽伐尸沙</a><a name="0936c26" id="0936c26"><p>尼为乱意。或复余尼。知苾刍尼者。谓是寂静。</a><a name="0936c27" id="0936c27">被尼众者。谓是如来声闻尼众。作舍置羯磨</a><a name="0936c28" id="0936c28">者。谓白四羯磨。便出界外为作解法者。谓解</a><a name="0936c29" id="0936c29">羯磨法。得众教罪此谓初犯。此中犯相其事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230936b.htm'><img src='up.gif' border=0></a>
<a href='T230937a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>