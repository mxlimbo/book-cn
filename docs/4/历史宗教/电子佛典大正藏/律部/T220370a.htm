<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0370a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷18)</font> 明单提九十二事法之一 <font face='Arial'>T22, p0370a</h2></font><hr>
<span class='old'>
</a><a name="0369c28" id="0369c28">童子在阿阇世王后。执盖而侍。王告童子。众</a><a name="0369c29" id="0369c29">人皆语。汝何故默然不言。今月盛满应诣何</span><a name="0370a01" id="0370a01">处。得长养善根。童子白王。世尊今在我庵婆</a><a name="0370a02" id="0370a02">罗园中。与千二百五十比丘共在彼住。若往</a><a name="0370a03" id="0370a03">彼者。可长养善根。王即可其所言。便告耆旧</a><a name="0370a04" id="0370a04">童子。汝速严驾五百牸象。一一象上载一夫</a><a name="0370a05" id="0370a05">人。时耆旧童子即如教严驾。严驾讫往白王</a><a name="0370a06" id="0370a06">言。严驾已办。宜知是时。时阿阇世王与五</a><a name="0370a07" id="0370a07">百夫人。夜半时执炬灯明前后围绕。出王舍</a><a name="0370a08" id="0370a08">城。诣庵婆罗园。欲到园门时。诸比丘皆悉</a><a name="0370a09" id="0370a09">坐禅。王即悚然。顾谓童子。汝云。有千二百五</a><a name="0370a10" id="0370a10">十比丘在。汝园中云何如是大众寂然无声。</a><a name="0370a11" id="0370a11">汝将无欺诳我耶。童子报言。实不欺王但当</a><a name="0370a12" id="0370a12">直前。童子即指示言。此大堂中燃灯明处。</a><a name="0370a13" id="0370a13">世尊当中坐。威德特尊巍巍无上。犹如牛王</a><a name="0370a14" id="0370a14">在牛群中。如师子王在众兽中。如雪山六牙</a><a name="0370a15" id="0370a15">白象王在象群中。犹如恒河深渊澄静无声。</a><a name="0370a16" id="0370a16">大众默然亦复如是。又如大海无量水归。世</a><a name="0370a17" id="0370a17">尊大众功德无量亦复如是。尔时阿阇世王</a><a name="0370a18" id="0370a18">小复前行。下乘步进至佛所绕佛大众三匝</a><a name="0370a19" id="0370a19">而住。语童子言。世尊大众寂然清净功德成</a><a name="0370a20" id="0370a20">就。愿使我子优陀夷跋陀功德成就。亦得如</a><a name="0370a21" id="0370a21">是。佛告大王。随所求愿皆当得之。时王敷座。</a><a name="0370a22" id="0370a22">请佛令坐。佛语大王自坐佛自有座。时王头</a><a name="0370a23" id="0370a23">面礼佛足。礼佛足已却坐一面白佛言。世尊。</a><a name="0370a24" id="0370a24">欲有所问。唯愿听许。佛告大王。恣所欲问。当</a><a name="0370a25" id="0370a25">为汝说。王白佛言。世尊。此中种种工师于佛</a><a name="0370a26" id="0370a26">法中出家。可现世得沙门果不。如现法沙门</a><a name="0370a27" id="0370a27">果经中广说。尔时说法经久。诸夫人着宝璎</a><a name="0370a28" id="0370a28">珞重故。各各解置座前。时阿阇世王有杀父</a><a name="0370a29" id="0370a29">罪故。心常惊怖。闻城中鼓声吹贝声象声马<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220369c.htm'><img src='up.gif' border=0></a>
<a href='T220370b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>