<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0809a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷34)</font> 受戒揵度之一 <font face='Arial'>T22, p0809a</h2></font><hr>
<span class='old'>
</a><a name="0808c28" id="0808c28">言。昔我先疗治众僧病故舍王事。而诸比</a><a name="0808c29" id="0808c29">丘。度五种病者。癞痈白癞干痟颠狂。唯愿</span><a name="0809a01" id="0809a01">世尊。见愍为敕诸比丘。自今已去。勿复度</a><a name="0809a02" id="0809a02">此五种病者为道。尔时世尊。默然可之。时</a><a name="0809a03" id="0809a03">耆婆。知世尊默然可已。从坐起头面礼足</a><a name="0809a04" id="0809a04">绕三匝而去。尔时世尊。以此因缘集比丘</a><a name="0809a05" id="0809a05">僧。告诸比丘。汝等当知。耆婆童子。先疗治</a><a name="0809a06" id="0809a06">众僧病苦故舍于王事。而诸比丘辄度五种</a><a name="0809a07" id="0809a07">病人。自今已去。不得度五种病人授具</a><a name="0809a08" id="0809a08">足戒。若度者当如法治。尔时佛在罗阅城。</a><a name="0809a09" id="0809a09">城中有一比丘。字难提。常乐坐禅得世俗</a><a name="0809a10" id="0809a10">定心解脱。彼从四禅起。时魔女来在前立。</a><a name="0809a11" id="0809a11">彼比丘捉欲犯。魔即出外。比丘亦随出外。</a><a name="0809a12" id="0809a12">彼魔出屋栏外。比丘亦随出屋栏外。彼</a><a name="0809a13" id="0809a13">出中庭。比丘亦至中庭。魔复出至寺外。比</a><a name="0809a14" id="0809a14">丘亦至寺外。寺外有死草马。时魔至死马</a><a name="0809a15" id="0809a15">所即灭。天身不现。时难提比丘。即于此死</a><a name="0809a16" id="0809a16">马所作不净行。行不净已。都无覆藏心。便</a><a name="0809a17" id="0809a17">作是念。世尊与比丘制戒。若比丘作不净</a><a name="0809a18" id="0809a18">行。波罗夷不共住。我今犯不净行。无有覆</a><a name="0809a19" id="0809a19">藏心。将不犯波罗夷耶。我今当云何。即语</a><a name="0809a20" id="0809a20">亲友比丘言。世尊与比丘结戒。若犯不净</a><a name="0809a21" id="0809a21">行者。得波罗夷不共住。今我犯淫不净</a><a name="0809a22" id="0809a22">行。都无覆藏心。将无犯波罗夷耶。善哉</a><a name="0809a23" id="0809a23">长老。与我白世尊。若有教敕。我当奉行。</a><a name="0809a24" id="0809a24">时诸比丘。以此因缘具白世尊。世尊以此</a><a name="0809a25" id="0809a25">因缘。集比丘僧告言。僧今与难提比丘波</a><a name="0809a26" id="0809a26">罗夷戒白四羯磨。作如是与。使难提比丘</a><a name="0809a27" id="0809a27">到僧中偏露右臂脱革屣礼僧足右膝着</a><a name="0809a28" id="0809a28">地合掌作如是白。大德僧听。我难提比丘。</a><a name="0809a29" id="0809a29">犯不净行都无覆藏心。今从僧乞波罗夷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220808c.htm'><img src='up.gif' border=0></a>
<a href='T220809b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>