<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0857c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷42)</font> 九十波逸底迦法 饮酒学处第七十九 <font face='Arial'>T23, p0857c</h2></font><hr>
<span class='old'>
</a><a name="0857b28" id="0857b28">也。善来闻已作如是念。说伽他曰</a><a name="0857b29" id="0857b29"><p class='lg'>　　我失善来名　　　今从何所至</span><br><a name="0857c01" id="0857c01">　　岂非恶报尽　　　善业此时生</a><br><a name="0857c02" id="0857c02">　　佛具一切智　　　一切众所归</a><br><a name="0857c03" id="0857c03">　　由彼爱善言　　　名善来应理</a><br><a name="0857c04" id="0857c04">　　我是无福人　　　诸亲皆弃舍</a><br><a name="0857c05" id="0857c05">　　祸哉众苦逼　　　岂名为善来　</p></a><a name="0857c06" id="0857c06"><p>时阿难陀即引善来往诣佛所。礼佛足已在</a><a name="0857c07" id="0857c07">一面坐。佛告阿难陀。与其半食。阿难陀取钵</a><a name="0857c08" id="0857c08">授与。是时善来见半食已遂便流泪。作如是</a><a name="0857c09" id="0857c09">语。虽佛世尊为我留分。但唯片许宁足我</a><a name="0857c10" id="0857c10">饥。世尊了知善来所念。以慰喻言告善来曰。</a><a name="0857c11" id="0857c11">假令汝腹宽如大海。啖一一口抟若妙高。随</a><a name="0857c12" id="0857c12">汝几时食终不尽。汝今应食。勿起忧怀善来</a><a name="0857c13" id="0857c13">便食。食已欢喜。世尊告曰。汝之衣角是何</a><a name="0857c14" id="0857c14">物耶。即便开解见一金钱。白佛言。此一金钱</a><a name="0857c15" id="0857c15">是父知识。见我贫苦持以相赠。由薄福故忘</a><a name="0857c16" id="0857c16">而不忆。世尊告曰。汝可持此金钱买青莲花</a><a name="0857c17" id="0857c17">来。善来去后佛及僧众俱还本处。是时善来</a><a name="0857c18" id="0857c18">奉佛教已。遂诣卖花人蓝婆住处入彼园中。</a><a name="0857c19" id="0857c19">园主见已报曰。恶来可去莫入我园。勿由</a><a name="0857c20" id="0857c20">汝故树池枯燥。善来报白。世尊使我买青莲</a><a name="0857c21" id="0857c21">花。说伽他曰</a><a name="0857c22" id="0857c22"><p class='lg'>　　我于青莲花　　　其实无所用</a><br><a name="0857c23" id="0857c23">　　大师一切智　　　遣我买将来　</p></a><a name="0857c24" id="0857c24"><p>尔时蓝婆闻是佛使心生敬仰即说伽他曰</a><a name="0857c25" id="0857c25"><p class='lg'>　　牟尼大寂静　　　天人咸供养</a><br><a name="0857c26" id="0857c26">　　汝为佛使者　　　须花任意将　</p></a><a name="0857c27" id="0857c27"><p>是时善来与金钱已。多取青莲花还诣佛所。</a><a name="0857c28" id="0857c28">世尊见已告言。善来汝可持此莲花行与僧</a><a name="0857c29" id="0857c29">众。善来持花从佛及僧次第行与。时诸苾刍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230857b.htm'><img src='up.gif' border=0></a>
<a href='T230858a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>