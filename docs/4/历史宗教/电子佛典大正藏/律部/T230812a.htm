<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0812a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷34)</font> 九十波逸底迦法 展转食学处第三十一 <font face='Arial'>T23, p0812a</h2></font><hr>
<span class='old'>
</a><a name="0811c28" id="0811c28">贤首此由以殷重心修十善业。敬信三宝受</a><a name="0811c29" id="0811c29">持禁戒。由彼业力今得生天受胜妙乐。又问</span><a name="0812a01" id="0812a01">圣者此之人趣。曾作何业受处中乐。而有驰</a><a name="0812a02" id="0812a02">求活命等苦。苾刍报曰。贤首此于十善业道。</a><a name="0812a03" id="0812a03">以轻微心而数修习。由彼业力今得人身受</a><a name="0812a04" id="0812a04">处中乐。而有驰求活命等苦童子白言。圣者</a><a name="0812a05" id="0812a05">下三恶趣我所不欲。生人天中情有钦尚。圣</a><a name="0812a06" id="0812a06">者我作何业生彼天中。答曰汝若能于佛正</a><a name="0812a07" id="0812a07">教中善说法律而出家者。于现世中策励修</a><a name="0812a08" id="0812a08">习。断诸烦恼尽苦边际。若不获果有余烦恼。</a><a name="0812a09" id="0812a09">而命终者当生天上。圣者若出家者当作何</a><a name="0812a10" id="0812a10">业。答曰乃至命终无亏梵行曰我不能作。更</a><a name="0812a11" id="0812a11">有何业得生天上。若受八支及五学处为近</a><a name="0812a12" id="0812a12">住近事曰此作何事。答曰若一日夜或至尽</a><a name="0812a13" id="0812a13">形。不杀盗淫不妄语等。曰此亦不能。更作何</a><a name="0812a14" id="0812a14">业当得生天。问曰若以饮食供佛及僧。由此</a><a name="0812a15" id="0812a15">福因当生天上。圣者可用。几物得为饮食供</a><a name="0812a16" id="0812a16">佛及僧。答曰可用五百金钱。圣者此事可办。</a><a name="0812a17" id="0812a17">即从座起礼足而去。还家白母曰。我于向者</a><a name="0812a18" id="0812a18">诣竹林园。于寺门下见有彩画五趣生死之</a><a name="0812a19" id="0812a19">轮。所谓捺洛迦傍生饿鬼及以人天。下三恶</a><a name="0812a20" id="0812a20">趣我所不欲。上之二趣心有爱乐。母今欲得</a><a name="0812a21" id="0812a21">生人天不。母曰欲得。若如是者当可与我五</a><a name="0812a22" id="0812a22">百金钱。奉佛及僧一中供养当得生天。母曰</a><a name="0812a23" id="0812a23">汝少失父孤茕养育。或以自力或假宗亲。今</a><a name="0812a24" id="0812a24">始成人付师受业。束修之直尚自不充。五百</a><a name="0812a25" id="0812a25">金钱卒何能得白言若贫无者。我当佣力求</a><a name="0812a26" id="0812a26">觅金钱。母曰汝今少年气力微劣。何能客作</a><a name="0812a27" id="0812a27">求觅珍财。答曰我当戮力望及余人。母见殷</a><a name="0812a28" id="0812a28">勤即放令去。往市店所求自佣赁。时有婆罗</a><a name="0812a29" id="0812a29">门居士等来觅作人。曾不见问乃至日暮。伫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230811c.htm'><img src='up.gif' border=0></a>
<a href='T230812b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>