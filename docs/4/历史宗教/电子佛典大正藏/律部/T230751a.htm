<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0751a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷23)</font> 三十泥萨只波逸底迦法 急难施衣学处第二十六 <font face='Arial'>T23, p0751a</h2></font><hr>
<span class='old'>
</a><a name="0750c28" id="0750c28">有一长者信心贤善。于阿兰若中奉为僧伽</a><a name="0750c29" id="0750c29">造一住处。种种庄严悉皆具足。有六十苾刍</span><a name="0751a01" id="0751a01">而住于此。四事供养无不丰赡。是时长者遇</a><a name="0751a02" id="0751a02">病身亡。从此已后供养断绝。时诸苾刍诣其</a><a name="0751a03" id="0751a03">子所。告言贤首。汝父造寺。供养六十苾刍衣</a><a name="0751a04" id="0751a04">食丰足。汝今颇能作是事不。子答之曰。有能</a><a name="0751a05" id="0751a05">施百或有施千乃至一亿。或有自身而不能</a><a name="0751a06" id="0751a06">济。我今不能如父供养。时诸苾刍闻是语已</a><a name="0751a07" id="0751a07">悉皆舍去。于时有二年老苾刍。是此村人出</a><a name="0751a08" id="0751a08">家离俗。自行乞食住此寺中。后于异时北方</a><a name="0751a09" id="0751a09">商旅既见其寺。即便俱入高声赞叹。周旋制</a><a name="0751a10" id="0751a10">底遍观房宇。皆见空虚便作是念。应是苾刍</a><a name="0751a11" id="0751a11">宴默而住。或可往诣昼日闲林更复细观。见</a><a name="0751a12" id="0751a12">二老者即便告曰。阿遮利耶。此寺苾刍今在</a><a name="0751a13" id="0751a13">何处。即以上事而具告知。商主闻已告同旅</a><a name="0751a14" id="0751a14">曰。我于长夜常有此念。善哉我于何时得为</a><a name="0751a15" id="0751a15">僧伽造一住处。安置苾刍衣食供养。此寺造</a><a name="0751a16" id="0751a16">讫现无施主。我当补处供养众僧。即便张一</a><a name="0751a17" id="0751a17">大叠以物置上告诸人曰。君等若能见随喜</a><a name="0751a18" id="0751a18">者。幸可量力各出少多共求福事。时诸商人</a><a name="0751a19" id="0751a19">各持惠施便获多物。于时商主告老苾刍曰。</a><a name="0751a20" id="0751a20">阿遮利耶。此物拟供六十苾刍。于此安居以</a><a name="0751a21" id="0751a21">充衣食直。此是月八日直。此是十四十五日</a><a name="0751a22" id="0751a22">直。此是供病医药直。此是衣利。有好苾刍招</a><a name="0751a23" id="0751a23">携住此。我至夏末当更重来。一百苾刍随力</a><a name="0751a24" id="0751a24">供养。作是语已礼拜而去。一老苾刍报同伴</a><a name="0751a25" id="0751a25">曰。今多获利谁当藏举。报言小者当举。其时</a><a name="0751a26" id="0751a26">小者即为举之。谁复当往室罗伐城唤诸苾</a><a name="0751a27" id="0751a27">刍来住于此。报言小者。小者答曰。我已掌衣</a><a name="0751a28" id="0751a28">仁当自去。时老苾刍即便往诣室罗伐城向</a><a name="0751a29" id="0751a29">逝多林。六众常法恒令一人住寺门首。时邬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230750c.htm'><img src='up.gif' border=0></a>
<a href='T230751b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>