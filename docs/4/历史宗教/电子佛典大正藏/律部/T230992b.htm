<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0992b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷16)</font> 过四月索食学处第五十七 <font face='Arial'>T23, p0992b</h2></font><hr>
<span class='old'>
</a><a name="0992a28" id="0992a28"><p>缘在劫比罗城。时释迦大名。请佛及僧三月</a><a name="0992a29" id="0992a29">饮食供养。并及一切所须之物不令有阙。时</span><a name="0992b01" id="0992b01">六众于三月中常啖好食皆如医教。三月既</a><a name="0992b02" id="0992b02">了尚从厨人索好美味。大名讥嫌。受他请了</a><a name="0992b03" id="0992b03">非分强索。以缘白佛。佛言。勿复从施主强为</a><a name="0992b04" id="0992b04">乞索因生忿恼。广说先缘。乃至种种诃责。告</a><a name="0992b05" id="0992b05">诸苾刍。我观十利为二部弟子制其学处。应</a><a name="0992b06" id="0992b06">如是说</a><a name="0992b07" id="0992b07"><p>若复苾刍尼。有四月请须时应受。若过受者</a><a name="0992b08" id="0992b08">波逸底迦</a><a name="0992b09" id="0992b09"><p>如是制已。时胜光大王。请佛及僧三月供养。</a><a name="0992b10" id="0992b10">时有苾刍施主复请。佛言我今随开。若别</a><a name="0992b11" id="0992b11">别请者应受无犯。复有客来不被王请遂行</a><a name="0992b12" id="0992b12">乞食。王因见之。问言。我请。众僧何因乞食。</a><a name="0992b13" id="0992b13">答言。我不受请。王曰。我今更请食。佛言。若</a><a name="0992b14" id="0992b14">更请者应受。乃至殷勤重请。王请食了而行</a><a name="0992b15" id="0992b15">乞食。王复常请。佛言。若常请者亦应受。世尊</a><a name="0992b16" id="0992b16">赞叹持戒少欲。诃责多欲。告诸苾刍曰。前是</a><a name="0992b17" id="0992b17">创制今更随开。应如是说</a><a name="0992b18" id="0992b18"><p>若复苾刍尼。有四月请须时应受。若过受者。</a><a name="0992b19" id="0992b19">除余时波逸底迦。余时者。谓别请更请殷勤</a><a name="0992b20" id="0992b20">请常请。此是时</a><a name="0992b21" id="0992b21"><p>余义如上。四月者。谓齐四月。请受者。请许</a><a name="0992b22" id="0992b22">其事。若过者。请过期限。除余时者。谓别请</a><a name="0992b23" id="0992b23">时。即是不同余人。更请。谓数数更请。殷勤请</a><a name="0992b24" id="0992b24">者。谓更殷勤尽心而请。常请者。谓是长时延</a><a name="0992b25" id="0992b25">请。此是时者。谓随开时。释罪如上。此中犯相</a><a name="0992b26" id="0992b26">其事云何。若尼他请粗食从索美好。索时恶</a><a name="0992b27" id="0992b27">作。食便堕罪。若他与好食从索粗者。索时恶</a><a name="0992b28" id="0992b28">作。食时无犯。如与乳等时。便从索酪等。索时</a><a name="0992b29" id="0992b29">恶作。食时堕罪。若病者无犯。若巡家乞食。主<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230992a.htm'><img src='up.gif' border=0></a>
<a href='T230992c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>