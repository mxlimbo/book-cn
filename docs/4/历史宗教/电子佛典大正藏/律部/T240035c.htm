<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0035c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷8)</font> 庵罗夫人缘余 <font face='Arial'>T24, p0035c</h2></font><hr>
<span class='old'>
</a><a name="0035b28" id="0035b28"><p>尔时具寿阿难陀白佛言。世尊。所说此颂。其</a><a name="0035b29" id="0035b29">义云何。佛告阿难陀曰。汝见彼刹利童子。于</span><a name="0035c01" id="0035c01">佛圣众。发大信心。由此力故。室罗伐城诸婆</a><a name="0035c02" id="0035c02">罗门居士等。今继嗣为长者。今受财位。是</a><a name="0035c03" id="0035c03">故我说此伽他曰</a><a name="0035c04" id="0035c04"><p class='lg'>　　意常为首　　　起业为最　　　心意清净</a><br><a name="0035c05" id="0035c05">　　即受善报　</p></a><a name="0035c06" id="0035c06"><p>尔时世尊至婆罗罗聚落。于此广说四佛座</a><a name="0035c07" id="0035c07">经。复至聚落。名曰胜土。于此复说四佛座经。</a><a name="0035c08" id="0035c08">复至师子聚落。广说四佛座经。复至新聚落。</a><a name="0035c09" id="0035c09">复广说四佛座经。世尊至城。于其城中。又说</a><a name="0035c10" id="0035c10">四佛座经。世尊至王舍城。时有二梵志。一名</a><a name="0035c11" id="0035c11">为座。二名高座。彼二梵志住于摩揭陀池边。</a><a name="0035c12" id="0035c12">夜分即以钓鱼食之。若于晨朝。坐重敷座。常</a><a name="0035c13" id="0035c13">诵伽他曰</a><a name="0035c14" id="0035c14"><p class='lg'>　　能行正法　　　名为苾刍　　　舍离诸事</a><br><a name="0035c15" id="0035c15">　　此为禅路　</p></a><a name="0035c16" id="0035c16"><p>尔时世尊知彼梵志调伏时至。即往其所。说</a><a name="0035c17" id="0035c17">伽他曰</a><a name="0035c18" id="0035c18"><p class='lg'>　　式漏　　　应如是证　　　观汝似善</a><br><a name="0035c19" id="0035c19">　　心怀不净　　　寂静调伏　　　勿害众生</a><br><a name="0035c20" id="0035c20">　　舍离诸恶　　　此为禅路　　　若身口意</a><br><a name="0035c21" id="0035c21">　　不作诸恶　　　调伏自己　　　此为禅路　</p></a><a name="0035c22" id="0035c22"><p>时二梵志闻世尊说漏。作是念云。今乔答摩</a><a name="0035c23" id="0035c23">善知我心。即便恭敬。世尊观彼根性。称机为</a><a name="0035c24" id="0035c24">说四真谛理。时彼梵志。无始已来积集烦恼</a><a name="0035c25" id="0035c25">诸邪见山。以智慧金刚杵。而摧坏之。证预</a><a name="0035c26" id="0035c26">流果。后时诸苾刍见彼梵志重安座具。得预</a><a name="0035c27" id="0035c27">流果。皆悉效之。有一苾刍。在世尊前。重座</a><a name="0035c28" id="0035c28">听法。而彼苾刍应见谛理。翻不得见。于时</a><a name="0035c29" id="0035c29">世尊观彼苾刍。合见谛理。云何不见。乃知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240035b.htm'><img src='up.gif' border=0></a>
<a href='T240036a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>