<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0339a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷28)</font> 第六门第四子摄颂大药之余 <font face='Arial'>T24, p0339a</h2></font><hr>
<span class='old'>
</a><a name="0338c28" id="0338c28">告若用语者。长受安乐不复辛苦。所课赋税</a><a name="0338c29" id="0338c29">随力有无。眷属妻子永无劳弊。君等六城各</span><a name="0339a01" id="0339a01">自牢守。假令王命及六臣追无宜用语。设其</a><a name="0339a02" id="0339a02">自至亦勿开门。报云。大药臣来我当宾伏。于</a><a name="0339a03" id="0339a03">其国内闻斯教已。并悉依行不遵旧令。时彼</a><a name="0339a04" id="0339a04">诸臣共白王曰。诸城反叛其欲如何。王曰。卿</a><a name="0339a05" id="0339a05">等可严四兵随处讨伐。诸臣各至彼不见随。</a><a name="0339a06" id="0339a06">臣奏王曰。我等无力王可自来。王即亲行彼</a><a name="0339a07" id="0339a07">亦不伏。徒劳战阵淹滞多时。诸城奏曰。我</a><a name="0339a08" id="0339a08">于大王无心违背。六臣暴虐由是不随。若令</a><a name="0339a09" id="0339a09">大药臣来我皆降伏。王即令使往唤大药。彼</a><a name="0339a10" id="0339a10">闻敕召驰至王所。诸城百姓闻大药至。皆悉</a><a name="0339a11" id="0339a11">无违开门令入。大药即便削除虐政。更制轻</a><a name="0339a12" id="0339a12">科彝伦协叙。小大无怨。咸歌再造。共喜来</a><a name="0339a13" id="0339a13">苏。赈贫穷。恤孤寡。犹如父母各生慈念。国内</a><a name="0339a14" id="0339a14">人众悉皆云集。扈从大王俱至城所。声闻邻</a><a name="0339a15" id="0339a15">国远近称扬。王乃以女娉于大药。虽蒙赏</a><a name="0339a16" id="0339a16">爱无骄恣心。时有异方贫士来投此王冀求</a><a name="0339a17" id="0339a17">荣禄。王不见许复求大药。大药哀愍遂便招</a><a name="0339a18" id="0339a18">纳。拯以衣食令无乏短。时有婆罗门来从大</a><a name="0339a19" id="0339a19">药。求索糠麦即便遣与。时掌库者苟事迁延</a><a name="0339a20" id="0339a20">不即持惠。后于异时王与大臣及诸寮庶朝</a><a name="0339a21" id="0339a21">集一处。王告众曰。私密之事谁可告知。有云</a><a name="0339a22" id="0339a22">密事应语知识。有云父母有云妻子。然大药</a><a name="0339a23" id="0339a23">默无所说。王曰。大药卿何不言。答曰。言何容</a><a name="0339a24" id="0339a24">易。如我所见凡隐密事不可告语一切男子。</a><a name="0339a25" id="0339a25">况复女人。王曰。岂并如此。大药曰。此之虚实</a><a name="0339a26" id="0339a26">王当目验。后时王家失孔雀鸟。大药捉得别</a><a name="0339a27" id="0339a27">处藏举。将余孔雀对妇前杀。报云。汝岂不闻</a><a name="0339a28" id="0339a28">王失孔雀。答曰我闻。大药曰。此鸟即是可</a><a name="0339a29" id="0339a29">疾料理。我欲充食不得向人共论此事。妇闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240338c.htm'><img src='up.gif' border=0></a>
<a href='T240339b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>