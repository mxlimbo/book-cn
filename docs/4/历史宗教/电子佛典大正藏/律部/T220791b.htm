<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0791b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷32)</font> 受戒揵度之一 <font face='Arial'>T22, p0791b</h2></font><hr>
<span class='old'>
</a><a name="0791a28" id="0791a28"><p>龙王言。若有宣畅分别此偈义者。我当持</a><a name="0791a29" id="0791a29">金钵盛银粟。银钵盛金粟。及所将龙女。</span><a name="0791b01" id="0791b01">尽当与之。我求如来等正觉。时那罗陀梵</a><a name="0791b02" id="0791b02">志。语伊罗钵龙王言。且止龙王。却后七日</a><a name="0791b03" id="0791b03">当广演此偈义。时那罗陀梵志。诵此偈通</a><a name="0791b04" id="0791b04">利。还入波罗奈城。复作是念。此中何者高</a><a name="0791b05" id="0791b05">才大德沙门婆罗门。我当以此偈问之。复</a><a name="0791b06" id="0791b06">作是念。此不兰迦叶。众中长大为人师导。</a><a name="0791b07" id="0791b07">众人宗仰名称远闻。所知如海多人供养。我</a><a name="0791b08" id="0791b08">今宜可往彼问此偈义耶。时那罗陀梵志。</a><a name="0791b09" id="0791b09">往至迦叶所。以此偈与不兰迦叶说。时</a><a name="0791b10" id="0791b10">迦叶闻此偈实不知。即蹙眉嗔目出恶音</a><a name="0791b11" id="0791b11">声努项脉胀嗔恚炽盛不答。彼即舍去。作</a><a name="0791b12" id="0791b12">是念。今当更于何处求沙门婆罗门而问</a><a name="0791b13" id="0791b13">此偈义。中路复作是念。末佉梨劬奢离阿</a><a name="0791b14" id="0791b14">夷头翅舍钦婆罗牟提侈婆休迦栴延讪</a><a name="0791b15" id="0791b15">若毗罗吒子尼揵子等。在于众中为师首。</a><a name="0791b16" id="0791b16">众人宗仰名称远闻。所知如海多人供养。我</a><a name="0791b17" id="0791b17">今宜可往彼问此偈义。时那罗陀梵志。往</a><a name="0791b18" id="0791b18">至末佉梨尼干子等所。以此偈向说。彼闻</a><a name="0791b19" id="0791b19">此偈实不知。即蹙眉嗔目出恶音声努项</a><a name="0791b20" id="0791b20">脉胀嗔恚炽盛不能答。见已即复舍去。复</a><a name="0791b21" id="0791b21">作是念。更于何处求沙门婆罗门而问此</a><a name="0791b22" id="0791b22">义耶。即念言。此大沙门瞿昙。在大众中</a><a name="0791b23" id="0791b23">为师首。众人宗仰名称远闻。所知如海多人</a><a name="0791b24" id="0791b24">供养。我今宜可往彼问此偈义。复作是念。</a><a name="0791b25" id="0791b25">余有沙门婆罗门耆年出家学久。犹尚不能</a><a name="0791b26" id="0791b26">解此偈义。况此沙门瞿昙。年尚幼稚出家日</a><a name="0791b27" id="0791b27">浅。岂能解耶。复作是念。年虽幼稚亦不</a><a name="0791b28" id="0791b28">可轻。亦有年少出家学道得阿罗汉神足</a><a name="0791b29" id="0791b29">自由者。我今当往诣彼沙门问此偈义。时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220791a.htm'><img src='up.gif' border=0></a>
<a href='T220791c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>