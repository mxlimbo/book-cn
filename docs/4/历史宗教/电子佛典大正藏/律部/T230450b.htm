<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0450b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷60)</font> 七百比丘集灭恶法品第二之上 <font face='Arial'>T23, p0450b</h2></font><hr>
<span class='old'>
</a><a name="0450a28" id="0450a28"><p>佛般涅槃后一百一十岁。毗耶离国十事出。</a><a name="0450a29" id="0450a29">是十事非法非善。远离佛法。不入修妒路。不</span><a name="0450b01" id="0450b01">入毗尼。亦破法相。是十事。毗耶离国诸比丘。</a><a name="0450b02" id="0450b02">用是法行是法言是法清净。如是受持。何等</a><a name="0450b03" id="0450b03">十事。一者盐净。二者指净。三者近聚落净。四</a><a name="0450b04" id="0450b04">者生和合净。五者如是净。六者证知净。七者</a><a name="0450b05" id="0450b05">贫住处净。八者行法净。九者缕边不益尼师</a><a name="0450b06" id="0450b06">檀净。十者金银宝物净。毗耶离诸比丘。又持</a><a name="0450b07" id="0450b07">憍萨罗国大金钵。出憍萨罗国。入毗耶离</a><a name="0450b08" id="0450b08">国。次第乞钱。随多少皆着钵中。时人或以万</a><a name="0450b09" id="0450b09">钱。或千五百五十乃至以一钱。悉着钵中。</a><a name="0450b10" id="0450b10">是时有长老耶舍陀迦兰提子。毗耶离住。得</a><a name="0450b11" id="0450b11">三明持三藏法。修妒路毗尼阿毗昙。耶舍陀</a><a name="0450b12" id="0450b12">是长老阿难弟子。耶舍陀闻毗耶离国十事</a><a name="0450b13" id="0450b13">出已。非法非善远离佛法。不入修妒路。不入</a><a name="0450b14" id="0450b14">毗尼。亦破法相。是十事。毗耶离国诸比丘。</a><a name="0450b15" id="0450b15">用是法行是法言是法清净。如是受持。何等</a><a name="0450b16" id="0450b16">十。一者盐净乃至金银宝物净。毗耶离国诸</a><a name="0450b17" id="0450b17">比丘。又持憍萨罗大金钵。出憍萨罗国。入</a><a name="0450b18" id="0450b18">毗耶离国。次第乞钱。随多少皆着金钵中。时</a><a name="0450b19" id="0450b19">人或以万钱。千五百五十一钱着钵中。长</a><a name="0450b20" id="0450b20">老耶舍陀闻是事已。知是事作非法。遣使诣</a><a name="0450b21" id="0450b21">毗耶离诸白衣所。语言。沙门释子不应乞金</a><a name="0450b22" id="0450b22">银宝物畜。佛种种因缘为摩尼周罗聚落主</a><a name="0450b23" id="0450b23">说法。从今日比丘。须薪乞薪。须草乞草。须乘</a><a name="0450b24" id="0450b24">借乘。须作人借作人。沙门释子。是中佛不听</a><a name="0450b25" id="0450b25">乞金银宝物畜。毗耶离国诸比丘。闻耶舍陀</a><a name="0450b26" id="0450b26">遣使诣毗耶离诸白衣所言。沙门释子不应</a><a name="0450b27" id="0450b27">乞金银宝物畜。佛种种因缘为摩尼周罗聚</a><a name="0450b28" id="0450b28">落主说法。从今日诸比丘。须薪乞薪。须草乞</a><a name="0450b29" id="0450b29">草。须乘借乘。须作人借作人。沙门释子乃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230450a.htm'><img src='up.gif' border=0></a>
<a href='T230450c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>