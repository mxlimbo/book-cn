<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0280b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷16)</font> 第三门第四子摄颂之余 <font face='Arial'>T24, p0280b</h2></font><hr>
<span class='old'>
</a><a name="0280a28" id="0280a28">耶。答曰。岂可木尽巧匠身亡。彼便默尔苾刍</a><a name="0280a29" id="0280a29">白佛。佛言。不应一床六人同坐。彼遂五人还</span><a name="0280b01" id="0280b01">同前过。四人亦尔。佛言。不应四人。若于一床</a><a name="0280b02" id="0280b02">三人得坐。若大木枯两人同坐。小者唯一。违</a><a name="0280b03" id="0280b03">者得越法罪</a><a name="0280b04" id="0280b04"><p>第四门第四子摄颂曰</a><a name="0280b05" id="0280b05"><p class='lg'>　　养病除性罪　　　将圆不升树</a><br><a name="0280b06" id="0280b06">　　王臣不受戒　　　斩手不应为　</p></a><a name="0280b07" id="0280b07"><p>缘处同前。具寿邬波离请世尊曰。如佛所说</a><a name="0280b08" id="0280b08">若见病人应供给者。用何等物而为供侍。佛</a><a name="0280b09" id="0280b09">言。邬波离。但除性罪。余清净物随意供给</a><a name="0280b10" id="0280b10"><p>缘处同前。时具寿邬波难陀。有一求寂欲受</a><a name="0280b11" id="0280b11">近圆。师即为唤作羯磨师及屏教者并余七</a><a name="0280b12" id="0280b12">人。遂将求寂并持座物。先至坛中洒扫田</a><a name="0280b13" id="0280b13">地。敷其座席诸人未来。邬波难陀左右顾眄。</a><a name="0280b14" id="0280b14">见树开花即命求寂。汝可取花行与僧众。彼</a><a name="0280b15" id="0280b15">便升树堕地伤手废阙近圆。苾刍白佛。佛言。</a><a name="0280b16" id="0280b16">汝等应知。如转轮王第一太子。将受灌顶次</a><a name="0280b17" id="0280b17">当王位。于此时中倍加守护。欲近圆人亦复</a><a name="0280b18" id="0280b18">如是。善加爱护。是故不应令将近圆人辄升</a><a name="0280b19" id="0280b19">高树。令升树者得越法罪</a><a name="0280b20" id="0280b20"><p>缘处同前。有一长者。名曰广大。是胜光王</a><a name="0280b21" id="0280b21">之所委寄。曾于一时因有过失被王诃责。长</a><a name="0280b22" id="0280b22">者便作是念。凡是国主。难久只承宜应远</a><a name="0280b23" id="0280b23">避。我今可去求作出家。如是念已诣逝多林。</a><a name="0280b24" id="0280b24">六众苾刍恒令一人在门边住。时邬波难陀</a><a name="0280b25" id="0280b25">住在门首。见广大来。即以美语告言。善来何</a><a name="0280b26" id="0280b26">故难睹犹如初月。答言。大德。岂可不闻。世</a><a name="0280b27" id="0280b27">人有语希逢致敬数见便轻。问言。广大。何缘</a><a name="0280b28" id="0280b28">得来。答言。圣者。凡是国王难久承事。今虽得</a><a name="0280b29" id="0280b29">意终致灭身。我欲出家颇能济度。报言。贤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240280a.htm'><img src='up.gif' border=0></a>
<a href='T240280c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>