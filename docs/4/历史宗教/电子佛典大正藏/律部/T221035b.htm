<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1431 四分比丘尼戒本 1035b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1431 四分比丘尼戒本</font> <font face='Arial'>(卷1)</font> <font face='Arial'>T22, p1035b</h2></font><hr>
<span class='old'>
</a><a name="1035a28" id="1035a28"><p>若比丘尼。至檀越家。殷勤请与饼糗食。比</a><a name="1035a29" id="1035a29">丘尼欲须者。二三钵应受。持至寺内。分与余</span><a name="1035b01" id="1035b01">比丘尼食。若比丘尼无病。过三钵受。持至寺</a><a name="1035b02" id="1035b02">中。不分与余比丘尼食者。波逸提</a><a name="1035b03" id="1035b03"><p>若比丘尼。非时食者。波逸提</a><a name="1035b04" id="1035b04"><p>若比丘尼。残宿食啖者。波逸提</a><a name="1035b05" id="1035b05"><p>若比丘尼。不受食。及药着口中。除水及杨</a><a name="1035b06" id="1035b06">枝。波逸提</a><a name="1035b07" id="1035b07"><p>若比丘尼先受请已。若前食后食行诣余家。</a><a name="1035b08" id="1035b08">不嘱余比丘尼。除余时波逸提。余时者。病</a><a name="1035b09" id="1035b09">时作衣时施衣时。此是时</a><a name="1035b10" id="1035b10"><p>若比丘尼食家中有宝。强安坐者。波逸提</a><a name="1035b11" id="1035b11"><p>若比丘尼。食家中有宝。在屏处坐者。波逸提</a><a name="1035b12" id="1035b12"><p>若比丘尼。独与男子露地一处共坐者。波逸</a><a name="1035b13" id="1035b13">提</a><a name="1035b14" id="1035b14"><p>若比丘尼。语比丘尼如是言。大姊。共汝至</a><a name="1035b15" id="1035b15">聚落。当与汝食。彼比丘尼竟不教与是比丘</a><a name="1035b16" id="1035b16">尼食。如是言。大姊去。我与汝一处共坐共语</a><a name="1035b17" id="1035b17">不乐。我独坐独语乐。以是因缘非余方便遣</a><a name="1035b18" id="1035b18">去。波逸提</a><a name="1035b19" id="1035b19"><p>若比丘尼。四月与药。无病比丘尼应受。若</a><a name="1035b20" id="1035b20">过受除常请更请分请尽形请。波逸提</a><a name="1035b21" id="1035b21"><p>若比丘尼。往观军阵。除时因缘。波逸提</a><a name="1035b22" id="1035b22"><p>若比丘尼。有因缘至军中。若二宿三宿。过者</a><a name="1035b23" id="1035b23">波逸提</a><a name="1035b24" id="1035b24"><p>若比丘尼。军中若二宿三宿。或时观军阵斗</a><a name="1035b25" id="1035b25">战。若观游军象马势力。波逸提</a><a name="1035b26" id="1035b26"><p>若比丘尼。饮酒者。波逸提</a><a name="1035b27" id="1035b27"><p>若比丘尼。水中戏者。波逸提</a><a name="1035b28" id="1035b28"><p>若比丘尼。以指相击擽者。波逸提</a><a name="1035b29" id="1035b29"><p>若比丘尼。不受谏者。波逸提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221035a.htm'><img src='up.gif' border=0></a>
<a href='T221035c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>