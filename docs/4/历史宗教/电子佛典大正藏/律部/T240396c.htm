<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0396c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷38)</font> 第八门第十子摄颂说涅槃之余 <font face='Arial'>T24, p0396c</h2></font><hr>
<span class='old'>
</a><a name="0396b28" id="0396b28">为我解说。佛告梵志随汝所问。彼即问曰。乔</a><a name="0396b29" id="0396b29">答摩我曾遍观诸外道类。各别立宗所谓。晡</span><a name="0396c01" id="0396c01">刺拏迦摄波子。末塞羯利瞿梨子。珊逝移</a><a name="0396c02" id="0396c02">毗刺知子。阿市多鸡舍甘跋罗子。脚具陀迦</a><a name="0396c03" id="0396c03">多演那子。昵揭烂陀慎若低子。此等诸师各</a><a name="0396c04" id="0396c04">述异宗未知谁是。尔时世尊即命善贤。为说</a><a name="0396c05" id="0396c05">伽他曰</a><a name="0396c06" id="0396c06"><p class='lg'>　　我年二十九　　　出家求善法</a><br><a name="0396c07" id="0396c07">　　又五十余年　　　专行戒定慧</a><br><a name="0396c08" id="0396c08">　　一心无散乱　　　唯求于正理</a><br><a name="0396c09" id="0396c09">　　除斯真法外　　　无别有沙门　</p></a><a name="0396c10" id="0396c10"><p>尔时世尊。说此颂已。复告善贤曰。此是诸佛</a><a name="0396c11" id="0396c11">善说八圣道支。甚为希有难可值遇。除此已</a><a name="0396c12" id="0396c12">外欲求一二三四沙门道果终无可得。是故</a><a name="0396c13" id="0396c13">能于善说法律八圣道支。求沙门果必定当</a><a name="0396c14" id="0396c14">得。复次。善贤离八圣法。诸有外道婆罗门</a><a name="0396c15" id="0396c15">等各执己见。或说三世无因无果。所修福</a><a name="0396c16" id="0396c16">善皆空无益。是故我于沙门婆罗门众中。大</a><a name="0396c17" id="0396c17">师子吼而作是言。凡有修行皆获果报。说此</a><a name="0396c18" id="0396c18">法时善贤梵志。远尘离垢得法眼净。于诸谛</a><a name="0396c19" id="0396c19">实得不坏信。超越爱河断诸疑网。自然通达</a><a name="0396c20" id="0396c20">诸微妙法。即从座起整衣合掌。向阿难陀作</a><a name="0396c21" id="0396c21">如是语。大师尊重事难咨请。我观大德获大</a><a name="0396c22" id="0396c22">善利。幸得值遇无上法王。于诸师中灌顶最</a><a name="0396c23" id="0396c23">上。由师力故我亦善证。我今重希于善说法</a><a name="0396c24" id="0396c24">律。而为出家求受近圆。成苾刍性修沙门行。</a><a name="0396c25" id="0396c25">时具寿阿难陀。白佛言。世尊。今此善贤闻法</a><a name="0396c26" id="0396c26">悟解。心乐出家广如前说。乃至成苾刍性。唯</a><a name="0396c27" id="0396c27">愿世尊哀愍拔济。尔时世尊。即告善贤。善</a><a name="0396c28" id="0396c28">来苾刍可修梵行。于佛言下如常威仪。出家</a><a name="0396c29" id="0396c29">近圆成苾刍性。一心勤勇不为放逸。作如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240396b.htm'><img src='up.gif' border=0></a>
<a href='T240397a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>