<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0058b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷8)</font> 初分之五堕初 <font face='Arial'>T22, p0058b</h2></font><hr>
<span class='old'>
</a><a name="0058a28" id="0058a28">夷。汝实尔不。答言实尔世尊。佛种种呵责已</a><a name="0058a29" id="0058a29">告诸比丘。今为诸比丘结戒。从今是戒应如</span><a name="0058b01" id="0058b01">是说。若比丘夺畜生命波逸提。有诸比丘在</a><a name="0058b02" id="0058b02">道路行。或牵财物或熏钵。时误杀诸虫皆生</a><a name="0058b03" id="0058b03">惭愧。亦有悔过出罪者。以是白佛。佛以是</a><a name="0058b04" id="0058b04">事集比丘僧。告诸比丘。若误杀众生。犯波逸</a><a name="0058b05" id="0058b05">提。无有是处。从今是戒应如是说。若比丘</a><a name="0058b06" id="0058b06">故夺畜生命波逸提。畜生者。除龙余畜生是。</a><a name="0058b07" id="0058b07">故夺命者。先有杀心而断其命。若夺畜生命</a><a name="0058b08" id="0058b08">随多少。一一波逸提。比丘尼亦如是。式叉摩</a><a name="0058b09" id="0058b09">那沙弥沙弥尼突吉罗(五十一竟)</a><a name="0058b10" id="0058b10"><p>佛在舍卫城。尔时十七群比丘。至六群比丘</a><a name="0058b11" id="0058b11">住处。六群比丘作是念。此比丘有惭愧少欲</a><a name="0058b12" id="0058b12">知足。今来在此必见我过。我等当作方便令</a><a name="0058b13" id="0058b13">生疑悔。生疑悔已必还师所。念已语言。汝等</a><a name="0058b14" id="0058b14">善受具足戒不。受戒有界场不。羯磨如法不。</a><a name="0058b15" id="0058b15">不犯波罗夷僧伽婆尸沙波逸提波罗提提舍</a><a name="0058b16" id="0058b16">尼突吉罗不。好护身口不。汝和尚阿阇梨</a><a name="0058b17" id="0058b17">先善受具足戒乃至好护身口不。答言。我</a><a name="0058b18" id="0058b18">等不自知。亦不知和尚阿阇梨云何。我今</a><a name="0058b19" id="0058b19">问大德。大德语我。我受具足戒时。及和尚</a><a name="0058b20" id="0058b20">阿阇梨尽如法不。答言。我若实语汝会不</a><a name="0058b21" id="0058b21">信。自可问汝所信之人。时十七群比丘便往</a><a name="0058b22" id="0058b22">师所问如此事。师答汝事事如法。我昔受戒</a><a name="0058b23" id="0058b23">亦复如是。谁为汝等作此疑悔。答言六群比</a><a name="0058b24" id="0058b24">丘。诸长老比丘闻种种呵责。以是白佛。佛</a><a name="0058b25" id="0058b25">以是事集比丘僧。问六群比丘。汝实尔不。答</a><a name="0058b26" id="0058b26">言实尔世尊。佛种种呵责已告诸比丘。今为</a><a name="0058b27" id="0058b27">诸比丘结戒。从今是戒应如是说。若比丘令</a><a name="0058b28" id="0058b28">他比丘生疑悔波逸提。有诸比丘犯罪。心生</a><a name="0058b29" id="0058b29">疑悔。问诸比丘。犯如是如是事。得何等罪。诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220058a.htm'><img src='up.gif' border=0></a>
<a href='T220058c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>