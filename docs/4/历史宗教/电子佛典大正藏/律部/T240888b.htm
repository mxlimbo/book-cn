<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0888b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷9)</font> 波逸提法之一 <font face='Arial'>T24, p0888b</h2></font><hr>
<span class='old'>
</a><a name="0888a28" id="0888a28">其悔过。世尊告曰。若比丘比丘僧常法辞比</a><a name="0888a29" id="0888a29">丘僧。僧听使行。后比丘证言不如法辞比丘</span><a name="0888b01" id="0888b01">僧。初可后违者堕</a><a name="0888b02" id="0888b02"><p>佛世尊游舍卫国祇树给孤独园。时沙弥罗</a><a name="0888b03" id="0888b03">云舍利弗弟子夜不听使房中宿。所向诸房</a><a name="0888b04" id="0888b04">皆不听宿。唯有一客比丘房无人。罗云于中</a><a name="0888b05" id="0888b05">宿。卧未久复有一客比丘。至言。汝是沙弥。避</a><a name="0888b06" id="0888b06">我大沙门去。即牵曳出。时罗云堕泪。行诣如</a><a name="0888b07" id="0888b07">来厕。入厕屋持如来一只屐。枕头如眠。有一</a><a name="0888b08" id="0888b08">恶蛇。常居此厕。先出求食。中夜暴风雨蛇走</a><a name="0888b09" id="0888b09">来趣厕。诸佛常法夜三时观众生。谁应得度</a><a name="0888b10" id="0888b10">见。罗云正尔。当为恶蛇所害。时世尊即以三</a><a name="0888b11" id="0888b11">昧力。往至厕上。时如来三弹指。罗云即觉。世</a><a name="0888b12" id="0888b12">尊问汝是谁沙弥。答是罗云。世尊问。何以于</a><a name="0888b13" id="0888b13">此眠。罗云具白世尊。时如来左肘拥罗云</a><a name="0888b14" id="0888b14">头。将至石室。平旦世尊集和合僧。告诸比丘</a><a name="0888b15" id="0888b15">言。此沙弥无父无母。唯仰和上阿阇梨。随</a><a name="0888b16" id="0888b16">时看视。不看者谁当看。从今已往听沙弥与</a><a name="0888b17" id="0888b17">大比丘再宿。过者堕</a><a name="0888b18" id="0888b18"><p>佛世尊游舍卫国祇树给孤独园。时阐怒比丘</a><a name="0888b19" id="0888b19">生此恶念。观如来说法。我悉知犯。此恶法者</a><a name="0888b20" id="0888b20">不足以为罪。时众多比丘闻阐怒比丘生此</a><a name="0888b21" id="0888b21">恶念。观如来说法。我悉知犯。恶法者不足为</a><a name="0888b22" id="0888b22">罪。时众多比丘往至阐怒比丘所。语阐怒比</a><a name="0888b23" id="0888b23">丘言。审有是语。观如来说法我悉知犯。恶法</a><a name="0888b24" id="0888b24">者不足为罪耶。阐怒比丘答言。此事信然。</a><a name="0888b25" id="0888b25">世尊说法我悉知犯。恶法者不足为罪。诸比</a><a name="0888b26" id="0888b26">丘语。止止阐怒。莫作是语。亦莫谤如来。谤如</a><a name="0888b27" id="0888b27">来者现世不得善。世尊无数方便说犯罪恶。</a><a name="0888b28" id="0888b28">汝今阐怒舍此倒见。诸比丘谏而不肯随。诸</a><a name="0888b29" id="0888b29">比丘不知当云何。往白世尊。世尊告曰。若比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240888a.htm'><img src='up.gif' border=0></a>
<a href='T240888c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>