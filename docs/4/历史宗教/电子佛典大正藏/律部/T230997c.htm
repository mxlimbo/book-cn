<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0997c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷17)</font> 啖蒜学处第七十三 <font face='Arial'>T23, p0997c</h2></font><hr>
<span class='old'>
</a><a name="0997b28" id="0997b28">即于后夜侧门伺候。遂见鹅来便作是念。此</a><a name="0997b29" id="0997b29">鹅身中并是宝藏。每来门首弃一而去。作何</span><a name="0997c01" id="0997c01">方便我当捉得总取宝珠。为求鹅故密张罗</a><a name="0997c02" id="0997c02">网。鹅王见网作如是念。此罪恶物不识恩情</a><a name="0997c03" id="0997c03">而欲害我。便即飞去更不重来。丑漏曰</a><a name="0997c04" id="0997c04"><p class='lg'>　　不应作多贪　　　贪是罪恶事</a><br><a name="0997c05" id="0997c05">　　若作多贪者　　　所获皆散失</a><br><a name="0997c06" id="0997c06">　　汝今为捉鹅　　　宝珠便断绝　</p></a><a name="0997c07" id="0997c07"><p>汝等苾刍于意云何。昔时女者岂异人乎。今</a><a name="0997c08" id="0997c08">吐罗难陀苾刍尼是。由贪心故失诸宝物。今</a><a name="0997c09" id="0997c09">由贪心被他所打驱出园外绝其希望。由是</a><a name="0997c10" id="0997c10">义故。诸苾刍尼不应多贪</a><a name="0997c11" id="0997c11"><p><b>　　<A NAME="n808"></A>剃隐处毛学处第七十四</b></a><a name="0997c12" id="0997c12"><p>缘处同前。时吐罗难陀尼。于显露处剃腋底</a><a name="0997c13" id="0997c13">毛。余尼见问。谁剃腋毛弃于此处。吐罗尼曰。</a><a name="0997c14" id="0997c14">是我。诸尼复问。因何事故。答言。腋毛恼我是</a><a name="0997c15" id="0997c15">以剃却。诸尼曰。圣姊。斯为净事耶。报曰。随</a><a name="0997c16" id="0997c16">净不净我已剃竟。诸苾刍尼白苾刍。苾刍白</a><a name="0997c17" id="0997c17">佛。佛告吐罗难陀尼。汝实剃腋毛耶。白言实</a><a name="0997c18" id="0997c18">尔。大德。世尊种种呵责。广说乃至为诸声闻</a><a name="0997c19" id="0997c19">苾刍尼弟子。于毗奈耶制其学处。应如是</a><a name="0997c20" id="0997c20">说</a><a name="0997c21" id="0997c21"><p>若复苾刍尼。剃隐处毛者。波逸底迦。若复苾</a><a name="0997c22" id="0997c22">刍尼者。谓吐罗难陀苾刍尼。或复余尼。隐处</a><a name="0997c23" id="0997c23">者。谓非显处。剃毛者。谓除其毛。堕罪如前。</a><a name="0997c24" id="0997c24">乃至犯相其事云何。若诸苾刍尼。剃隐毛者。</a><a name="0997c25" id="0997c25">皆得堕罪</a><a name="0997c26" id="0997c26"><p><b>　　<A NAME="n809"></A>洗净不过量学处第七十五</b></a><a name="0997c27" id="0997c27"><p>缘处同前。时吐罗难陀尼欲心炽盛。水洗净</a><a name="0997c28" id="0997c28">时即便以指内生支中。为受乐想。如是作时</a><a name="0997c29" id="0997c29">遂成疮肿受大苦恼。告诸弟子曰。汝等可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230997b.htm'><img src='up.gif' border=0></a>
<a href='T230998a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>