<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0184a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷16)</font> <font face='Arial'>T24, p0184a</h2></font><hr>
<span class='old'>
</a><a name="0183c28" id="0183c28">一手执持澡罐。向婆獭漏曰</a><a name="0183c29" id="0183c29"><p class='lg'>　　此人清净无杂染　　　言词辩了巧祗承</span><br><a name="0184a01" id="0184a01">　　今我以兹所重妻　　　奉施仁将愿守护　</p></a><a name="0184a02" id="0184a02"><p>于时菩萨既施妻已。发如是愿。以此施福愿</a><a name="0184a03" id="0184a03">早成佛。说此语时。尔时大地。六种震动。时婆</a><a name="0184a04" id="0184a04">罗门遂领夫人。去斯不远。时曼低离心怀悲</a><a name="0184a05" id="0184a05">感。而说是语。我今已别所敬之夫及所钟爱</a><a name="0184a06" id="0184a06">极好儿女。不审宿因有何罪业。于此旷野栖</a><a name="0184a07" id="0184a07">遑哀号。如彼母牛失于犊子。时天帝释见此</a><a name="0184a08" id="0184a08">相已。还复本形向曼低愈漏曰</a><a name="0184a09" id="0184a09"><p class='lg'>　　妙女我非婆罗门　　　亦非是人是帝释</a><br><a name="0184a10" id="0184a10">　　能坏修罗大天王　　　今我深心怜念汝　</p></a><a name="0184a11" id="0184a11"><p>汝须何愿。我皆与之。闻此语已心生欢喜。便</a><a name="0184a12" id="0184a12">即重心恭敬礼拜。式漏曰</a><a name="0184a13" id="0184a13"><p class='lg'>　　千眼天主救我子　　　令离贱身得解脱</a><br><a name="0184a14" id="0184a14">　　值见父耶常欢乐　　　帝释天王我愿是　</p></a><a name="0184a15" id="0184a15"><p>说此语已。尔时帝释天主。与彼妙女回还至</a><a name="0184a16" id="0184a16">菩萨所。以右手执曼低离手。语菩萨曰。我将</a><a name="0184a17" id="0184a17">此女寄与圣者。常以供养看侍仁者。有来求</a><a name="0184a18" id="0184a18">者更不须与。此是受寄。若转与他世人嫌耻。</a><a name="0184a19" id="0184a19">时天帝释。即往将儿婆罗门处。令彼荒迷不</a><a name="0184a20" id="0184a20">知所措。慞惶失次。还到本城市中欲卖。大臣</a><a name="0184a21" id="0184a21">见已便报国主。有人将王孙子二人。大名悦</a><a name="0184a22" id="0184a22">意。小名黑儿。无慈心悯市中唱卖。王闻语</a><a name="0184a23" id="0184a23">已情甚悲怪。便遣使往追彼人来。勿令儿子</a><a name="0184a24" id="0184a24">入怨家手。宫人闻已。悲怀忧恼合城愁叹。使</a><a name="0184a25" id="0184a25">者速将王所。王见孙子命令近前。见子身着</a><a name="0184a26" id="0184a26">蔽破衣服饥瘦羸弱垢腻尘秽。心即迷闷。遂</a><a name="0184a27" id="0184a27">从师子座上。纵身投地闷绝久苏。城内诸人</a><a name="0184a28" id="0184a28">大臣辅相宫中婇女。一时号哭声振城郭从</a><a name="0184a29" id="0184a29">座毙地。诸臣百官并内宫人。一时号哭悲切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240183c.htm'><img src='up.gif' border=0></a>
<a href='T240184b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>