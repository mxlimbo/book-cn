<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0841c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷39)</font> 九十波逸底迦法 摄受恶见不舍求寂学处第五十七 <font face='Arial'>T23, p0841c</h2></font><hr>
<span class='old'>
</a><a name="0841b28" id="0841b28"><p>佛在室罗伐城住逝多林给孤独园。时邬波</a><a name="0841b29" id="0841b29">难陀有二求寂。一名利刺。二名长大。时有异</span><a name="0841c01" id="0841c01">处众多苾刍来至其所。与二求寂以为共住。</a><a name="0841c02" id="0841c02">言戏掉举身相摩触。时诸苾刍后生懊悔。便</a><a name="0841c03" id="0841c03">自克责所犯之罪。应责心者责心而悔。应对</a><a name="0841c04" id="0841c04">说者对说而除。发勇猛心起决定意。断诸烦</a><a name="0841c05" id="0841c05">恼证阿罗汉。获大神通。后于异时彼二求寂</a><a name="0841c06" id="0841c06">林中采花。于虚空中见彼苾刍乘空而至。遂</a><a name="0841c07" id="0841c07">遥问曰。仁等是谁苾刍。答言我是某甲。彼二</a><a name="0841c08" id="0841c08">报曰。仁等岂不昔与我等而为共住。言戏掉</a><a name="0841c09" id="0841c09">举身相摩触作诸罪业。云何于今获增上证。</a><a name="0841c10" id="0841c10">彼便答曰。此事实尔。然我后时情生懊悔。深</a><a name="0841c11" id="0841c11">自克责所犯之罪。如前具说。乃至获得道</a><a name="0841c12" id="0841c12">果。求寂闻已便作是念。此诸苾刍昔与我等。</a><a name="0841c13" id="0841c13">共作如是如是非法之事。云何于今得增上</a><a name="0841c14" id="0841c14">果。以此因缘我知佛所说法。云习诸欲是障</a><a name="0841c15" id="0841c15">碍者此非障碍。具以此事告诸苾刍。时少欲</a><a name="0841c16" id="0841c16">者闻是语已不嫌不喜。具以其事往白世尊。</a><a name="0841c17" id="0841c17">世尊尔时告诸苾刍。此二求寂所言非理。汝</a><a name="0841c18" id="0841c18">等应可作别谏法而开晓之。若有余人作斯事</a><a name="0841c19" id="0841c19">者。亦如是谏。告言。汝利刺长大莫作是语。我</a><a name="0841c20" id="0841c20">知佛所说法欲是障碍者此非是障。勿作是语</a><a name="0841c21" id="0841c21">谤讟世尊。谤世尊者不善。世尊不作是语。佛</a><a name="0841c22" id="0841c22">以种种方便说行诸欲。是障碍法。汝今二人</a><a name="0841c23" id="0841c23">当舍恶见。时诸苾刍奉佛教已。往二求寂所</a><a name="0841c24" id="0841c24">如佛所教晓喻其事。如是谏时彼二求寂。所</a><a name="0841c25" id="0841c25">有恶见坚执不舍。作如是语。此事是实余皆</a><a name="0841c26" id="0841c26">虚妄。时诸苾刍即以此缘具白世尊。我等奉</a><a name="0841c27" id="0841c27">教别谏彼二求寂时。彼之恶见坚执不舍。而云</a><a name="0841c28" id="0841c28">我说是实余皆虚妄。佛言汝诸苾刍。应作白</a><a name="0841c29" id="0841c29">四羯磨谏二求寂。如是应作。鸣槌集众。众既<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230841b.htm'><img src='up.gif' border=0></a>
<a href='T230842a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>