<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0236c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷7)</font> 第二门第二子摄颂之余 <font face='Arial'>T24, p0236c</h2></font><hr>
<span class='old'>
</a><a name="0236b28" id="0236b28">主。恶生太子今至园中。释子闻已互相议曰。</a><a name="0236b29" id="0236b29">我等速出欲杀恶生今正是时。诸人各各严</span><a name="0236c01" id="0236c01">整兵甲即欲出城。耆老见之共相问曰。汝等</a><a name="0236c02" id="0236c02">持兵欲向何处。答曰。恶生太子来在释园。耆</a><a name="0236c03" id="0236c03">老曰。彼是客人创来至此。未相触误今且容</a><a name="0236c04" id="0236c04">忍。诸人闻已皆退入城。于后四兵寻觅太子</a><a name="0236c05" id="0236c05">还到园中。于其园内周游而住。其守园人复</a><a name="0236c06" id="0236c06">报城人。恶生四兵来入园内破散非分。诸人</a><a name="0236c07" id="0236c07">闻已倍增嗔怒。更加威武咸共出城意欲杀</a><a name="0236c08" id="0236c08">戮。耆老复问汝等更向何处。答曰。恶生太子</a><a name="0236c09" id="0236c09">乃领四兵。破损我园今欲杀戮。耆老曰。且当</a><a name="0236c10" id="0236c10">容忍。于时恶生知释氏兵欲来相害。遂即引</a><a name="0236c11" id="0236c11">兵速归本国。唯留一人告言住此。私听释子</a><a name="0236c12" id="0236c12">有何议论。于时释兵既至园所。追觅不得见</a><a name="0236c13" id="0236c13">彼一人。问曰。婢子恶生今在何处。答曰。寻即</a><a name="0236c14" id="0236c14">逃迸。时诸释子作此议论。我等若获恶生身</a><a name="0236c15" id="0236c15">者。先须割手。或言截脚。或言剜心。今既私</a><a name="0236c16" id="0236c16">逃更何所作。遂令手力掘却恶生行住之地。</a><a name="0236c17" id="0236c17">深至于膝。别以余土填满其坑。所倚墙壁</a><a name="0236c18" id="0236c18">亦皆削去。别更泥涂水乳香汤。及诸花彩洒</a><a name="0236c19" id="0236c19">散园内。作是事时。彼所留人皆悉具见。遂往</a><a name="0236c20" id="0236c20">憍萨罗城至恶生处。稽首作礼在一面立。恶</a><a name="0236c21" id="0236c21">生问曰。释子于我有何议论。白言。太子其</a><a name="0236c22" id="0236c22">言毒害我不敢说。恶生曰。彼出恶言令其自</a><a name="0236c23" id="0236c23">受。汝所闻见今可实说。我欲知彼所为之事。</a><a name="0236c24" id="0236c24">彼人即为广说如上。恶生闻已便怀忿恨。告</a><a name="0236c25" id="0236c25">左右曰。汝等忆持。父王殁后我绍位时。汝</a><a name="0236c26" id="0236c26">等当说斯事令我忆知。是我先怨必诛释种。</a><a name="0236c27" id="0236c27">苦母曰。善哉太子快出此语。愿自坚心绍位</a><a name="0236c28" id="0236c28">之时我当为说</a><a name="0236c29" id="0236c29"><p class='juan'>
根本说一切有部毗奈耶杂事卷第七</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240236b.htm'><img src='up.gif' border=0></a>
<a href='T240237a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>