<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0266a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷13)</font> 第二门第十子摄颂难陀因缘之余 <font face='Arial'>T24, p0266a</h2></font><hr>
<span class='old'>
</a><a name="0265c28" id="0265c28">摩。然诸苾刍不合诃责而诃责者得越法罪。</a><a name="0265c29" id="0265c29">应合诃责而不诃责亦越法罪。不合容舍而</span><a name="0266a01" id="0266a01">容舍者得越法罪。应合容舍而不容舍亦越</a><a name="0266a02" id="0266a02">法罪</a><a name="0266a03" id="0266a03"><p>若有于前黑品五法。随一现行心无恭敬应</a><a name="0266a04" id="0266a04">可驱出。若知彼怀有慈顺者应可恕之。若具</a><a name="0266a05" id="0266a05">五黑法者即可驱出。若不驱者得越法罪。佛</a><a name="0266a06" id="0266a06">言驱出。即露体驱出。佛言不应露体令去。若</a><a name="0266a07" id="0266a07">是求寂应与水罗君持。及上下二衣然后令</a><a name="0266a08" id="0266a08">去。若是近圆或拟近圆者。应与六物驱其出</a><a name="0266a09" id="0266a09">寺。皆不得露体令去(六物者三衣坐具水罗君持君持有二谓是净触)</a><a name="0266a10" id="0266a10"><p>第三门第四子摄颂曰</a><a name="0266a11" id="0266a11"><p class='lg'>　　造寺安檐网　　　广陈扫地处</a><br><a name="0266a12" id="0266a12">　　求法说二童　　　热时应造舍　</p></a><a name="0266a13" id="0266a13"><p>缘在室罗伐城。如佛所言树下卧具者。清净</a><a name="0266a14" id="0266a14">易得。苾刍依此而为出家并受近圆成苾刍</a><a name="0266a15" id="0266a15">性。若得长利别房楼阁悉皆得受。苾刍造寺</a><a name="0266a16" id="0266a16">不安基阶及以前檐。佛言先安基阶可与膝</a><a name="0266a17" id="0266a17">齐。上置厚版立柱于上。斗枅梁栋准次而</a><a name="0266a18" id="0266a18">安。上布平版版上布[<a href='javascript:showpic("images/057507.gif")'>专*瓦</a>]。于上复以碎[<a href='javascript:showpic("images/057507.gif")'>专*瓦</a>]和泥。</a><a name="0266a19" id="0266a19">极须[<a href='javascript:showpic("images/042838.gif")'>革*更</a>]筑上安盐石灰泥。一重既尔余皆类</a><a name="0266a20" id="0266a20">知。前安栏楯横牵钉柱勿令堕落。时诸苾刍</a><a name="0266a21" id="0266a21">或于此食。有鸟雀来共相恼乱。应安罗网。不</a><a name="0266a22" id="0266a22">知以何为网。佛言有五种网。谓麻纻芒茅</a><a name="0266a23" id="0266a23">及楮皮等。虽作得网不解安置。佛言于网四</a><a name="0266a24" id="0266a24">角安小铁镮。方便挂举勿令雨烂。后于此食</a><a name="0266a25" id="0266a25">鸟尚入者。以物遮掩食了还开。苾刍食时犬</a><a name="0266a26" id="0266a26">来前住希觅残食。苾刍不与望断命终。苾刍</a><a name="0266a27" id="0266a27">白佛。佛言凡啖食时为施畜生留一抄食。时</a><a name="0266a28" id="0266a28">兰若苾刍所出饮食。唯与野干遮余乌鸟。</a><a name="0266a29" id="0266a29">乌便嗔恨作乌音声告贼帅曰。林中苾刍多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240265c.htm'><img src='up.gif' border=0></a>
<a href='T240266b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>