<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0155a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷21)</font> <font face='Arial'>T23, p0155a</h2></font><hr>
<span class='old'>
</a><a name="0154c28" id="0154c28">具足。受具足已我当见是罪。应与不。佛言应</a><a name="0154c29" id="0154c29">与。是人受具足。受具足。已复言。不见是罪。</span><a name="0155a01" id="0155a01">更应摈不。佛言。若得一心和合僧。更摈。若僧</a><a name="0155a02" id="0155a02">不得和合。即本摈</a><a name="0155a03" id="0155a03"><p>佛在王舍城。是时诸斗将妇。婿征行久。与</a><a name="0155a04" id="0155a04">非人通。是诸非人形体不具。象头马头牛头</a><a name="0155a05" id="0155a05">猕猴头鹿头赘头平头。头七分现生子亦如</a><a name="0155a06" id="0155a06">是。诸母爱故。养育长大不能执作。驱弃诸</a><a name="0155a07" id="0155a07">子。诣天祠论议堂出家舍。是诸处觅饮食游</a><a name="0155a08" id="0155a08">行。次到竹园。是中六群比丘喜作罪事。好人</a><a name="0155a09" id="0155a09">不肯住边。若有住者余比丘轻笑。此人如</a><a name="0155a10" id="0155a10">是恶何以近之。是弟子亦眼见师作罪行便</a><a name="0155a11" id="0155a11">舍去。六群比丘见是人等。心自思惟。我若畜</a><a name="0155a12" id="0155a12">好弟子。余比丘轻笑。教舍我去。我等当畜是</a><a name="0155a13" id="0155a13">人。无有教舍我去者。设欲教者。是人丑陋。谁</a><a name="0155a14" id="0155a14">当喜者。如是思惟竟语言。汝何以不出家。答</a><a name="0155a15" id="0155a15">言。我等如是丑陋。谁当度我出家。六群</a><a name="0155a16" id="0155a16">比丘言。汝能代我次第守房。若为我送守</a><a name="0155a17" id="0155a17">房人食。能代我担衣钵。与汝出家。答言。尔</a><a name="0155a18" id="0155a18">时六群比丘即与出家。时有人请佛及僧。</a><a name="0155a19" id="0155a19">六群比丘以二因缘故。先遣弟子担衣钵去。</a><a name="0155a20" id="0155a20">一行迟二羞共行。是时诸居士信佛心清净。</a><a name="0155a21" id="0155a21">诸异道弟子辈轻笑言。此是汝等福田所供</a><a name="0155a22" id="0155a22">养者。前行者先食者来。诸居士闻是事羞愧。</a><a name="0155a23" id="0155a23">以是事具白佛。佛以是因缘集僧。集僧竟。佛</a><a name="0155a24" id="0155a24">知故问。问六群比丘。汝实尔不。答言。实尔</a><a name="0155a25" id="0155a25">世尊。佛种种因缘诃。何以名比丘。象头马头</a><a name="0155a26" id="0155a26">牛头猕猴头鹿头赘头平头。头七分现人与</a><a name="0155a27" id="0155a27">出家。佛种种因缘诃竟语诸比丘。从今象头</a><a name="0155a28" id="0155a28">人乃至平头人。不应与出家。若与出家受</a><a name="0155a29" id="0155a29">具足。犯突吉罗罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230154c.htm'><img src='up.gif' border=0></a>
<a href='T230155b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>