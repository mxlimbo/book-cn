<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0968b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷12)</font> 毁訾语学处第二 <font face='Arial'>T23, p0968b</h2></font><hr>
<span class='old'>
</a><a name="0968a28" id="0968a28">是时六众苾刍。每于诸苾刍处作毁訾语云。</a><a name="0968a29" id="0968a29">眇目癵躄背伛侏儒。太长太短太粗太细。聋</span><a name="0968b01" id="0968b01">盲喑哑拐行肿脚。秃臂大头哆唇齵齿。是时</a><a name="0968b02" id="0968b02">六众苾刍作如是等毁訾语时。诸苾刍闻已</a><a name="0968b03" id="0968b03">惭赧忧愁不乐。读诵思惟悉皆废阙。怀忧</a><a name="0968b04" id="0968b04">而住。时有少欲苾刍。见其事已咸生嫌贱。作</a><a name="0968b05" id="0968b05">轻毁言。云何苾刍于苾刍处而作毁訾。云眇</a><a name="0968b06" id="0968b06">目等。如上所说。时诸苾刍以缘白佛。尔时世</a><a name="0968b07" id="0968b07">尊以此因缘集二部众。乃至问六众曰。汝等</a><a name="0968b08" id="0968b08">实作毁訾语恼诸苾刍云眇目等耶。六众答</a><a name="0968b09" id="0968b09">曰。实尔大德。世尊即便种种呵责。广说如上。</a><a name="0968b10" id="0968b10">乃至此非沙门汝所应作事。所以者何。汝等</a><a name="0968b11" id="0968b11">当听。往古世时。于聚落中有一长者。娶妻未</a><a name="0968b12" id="0968b12">久欢爱同居。便生一女年渐长大。长者单身</a><a name="0968b13" id="0968b13">躬为耕垦。时有居士子。父母俱丧。常于林野</a><a name="0968b14" id="0968b14">贩樵为业。持其樵担来至耕处。田头树下弃</a><a name="0968b15" id="0968b15">檐息肩。见彼长者躬自耕作。就而问曰。阿</a><a name="0968b16" id="0968b16">舅。何故衰年自营辛苦。应居村落翻在田畴。</a><a name="0968b17" id="0968b17">报言。善来外甥。我无兄弟复无子息。不自躬</a><a name="0968b18" id="0968b18">耕衣食宁济。彼便报曰。阿舅。我且代耕仁当</a><a name="0968b19" id="0968b19">暂息。即便执犁代其耕作。遂至日午。家中食</a><a name="0968b20" id="0968b20">来。唤言。外甥。可来共食。既共食已。报言。阿</a><a name="0968b21" id="0968b21">舅宜可还家。然我未知舅之宅处。至日晡后</a><a name="0968b22" id="0968b22">当出村外。路首相迎。长者闻已即便归舍。时</a><a name="0968b23" id="0968b23">居士子耕至日晚。牛放青稊躬持草檐。并取</a><a name="0968b24" id="0968b24">柴束驱畜而归。至彼村隅长者迎见。遂即将</a><a name="0968b25" id="0968b25">归到其宅所。时居士子扫除厂[<a href='javascript:showpic("images/009274.gif")'>序-予+甲</a>]。布以干土</a><a name="0968b26" id="0968b26">并设火烟。多与牛草。长者见已作如是念。我</a><a name="0968b27" id="0968b27">由此儿今受安乐。我之小女当与为妻。令其</a><a name="0968b28" id="0968b28">食已。报云。外甥。当住于此勤修家业。此之小</a><a name="0968b29" id="0968b29">女授汝为妻。报言。甚善。即依处分营作生业。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230968a.htm'><img src='up.gif' border=0></a>
<a href='T230968c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>