<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0032c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷5)</font> 第一分之四舍堕法 <font face='Arial'>T22, p0032c</h2></font><hr>
<span class='old'>
</a><a name="0032b28" id="0032b28">随后到。于是世尊如力士屈伸臂顷。与诸比</a><a name="0032b29" id="0032b29">丘没普会讲堂。踊出毗舍佉所敷座上衣服</span><a name="0032c01" id="0032c01">不湿。毗舍佉见佛及僧忽然在座衣服不湿</a><a name="0032c02" id="0032c02">作是念。我得善利。供养如是圣师及圣弟子。</a><a name="0032c03" id="0032c03">天雨洪注而衣服不湿。欢喜踊跃。种种美食</a><a name="0032c04" id="0032c04">手自下之。食毕行水。叉手合掌在一面立。白</a><a name="0032c05" id="0032c05">佛言。愿世尊与我愿。佛告毗舍佉。佛于世间</a><a name="0032c06" id="0032c06">诸愿永离。毗舍佉复白言。愿佛与我清净可</a><a name="0032c07" id="0032c07">得之愿。佛言大善。毗舍佉白佛言。世尊。我晨</a><a name="0032c08" id="0032c08">朝遣婢白食具已办。见诸比丘皆裸形浴。便</a><a name="0032c09" id="0032c09">还语我。祇洹中尽诸外道。无有比丘。世尊。</a><a name="0032c10" id="0032c10">云何比丘于和尚阿阇梨前裸形浴。愿佛</a><a name="0032c11" id="0032c11">听诸比丘畜雨浴衣。我当尽命供给舍卫城</a><a name="0032c12" id="0032c12">诸比丘雨浴衣。又言。我近小缘至阿夷罗河。</a><a name="0032c13" id="0032c13">见诸比丘尼在于河中裸形洗浴。时人见之</a><a name="0032c14" id="0032c14">咸形笑言。女人着衣犹尚无好。况出家人而</a><a name="0032c15" id="0032c15">裸形体。愿佛亦听诸比丘尼畜水浴衣。我亦</a><a name="0032c16" id="0032c16">尽命供给舍卫城诸比丘尼水浴衣。又言。佛</a><a name="0032c17" id="0032c17">说有三种病。一种得药不得药死。二种得药</a><a name="0032c18" id="0032c18">不得药差。三种得药差不得药死。愿听诸比</a><a name="0032c19" id="0032c19">丘服诸药。我亦尽命供给舍卫城诸比丘药。</a><a name="0032c20" id="0032c20">又言。佛说三种病。一种得随病食不得随病</a><a name="0032c21" id="0032c21">食死。二种得随病食不得随病食活。三种得</a><a name="0032c22" id="0032c22">随病食活不得随病食死。愿听诸比丘食随</a><a name="0032c23" id="0032c23">病食。我亦尽命供给舍卫城诸比丘随病食。</a><a name="0032c24" id="0032c24">又言。看病人若乞食则有所废。愿听诸比丘</a><a name="0032c25" id="0032c25">受看病人食。我亦尽命供给舍卫城看病人</a><a name="0032c26" id="0032c26">食。又言。客来比丘行路疲极始至不知何处</a><a name="0032c27" id="0032c27">乞食。愿听诸比丘受我客比丘食令息疲极</a><a name="0032c28" id="0032c28">知乞食处。我亦尽命供给舍卫城客比丘食。</a><a name="0032c29" id="0032c29">又言。若有远行比丘入村乞食便不及伴至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220032b.htm'><img src='up.gif' border=0></a>
<a href='T220033a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>