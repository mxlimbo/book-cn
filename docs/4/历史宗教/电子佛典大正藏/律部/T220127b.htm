<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0127b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷18)</font> 第三分之四布萨法 <font face='Arial'>T22, p0127b</h2></font><hr>
<span class='old'>
</a><a name="0127a28" id="0127a28">使僧羯磨不成。诸比丘以是白佛。佛言。僧得</a><a name="0127a29" id="0127a29">成羯磨。受他清净欲者。犯突吉罗</span><a name="0127b01" id="0127b01"><p>时诸比丘常略说戒。诸年少比丘言。大德广</a><a name="0127b02" id="0127b02">说我等未曾闻。以是白佛。佛言。不听常略说</a><a name="0127b03" id="0127b03">戒。有十因缘听略说戒。一有贵人。二有恶兽。</a><a name="0127b04" id="0127b04">三有毒虫。四地有生草。五地有棘刺。六有毒</a><a name="0127b05" id="0127b05">蛇窟。七病。八闇。九地有泥。十坐迮。是名十因</a><a name="0127b06" id="0127b06">缘。若犹得五种说戒者善。若不得应言。今十</a><a name="0127b07" id="0127b07">四十五日布萨时。各共正身口意莫放逸。此</a><a name="0127b08" id="0127b08">亦得名布萨。应作如是布萨。不得不布萨</a><a name="0127b09" id="0127b09"><p>有一住处。说戒时更有比丘来。若多若等</a><a name="0127b10" id="0127b10">若少。复有一住处。说戒竟一切未起去。更</a><a name="0127b11" id="0127b11">有比丘来。若多若等若少。复有一住处。说戒</a><a name="0127b12" id="0127b12">竟诸比丘有起去有未起去。更有比丘来。若</a><a name="0127b13" id="0127b13">多若等若少。复有一住处。说戒竟一切比丘</a><a name="0127b14" id="0127b14">起去。更有比丘来。若多若等若少。诸比丘</a><a name="0127b15" id="0127b15">不知云何。以是白佛。佛言。若说戒时更有比</a><a name="0127b16" id="0127b16">丘来若多若等。应更为布萨说戒。若少应听</a><a name="0127b17" id="0127b17">次后戒。若说戒已竟一切比丘未起。更有比</a><a name="0127b18" id="0127b18">丘来若多若等。应更为布萨说戒。若少应在</a><a name="0127b19" id="0127b19">僧中胡跪说清净。若说戒竟诸比丘有起去</a><a name="0127b20" id="0127b20">者有未起去更有比丘来若多若等。应更为</a><a name="0127b21" id="0127b21">布萨说戒。若少应求先比丘和合更布萨说</a><a name="0127b22" id="0127b22">戒。若得者善。若不得应出界外布萨。不应界</a><a name="0127b23" id="0127b23">内别布萨。若说戒竟一切比丘起去。更有比</a><a name="0127b24" id="0127b24">丘来亦如是。若旧比丘集。若旧比丘来。若</a><a name="0127b25" id="0127b25">客比丘来。若旧客比丘来。若客比丘集。若客</a><a name="0127b26" id="0127b26">比丘来。若旧比丘来。若客旧比丘来。若旧</a><a name="0127b27" id="0127b27">客比丘集。若旧客比丘来。若旧比丘来。若</a><a name="0127b28" id="0127b28">客比丘来。若多若等若少。乃至一切比丘起</a><a name="0127b29" id="0127b29">去。皆如上说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220127a.htm'><img src='up.gif' border=0></a>
<a href='T220127c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>