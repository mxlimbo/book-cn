<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0013c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷2)</font> 第一分之二僧残法 <font face='Arial'>T22, p0013c</h2></font><hr>
<span class='old'>
</a><a name="0013b28" id="0013b28">有比丘安居竟。来至我所。我时问言。何处安</a><a name="0013b29" id="0013b29">居。安居安隐乞食易得道路不疲耶。彼答我</span><a name="0013c01" id="0013c01">言。在雪山胁林下安居。安居安隐乞食易得</a><a name="0013c02" id="0013c02">行路不疲。唯患众鸟夜鸣所乱不得专一坐</a><a name="0013c03" id="0013c03">禅思惟。我问比丘。汝等今犹乐彼林不。答言</a><a name="0013c04" id="0013c04">甚乐。我言汝便还彼。众鸟暮来合掌向言。我</a><a name="0013c05" id="0013c05">今须汝毛羽。可以见与。中夜后夜亦复如是。</a><a name="0013c06" id="0013c06">比丘受教如敕从乞。于是众鸟夜共议言。今</a><a name="0013c07" id="0013c07">此比丘从我等乞。为当与不。皆曰不可。便飞</a><a name="0013c08" id="0013c08">而去。永不复还。告诸比丘。鸟犹不喜闻有</a><a name="0013c09" id="0013c09">乞声。况于人乎。又告比丘。过去世时有迦</a><a name="0013c10" id="0013c10">夷国王。好喜布施给诸穷乏。时有梵志王甚</a><a name="0013c11" id="0013c11">爱重。未尝从王有所求乞。尔时彼王。为说</a><a name="0013c12" id="0013c12">偈言</a><a name="0013c13" id="0013c13"><p class='lg'>　　人皆从远来　　　无方从吾乞</a><br><a name="0013c14" id="0013c14">　　而汝今在此　　　不求有何意　</p></a><a name="0013c15" id="0013c15"><p>梵志即以偈答</a><a name="0013c16" id="0013c16"><p class='lg'>　　乞者人不喜　　　不与致怨憎</a><br><a name="0013c17" id="0013c17">　　所以默无求　　　恐离亲爱情　</p></a><a name="0013c18" id="0013c18"><p>王复说偈</a><a name="0013c19" id="0013c19"><p class='lg'>　　智者不恶乞　　　思闻来求声</a><br><a name="0013c20" id="0013c20">　　况汝所亲爱　　　岂容有吝心</a><br><a name="0013c21" id="0013c21">　　守贫愧有求　　　应得处不取</a><br><a name="0013c22" id="0013c22">　　丧人虚心福　　　而自困于己</a><br><a name="0013c23" id="0013c23">　　安贫不耻求　　　应得处便取</a><br><a name="0013c24" id="0013c24">　　既成人之善　　　而自长安乐</a><br><a name="0013c25" id="0013c25">　　乞非伤德行　　　亦无身口过</a><br><a name="0013c26" id="0013c26">　　损有以补无　　　何为而不索　</p></a><a name="0013c27" id="0013c27"><p>梵志复以偈答</a><a name="0013c28" id="0013c28"><p class='lg'>　　贤人不言乞　　　言乞必不贤</a><br><a name="0013c29" id="0013c29">　　默然不有求　　　是谓为大人　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220013b.htm'><img src='up.gif' border=0></a>
<a href='T220014a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>