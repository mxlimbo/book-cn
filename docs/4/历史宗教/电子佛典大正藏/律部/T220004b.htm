<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0004b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷1)</font> 第一分初波罗夷法 <font face='Arial'>T22, p0004b</h2></font><hr>
<span class='old'>
</a><a name="0004a28" id="0004a28">孙陀罗比丘作灭摈竟。僧忍默然故。是事如</a><a name="0004a29" id="0004a29">是持。佛告比丘。若比丘言行白衣仪法外道</span><a name="0004b01" id="0004b01">仪法。不名舍戒。若口言我舍戒。名为舍戒从</a><a name="0004b02" id="0004b02">今是戒应如是说。若比丘共诸比丘同学戒</a><a name="0004b03" id="0004b03">法。戒羸不舍行淫法乃至共畜生。是比丘得</a><a name="0004b04" id="0004b04">波罗夷不共住</a><a name="0004b05" id="0004b05"><p>比丘者。乞比丘。持坏色割截衣比丘。破恶比</a><a name="0004b06" id="0004b06">丘。实比丘。坚固比丘。见过比丘。一语受戒比</a><a name="0004b07" id="0004b07">丘。二语受戒比丘。三语受戒比丘。善来受戒</a><a name="0004b08" id="0004b08">比丘。如法白四羯磨受戒比丘。是名比丘。同</a><a name="0004b09" id="0004b09">学者。如佛所说尽形寿不犯。同学是学。是名</a><a name="0004b10" id="0004b10">同学。戒法者。所受不缺戒。不生恶法戒。成</a><a name="0004b11" id="0004b11">就善法戒。定共戒。戒羸不舍者睡眠舍戒。向</a><a name="0004b12" id="0004b12">睡眠人舍戒。不名舍戒。醉舍戒。向醉人舍戒。</a><a name="0004b13" id="0004b13">狂舍戒。向狂人舍戒。散乱心舍戒。向散乱心</a><a name="0004b14" id="0004b14">人舍戒。病坏心舍戒。向病坏心人舍戒。向非</a><a name="0004b15" id="0004b15">众生向非人向畜生舍戒。遣使遣书舍戒。作</a><a name="0004b16" id="0004b16">相舍戒。动手舍戒。相似语舍戒。独独想独不</a><a name="0004b17" id="0004b17">独想不独独想舍戒。中国语向边地人边地语</a><a name="0004b18" id="0004b18">向中国人舍戒。戏笑舍戒。不定语舍戒。嗔心</a><a name="0004b19" id="0004b19">舍戒。强逼舍戒。不应向舍戒。而向舍戒。皆不</a><a name="0004b20" id="0004b20">名舍戒。不发言舍戒不名舍戒。是名不舍戒。</a><a name="0004b21" id="0004b21">反上名舍戒。或戒羸非舍戒。或舍戒非戒羸。</a><a name="0004b22" id="0004b22">或戒羸亦舍戒。或非戒羸非舍戒。云何戒羸</a><a name="0004b23" id="0004b23">非舍戒。若比丘不乐修梵行。不乐修梵行已。</a><a name="0004b24" id="0004b24">犹敬佛法僧。敬戒敬沙门法。敬比丘法敬毗</a><a name="0004b25" id="0004b25">尼。敬波罗提木叉。敬和尚阿阇梨同和尚</a><a name="0004b26" id="0004b26">阿阇梨。敬同梵行人不谤三尊。而忆乡土园</a><a name="0004b27" id="0004b27">观浴池山林树木父母兄弟姊妹儿女乃至奴</a><a name="0004b28" id="0004b28">婢。如是忆念愁忧不乐。而尽形寿不犯梵行。</a><a name="0004b29" id="0004b29">是名戒羸非舍戒。云何舍戒非戒羸。若比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220004a.htm'><img src='up.gif' border=0></a>
<a href='T220004c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>