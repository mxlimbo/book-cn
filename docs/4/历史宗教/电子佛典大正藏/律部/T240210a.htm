<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0210a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷1)</font> <font face='Arial'>T24, p0210a</h2></font><hr>
<span class='old'>
</a><a name="0209c28" id="0209c28">会时。共食斯果亦皆充足。王以此林。施</a><a name="0209c29" id="0209c29">僧伽已。时诸苾刍见果小时气味香美。悉</span><a name="0210a01" id="0210a01">来啖食遂令都尽。有余国王要须此果。便</a><a name="0210a02" id="0210a02">令使者诣影胜王处。求庵没罗。彼告使曰。我</a><a name="0210a03" id="0210a03">有果林已施僧众。汝今可往随众乞求。使者</a><a name="0210a04" id="0210a04">往竹林园。是时六众常在寺门。递看无阙。时</a><a name="0210a05" id="0210a05">邬波难陀门所经行。使者既至礼尊者足。白</a><a name="0210a06" id="0210a06">言圣者。我是某国王使。王遣我来求庵没罗</a><a name="0210a07" id="0210a07">果。仁若有者幸见分张。邬波难陀报使者曰。</a><a name="0210a08" id="0210a08">汝今可往诣果园所。随欲多少任意将去。使</a><a name="0210a09" id="0210a09">至林所周遍观察。唯睹空条竟无一果。遂便</a><a name="0210a10" id="0210a10">还白空林无果。邬波难陀即将使者共诣林</a><a name="0210a11" id="0210a11">中。遍观察已。报曰汝可升此高树。使者即</a><a name="0210a12" id="0210a12">上。既不见果。又告曰汝向东枝。南西北枝悉</a><a name="0210a13" id="0210a13">皆令上。彼遍升上竟无所得。遂便下树问言</a><a name="0210a14" id="0210a14">圣者。岂此树林今岁无果。报言贤首。犹如往</a><a name="0210a15" id="0210a15">年结子。今岁亦然。若如是者今年风雨令子</a><a name="0210a16" id="0210a16">落耶。答言不尔问曰何无。答曰此果小时我</a><a name="0210a17" id="0210a17">等食尽。时彼使人还至王所。以事具白。王曰</a><a name="0210a18" id="0210a18">善哉。我本期心令圣众食。彼使悒然辞归本</a><a name="0210a19" id="0210a19">国。时摩揭陀国。因有大会众人聚集。问苾</a><a name="0210a20" id="0210a20">刍曰。圣者。何故今年千树果林咸不结子。答</a><a name="0210a21" id="0210a21">言贤首。非不结实。乃至我等食尽报言圣者。</a><a name="0210a22" id="0210a22">比来此果成熟之时。摩揭陀境所有人众食</a><a name="0210a23" id="0210a23">皆充足。只由仁等从小食尽。遂令无果斯非</a><a name="0210a24" id="0210a24">善事。答曰此之果林。王不与汝国内诸人但</a><a name="0210a25" id="0210a25">奉僧众。由是共食斯何过焉。时诸人众闻是</a><a name="0210a26" id="0210a26">语已。共生嫌耻。沙门释子尚不知足。况我</a><a name="0210a27" id="0210a27">俗流。苾刍白佛。佛作是念。由其食果有斯过</a><a name="0210a28" id="0210a28">失。故诸苾刍不应食果。若食者得越法罪。如</a><a name="0210a29" id="0210a29">佛所言。不应食果。时有信心长者。将小庵没<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240209c.htm'><img src='up.gif' border=0></a>
<a href='T240210b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>