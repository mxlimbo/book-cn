<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0020b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷3)</font> 明十三僧残法之初 <font face='Arial'>T23, p0020b</h2></font><hr>
<span class='old'>
</a><a name="0020a28" id="0020a28">手印威仪相期还报者。僧伽婆尸沙。比丘受</a><a name="0020a29" id="0020a29">使手印语。书语彼。书还报者。僧伽婆尸沙。</span><a name="0020b01" id="0020b01">手印威仪相期口还报者。僧伽婆尸沙。若受</a><a name="0020b02" id="0020b02">富贵人语。语富贵人。还报富贵人者。僧伽婆</a><a name="0020b03" id="0020b03">尸沙。若受贫贱人语。语富贵人。还报贫贱</a><a name="0020b04" id="0020b04">人者。偷兰遮。若比丘受他语。解意旨。僧伽</a><a name="0020b05" id="0020b05">婆尸沙。若受意旨。不受语。偷兰遮。若但受</a><a name="0020b06" id="0020b06">语。不解意旨。不犯(五事竟)</a><a name="0020b07" id="0020b07"><p>佛在阿罗毗国。尔时诸阿罗毗比丘。自乞作</a><a name="0020b08" id="0020b08">广长高大舍。久故难治。诸比丘数从居士乞</a><a name="0020b09" id="0020b09">言。我须墼须塼鏒钁斧凿釜盆槃盂瓶瓮</a><a name="0020b10" id="0020b10">麻绳种种草木皮绳土囊作人车鹿车。诸比</a><a name="0020b11" id="0020b11">丘以是因缘。心常匆遽乐著作事。妨废读</a><a name="0020b12" id="0020b12">经坐禅行道。尔时长老大迦叶。晨朝时到着</a><a name="0020b13" id="0020b13">衣持钵入城乞食。诸居士遥见大迦叶来。即</a><a name="0020b14" id="0020b14">呵责言。诸沙门释子自言。修善功德。今自乞</a><a name="0020b15" id="0020b15">物。作广长高大舍。久故难治。数来求索种种</a><a name="0020b16" id="0020b16">所须。以是因缘妨废读经坐禅行道。我等失</a><a name="0020b17" id="0020b17">利。供养如是难满难养无厌足人。大迦叶闻</a><a name="0020b18" id="0020b18">是事心不喜。乞食已往诣佛所。头面礼足在</a><a name="0020b19" id="0020b19">一面坐。白佛言。世尊。我晨朝时到着衣持</a><a name="0020b20" id="0020b20">钵。入阿罗毗城乞食。诸居士遥见我来呵责</a><a name="0020b21" id="0020b21">言。诸沙门释子自言。修善功德。今自乞物。作</a><a name="0020b22" id="0020b22">广长高大舍。久故难治。数从我等索墼索塼</a><a name="0020b23" id="0020b23">鏒钁斧凿釜盆瓶瓮草木皮绳索。常著作</a><a name="0020b24" id="0020b24">事。以是因缘。妨废读经坐禅行道。我等失</a><a name="0020b25" id="0020b25">利。供养如是难满难养多欲无厌足人。唯愿</a><a name="0020b26" id="0020b26">世尊。与诸比丘作舍限量。佛默然受。大迦叶</a><a name="0020b27" id="0020b27">知佛默然受语已。将护旧比丘心故作礼而</a><a name="0020b28" id="0020b28">去。去不久。佛以是事集比丘僧。知而故问诸</a><a name="0020b29" id="0020b29">比丘。汝实作是事不。答言。实作世尊。佛以种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230020a.htm'><img src='up.gif' border=0></a>
<a href='T230020c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>