<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0303c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷42)</font> <font face='Arial'>T23, p0303c</h2></font><hr>
<span class='old'>
</a><a name="0303b28" id="0303b28">吉罗。不犯者。若父想兄弟想儿子想。若水漂</a><a name="0303b29" id="0303b29">若火烧。若刀槊弓杖若欲堕坑。若值恶兽难</span><a name="0303c01" id="0303c01">恶鬼难不犯。一切无著心不犯(五事竟)</a><a name="0303c02" id="0303c02"><p>佛在王舍城。尔时助调达比丘尼。听六群比</a><a name="0303c03" id="0303c03">丘捉手。捉衣。共立共语共期。入屏覆处待男</a><a name="0303c04" id="0303c04">子来。举身如白衣女尔时有比丘尼。少欲知</a><a name="0303c05" id="0303c05">足行头陀。闻是事心不喜。种种因缘诃责言。</a><a name="0303c06" id="0303c06">云何名比丘尼。有漏心。听漏心男子捉手捉</a><a name="0303c07" id="0303c07">衣。共立共语共期。入屏覆处待男子来。举身</a><a name="0303c08" id="0303c08">如白衣女。种种因缘诃已向佛广说。佛以是</a><a name="0303c09" id="0303c09">事集二部漪。知而故问助调达比丘尼。汝实</a><a name="0303c10" id="0303c10">作是事不。答言。实作世尊。佛以种种因缘呵</a><a name="0303c11" id="0303c11">责。云何名比丘尼。有漏心。听漏心男子捉手</a><a name="0303c12" id="0303c12">捉衣。共立共语共期。入屏覆处待男子来。</a><a name="0303c13" id="0303c13">举身如白衣女。种种因缘呵已语诸比丘。以</a><a name="0303c14" id="0303c14">十利故。与比丘尼结戒。从今是戒应如是说。</a><a name="0303c15" id="0303c15">若比丘尼有漏心。听漏心男子捉手捉衣。共</a><a name="0303c16" id="0303c16">立共语共期。入屏覆处。待男子来。举身如白</a><a name="0303c17" id="0303c17">衣女。以是八事示贪着相。是比丘尼犯波罗</a><a name="0303c18" id="0303c18">夷不应共住。漏心者。于是人边生爱结深厚。</a><a name="0303c19" id="0303c19">男子漏心亦如是。男子者。谓人男能作淫</a><a name="0303c20" id="0303c20">事。捉手者。从腕前。名为手。捉衣者。捉衬身</a><a name="0303c21" id="0303c21">衣。共立者。可说不净语处。共语者。可说不净</a><a name="0303c22" id="0303c22">语处。共期者。可作恶处。入屏覆处者。若壁覆</a><a name="0303c23" id="0303c23">障。草席覆障。衣幔覆障处。待男子来者。可作</a><a name="0303c24" id="0303c24">恶处。举身如白衣女者。若捉若抱。不逆男子</a><a name="0303c25" id="0303c25">意。如白衣女。用是八事示贪着相。犯波罗夷。</a><a name="0303c26" id="0303c26">波罗夷者。是罪弊恶深重。退堕不如。若比丘</a><a name="0303c27" id="0303c27">尼犯是罪者。不名沙门尼。非释女。失比丘尼</a><a name="0303c28" id="0303c28">法。不共住者。诸比丘尼不共作法事。谓白羯</a><a name="0303c29" id="0303c29">磨白二羯磨白四羯磨说戒。自恣立十三比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230303b.htm'><img src='up.gif' border=0></a>
<a href='T230304a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>