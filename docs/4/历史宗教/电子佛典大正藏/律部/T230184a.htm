<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0184a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷25)</font> <font face='Arial'>T23, p0184a</h2></font><hr>
<span class='old'>
</a><a name="0183c28" id="0183c28">干竭布施作福诸比丘是中应少受善爱护。</a><a name="0183c29" id="0183c29">佛种种因缘诃已。语诸比丘。从今听一重洗</span><a name="0184a01" id="0184a01">脚革屣。若穿更补两头置中央。厚重革屣不</a><a name="0184a02" id="0184a02">应着。乃至种种杂色缕缝革屣不应着。若着</a><a name="0184a03" id="0184a03">犯突吉罗罪</a><a name="0184a04" id="0184a04"><p>佛在舍卫国。有一比丘失一重洗脚革屣。比</a><a name="0184a05" id="0184a05">丘到居士所乞言。我失一重洗脚革屣。汝与</a><a name="0184a06" id="0184a06">我。居士约敕皮师。汝与是比丘作一重革屣。</a><a name="0184a07" id="0184a07">我与汝价。是皮师以厚重革屣贵直二三钱。</a><a name="0184a08" id="0184a08">不肯与作一重革屣。比丘到皮师所索。皮师</a><a name="0184a09" id="0184a09">不与作。比丘不得。还从居士求言。居士。是皮</a><a name="0184a10" id="0184a10">师竟不与我作一重革屣。居士言。大德。我已</a><a name="0184a11" id="0184a11">约敕。不肯与我当云何。汝能着厚重革屣不。</a><a name="0184a12" id="0184a12">比丘如是思惟。我当坏厚重革屣作一重革</a><a name="0184a13" id="0184a13">屣着。是比丘持缕锥往只桓门间。欲坏厚重</a><a name="0184a14" id="0184a14">革屣作一重革屣。佛食后彷徉经行。往到是</a><a name="0184a15" id="0184a15">处。见是比丘门下坐。佛知故问比丘。汝作何</a><a name="0184a16" id="0184a16">等。答言世尊。我失一重洗脚革屣。我从居士</a><a name="0184a17" id="0184a17">乞。居士约敕皮师令作言。与是比丘作一重</a><a name="0184a18" id="0184a18">洗脚革屣。我与汝价。是皮师以厚重革屣贵</a><a name="0184a19" id="0184a19">直二三钱故。不肯与我作一重革屣。我到皮</a><a name="0184a20" id="0184a20">师所重索。皮师故不与我。我不得已还从居</a><a name="0184a21" id="0184a21">士乞。语言居士。是皮师竟不与我一重革屣。</a><a name="0184a22" id="0184a22">居士言。我已约敕。不肯与汝。我当云何。便语</a><a name="0184a23" id="0184a23">我言。汝能着厚重革屣不。我如是思惟。当坏</a><a name="0184a24" id="0184a24">作一重洗脚革屣。佛语比丘。莫坏厚重革</a><a name="0184a25" id="0184a25">屣。何以故。不坚牢故。从今听作破染着净。若</a><a name="0184a26" id="0184a26">有人施厚重革屣。还令主着行。下至二三</a><a name="0184a27" id="0184a27">步。如是得畜</a><a name="0184a28" id="0184a28"><p>佛在王舍城。六群比丘。以佛听着破染着净</a><a name="0184a29" id="0184a29">革屣故。求种种杂色革屣畜。有时六群比丘。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230183c.htm'><img src='up.gif' border=0></a>
<a href='T230184b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>