<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0375c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷34)</font> 第六门第四子摄之余明佛从天下等事 <font face='Arial'>T24, p0375c</h2></font><hr>
<span class='old'>
</a><a name="0375b28" id="0375b28">已。时有信心俗旅。将诸干饼萝卜甘蔗来施</a><a name="0375b29" id="0375b29">苾刍。皆不敢受。问言。圣者佛未出时。我等皆</span><a name="0375c01" id="0375c01">以外道而为福田。世尊出世即以仁等福田</a><a name="0375c02" id="0375c02">中上。我等所有微薄施物。持来供养仁皆不</a><a name="0375c03" id="0375c03">受。岂令我等往后世时无路粮耶。又如佛说</a><a name="0375c04" id="0375c04">及时而施。但是新谷及以诸果创熟之时。先</a><a name="0375c05" id="0375c05">持奉施具戒具德。后自食者得福无量。唯愿</a><a name="0375c06" id="0375c06">慈悲为我纳受。苾刍白佛。佛言。此诸施物宜</a><a name="0375c07" id="0375c07">当为受。所有干饼与羹饼和食。萝卜甘蔗截</a><a name="0375c08" id="0375c08">作小片食勿作声</a><a name="0375c09" id="0375c09"><p>缘处同前。时有长者请佛及僧就舍受食。时</a><a name="0375c10" id="0375c10">诸苾刍不一时去各作伴行。既到彼家更待</a><a name="0375c11" id="0375c11">余者。人未尽集报长者曰。宜可行食我等前</a><a name="0375c12" id="0375c12">餐食饱便去。更有人来复令行食。如是展转</a><a name="0375c13" id="0375c13">施主疲劳。报言。圣者待一时坐。我并行食</a><a name="0375c14" id="0375c14">既生扰恼。苾刍白佛。佛言。受他请时不应乱</a><a name="0375c15" id="0375c15">去。在前去者至门相待一时方入。若乱去者</a><a name="0375c16" id="0375c16">得越法罪</a><a name="0375c17" id="0375c17"><p>如世尊言不乱去者。有病苾刍侍者食讫。方</a><a name="0375c18" id="0375c18">持食去待食虚羸。苾刍白佛。佛言。有五因缘。</a><a name="0375c19" id="0375c19">早请食来在房中食。云何为五。一者是客新</a><a name="0375c20" id="0375c20">来。二者将欲行去。三者身婴病苦。四者是看</a><a name="0375c21" id="0375c21">病人。五者身充知事</a><a name="0375c22" id="0375c22"><p>缘处同前。时有长者大富多财情怀信敬。请</a><a name="0375c23" id="0375c23">佛僧众就舍而食。世尊不去。有五因缘令人</a><a name="0375c24" id="0375c24">取食。广说如上今为制戒。苾刍食讫即便归</a><a name="0375c25" id="0375c25">寺。施主本心欲求闻法。无一苾刍为其说法</a><a name="0375c26" id="0375c26">遂生嫌耻。苾刍白佛。佛言。理合讥嫌。故诸苾</a><a name="0375c27" id="0375c27">刍不应食了即皆归寺。若即去者得越法罪。</a><a name="0375c28" id="0375c28">当为说法。佛令说法者。苾刍不知谁当说法。</a><a name="0375c29" id="0375c29">佛言。应令上座为其说法。若彼不能令第二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240375b.htm'><img src='up.gif' border=0></a>
<a href='T240376a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>