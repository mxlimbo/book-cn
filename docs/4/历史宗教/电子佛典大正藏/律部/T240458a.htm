<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本说一切有部百一羯磨 0458a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本说一切有部百一羯磨</font> <font face='Arial'>(卷1)</font> <font face='Arial'>T24, p0458a</h2></font><hr>
<span class='old'>
</a><a name="0457c28" id="0457c28">初羯磨。如是三说。僧伽已与某甲受近圆某</a><a name="0457c29" id="0457c29">甲为邬波驮耶竟。僧伽已听许。由其默然</span><a name="0458a01" id="0458a01">故。我今如是持。作法了时。即应量影苾刍足</a><a name="0458a02" id="0458a02">度其影便过。佛言。应作商矩度之。彼皆不</a><a name="0458a03" id="0458a03">解何谓商矩。佛言。可取细筹长二尺许。折</a><a name="0458a04" id="0458a04">一头四指竖置日中度影长短。是谓商矩一</a><a name="0458a05" id="0458a05">一商矩所量之影。皆悉名为一人此影才长</a><a name="0458a06" id="0458a06">齐四指时。看自身影与身相似。若有增减。准</a><a name="0458a07" id="0458a07">此应思(故僧祇律云一人二人影者比来人皆不识)量影讫时应告彼云</a><a name="0458a08" id="0458a08">汝在食前近圆。或在食后影长尔许。若一指</a><a name="0458a09" id="0458a09">二指。一人半人。二人三人等。如其在夜。或是</a><a name="0458a10" id="0458a10">昼阴。即可准酌。告之谓是初更夜半乃至天</a><a name="0458a11" id="0458a11">明等。次后宜应告知时节差别。彼皆不知时</a><a name="0458a12" id="0458a12">节有几。佛言。有五时差别。一冬时。二春时。</a><a name="0458a13" id="0458a13">三雨时。四终时。五长时。言冬时者。有四月。</a><a name="0458a14" id="0458a14">谓从九月十六日至正月十五日。言春时者。</a><a name="0458a15" id="0458a15">亦有四月。谓从正月十六日。至五月十五日。</a><a name="0458a16" id="0458a16">言雨时者。有一月。谓从五月十六日。至六月</a><a name="0458a17" id="0458a17">十五日。言终时者。谓六月十六日一日一夜</a><a name="0458a18" id="0458a18">是。言长时者。有三月。欠一日一夜。谓从六月</a><a name="0458a19" id="0458a19">十七日。至九月十五日(此是西方众僧要法若不解者即非苾刍但为比来未翻</a><a name="0458a20" id="0458a20">致令闻者不悟此谓佛家密教与俗有殊若至西国他问不知人皆见笑不同支那记月而已)</a><a name="0458a21" id="0458a21">次当为说四依法</a><a name="0458a22" id="0458a22"><p>汝某甲听。此四依法是诸世尊如知应正等</a><a name="0458a23" id="0458a23">觉所知所见。为诸苾刍受近圆者。说是依法。</a><a name="0458a24" id="0458a24">所谓依此善说法律。出家近圆成苾刍性。云</a><a name="0458a25" id="0458a25">何为四</a><a name="0458a26" id="0458a26"><p>汝某甲听。一粪扫衣。是清净物易可求得苾</a><a name="0458a27" id="0458a27">刍依此。于善法律出家近圆。成苾刍性。汝某</a><a name="0458a28" id="0458a28">甲始从今日乃至命存。用粪扫衣而自支济。</a><a name="0458a29" id="0458a29">生欣乐不。答言。欣乐。若得长利絁绢缦条。小<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240457c.htm'><img src='up.gif' border=0></a>
<a href='T240458b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>