<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0104c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷2)</font> <font face='Arial'>T24, p0104c</h2></font><hr>
<span class='old'>
</a><a name="0104b28" id="0104b28">自思惟。我等兄弟既离本国。此处无人可为</a><a name="0104b29" id="0104b29">婚对。仙人此教甚适我愿。即大欢喜。互相</span><a name="0104c01" id="0104c01">嫁娶以成夫妇。未久之间各生男女。时四王</a><a name="0104c02" id="0104c02">子心生喜庆。将其妻子频至仙所。因兹便生</a><a name="0104c03" id="0104c03">諠闹。仙见是已心不得定。告王子曰。汝当安</a><a name="0104c04" id="0104c04">此好住。我离斯处。王子白曰。何故即去。仙人</a><a name="0104c05" id="0104c05">报曰。汝等諠闹乱我禅定。犹如跣脚踏棘刺</a><a name="0104c06" id="0104c06">上。王子白曰。愿仙住此。可与我等别觅好处。</a><a name="0104c07" id="0104c07">我当住彼。仙曰。可尔。时彼仙人有神通力。随</a><a name="0104c08" id="0104c08">其所乐皆得成就。即持金瓶盛满中水。诣余</a><a name="0104c09" id="0104c09">好处洒水为界。告王子曰。汝等可于此地安</a><a name="0104c10" id="0104c10">止。时诸王子奉仙人教已。即筑城壁止住其</a><a name="0104c11" id="0104c11">内。彼仙人洒水为界。因此立名。为劫比罗城</a><a name="0104c12" id="0104c12">百姓渐多城先窄小。时有天神见此事已。便</a><a name="0104c13" id="0104c13">指余处其地宽广。即就此处别立一城。因号</a><a name="0104c14" id="0104c14">此城。名为天示。时诸王子总集筹议。为我父</a><a name="0104c15" id="0104c15">王娶后妻故。令我兄弟出离本国。我等诸人</a><a name="0104c16" id="0104c16">应共立契。自今以后唯娶一妇更不娶余。尔</a><a name="0104c17" id="0104c17">时增长王问群臣曰。我之四子今何所在。群</a><a name="0104c18" id="0104c18">臣报曰。王诸子等因有过故。王令出国。并诸</a><a name="0104c19" id="0104c19">姊妹今者见在雪山之下天示城中。自广营</a><a name="0104c20" id="0104c20">城邑。增长王曰。我诸子等岂能如此自成就</a><a name="0104c21" id="0104c21">不。群臣报曰能。时增长王即大踊跃。端坐举</a><a name="0104c22" id="0104c22">手告诸臣曰。我子大能。我子大能。由大威德</a><a name="0104c23" id="0104c23">言大能大能故。得释迦名。后于异时。增长王</a><a name="0104c24" id="0104c24">崩。爱乐太子即绍立为王。时爱乐王亦无子</a><a name="0104c25" id="0104c25">息。后便命终。尔时群臣相共咨议。往天示</a><a name="0104c26" id="0104c26">城。册第一王子名曰炬面。以为国主。子息便</a><a name="0104c27" id="0104c27">死炬面无子。后便命终。复册大耳以为国主。</a><a name="0104c28" id="0104c28">大耳无子复便命终。复便册象行以为国主。</a><a name="0104c29" id="0104c29">象行无子。复册宝钏以为国主。宝钏有子。名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240104b.htm'><img src='up.gif' border=0></a>
<a href='T240105a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>