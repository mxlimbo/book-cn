<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0321c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷24)</font> 第三门第四子摄颂之余 <font face='Arial'>T24, p0321c</h2></font><hr>
<span class='old'>
</a><a name="0321b28" id="0321b28"><p>王曰。我出一语汝便杀夫人。诚哉大苦。答</a><a name="0321b29" id="0321b29">曰。王岂不闻。世间更有一语为定。乃有三种。</span><a name="0321c01" id="0321c01">云何为三</a><a name="0321c02" id="0321c02"><p class='lg'>　　王但出一语　　　女人一出嫁</a><br><a name="0321c03" id="0321c03">　　圣者一现身　　　此三唯有一　</p></a><a name="0321c04" id="0321c04"><p>王曰。汝今自造患害。得我一语遂杀夫人。</a><a name="0321c05" id="0321c05">答曰。王岂不闻。世间有三自造患害。云何为</a><a name="0321c06" id="0321c06">三</a><a name="0321c07" id="0321c07"><p class='lg'>　　力弱者着甲　　　无伴有多财</a><br><a name="0321c08" id="0321c08">　　年衰畜少妇　　　此三当自害　</p></a><a name="0321c09" id="0321c09"><p>王曰。我今疑汝别有异心。如何一道遂杀夫</a><a name="0321c10" id="0321c10">人。答曰。王岂不闻。世有三人见时令他起疑。</a><a name="0321c11" id="0321c11">云何为三</a><a name="0321c12" id="0321c12"><p class='lg'>　　见浅智人修上行　　　见勇健者无疮痕</a><br><a name="0321c13" id="0321c13">　　见衰老女说廉贞　　　此三能使他疑惑　</p></a><a name="0321c14" id="0321c14"><p>王曰。汝极轻贱我。如何造次杀却夫人。答曰。</a><a name="0321c15" id="0321c15">王岂不闻。世有三事被他轻贱。云何为三</a><a name="0321c16" id="0321c16"><p class='lg'>　　无事多言语　　　身着垢弊衣</a><br><a name="0321c17" id="0321c17">　　不请赴他家　　　此三被人贱　</p></a><a name="0321c18" id="0321c18"><p>王曰。汝欲渐渐长我怨家。杀爱夫人更有何</a><a name="0321c19" id="0321c19">物。答曰。王岂不闻。更有三种事须渐渐。云何</a><a name="0321c20" id="0321c20">为三</a><a name="0321c21" id="0321c21"><p class='lg'>　　食鱼须渐渐　　　登山亦复然</a><br><a name="0321c22" id="0321c22">　　大事不卒成　　　此三须渐进　</p></a><a name="0321c23" id="0321c23"><p>第三内子摄颂曰</a><a name="0321c24" id="0321c24"><p class='lg'>　　三种愚痴人　　　离间有三别</a><br><a name="0321c25" id="0321c25">　　下品应车裂　　　奸诈事应知　</p></a><a name="0321c26" id="0321c26"><p>王曰。汝是愚人。如何杀我所爱夫人。答曰。</a><a name="0321c27" id="0321c27">王岂不闻。世间亦有三愚痴相。云何为三</a><a name="0321c28" id="0321c28"><p class='lg'>　　委付不相知　　　供承急性者</a><br><a name="0321c29" id="0321c29">　　造次便相舍　　　此谓三愚相　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240321b.htm'><img src='up.gif' border=0></a>
<a href='T240322a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>