<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0475a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷30)</font> 明杂诵跋渠法之一 四提舍尼初 <font face='Arial'>T22, p0475a</h2></font><hr>
<span class='old'>
</a><a name="0474c28" id="0474c28">温室食堂门屋井屋厕屋洗脚处屋。曾共众</a><a name="0474c29" id="0474c29">人作。未曾为尼作。若尔者应受。下至先与僧</span><a name="0475a01" id="0475a01">一蚊厨。后比丘尼受大房无罪。若有人来与</a><a name="0475a02" id="0475a02">比丘尼床褥者。应语先与上尊众。若言我于</a><a name="0475a03" id="0475a03">彼无敬心。应语我亦不受。若言我先已曾与</a><a name="0475a04" id="0475a04">比丘僧床褥枕俱执卧具。未曾与尼。若尔者</a><a name="0475a05" id="0475a05">得受。下至先与比丘僧一小床。比丘尼后受</a><a name="0475a06" id="0475a06">好床褥无罪。若檀越未曾饭僧施床褥。比</a><a name="0475a07" id="0475a07">丘尼先受者。越敬法。是名比丘尼不先受食</a><a name="0475a08" id="0475a08">床褥。第四敬法竟。半月摩那埵者。若比丘尼</a><a name="0475a09" id="0475a09">越敬法。应二部众中半月行摩那埵。若犯十</a><a name="0475a10" id="0475a10">九僧伽婆尸沙。应二部众中半月行摩那埵。</a><a name="0475a11" id="0475a11">比丘尼众中行随顺法。应日日白二部漪。是</a><a name="0475a12" id="0475a12">名二部漪。是名比丘尼二部众中半月行摩</a><a name="0475a13" id="0475a13">那埵。第五敬法竟。半月问布萨求教诫者。比</a><a name="0475a14" id="0475a14">丘尼至布萨日。若一切尼僧。若遣使至比丘</a><a name="0475a15" id="0475a15">精舍礼塔已。至知识比丘所。与清净欲。作如</a><a name="0475a16" id="0475a16">是言。一切比丘尼僧和合礼比丘僧足。问布</a><a name="0475a17" id="0475a17">萨请教诫。如是三说。僧布萨时。诵戒比丘应</a><a name="0475a18" id="0475a18">作是说。大德僧听。今布萨尔所日已过。余</a><a name="0475a19" id="0475a19">尔所日在。佛声闻僧常所行事。诸大德不来。</a><a name="0475a20" id="0475a20">诸比丘说欲清净。谁与比丘尼取欲。取尼欲</a><a name="0475a21" id="0475a21">人应至上座前偏袒右肩合掌作如是言。比</a><a name="0475a22" id="0475a22">丘尼僧和合礼比丘僧足。与清净欲。问布萨</a><a name="0475a23" id="0475a23">请教诫。如是三说。诵戒人应问。谁教诫比丘</a><a name="0475a24" id="0475a24">尼。若先有教诫人。后人应问言。尼何日来何</a><a name="0475a25" id="0475a25">处教诫。先人应语。某日来在某处。若无教诫</a><a name="0475a26" id="0475a26">人者。先取尼清净欲。比丘应语尼言。姊妹。无</a><a name="0475a27" id="0475a27">有教诫人。当谨慎莫放逸。若比丘成就十二</a><a name="0475a28" id="0475a28">法。僧应羯磨作教诫人。何等十二。一持戒。二</a><a name="0475a29" id="0475a29">多闻不忘。三持律广略。四辩才能说。五学戒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220474c.htm'><img src='up.gif' border=0></a>
<a href='T220475b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>