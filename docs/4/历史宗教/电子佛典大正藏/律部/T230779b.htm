<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0779b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷28)</font> 九十波逸底迦法 违恼言教学处第十三 <font face='Arial'>T23, p0779b</h2></font><hr>
<span class='old'>
</a><a name="0779a28" id="0779a28">相见为此留本梵音口授方能细解纳婆亦兼两义一目太虚二表不义亦不可译为东语于中可不准诺佉思之具如</a><a name="0779a29" id="0779a29">广注即如此方观臂上毛云我见毛亦是目其无义也)</span><a name="0779b01" id="0779b01"><p>若猎者云我不问指甲及以太虚。然问可杀</a><a name="0779b02" id="0779b02">有情于此过不。苾刍即应遍观四方作如是</a><a name="0779b03" id="0779b03">念。于胜义谛一切诸行本无有情。即报彼云</a><a name="0779b04" id="0779b04">我不见有情。此皆无犯。若苾刍于余问时。不</a><a name="0779b05" id="0779b05">如实说者皆得堕罪。又无犯者最初犯人。或</a><a name="0779b06" id="0779b06">痴狂心乱痛恼所缠</a><a name="0779b07" id="0779b07"><p>时诸苾刍咸皆有疑。俱诣佛所白佛言。世尊。</a><a name="0779b08" id="0779b08">何因缘故阐陀苾刍见同梵行者如法劝时。</a><a name="0779b09" id="0779b09">不相用语以言恼乱。遂令僧伽作法呵责受</a><a name="0779b10" id="0779b10">斯忧恼。世尊告曰。此之阐陀非但今日恼诸</a><a name="0779b11" id="0779b11">苾刍违善友语。于过去时亦由言故恼乱善</a><a name="0779b12" id="0779b12">友自受辛苦。汝等当听。乃往过去。于一陂池</a><a name="0779b13" id="0779b13">有众鹅群及以诸鳖。同共居止。中有一鳖。共</a><a name="0779b14" id="0779b14">彼二鹅而结亲友甚相怜爱。后于异时遇天</a><a name="0779b15" id="0779b15">大旱陂水将竭。时彼二鹅俱至鳖所。报言知</a><a name="0779b16" id="0779b16">识汝可安隐居此泥中。我向余方更求池水。</a><a name="0779b17" id="0779b17">鳖告鹅曰。与汝久居情义相得。将遭厄难弃</a><a name="0779b18" id="0779b18">我他行。斯诚未可。鹅曰其欲如何。鳖曰汝等</a><a name="0779b19" id="0779b19">当可将我共去。鹅曰若为将去。鳖曰汝等共</a><a name="0779b20" id="0779b20">衔一杖。我咬中央共至清池。岂非善事。鹅曰</a><a name="0779b21" id="0779b21">我亦无辞。共相携带。然汝立性好为言说不</a><a name="0779b22" id="0779b22">能护口。必当弃杖坠落空中。我等见斯更益</a><a name="0779b23" id="0779b23">忧苦。鳖曰我当护口衔杖不言。鹅曰斯为善</a><a name="0779b24" id="0779b24">计。即便觅杖各衔一头。鳖咬中央腾空飞去。</a><a name="0779b25" id="0779b25">遂至一城市上而过。时彼诸人于虚空中见</a><a name="0779b26" id="0779b26">鹅持鳖。各生惊怪共相告曰。仁等观彼二鹅</a><a name="0779b27" id="0779b27">共偷一鳖。鳖闻此声默忍无语。又到一城还</a><a name="0779b28" id="0779b28">从市过。时诸男女同前嗟叹。鳖便自念。我更</a><a name="0779b29" id="0779b29">几时忍此辛苦。长悬颈项护口不言。即便报<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230779a.htm'><img src='up.gif' border=0></a>
<a href='T230779c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>