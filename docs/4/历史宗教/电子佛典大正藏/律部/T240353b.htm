<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0353b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷30)</font> 第六门第四子摄之余明佛从天下等事 <font face='Arial'>T24, p0353b</h2></font><hr>
<span class='old'>
</a><a name="0353a28" id="0353a28">欲不复相看。一女告曰。我闻商主善解阴书。</a><a name="0353a29" id="0353a29">于诸女人极生厌贱。由是诸人皆绝还往。众</span><a name="0353b01" id="0353b01">中有一年老淫女。问诸人曰。彼是丈夫不。答</a><a name="0353b02" id="0353b02">是丈夫诸根具足。报言。我女若能诱得彼者。</a><a name="0353b03" id="0353b03">于众女中立为众首。答言。如其得者立为第</a><a name="0353b04" id="0353b04">一。若不得者其欲如何。答曰。当酬汝等五百</a><a name="0353b05" id="0353b05">金钱。众人曰善。其母即便就商主边赁宅而</a><a name="0353b06" id="0353b06">住。多贮众货不令阙乏。商主家人时来店所</a><a name="0353b07" id="0353b07">有所求觅。老母问曰。汝属谁家。报言。我属商</a><a name="0353b08" id="0353b08">主。母曰。我儿持货。亦向他方自为商主。岂不</a><a name="0353b09" id="0353b09">如此求及他人。汝从今日来我家中。若有所</a><a name="0353b10" id="0353b10">须皆随意取。既闻此言数数来取。商主遂怪</a><a name="0353b11" id="0353b11">问家人曰。汝于何处得斯异物。家人白言。去</a><a name="0353b12" id="0353b12">此不远。有一老母所住之家多贮众货。自言</a><a name="0353b13" id="0353b13">我儿持货。亦向他方自为商主。岂不如此求</a><a name="0353b14" id="0353b14">及他人。汝等所须来随意取。我有所须即从</a><a name="0353b15" id="0353b15">彼觅。商主闻已。于其母所情生爱念告家人</a><a name="0353b16" id="0353b16">曰。其母既能如此资给事同我母。家人往彼</a><a name="0353b17" id="0353b17">报其母曰。商主于母深生爱念与母不殊。老</a><a name="0353b18" id="0353b18">母曰。何时当得见子面耶。答曰。善哉我报商</a><a name="0353b19" id="0353b19">主。即便还报。商主闻已报言。善事。遂即行诣</a><a name="0353b20" id="0353b20">老母店中。既相见已欢笑迎接。母便问曰。汝</a><a name="0353b21" id="0353b21">名字何。答曰。我字游方。母曰。我子商主亦同</a><a name="0353b22" id="0353b22">此名。汝即是彼体无差异。往来我处勿作他</a><a name="0353b23" id="0353b23">心。答言。如是情无间别。母命其女汝可进。</a><a name="0353b24" id="0353b24">来与兄相见。女即出来共相致问。于时商主</a><a name="0353b25" id="0353b25">见彼女来。仪貌端严举世无匹。便生爱着</a><a name="0353b26" id="0353b26">如猛风吹。不自觉知何所投措。片时醒悟告</a><a name="0353b27" id="0353b27">其母曰。谁家少女。报言。爱子是汝之妹。问</a><a name="0353b28" id="0353b28">曰。已属他不。答曰。未有所属。报言。阿母若</a><a name="0353b29" id="0353b29">尔何不与我。母曰。欲令事汝不拟与他。然有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240353a.htm'><img src='up.gif' border=0></a>
<a href='T240353c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>