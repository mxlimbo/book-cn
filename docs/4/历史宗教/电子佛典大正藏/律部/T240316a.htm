<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0316a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷23)</font> 第三门第四子摄颂之余 <font face='Arial'>T24, p0316a</h2></font><hr>
<span class='old'>
</a><a name="0315c28" id="0315c28">来至此令学织工。答曰。将贤善象天授随来</a><a name="0315c29" id="0315c29">安隐归还。岂非忧解如王所说。我更思量未</span><a name="0316a01" id="0316a01">知得不。既思策已报王得去。遂便收取嗢</a><a name="0316a02" id="0316a02">逝尼城所须货物。觅好商主求妙美人。璎</a><a name="0316a03" id="0316a03">珞严身皆令具足为商主妇。作是事已商旅</a><a name="0316a04" id="0316a04">便发。渐至嗢逝尼城。其猛光王闻大商旅来</a><a name="0316a05" id="0316a05">至我城。王自出观收其税直。既至营所。问</a><a name="0316a06" id="0316a06">言。商主住在何处。引人指撝。王便到彼开门</a><a name="0316a07" id="0316a07">而入。直进中庭睹商主妇。颜容挺特昔所未</a><a name="0316a08" id="0316a08">见。庄严美妙迥绝人间。于此城中无与等者。</a><a name="0316a09" id="0316a09">王起染意。报言。贤首。共我交欢。女曰。此是</a><a name="0316a10" id="0316a10">床褥随意所须。既为欲染婴缠无所不作。即</a><a name="0316a11" id="0316a11">便坐卧共作交通。志意惛迷不记先后。商主</a><a name="0316a12" id="0316a12">即便以衣遍覆。令四人舁床。大众歌唱。出</a><a name="0316a13" id="0316a13">嗢逝尼城后门而去。因即长行。时诸从者。或</a><a name="0316a14" id="0316a14">复摇铃而为歌曰</a><a name="0316a15" id="0316a15"><p class='lg'>　　人间蚊子能食月　　　毗沙门王债主牵</a><br><a name="0316a16" id="0316a16">　　大地及树上虚空　　　淫女能将猛光去　</p></a><a name="0316a17" id="0316a17"><p>是时城中所有商人见此欢乐。皆云商旅欲</a><a name="0316a18" id="0316a18">发悉皆随去。城中人物皆悉不知王之去处。</a><a name="0316a19" id="0316a19">增养怪王随处求觅。彼诸商旅将猛光王。渐</a><a name="0316a20" id="0316a20">至憍闪毗国。诸臣庆贺曰。大王国位昌延所</a><a name="0316a21" id="0316a21">愿皆遂。其猛光王将来至此。王曰。与着锁械</a><a name="0316a22" id="0316a22">令学织工。仍勿使人辄报天授。后时王与天</a><a name="0316a23" id="0316a23">授。共在高楼随意游观其猛光王因有少缘出</a><a name="0316a24" id="0316a24">织师舍。于时出光楼上遥见。报天授曰。汝识</a><a name="0316a25" id="0316a25">彼人不。王先闼额女细观望。遂便忆识流泪</a><a name="0316a26" id="0316a26">交襟。作如是念。今此恶王踬顿我父到斯苦</a><a name="0316a27" id="0316a27">处。我若不杀此恶王者。我更不名为天授也。</a><a name="0316a28" id="0316a28">我虽行杀令彼不知。王性利根知其怀恨。告</a><a name="0316a29" id="0316a29">大臣曰。我于猛光已报怨讫。卿宜为彼洗沐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240315c.htm'><img src='up.gif' border=0></a>
<a href='T240316b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>