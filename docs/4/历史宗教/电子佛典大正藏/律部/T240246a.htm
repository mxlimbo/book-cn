<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0246a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷10)</font> 第二门第五子摄颂之余 <font face='Arial'>T24, p0246a</h2></font><hr>
<span class='old'>
</a><a name="0245c28" id="0245c28">人作。余日准知。时诸苾刍共分房舍。不与授</a><a name="0245c29" id="0245c29">学人。佛言应与。不与利养。佛言应与。其授学</span><a name="0246a01" id="0246a01">苾刍不修善品。佛言应修。此之行法乃至断</a><a name="0246a02" id="0246a02">尽烦恼以来。常应顺行不行得罪。于时苾刍</a><a name="0246a03" id="0246a03">如佛所敕。次第作已。欢喜苾刍至念殷勤策</a><a name="0246a04" id="0246a04">励无倦。便断五趣系缚烦恼。证阿罗汉果</a><a name="0246a05" id="0246a05">三明六通具八解脱。得如实知。我生已尽。</a><a name="0246a06" id="0246a06">梵行已立。所作已办。不受后有。心无障碍。如</a><a name="0246a07" id="0246a07">手撝空刀割香涂。爱憎不起。观金与土等无</a><a name="0246a08" id="0246a08">有异。于诸名利无不弃舍释梵诸天悉皆恭</a><a name="0246a09" id="0246a09">敬。是时欢喜证得果已。仍依前制。所有行法</a><a name="0246a10" id="0246a10">不敢亏违。佛言。不应更行。应随大小次第而</a><a name="0246a11" id="0246a11">坐。与住本性人而为共住</a><a name="0246a12" id="0246a12"><p>缘在王舍城。时具寿毕邻陀婆瑳。从出</a><a name="0246a13" id="0246a13">家后常婴疾病。有同梵行者。来问言。大德起</a><a name="0246a14" id="0246a14">居轻利安乐行不。答言。具寿我常病苦宁有</a><a name="0246a15" id="0246a15">安乐。问言何苦。答言患嗽。问比服何药。答曾</a><a name="0246a16" id="0246a16">吸药烟得蒙瘳损。大德。今何不服。答曰。佛未</a><a name="0246a17" id="0246a17">听服。时诸苾刍以缘白佛。佛言。有病者听吸</a><a name="0246a18" id="0246a18">烟治病。苾刍不解安药火上。直尔吸烟烟不</a><a name="0246a19" id="0246a19">入口。佛言。可以两碗相合底上穿孔。于中着</a><a name="0246a20" id="0246a20">火置药吸之。事犹未好。佛言应可作筒彼</a><a name="0246a21" id="0246a21">以竹作此还有过。佛言。不应用竹可将铁作。</a><a name="0246a22" id="0246a22">彼作太短。佛言。勿令太短。彼作太长。佛言。</a><a name="0246a23" id="0246a23">不应太长。可长十二指。勿令尖利亦勿粗恶。</a><a name="0246a24" id="0246a24">置碗孔上以口吸烟。彼既用了随处弃掷。佛</a><a name="0246a25" id="0246a25">言。不应辄弃。可作小袋盛举。彼置于地。佛</a><a name="0246a26" id="0246a26">言。不应置地令坏。应挂象牙杙上或笐竿上。</a><a name="0246a27" id="0246a27">铁便生垢。佛言。应以苏油涂拭。后于用时</a><a name="0246a28" id="0246a28">洗拭辛苦。佛言。不应水洗。应置火中烧以取</a><a name="0246a29" id="0246a29">净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240245c.htm'><img src='up.gif' border=0></a>
<a href='T240246b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>