<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0228a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷1)</font> 明四波罗夷法之一 <font face='Arial'>T22, p0228a</h2></font><hr>
<span class='old'>
</a><br><a name="0227c28" id="0227c28">　　过去未来世　　　佛眼靡不见</a><br><a name="0227c29" id="0227c29">　　随其事轻重　　　随其轻重制</span><br><a name="0228a01" id="0228a01">　　说此正法时　　　在于祇洹林</a><br><a name="0228a02" id="0228a02">　　舍利弗劝请　　　世尊答如是　</p></a><a name="0228a03" id="0228a03"><p>尔时诸比丘白佛言。世尊云何尊者舍利弗。</a><a name="0228a04" id="0228a04">诸比丘未有过患。而请世尊制戒立说波罗</a><a name="0228a05" id="0228a05">提木叉法。佛告诸比丘。舍利弗不但今日未</a><a name="0228a06" id="0228a06">有过患而请制戒。彼于昔时在一城邑聚落。</a><a name="0228a07" id="0228a07">人民居士未有过患。亦曾请我制诸刑罚。诸</a><a name="0228a08" id="0228a08">比丘白佛言。世尊。乃往昔时已有此耶。佛言</a><a name="0228a09" id="0228a09">如是。诸比丘白佛言。世尊。愿乐欲闻。佛告</a><a name="0228a10" id="0228a10">诸比丘。过去世时有城名波罗奈。国名迦尸。</a><a name="0228a11" id="0228a11">彼时国王号曰大名称。以法治化无有怨敌。</a><a name="0228a12" id="0228a12">布施持戒泛爱人物。善摄眷属法王御世。人</a><a name="0228a13" id="0228a13">民殷盛。富乐丰实。聚落村邑鸡飞相接。举</a><a name="0228a14" id="0228a14">国人民更相敬爱。种种众伎共相娱乐。时有</a><a name="0228a15" id="0228a15">大臣名曰陶利。多诸策谋作是思惟。今此王</a><a name="0228a16" id="0228a16">境自然富乐人民炽盛。城邑聚落鸡飞相接。</a><a name="0228a17" id="0228a17">举国人民更相敬爱。种种众伎共相娱乐。时</a><a name="0228a18" id="0228a18">彼大臣往白王言。今日境界自然富乐人民</a><a name="0228a19" id="0228a19">炽盛。城邑聚落鸡飞相接。举国人民更相敬</a><a name="0228a20" id="0228a20">爱。种种伎乐共相娱乐。愿王当为斯等制立</a><a name="0228a21" id="0228a21">刑罚。莫令极乐生诸过患。王言止止。此言</a><a name="0228a22" id="0228a22">不可。所以者何。过患未起而欲制罚。臣复白</a><a name="0228a23" id="0228a23">王。当防未来。莫令极乐生诸过患。时王作是</a><a name="0228a24" id="0228a24">思惟。今此大臣聪明智谋。多诸朋党不可卒</a><a name="0228a25" id="0228a25">制。今若呵责或生咎衅。尔时国王欲微诲大</a><a name="0228a26" id="0228a26">臣。即说偈言</a><a name="0228a27" id="0228a27"><p class='lg'>　　势力喜嗔恚　　　难可卒呵制</a><br><a name="0228a28" id="0228a28">　　横生人过患　　　此事甚不可</a><br><a name="0228a29" id="0228a29">　　大人多慈愍　　　知人实有过<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220227c.htm'><img src='up.gif' border=0></a>
<a href='T220228b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>