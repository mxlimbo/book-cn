<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0679a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷1)</font> 阿育王品第三集法藏 <font face='Arial'>T24, p0679a</h2></font><hr>
<span class='old'>
</a><a name="0678c21" id="0678c21">出家人。从我家来耶。有所得不。答曰得。婆</a><a name="0678c22" id="0678c22">罗门还至家中。而问家人。比丘乞食有与</span><a name="0679a01" id="0679a01">不耶。家人答曰。都不与之。婆罗门言。比丘</a><a name="0679a02" id="0679a02">妄语。若明日来者我当诘问。明日门外坐。</a><a name="0679a03" id="0679a03">大德和伽婆明日来。婆罗门问曰。大德。昨言</a><a name="0679a04" id="0679a04">乞有所得。定无所得。何以妄语。比丘法得</a><a name="0679a05" id="0679a05">妄语不。大德和伽婆答曰。我往汝家七年。</a><a name="0679a06" id="0679a06">都无所得。昨始得家人语我更往余家。是</a><a name="0679a07" id="0679a07">故言得。婆罗门自思念言。此比丘正得语。</a><a name="0679a08" id="0679a08">而言有所得。善哉。是知足人也。若得饮食</a><a name="0679a09" id="0679a09">者。便应大欢喜。婆罗门即回已饮食分。施</a><a name="0679a10" id="0679a10">与和伽婆。而作是言。从今已去日日于此</a><a name="0679a11" id="0679a11">取食。于是和伽婆。日日恒往取食。婆罗门</a><a name="0679a12" id="0679a12">见和伽婆威仪具足。发大欢喜心。欢喜心</a><a name="0679a13" id="0679a13">已。复更请曰。大德。自今以后莫余家乞。长</a><a name="0679a14" id="0679a14">来此食。和伽婆默然受请。日日食已渐示佛</a><a name="0679a15" id="0679a15">法。示已而去。尔时婆罗门子年始十六。已</a><a name="0679a16" id="0679a16">学婆罗门法三围陀书。婆罗门子初从梵</a><a name="0679a17" id="0679a17">天下。犹好净洁。床席先提悉不与人杂。</a><a name="0679a18" id="0679a18">若欲往师所。以床席先提。以白洁裹。悬</a><a name="0679a19" id="0679a19">置屋间而去。去后大德和伽婆至。而作是念。</a><a name="0679a20" id="0679a20">时今至矣。来往多年此婆罗门子都不共语。</a><a name="0679a21" id="0679a21">以何方便而化度之。即以神力。令家中床</a><a name="0679a22" id="0679a22">座隐蔽不见。唯见婆罗门子所举先提。尔</a><a name="0679a23" id="0679a23">时婆罗门见和伽婆来。遍求坐床了不能</a><a name="0679a24" id="0679a24">得唯见其子所举先提。即取与和伽婆坐</a><a name="0679a25" id="0679a25">婆罗门子还。见和伽婆坐其先提。见已心</a><a name="0679a26" id="0679a26">生忿怒。即问家人。谁持我先提与沙门</a><a name="0679a27" id="0679a27">坐。大德和伽婆食竟。婆罗门子嗔心已息。</a><a name="0679a28" id="0679a28">大德和伽婆语婆罗门子。汝何所知婆罗门</a><a name="0679a29" id="0679a29">子。咄沙门我无所知。谁应知也婆罗门子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240678c.htm'><img src='up.gif' border=0></a>
<a href='T240679b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>