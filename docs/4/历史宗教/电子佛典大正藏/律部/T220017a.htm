<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0017a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷3)</font> 第一分之二僧残法 <font face='Arial'>T22, p0017a</h2></font><hr>
<span class='old'>
</a><a name="0016c28" id="0016c28">之法。便种种语之。昼应尔夜应尔。田商货殖</a><a name="0016c29" id="0016c29">驱役之法。悉以语之。阿那律言。若营家如</span><a name="0017a01" id="0017a01">此乃得成立。我乃不能一日为之。愿兄住家</a><a name="0017a02" id="0017a02">我当修道。释摩男言。诸佛世尊。父母不听不</a><a name="0017a03" id="0017a03">得为道。汝今自可启白于母。阿那律即便往</a><a name="0017a04" id="0017a04">启。我欲于佛法出家学道。母言。我唯有汝兄</a><a name="0017a05" id="0017a05">弟二人。爱念情重如何生离。汝家大富快修</a><a name="0017a06" id="0017a06">功德。何须出家夺吾此意。苦请至三。母乃答</a><a name="0017a07" id="0017a07">言。若跋提王出家者我亦听汝。时跋提王。</a><a name="0017a08" id="0017a08">与阿那律阿难难提调达婆婆金鞞卢</a><a name="0017a09" id="0017a09">等甚相爱重。若有所为誓不相违。于是阿那</a><a name="0017a10" id="0017a10">律。往白跋提王言。今有微愿。愿必见从王</a><a name="0017a11" id="0017a11">言。吾等本要誓不相违。若相违者头破七分。</a><a name="0017a12" id="0017a12">但令卿愿必可从耳。阿那律即以母言白王。</a><a name="0017a13" id="0017a13">王言。如卿此愿我未能从。所以者何。我愿作</a><a name="0017a14" id="0017a14">王今日始果。亲族富贵无有外忧。何能舍此</a><a name="0017a15" id="0017a15">出家学道。阿那律言。若王出家吾愿乃果。贪</a><a name="0017a16" id="0017a16">着宠荣吾则永沦。愿王三思不违先誓。王言。</a><a name="0017a17" id="0017a17">当从汝愿。宽我七年。然后共汝出家学道。阿</a><a name="0017a18" id="0017a18">那律言。却后七年佛不必在。又我危脆性命</a><a name="0017a19" id="0017a19">难保。王今云何以此为期。王复言。七年若远</a><a name="0017a20" id="0017a20">六年可乎。答亦如上五四三二至于一年。</a><a name="0017a21" id="0017a21">七月至于一月。七日至于一日。皆亦如是。王</a><a name="0017a22" id="0017a22">言。我等长者如何便得率尔而去。当设方便</a><a name="0017a23" id="0017a23">严驾出游因此微行乃可得耳。汝今便可语</a><a name="0017a24" id="0017a24">阿难陀等令知此意。阿那律即宣语五人。五</a><a name="0017a25" id="0017a25">人欣然莫逆于心。即便竟夜严四种兵。极世</a><a name="0017a26" id="0017a26">仪饰晨朝出游。尽游观已。密将剃头人优波</a><a name="0017a27" id="0017a27">离。舍诸傧从至隐僻处。宝衣与之。令其剃</a><a name="0017a28" id="0017a28">发变服而去。去未久优波离作是念。诸释豪</a><a name="0017a29" id="0017a29">强。若知剃诸人发。必当杀我。如此贵族尚能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220016c.htm'><img src='up.gif' border=0></a>
<a href='T220017b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>