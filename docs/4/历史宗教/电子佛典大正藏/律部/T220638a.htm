<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0638a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷11)</font> 九十单提法之一 <font face='Arial'>T22, p0638a</h2></font><hr>
<span class='old'>
</a><a name="0637c28" id="0637c28">因缘集比丘僧。知而故问阿那律言。汝实</a><a name="0637c29" id="0637c29">与女人独同室宿不。答言实尔。佛无数方便</span><a name="0638a01" id="0638a01">呵责阿那律言。汝所为非。非威仪非沙门</a><a name="0638a02" id="0638a02">法非净行非随顺行。所不应为。云何阿</a><a name="0638a03" id="0638a03">那律。与妇女同室宿。世尊以无数方便呵</a><a name="0638a04" id="0638a04">责阿那律已告诸比丘。自今已去与诸比</a><a name="0638a05" id="0638a05">丘结戒。集十句义乃至正法久住。欲说戒</a><a name="0638a06" id="0638a06">者当如是说。若比丘与妇女同室宿者波</a><a name="0638a07" id="0638a07">逸提。比丘义如上说。妇女者。人女有知命</a><a name="0638a08" id="0638a08">根不断。室者。有四周墙壁。障上有覆。或</a><a name="0638a09" id="0638a09">前敞而无壁。或有四壁上无覆。或有虽</a><a name="0638a10" id="0638a10">覆而不遍。或有虽覆遍而有开处。是谓</a><a name="0638a11" id="0638a11">室若比丘先宿妇女后至。或妇女先至比丘</a><a name="0638a12" id="0638a12">后到。或二人俱至。若亚卧随胁着地波逸</a><a name="0638a13" id="0638a13">提。随转侧波逸提。若天女阿修罗女若龙女</a><a name="0638a14" id="0638a14">夜叉女饿鬼女同室宿者突吉罗。与畜生女</a><a name="0638a15" id="0638a15">能变化不能变化者同室宿突吉罗。若与黄</a><a name="0638a16" id="0638a16">门二根人同室宿突吉罗。昼日妇女立比丘</a><a name="0638a17" id="0638a17">卧者突吉罗。比丘尼波逸提。式叉摩那沙弥</a><a name="0638a18" id="0638a18">沙弥尼突吉罗。是谓为犯不犯者。若比丘</a><a name="0638a19" id="0638a19">不知彼室内有妇女而宿。若比丘先至而</a><a name="0638a20" id="0638a20">妇女后至比丘不知。若屋有覆而无四边</a><a name="0638a21" id="0638a21">障。或尽覆而半障。或尽覆而少障。或尽障</a><a name="0638a22" id="0638a22">而不覆。或有尽障而少覆。或半覆半障。或</a><a name="0638a23" id="0638a23">少覆少障。或不覆不障露地无犯。此室中若</a><a name="0638a24" id="0638a24">行若坐无犯。若头眩倒地。若病卧无犯。</a><a name="0638a25" id="0638a25">或为强力所捉。若为人所缚。若命难净行</a><a name="0638a26" id="0638a26">难无犯无犯者。最初未制戒。痴狂心乱痛恼</a><a name="0638a27" id="0638a27">所缠(四竟)</a><a name="0638a28" id="0638a28"><p>尔时世尊在旷野城。六群比丘与诸长者共</a><a name="0638a29" id="0638a29">在讲堂止住。时六群中有一人。散乱心睡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220637c.htm'><img src='up.gif' border=0></a>
<a href='T220638b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>