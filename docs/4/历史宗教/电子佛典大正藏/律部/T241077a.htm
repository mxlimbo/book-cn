<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1489 清净毗尼方广经 1077a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1489 清净毗尼方广经</font> <font face='Arial'>(卷1)</font> <font face='Arial'>T24, p1077a</h2></font><hr>
<span class='old'>
</a><a name="1076c28" id="1076c28">天子。譬如有人舍大伴主。独一无侣欲过旷</a><a name="1076c29" id="1076c29">路。心甚惊怖不敢复还。如是天子声闻亦尔。</span><a name="1077a01" id="1077a01">怖畏生死不还世间。舍一切众生不还生死。</a><a name="1077a02" id="1077a02">不观佛法无善方便。独一无二修行圣谛。天</a><a name="1077a03" id="1077a03">子。如大伴主多诸眷属多诸财产。资粮丰饶</a><a name="1077a04" id="1077a04">大获生利欲过旷路。天子。菩萨如是为大伴</a><a name="1077a05" id="1077a05">主。多诸眷属成大法利。多法资粮具足六波</a><a name="1077a06" id="1077a06">罗蜜成四摄法。普悉观缘一切众生。观生死</a><a name="1077a07" id="1077a07">回流正观佛法。从于佛土至于佛土。具善方</a><a name="1077a08" id="1077a08">便修于圣谛。天子。如疏薄物。若以瞻婆须</a><a name="1077a09" id="1077a09">曼婆师花所熏之香。香气速出。如是天子。</a><a name="1077a10" id="1077a10">声闻修谛速疾如是。不满所愿中入涅槃。彼</a><a name="1077a11" id="1077a11">亦不出于佛戒闻定慧解脱解脱知见功德之</a><a name="1077a12" id="1077a12">香。又亦不能断烦恼习。天子。如迦尸衣若</a><a name="1077a13" id="1077a13">以天宝沉水香熏。经百千年清净美香人天</a><a name="1077a14" id="1077a14">敬重。如是天子。菩萨百千万亿劫中常修圣</a><a name="1077a15" id="1077a15">谛。不中入涅槃欲满本愿。出佛戒闻定慧解</a><a name="1077a16" id="1077a16">脱解脱知见功德之香。能断结习。为诸人天</a><a name="1077a17" id="1077a17">阿修罗乾闼婆等之所敬重。寂调伏音天子。</a><a name="1077a18" id="1077a18">又问文殊师利。彼宝相如来应正遍觉。是佛</a><a name="1077a19" id="1077a19">国土诸声闻众为何如也。如乐于彼。文殊</a><a name="1077a20" id="1077a20">师利言。天子。彼土声闻不住于信。不教他信</a><a name="1077a21" id="1077a21">不护法界。非八人出过八邪。非须陀洹出过</a><a name="1077a22" id="1077a22">恶道。非斯陀含往来教化一切众生。非阿那</a><a name="1077a23" id="1077a23">含一切诸法无去来故。非阿罗汉受于一切</a><a name="1077a24" id="1077a24">三千界供。亦非声闻能持一切佛所说法。不</a><a name="1077a25" id="1077a25">断于欲不为欲热。不断于嗔不为嗔热。不断</a><a name="1077a26" id="1077a26">于痴不为痴热。于一切法离诸暗障。不断烦</a><a name="1077a27" id="1077a27">恼勤行精进。断于一切众生烦恼永无有生。</a><a name="1077a28" id="1077a28">过一切生随心欲生。无有我人众生之相。而</a><a name="1077a29" id="1077a29">教化众生无取无与。一切众生清净福田。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241076c.htm'><img src='up.gif' border=0></a>
<a href='T241077b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>