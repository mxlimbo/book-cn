<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0389a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷36)</font> 第八门第十子摄颂之二 <font face='Arial'>T24, p0389a</h2></font><hr>
<span class='old'>
</a><a name="0388c28" id="0388c28">生处娑罗双树入般涅槃。不复重来。所以回</a><a name="0388c29" id="0388c29">顾望此城邑。时有苾刍闻佛语已说伽他曰</span><a name="0389a01" id="0389a01"><p class='lg'>　　最后回顾望严城　　　正觉不复还来此</a><br><a name="0389a02" id="0389a02">　　今欲诣彼双林处　　　壮士生地证无余　</p></a><a name="0389a03" id="0389a03"><p>世尊既至重患村已住升摄波林。告诸苾刍。</a><a name="0389a04" id="0389a04">汝等当知。此戒定慧。由习戒故定便久住。</a><a name="0389a05" id="0389a05">善修定故净慧得生。由有慧故于欲嗔痴而</a><a name="0389a06" id="0389a06">得解脱。于如是等心解脱处。圣弟子众而</a><a name="0389a07" id="0389a07">实了知。我生已尽。梵行已立。所作已办。不</a><a name="0389a08" id="0389a08">受后有。如是次第经过十余聚落。皆为众生</a><a name="0389a09" id="0389a09">随机说法。至受用城北林而住。于时大地悉</a><a name="0389a10" id="0389a10">皆振动。四维上下烟焰洞然。日月无光流星</a><a name="0389a11" id="0389a11">堕落。于虚空界天鼓自鸣。时阿难陀于日晡</a><a name="0389a12" id="0389a12">时。从宴坐起往至佛所。顶礼双足在一面立。</a><a name="0389a13" id="0389a13">合掌白言。大德世尊。何因缘故大地振动。佛</a><a name="0389a14" id="0389a14">告阿难陀。三因缘故大地振动。云何为三。而</a><a name="0389a15" id="0389a15">此大地依水而住。水依风住。风依空住。空中</a><a name="0389a16" id="0389a16">风击水即波生。水若波浪地即振动。阿难陀。</a><a name="0389a17" id="0389a17">此是初因缘大地振动</a><a name="0389a18" id="0389a18"><p>复次阿难陀。若苾刍有大威德具大功用。以</a><a name="0389a19" id="0389a19">神通力令此大地为小尘想作无边水想。能</a><a name="0389a20" id="0389a20">使大地悉皆振动。若苾刍尼及诸天大威德</a><a name="0389a21" id="0389a21">者。令大地动亦皆振动。阿难陀。此是第二因</a><a name="0389a22" id="0389a22">缘大地振动。如前广说</a><a name="0389a23" id="0389a23"><p>复次阿难陀。若如来不久入般涅槃。即大地</a><a name="0389a24" id="0389a24">动。如前广说。阿难陀。此是第三因缘大地振</a><a name="0389a25" id="0389a25">动。时阿难陀白言。世尊。希有大德。乃能成</a><a name="0389a26" id="0389a26">就如是不思议事。如来应正等觉不久将欲</a><a name="0389a27" id="0389a27">入大涅槃。由斯义故大地振动。现希有相。如</a><a name="0389a28" id="0389a28">前广说。佛言。如是如是。如汝所说。如来应正</a><a name="0389a29" id="0389a29">等觉。实能成就如是希有之法。阿难陀。我昔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240388c.htm'><img src='up.gif' border=0></a>
<a href='T240389b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>