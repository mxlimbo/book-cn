<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1461 律二十二明了论 0665c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1461 律二十二明了论</font> <font face='Arial'>(卷1)</font> <font face='Arial'>T24, p0665c</h2></font><hr>
<span class='old'>
</a><a name="0665b28" id="0665b28">百三十七为对治。彼应知。二品护合。有九百</a><a name="0665b29" id="0665b29">七十二。色界上心惑。有八十六。从此随一上</span><a name="0665c01" id="0665c01">心惑。能染污眼根地所生不护。有八十六为</a><a name="0665c02" id="0665c02">对治。彼二品护各有八十六。耳根意根不护</a><a name="0665c03" id="0665c03">二护亦尔。色界身根不护。有十四能对治。</a><a name="0665c04" id="0665c04">彼二品护。各有十四。无色界上心惑有七十</a><a name="0665c05" id="0665c05">一。从此随一上心惑。能染污心地所生。不护</a><a name="0665c06" id="0665c06">有七十一为对治。此二品护。各有七十一。三</a><a name="0665c07" id="0665c07">界护合。有一千六百五十八。是人与此对治</a><a name="0665c08" id="0665c08">护明相应<p>偈曰。诸佛所赞修三学。不</a><a name="0665c09" id="0665c09">看他面我当说<p>释曰。若人与如此等护</a><a name="0665c10" id="0665c10">相应。此人能欢喜如来。由二功德相应故。是</a><a name="0665c11" id="0665c11">故诸佛赞叹此人。修三学者。于诸佛正法。</a><a name="0665c12" id="0665c12">正学有三。谓依戒学依心学依慧学。此三学</a><a name="0665c13" id="0665c13">生起。位在忍名相世第一见地修地中。或依</a><a name="0665c14" id="0665c14">三业道立三学。或依道分立三学。或依三藏</a><a name="0665c15" id="0665c15">立三学。或依三法身立三学。由此义。是人于</a><a name="0665c16" id="0665c16">名句字义及正行。心明了无疑。是故自在不</a><a name="0665c17" id="0665c17">系属他。故说不看他面。略释如此。因前所说</a><a name="0665c18" id="0665c18">护约。正业正语正命。更释此人功德<p>偈</a><a name="0665c19" id="0665c19">曰。明八戒护九十六。分别差别义相应</a><a name="0665c20" id="0665c20"><p>释曰。云何八。明了戒约道三分。分别为九十</a><a name="0665c21" id="0665c21">六。戒本有二种。谓身业口业。云何分别。此为</a><a name="0665c22" id="0665c22">八。此中身业有四种。一离杀生。二离偷盗。三</a><a name="0665c23" id="0665c23">离邪淫。四离非摄。口业有四种。一离妄语。</a><a name="0665c24" id="0665c24">二离破语。三离恶语。四离非应语。此八种业。</a><a name="0665c25" id="0665c25">由身由口由心。若自受有二十四。若教他受。</a><a name="0665c26" id="0665c26">亦有二十四。若见他受行。生随喜心。亦有二</a><a name="0665c27" id="0665c27">十四。若自行先所受。亦有二十四。此四二十</a><a name="0665c28" id="0665c28">四。合成九十六。复次身四种邪业。若由无嗔</a><a name="0665c29" id="0665c29">无痴善根所离成八。说名正业。口四种邪业。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240665b.htm'><img src='up.gif' border=0></a>
<a href='T240666a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>