<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0178c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷25)</font> <font face='Arial'>T23, p0178c</h2></font><hr>
<span class='old'>
</a><a name="0178b28" id="0178b28">是诸商客。即诣沙门亿耳托为主人。沙门亿</a><a name="0178b29" id="0178b29">耳问诸商客。从何处来。答言。从某方某国</span><a name="0178c01" id="0178c01">来。即问。彼方国中有何好恶。商客具答好恶</a><a name="0178c02" id="0178c02">之事。是时复有诸商客海中来者。至王萨薄</a><a name="0178c03" id="0178c03">聚落。问言。是中阿谁善好。有德可寄可信示</a><a name="0178c04" id="0178c04">我利害。诸人示沙门亿耳。善好有德可寄可</a><a name="0178c05" id="0178c05">信善别利害。是诸商客即托为主人。沙门亿</a><a name="0178c06" id="0178c06">耳问诸商客。从何处来。答言。大海中来。问大</a><a name="0178c07" id="0178c07">海中有何好恶。商客具答海中诸事。大海中</a><a name="0178c08" id="0178c08">有波怖龟怖提迷鱼。怖提迷耆罗鱼怖失收</a><a name="0178c09" id="0178c09">摩罗鱼怖回波怖水覆山怖黑风怖恶龙处</a><a name="0178c10" id="0178c10">怖恶罗刹怖。亿耳。百千人去时一得还。若得</a><a name="0178c11" id="0178c11">来还。种种珍宝布施作福。七世不尽何况己</a><a name="0178c12" id="0178c12">身。是诸商客。见是沙门亿耳有大威力如是</a><a name="0178c13" id="0178c13">思惟。若作萨薄共多人入海。必安隐来出。诸</a><a name="0178c14" id="0178c14">人言。沙门亿耳。汝何以不入大海。答言。我入</a><a name="0178c15" id="0178c15">大海作何等。是中多诸恐怖。百千人去时一</a><a name="0178c16" id="0178c16">得还。是诸商客激厉言。何等人仰他活命。乃</a><a name="0178c17" id="0178c17">至淫女仰他活命。若人求作布施福德。是事</a><a name="0178c18" id="0178c18">善好。诸商客如是激厉。沙门亿耳信受欲去。</a><a name="0178c19" id="0178c19">到父母所辞欲入海。时父母说诸怖事。欲令</a><a name="0178c20" id="0178c20">变悔以制留之。人为财故入大海。我家中多</a><a name="0178c21" id="0178c21">诸宝物。汝用布施作福。七世不尽。何为入海。</a><a name="0178c22" id="0178c22">时不随父母语。父母语诸贵人。佐我留亿耳。</a><a name="0178c23" id="0178c23">时诸大官长者居士亿财主大富萨薄。如是</a><a name="0178c24" id="0178c24">贵人留之不随。父母知其意正。则听令去。于</a><a name="0178c25" id="0178c25">是乘象振铃。遍告聚落令言。沙门亿耳欲入</a><a name="0178c26" id="0178c26">大海。我作萨薄谁欲共去。是人福德。五百商</a><a name="0178c27" id="0178c27">人皆悉乐从。彼国土法。作萨薄者。要出二</a><a name="0178c28" id="0178c28">十万金钱。十万办舡。十万办资粮。庄严竟</a><a name="0178c29" id="0178c29">已。下舡着水中。以七枚绳系。日日唱言。谁能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230178b.htm'><img src='up.gif' border=0></a>
<a href='T230179a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>