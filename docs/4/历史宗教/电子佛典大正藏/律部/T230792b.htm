<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0792b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷30)</font> 九十波逸底迦法 众不差教授苾刍尼学处第二十一 <font face='Arial'>T23, p0792b</h2></font><hr>
<span class='old'>
</a><a name="0792a28" id="0792a28">已即便出去。尔时世尊见大世主出去之后。</a><a name="0792a29" id="0792a29">告诸苾刍曰。汝等应知。我今年衰老朽气力</span><a name="0792b01" id="0792b01">羸惙。不复更能为诸四众苾刍苾刍尼邬波</a><a name="0792b02" id="0792b02">索迦邬波斯迦宣说法要。汝等从今已去。耆</a><a name="0792b03" id="0792b03">宿苾刍应为次第教授苾刍尼。时诸苾刍闻</a><a name="0792b04" id="0792b04">佛教已。即依次第而为教授。时具寿难铎迦</a><a name="0792b05" id="0792b05">次当教授。而不愿去教授诸尼。时大世主苾</a><a name="0792b06" id="0792b06">刍尼。复与五百苾刍尼往诣佛所。广说如前。</a><a name="0792b07" id="0792b07">乃至礼佛出去</a><a name="0792b08" id="0792b08"><p>佛见大世主出去之后。告阿难陀曰。今当次</a><a name="0792b09" id="0792b09">谁教授尼众。阿难陀曰。比来皆是耆宿苾刍</a><a name="0792b10" id="0792b10">更次教授。今至具寿难铎迦。而情不乐欲教</a><a name="0792b11" id="0792b11">授尼众。时难铎迦亦在佛边众内而住。尔时</a><a name="0792b12" id="0792b12">佛告难铎迦曰。汝当教授苾刍尼。应为诸尼</a><a name="0792b13" id="0792b13">宣说法要。何以故。难铎迦我当随力教授苾</a><a name="0792b14" id="0792b14">刍尼。汝亦教授苾刍尼。我为诸尼宣说法要。</a><a name="0792b15" id="0792b15">汝亦如是宣说法要。由此缘故。令彼诸尼众</a><a name="0792b16" id="0792b16">得大利益。有大光辉。能广增长获究竟处。汝</a><a name="0792b17" id="0792b17">不应辞教彼尼众。时难铎迦蒙佛教已。默然</a><a name="0792b18" id="0792b18">而受。时具寿难铎迦过于夜分至天晓已。于</a><a name="0792b19" id="0792b19">日初分着衣持钵。入室罗伐城次第乞食。既</a><a name="0792b20" id="0792b20">得食已还至本处。饭食讫收衣钵。嚼齿木洗</a><a name="0792b21" id="0792b21">足已。旋入房中宴默而住</a><a name="0792b22" id="0792b22"><p>时难铎迦于晡后时从定而起。着僧伽胝。将</a><a name="0792b23" id="0792b23">一苾刍以为后从。向王园寺欲教授苾刍尼。</a><a name="0792b24" id="0792b24">既至彼已。时诸尼众遥见难铎迦来。白言。善</a><a name="0792b25" id="0792b25">来大德。即为敷座请其安坐。时诸苾刍尼礼</a><a name="0792b26" id="0792b26">难铎迦足已于一面坐。时难铎迦告诸苾刍</a><a name="0792b27" id="0792b27">尼曰。我今为诸姊妹说问答法门。汝等善听。</a><a name="0792b28" id="0792b28">若解者言解。若不解者言不解。于义善解如</a><a name="0792b29" id="0792b29">理修行。于义不决当可覆问。大德。此言之义<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230792a.htm'><img src='up.gif' border=0></a>
<a href='T230792c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>