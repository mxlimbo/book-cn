<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毗尼母经 0815b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毗尼母经</font> <font face='Arial'>(卷3)</font> <font face='Arial'>T24, p0815b</h2></font><hr>
<span class='old'>
</a><a name="0815a28" id="0815a28">若比丘受衣已。出外乞索望得衣。乞不得。闻</a><a name="0815a29" id="0815a29">寺上已舍迦絺那衣。是名希望断时舍。六若</span><a name="0815b01" id="0815b01">比丘受衣已出外求索。闻寺上已舍。作是念。</a><a name="0815b02" id="0815b02">我当更求三衣。是名闻时舍。七若比丘受衣</a><a name="0815b03" id="0815b03">已。出界外行望得。即还经多日回在界外。闻</a><a name="0815b04" id="0815b04">寺上已舍衣。是名在界外舍。八若比丘受衣</a><a name="0815b05" id="0815b05">已出外求衣。若得不得即来还寺及僧舍衣。</a><a name="0815b06" id="0815b06">是名如法舍。除此八种已非法群品。皆不名</a><a name="0815b07" id="0815b07">受亦不名舍</a><a name="0815b08" id="0815b08"><p>分亡比丘物。衣钵坐具针毡綖囊拘执衣</a><a name="0815b09" id="0815b09">毛深三指伞盖剃刀。是名可分众具。尊者迦</a><a name="0815b10" id="0815b10">叶惟说曰。分亡比丘物法。先将亡者去藏已。</a><a name="0815b11" id="0815b11">众僧还来到寺。现前僧应集。集已取亡比丘</a><a name="0815b12" id="0815b12">物着众僧前。遣一人分处可分不可分物。各</a><a name="0815b13" id="0815b13">别着一处。三衣与看病者。余物现前僧应分。</a><a name="0815b14" id="0815b14">若有奴婢应放令去。若不放应使作僧祇净</a><a name="0815b15" id="0815b15">人。象驼马牛驴与寺中常住僧运致。此亡比</a><a name="0815b16" id="0815b16">丘。若有生息物在外。应遣寺中僧祇净人推</a><a name="0815b17" id="0815b17">觅取之。得已入此寺常住僧。瓦铁所作应可</a><a name="0815b18" id="0815b18">分物。铁杓铁镯[<a href='javascript:showpic("images/074102.gif")'>金*(亡/(睾-幸+(月*奼)))</a>]斤斧五尺刀户钩针筒</a><a name="0815b19" id="0815b19">刀子剪刀铁杖香炉火炉槃伞盖盖茎香筒。</a><a name="0815b20" id="0815b20">如是等广知。大铜盂小铜盂镯[<a href='javascript:showpic("images/074102.gif")'>金*(亡/(睾-幸+(月*奼)))</a>]铜杖。</a><a name="0815b21" id="0815b21">如是等名数皆如铁也。何故名重衣。重有二</a><a name="0815b22" id="0815b22">种。一者价重。二者能遮寒。故名为重。衣者</a><a name="0815b23" id="0815b23">要净受持。不净不得。净有二种。一染已着色</a><a name="0815b24" id="0815b24">名为净。二者着色已安三点。亦名为净。若衣</a><a name="0815b25" id="0815b25">作已浣染三点。诸檀越见知是沙门服非外</a><a name="0815b26" id="0815b26">道衣。是故名为重衣。尔时尊者毕陵伽婆蹉。</a><a name="0815b27" id="0815b27">眼痛随路而行。两脚相跋东行西倒不能进</a><a name="0815b28" id="0815b28">路。佛遥见之问诸比丘。何以故。尔时诸比丘</a><a name="0815b29" id="0815b29">白佛。眼痛不见道故。尔时佛言。听着革屣。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240815a.htm'><img src='up.gif' border=0></a>
<a href='T240815c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>