<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0205b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷28)</font> <font face='Arial'>T23, p0205b</h2></font><hr>
<span class='old'>
</a><a name="0205a28" id="0205a28">问病比丘。汝何所患苦。独无人瞻视。自卧</a><a name="0205a29" id="0205a29">大小便上。是比丘忠直相实相白佛。大德。我</span><a name="0205b01" id="0205b01">性懒。他有事我不助。我今病。他人亦复不看</a><a name="0205b02" id="0205b02">我。佛如是思惟。是忠实善男子。我当以手摩</a><a name="0205b03" id="0205b03">其身。是时佛即以手摩之。当手摩时。比丘苦</a><a name="0205b04" id="0205b04">痛即除愈。身心安乐佛安徐扶起。与着衣将</a><a name="0205b05" id="0205b05">出房。安徐扶坐洗之。授净衣令着。不净者</a><a name="0205b06" id="0205b06">为浣捩晒。还入安徐却不净涕唾。除草蓐洒</a><a name="0205b07" id="0205b07">扫涂地。更布草蓐已。安徐扶起着衣将入房。</a><a name="0205b08" id="0205b08">扶令草蓐中坐。告病比丘。汝若不勤求。未得</a><a name="0205b09" id="0205b09">事为得故。未到事为到故。未识事为识故。汝</a><a name="0205b10" id="0205b10">随尔许时具受苦痛。方当复剧是。比丘亦自</a><a name="0205b11" id="0205b11">思惟。今佛威神力。以手摩我身。当下手时。</a><a name="0205b12" id="0205b12">我身苦痛即除愈。身心安乐。是比丘念佛大</a><a name="0205b13" id="0205b13">恩。善心生焉。得清净信立种种愿。佛功德尊</a><a name="0205b14" id="0205b14">重。于佛捡意一心。佛随比丘意善为说法。</a><a name="0205b15" id="0205b15">是比丘在草座上。一切诸法不受。得阿罗汉。</a><a name="0205b16" id="0205b16">佛安是比丘第一漏尽中已。从是房出闭门</a><a name="0205b17" id="0205b17">下橝。还本房布尼师檀结跏趺坐。居士是</a><a name="0205b18" id="0205b18">时见众僧坐已。从坐起自行澡水。种种饮食</a><a name="0205b19" id="0205b19">自恣所须。食毕澡手执钵。持一小床在僧前</a><a name="0205b20" id="0205b20">坐。欲听说法。时上座比丘说法。还到佛所头</a><a name="0205b21" id="0205b21">面礼佛足一面坐。诸佛常法。诸比丘中食</a><a name="0205b22" id="0205b22">还。如是问诸比丘饮食多美僧得满足不。诸</a><a name="0205b23" id="0205b23">比丘言大德食美饱满诸比丘食还。尔时世</a><a name="0205b24" id="0205b24">尊以如是问。汝等饮食美不。僧饱满不诸</a><a name="0205b25" id="0205b25">比丘言。大德。食美饱满</a><a name="0205b26" id="0205b26"><p>佛告诸比丘。今日我捉户钩诸房遍看。见一</a><a name="0205b27" id="0205b27">病比丘。苦痛病急独无人看。卧大小便中。</a><a name="0205b28" id="0205b28">汝诸比丘是事不是。何以不相看不相供给。</a><a name="0205b29" id="0205b29">入我法中。汝无父母兄弟。若不相看谁当看<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230205a.htm'><img src='up.gif' border=0></a>
<a href='T230205c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>