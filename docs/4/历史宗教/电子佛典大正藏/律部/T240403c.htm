<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0403c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷39)</font> 第八门第十子摄颂涅槃之余次明五百结集事 <font face='Arial'>T24, p0403c</h2></font><hr>
<span class='old'>
</a><a name="0403b28" id="0403b28"><p class='lg'>　　一切诸行刹那灭　　　从生至尽皆归苦</a><br><a name="0403b29" id="0403b29">　　但是凡夫虚妄计　　　作者受者悉皆无　</p></span><a name="0403c01" id="0403c01"><p>第三水说伽他曰</a><a name="0403c02" id="0403c02"><p class='lg'>　　智者心常不放逸　　　于诸善法速修成</a><br><a name="0403c03" id="0403c03">　　容华年命并皆亡　　　恒被无常所吞食　</p></a><a name="0403c04" id="0403c04"><p>第四水说伽他曰</a><a name="0403c05" id="0403c05"><p class='lg'>　　我今稽首佛弟子　　　所应作者已成办</a><br><a name="0403c06" id="0403c06">　　敬顺大师入圆寂　　　如牛王去小牛随　</p></a><a name="0403c07" id="0403c07"><p>是时具寿圆满。供养牛主遗身舍利已。持其</a><a name="0403c08" id="0403c08">衣钵入甚深定。从室利沙宫没。于拘尸那城</a><a name="0403c09" id="0403c09">双林处现。诣大迦摄波及五百苾刍处随应</a><a name="0403c10" id="0403c10">敬已。将其衣钵置上座前。说伽他曰</a><a name="0403c11" id="0403c11"><p class='lg'>　　彼闻圣主归圆寂　　　所有福业亦随行</a><br><a name="0403c12" id="0403c12">　　此是衣钵我持来　　　唯愿僧伽见容恕　</p></a><a name="0403c13" id="0403c13"><p>是时尊者迦摄波告苾刍曰。同梵行者咸皆</a><a name="0403c14" id="0403c14">善听说伽他曰</a><a name="0403c15" id="0403c15"><p class='lg'>　　彼随圣教身已灭　　　所余应供多涅槃</a><br><a name="0403c16" id="0403c16">　　现在和合众同心　　　广为人天当结集　</p></a><a name="0403c17" id="0403c17"><p>时迦摄波复令大众。志念坚固莫入涅槃。说</a><a name="0403c18" id="0403c18">伽他曰</a><a name="0403c19" id="0403c19"><p class='lg'>　　仁等勿同彼牛主　　　室利沙宫入圆寂</a><br><a name="0403c20" id="0403c20">　　不应造次般涅槃　　　宜作众生利益事　</p></a><a name="0403c21" id="0403c21"><p>是时具寿大迦摄波。与五百苾刍共立制曰。</a><a name="0403c22" id="0403c22">诸人当知听我所说。佛日既沈恐法随没。今</a><a name="0403c23" id="0403c23">欲同聚结集法藏。彼诸人众初丧大师情各</a><a name="0403c24" id="0403c24">忧恼。若即于此而结集者。四方僧众来相喧</a><a name="0403c25" id="0403c25">扰。心既不安事难成办。然佛世尊在摩揭陀</a><a name="0403c26" id="0403c26">国菩提树下。成等正觉法身已谢。我等今应</a><a name="0403c27" id="0403c27">就彼结集。有云大善有云我等可诣菩提树</a><a name="0403c28" id="0403c28">下。时大迦摄波告诸人曰。摩揭陀国胜身之</a><a name="0403c29" id="0403c29">子。未生怨王初发信心。能以四事资身之具。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240403b.htm'><img src='up.gif' border=0></a>
<a href='T240404a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>