<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0706b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷20)</font> 式叉迦罗尼法 <font face='Arial'>T22, p0706b</h2></font><hr>
<span class='old'>
</a><a name="0706a28" id="0706a28">在一面坐。以此因缘具白世尊。世尊尔时</a><a name="0706a29" id="0706a29">以此因缘集比丘僧。呵责六群比丘言。汝</span><a name="0706b01" id="0706b01">所为非。非威仪非沙门法非净行非随</a><a name="0706b02" id="0706b02">顺行。所不应为。云何汝等大张口待食。</a><a name="0706b03" id="0706b03">以无数方便呵责六群比丘已告诸比丘。</a><a name="0706b04" id="0706b04">此痴人多种有漏处最初犯戒。自今已去与</a><a name="0706b05" id="0706b05">比丘结戒。集十句义乃至正法久住。欲说</a><a name="0706b06" id="0706b06">戒者当如是说。不得大张口待饭食。式</a><a name="0706b07" id="0706b07">叉迦罗尼。大张口者。饭抟未至先大张口</a><a name="0706b08" id="0706b08">待。若比丘故作大张口待饭者。犯应忏突</a><a name="0706b09" id="0706b09">吉罗。以故作故。犯非威仪突吉罗。若不故</a><a name="0706b10" id="0706b10">作犯突吉罗。比丘尼乃至沙弥沙弥尼突吉</a><a name="0706b11" id="0706b11">罗。是谓为犯。不犯者。或时有如是病。或日</a><a name="0706b12" id="0706b12">时欲过。或命难梵行难疾疾食无犯。无犯</a><a name="0706b13" id="0706b13">者。最初未制戒。痴狂心乱痛恼所缠(三十七</a><a name="0706b14" id="0706b14">竟)</a><a name="0706b15" id="0706b15"><p>尔时佛在舍卫国o树给孤独园。时有居士。</a><a name="0706b16" id="0706b16">请众僧欲设羹饭种种好食。即夜办具已。</a><a name="0706b17" id="0706b17">明日往白时到。诸比丘着衣持钵往居士</a><a name="0706b18" id="0706b18">家就座而坐。居士手自斟酌饭食供养。时</a><a name="0706b19" id="0706b19">六群比丘。受食食含饭语。居士见已讥嫌</a><a name="0706b20" id="0706b20">言。此沙门释子。不知惭愧受取无厌。云何</a><a name="0706b21" id="0706b21">含饭语。似如猪狗骆驼乌鸟食。时诸比丘</a><a name="0706b22" id="0706b22">闻。其中有少欲知足行头陀乐学戒知惭</a><a name="0706b23" id="0706b23">愧者。嫌责六群比丘言。汝等云何含饭语</a><a name="0706b24" id="0706b24">诸比丘往白世尊。世尊尔时以此因缘集</a><a name="0706b25" id="0706b25">比丘僧。呵责六群比丘言。汝所为非。非威</a><a name="0706b26" id="0706b26">仪非沙门法非净行非随顺行。所不应</a><a name="0706b27" id="0706b27">为。云何汝等含饭语。以无数方便呵责</a><a name="0706b28" id="0706b28">六群比丘已告诸比丘。此痴人多种有漏处</a><a name="0706b29" id="0706b29">最初犯戒。自今已去与诸比丘结戒。集十<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220706a.htm'><img src='up.gif' border=0></a>
<a href='T220706c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>