<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0871b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷5)</font> 僧残法之一 <font face='Arial'>T24, p0871b</h2></font><hr>
<span class='old'>
</a><a name="0871a28" id="0871a28">苦痛者皆得休息。伏藏自发。世尊入城有此</a><a name="0871a29" id="0871a29">瑞应。时王频婆娑罗知佛入城。踊跃欢喜。</span><a name="0871b01" id="0871b01">于狱孔隙瞻视世尊及比丘僧。王得道迹。见</a><a name="0871b02" id="0871b02">世尊除饥渴想。时王阿阇世问诸傍臣。父王</a><a name="0871b03" id="0871b03">犹活耶。答言。故活。问以何故活。诸臣嫉妒。</a><a name="0871b04" id="0871b04">答王言。父王于狱孔隙瞻视世尊入城使其</a><a name="0871b05" id="0871b05">活耳。卿往以利剑削足下。勿令得行。重加</a><a name="0871b06" id="0871b06">桎梏即往削足。重加桎锁。王日羸瘦。时阿</a><a name="0871b07" id="0871b07">阇世入宫与夫人共食。阿阇世有幼子。在外</a><a name="0871b08" id="0871b08">斗鸡戏。王阿阇世问夫人幼子所在。答在外</a><a name="0871b09" id="0871b09">斗鸡戏。王语夫人。呼来共食时幼子即抱鸡</a><a name="0871b10" id="0871b10">入而不肯食。王问。何故不食。若此鸡不食我</a><a name="0871b11" id="0871b11">终不食。时阿阇世语夫人言。奈此幼子何。我</a><a name="0871b12" id="0871b12">今大王欲令共鸡食。夫人答言王何所嫌。或</a><a name="0871b13" id="0871b13">有人以儿故食鸡肉。王听夫人所白。忆本父</a><a name="0871b14" id="0871b14">王执辛苦不。王问夫人。有何辛苦。夫人答王。</a><a name="0871b15" id="0871b15">王小时患左手母指。昼夜患痛不得眠寐。</a><a name="0871b16" id="0871b16">时父王抱王膝上。取王痛指。含着口中。指得</a><a name="0871b17" id="0871b17">暖气。王得小睡。时指脓溃于王口里。王作</a><a name="0871b18" id="0871b18">是念。若我出指去脓。或能疼痛。即便咽脓而</a><a name="0871b19" id="0871b19">不出指。汝父有是辛苦。不扬于外。愿王见原。</a><a name="0871b20" id="0871b20">莫杀王。王闻是语。默然不言。时夫人谓呼以</a><a name="0871b21" id="0871b21">原。即出堂户唱言原王。命展转遍城内。至狱</a><a name="0871b22" id="0871b22">数千万人。皆悉欢喜。称善称善。皆奔走狱</a><a name="0871b23" id="0871b23">所。王已得脱。王已得脱。王闻是语已。我子</a><a name="0871b24" id="0871b24">凶恶无孝顺心。知当更加何事固不原我。即</a><a name="0871b25" id="0871b25">从床上自投于地。王即命终。时王阿阇世弑</a><a name="0871b26" id="0871b26">父得无救罪</a><a name="0871b27" id="0871b27"><p>佛告诸比丘。前遣阿难。于市唱说调达身口</a><a name="0871b28" id="0871b28">意所作者。正以今日事故。杀父者不得为</a><a name="0871b29" id="0871b29">道。被法服不得作比丘。不得作比丘尼。不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240871a.htm'><img src='up.gif' border=0></a>
<a href='T240871c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>