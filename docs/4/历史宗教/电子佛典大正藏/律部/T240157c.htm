<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0157c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷11)</font> <font face='Arial'>T24, p0157c</h2></font><hr>
<span class='old'>
</a><a name="0157b28" id="0157b28">起整衣服。而白佛言。唯然世尊。及苾刍众。明</a><a name="0157b29" id="0157b29">日清旦受我所请。我于宫内施设供具。饭佛</span><a name="0157c01" id="0157c01">及僧。世尊尔时默然受请。时讫栗枳王。见世</a><a name="0157c02" id="0157c02">尊默然受请已。顶礼佛足从座而起。辞佛还</a><a name="0157c03" id="0157c03">归。时王到已于其夜中。营事种种香美饮食。</a><a name="0157c04" id="0157c04">至晨朝时。铺设胜座办诸香水。作是事已令</a><a name="0157c05" id="0157c05">使白佛。日时已至唯愿知时。迦摄佛于日初</a><a name="0157c06" id="0157c06">分。将诸苾刍。执持衣钵前后围绕。往至其王</a><a name="0157c07" id="0157c07">设供养处。到已佛居众首。余苾刍随次。各敷</a><a name="0157c08" id="0157c08">座而坐。时讫栗枳王。以种种饮食。自授世尊</a><a name="0157c09" id="0157c09">及苾刍众。供养已佛及苾刍。各摄钵器澡手</a><a name="0157c10" id="0157c10">嗽口。王执金瓶满中盛水。于世尊前胡跪而</a><a name="0157c11" id="0157c11">作是言。唯愿世尊。我为世尊造立大寺。数满</a><a name="0157c12" id="0157c12">五百院。是一一院。各置大小诸床敷具及香</a><a name="0157c13" id="0157c13">稻米。供佛世尊及苾刍众。尔时世尊告讫栗</a><a name="0157c14" id="0157c14">枳王。汝今能发殊胜大心。此之功德如具受</a><a name="0157c15" id="0157c15">之。讫栗枳王如是三请。于夏三月唯愿世尊。</a><a name="0157c16" id="0157c16">受我种种四事供养。我为世尊造立五百大</a><a name="0157c17" id="0157c17">寺。是一一寺。各置大床小床几案毯褥枕。具</a><a name="0157c18" id="0157c18">各有五百。及上妙粳米种种珍奇。供养世尊</a><a name="0157c19" id="0157c19">并苾刍众。尔时世尊告讫栗枳王。大王。今者</a><a name="0157c20" id="0157c20">能发此心。与办无异。时讫栗枳王白佛言。世</a><a name="0157c21" id="0157c21">尊。我今无供养。世尊。有人已能如我诚心办</a><a name="0157c22" id="0157c22">供养不。世尊答曰。大王。国内已有如是供养</a><a name="0157c23" id="0157c23">我者。王便问曰。其供养者名字是谁。世尊报</a><a name="0157c24" id="0157c24">曰。王之境内有聚落。名微频持。有陶师名喜</a><a name="0157c25" id="0157c25">护。住彼聚落。于佛法僧信心决定归依三宝。</a><a name="0157c26" id="0157c26">见实谛理证得圣果。所有坏生营事之具。皆</a><a name="0157c27" id="0157c27">悉弃舍。以鼠壤土用无虫水及无虫木。造诸</a><a name="0157c28" id="0157c28">瓦器。以此器具置于门外。遍告诸人。施我油</a><a name="0157c29" id="0157c29">麻米豆。将此器去多少随意。所得米豆等物<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240157b.htm'><img src='up.gif' border=0></a>
<a href='T240158a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>