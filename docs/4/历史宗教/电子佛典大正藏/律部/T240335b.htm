<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0335b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷27)</font> 第六门第四子摄颂之余明大药事 <font face='Arial'>T24, p0335b</h2></font><hr>
<span class='old'>
</a><a name="0335a28" id="0335a28">不出。王无后嗣不知立谁。时诸群臣咸皆访</a><a name="0335a29" id="0335a29">问。谁堪为主我今欲立。时大臣等于树阴下。</span><a name="0335b01" id="0335b01">见彼丈夫瑰伟异常人间罕匹。日光虽度树</a><a name="0335b02" id="0335b02">影不移。众人共观咸叹希有。此善男子妙</a><a name="0335b03" id="0335b03">相端严更无过者。树影留覆固是非凡。可触</a><a name="0335b04" id="0335b04">令寤。彼既觉已。问诸人曰。何故相惊。答曰仁</a><a name="0335b05" id="0335b05">合为王故相觉耳。报曰觉王之法岂合如然。</a><a name="0335b06" id="0335b06">诸人问曰。其法如何。答曰先奏美音渐令觉</a><a name="0335b07" id="0335b07">悟。群臣闻已作如是念。此非贫子定出高门。</a><a name="0335b08" id="0335b08">即共问曰。仁住何方谁家之子</a><a name="0335b09" id="0335b09"><p>时彼王子年虽弱冠。壮气先成如师子王。高</a><a name="0335b10" id="0335b10">声爽亮自述祖宗。告诸人曰。我昔先主名曰</a><a name="0335b11" id="0335b11">善生。子号足饮食。我是其儿。名多足食。时六</a><a name="0335b12" id="0335b12">大臣闻是语已。皆生踊跃咸云。我等今者还</a><a name="0335b13" id="0335b13">得本王。盛备威仪广陈音乐。千军万众从</a><a name="0335b14" id="0335b14">入城中。灌顶称王化洽黎庶。旧多足食斯名</a><a name="0335b15" id="0335b15">遂隐。由宗重起号曰重兴。年幼为王。诸臣见</a><a name="0335b16" id="0335b16">慢。所有敕令多不奉行。王于暇日出城游观。</a><a name="0335b17" id="0335b17">聚落居人并皆存问。此等是谁所管封邑。答</a><a name="0335b18" id="0335b18">曰咸是某甲大臣所有。便生念曰。城邑聚落</a><a name="0335b19" id="0335b19">咸属大臣。我虽是王但有宫闱及食而已。自</a><a name="0335b20" id="0335b20">余国产并皆无分。有乖国宪将如之何。时有</a><a name="0335b21" id="0335b21">天神知王所念。空中告曰。王不须忧。于此</a><a name="0335b22" id="0335b22">国中有一都处名曰满财。城内有人名曰圆</a><a name="0335b23" id="0335b23">满。当生一子号为大药。成立之后与王共理。</a><a name="0335b24" id="0335b24">临机制断无远不伏。王极快乐垂拱安神。时</a><a name="0335b25" id="0335b25">王令使往满财城。访问圆满为有为无。若其</a><a name="0335b26" id="0335b26">有者应观彼妻为有娠不。使者受命即往寻</a><a name="0335b27" id="0335b27">求。见其夫主问妇有娠。使还奏曰。是事非谬。</a><a name="0335b28" id="0335b28">彼妇怀娠。王既闻已即令使去。召圆满来善</a><a name="0335b29" id="0335b29">言慰喻。即以此城赐为封邑。告曰汝妇有娠<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240335a.htm'><img src='up.gif' border=0></a>
<a href='T240335c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>