<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0887c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷47)</font> 九十波逸底迦法 入王宫门学处第八十二之一 <font face='Arial'>T23, p0887c</h2></font><hr>
<span class='old'>
</a><a name="0887b28" id="0887b28">皆不令食。奇妙璎珞以为严饰。譬如天女游</a><a name="0887b29" id="0887b29">欢喜园。乃至未诞以来居止床座足不履地。</span><a name="0887c01" id="0887c01">目不观恶色。耳不听恶声。时经九月便诞一</a><a name="0887c02" id="0887c02">男。颜貌端正见者欢喜。身色如金顶圆若盖。</a><a name="0887c03" id="0887c03">垂手过膝目若青莲。额广眉长鼻高修直。众</a><a name="0887c04" id="0887c04">相圆满人所称叹。经三七日已集诸亲族。商</a><a name="0887c05" id="0887c05">主以儿告诸亲曰。此儿今者当作何字。众共</a><a name="0887c06" id="0887c06">议曰。此是商主师子之儿。可名师子胤。其父</a><a name="0887c07" id="0887c07">以儿授八乳母。二供乳哺二作褓持二为洗沐</a><a name="0887c08" id="0887c08">二共欢戏。此子既为八母供承无所乏少。常</a><a name="0887c09" id="0887c09">以乳酪生酥熟酥醍醐。及余上妙甘美饮</a><a name="0887c10" id="0887c10">食。而用资养。速能长大如莲出池。渐至童年</a><a name="0887c11" id="0887c11">学诸技艺算数书印。取与出纳皆尽其妙。辩</a><a name="0887c12" id="0887c12">说开解智识聪明。于八种术善能瞻相。所谓</a><a name="0887c13" id="0887c13">男女象马宝衣木宅。其父尔时于春夏冬。为</a><a name="0887c14" id="0887c14">造三殿并三苑园。置三婇女。谓上中下。升</a><a name="0887c15" id="0887c15">妙楼观奏诸伎乐而娱乐之。商王师子。于日</a><a name="0887c16" id="0887c16">日中自知家务。日旰忘食。其子见父躬自勤</a><a name="0887c17" id="0887c17">劳白言。日晚何不时食。父便告曰。岂常受乐</a><a name="0887c18" id="0887c18">办家业耶。子闻此语作如是念。我父年尊自</a><a name="0887c19" id="0887c19">知家务。宁得闲纵贪为逸乐。宜自经求以济</a><a name="0887c20" id="0887c20">生业。即白父言。口腹之重须自驰求。坐食父</a><a name="0887c21" id="0887c21">财是事不可。我今欲往入大海中求觅珍宝。</a><a name="0887c22" id="0887c22">父告子曰。汝今不应辛苦自作驰求。今我库</a><a name="0887c23" id="0887c23">藏中多有财物。金银宝货随汝受用。假使日</a><a name="0887c24" id="0887c24">日费用米麦亦不能尽。乃至我存任情取用。</a><a name="0887c25" id="0887c25">我过世后随意经求。子频启父。我欲泛舶暂</a><a name="0887c26" id="0887c26">至宝洲。父见殷勤从其所愿。告言。随汝意去。</a><a name="0887c27" id="0887c27">可于苦事当忍受之。其父即便击鼓宣令。普</a><a name="0887c28" id="0887c28">告城邑远近商客。诸君当知。欲求珍宝者可</a><a name="0887c29" id="0887c29">与商主师子胤同入大海。所在经过不输税<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230887b.htm'><img src='up.gif' border=0></a>
<a href='T230888a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>