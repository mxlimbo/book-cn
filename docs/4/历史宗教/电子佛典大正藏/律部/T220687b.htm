<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0687b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷18)</font> 九十单提法之一 <font face='Arial'>T22, p0687b</h2></font><hr>
<span class='old'>
</a><a name="0687a28" id="0687a28">便呵责已告诸比丘。此六群比丘痴人。多</a><a name="0687a29" id="0687a29">种有漏处最初犯戒。自今已去与比丘结戒。</span><a name="0687b01" id="0687b01">集十句义乃至正法久住。欲说戒者当如</a><a name="0687b02" id="0687b02">是说。若比丘。众僧断事未竟起去者波逸</a><a name="0687b03" id="0687b03">提。如是世尊与比丘结戒。诸比丘或营僧</a><a name="0687b04" id="0687b04">事。或营塔寺事。或瞻视病比丘事疑。佛言。</a><a name="0687b05" id="0687b05">自今已去听与欲。自今已去当如是说戒。</a><a name="0687b06" id="0687b06">若比丘。众僧断事未竟。不与欲而起去波</a><a name="0687b07" id="0687b07">逸提。比丘义如上。僧者一说戒一羯磨。事者</a><a name="0687b08" id="0687b08">有十八破僧事法非法乃至说不说。若比丘。</a><a name="0687b09" id="0687b09">僧断事未竟而起去。动足出户外波逸提。</a><a name="0687b10" id="0687b10">一足在户外一足在户内。方便欲去而不</a><a name="0687b11" id="0687b11">去。若共期欲去而不去。一切突吉罗。比丘</a><a name="0687b12" id="0687b12">尼波逸提。式叉摩那沙弥沙弥尼突吉罗。是</a><a name="0687b13" id="0687b13">谓为犯。不犯者。有僧事塔寺事。有瞻视病</a><a name="0687b14" id="0687b14">人事。与欲无犯。若口噤不能与欲。若非</a><a name="0687b15" id="0687b15">法羯磨非毗尼羯磨。或为僧事。或为塔寺</a><a name="0687b16" id="0687b16">事。或为和上同和上阿阇梨同阿阇梨。</a><a name="0687b17" id="0687b17">或为知识亲厚方便。为作损减无利作无</a><a name="0687b18" id="0687b18">住处羯磨。如是不与欲去一切无犯。无犯</a><a name="0687b19" id="0687b19">者最初未制戒。痴狂心乱痛恼所缠(七十五竟)</a><a name="0687b20" id="0687b20"><p>尔时佛在舍卫国祇树给孤独园。时六群比</a><a name="0687b21" id="0687b21">丘中有犯事者。恐众僧弹举六人。便共</a><a name="0687b22" id="0687b22">相随至大食小食上。若众僧大集说法时若</a><a name="0687b23" id="0687b23">说戒时。六人共俱不相离。使诸比丘无由</a><a name="0687b24" id="0687b24">得与作羯磨。后于异时。六群比丘作衣。诸</a><a name="0687b25" id="0687b25">比丘自相谓言。此六群比丘今在此作衣。欲</a><a name="0687b26" id="0687b26">作羯磨者今正是时。即遣使唤言。汝等来。</a><a name="0687b27" id="0687b27">众僧有事。六群比丘报言。僧有何等事。我</a><a name="0687b28" id="0687b28">等停作衣不得往。僧报言。汝等若不得</a><a name="0687b29" id="0687b29">来。可令一二比丘持欲来。六群比丘即令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220687a.htm'><img src='up.gif' border=0></a>
<a href='T220687c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>