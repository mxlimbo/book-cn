<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0330b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷46)</font> <font face='Arial'>T23, p0330b</h2></font><hr>
<span class='old'>
</a><a name="0330a28" id="0330a28">过能障碍道。是中犯者。若比丘尼作是言。汝</a><a name="0330a29" id="0330a29">与我钵衣户钩时药时分药七日药尽形药。</span><a name="0330b01" id="0330b01">我当度汝。皆波夜提。随作是语。随得波夜提</a><a name="0330b02" id="0330b02">(一百二十三事)</a><a name="0330b03" id="0330b03"><p>佛在舍卫国。尔时舍卫国。居士有妇不随夫</a><a name="0330b04" id="0330b04">教。以手脚打驱出自舍。有比丘尼常入出是</a><a name="0330b05" id="0330b05">家。妇往至比丘尼所。是居士到余聚落。作</a><a name="0330b06" id="0330b06">是念。我妇将无走去耶。还舍觅不得。居士念</a><a name="0330b07" id="0330b07">言。我妇必往至比丘尼精舍。居士复作是念。</a><a name="0330b08" id="0330b08">置使在彼令好调伏。后当将还。是妇五六日</a><a name="0330b09" id="0330b09">住已。语所知识比丘尼。善女何不度我。答言。</a><a name="0330b10" id="0330b10">汝婿尚在。云何度汝。妇言。夫不用我。若须我</a><a name="0330b11" id="0330b11">者。应当自来。亦当遣使。比丘尼即度令出家。</a><a name="0330b12" id="0330b12">是居士闻妇出家。嗔恚语妇师言。汝恶比丘</a><a name="0330b13" id="0330b13">尼贼比丘尼。汝破我家。何故破汝家。答言。夺</a><a name="0330b14" id="0330b14">我妇作比丘尼。比丘尼言。此是汝妇汝便将</a><a name="0330b15" id="0330b15">去。诸居士呵责言。诸比丘尼自言善好有功</a><a name="0330b16" id="0330b16">德。主不听便度他妇。如王夫人大臣妇。是中</a><a name="0330b17" id="0330b17">有比丘尼。少欲知足行头陀。闻是事心不喜。</a><a name="0330b18" id="0330b18">种种因缘呵责言。云何名比丘尼。主不听便</a><a name="0330b19" id="0330b19">度他妇。种种因缘呵已向佛广说。佛以是事</a><a name="0330b20" id="0330b20">集二部漪。知而故问是比丘尼。汝实作是事</a><a name="0330b21" id="0330b21">不。答言实作世尊。佛以种种因缘呵责。云何</a><a name="0330b22" id="0330b22">名比丘尼。主不听便畜为众。种种因缘呵责</a><a name="0330b23" id="0330b23">已。语诸比丘。以十利故。与比丘尼结戒。从今</a><a name="0330b24" id="0330b24">是戒应如是说。若比丘尼。女人主不听畜为</a><a name="0330b25" id="0330b25">众者。波夜提。主不听者。有三种若未嫁女</a><a name="0330b26" id="0330b26">父母不听。若已嫁未至夫家者。尔时两边不</a><a name="0330b27" id="0330b27">听。若已至夫家。夫主不听。波夜提。波夜提</a><a name="0330b28" id="0330b28">者。烧煮覆障。若不悔过能障碍道。是中犯者。</a><a name="0330b29" id="0330b29">若比丘尼夫主不听便度波夜提。随不听度。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230330a.htm'><img src='up.gif' border=0></a>
<a href='T230330c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>