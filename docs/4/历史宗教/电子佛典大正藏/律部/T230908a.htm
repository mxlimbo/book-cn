<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0908a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷1)</font> 八波罗市迦法 不净行学处第一 <font face='Arial'>T23, p0908a</h2></font><hr>
<span class='old'>
</a><a name="0907c28" id="0907c28"><p>尔时菩萨在睹史天宫。将欲下生。先以五事</a><a name="0907c29" id="0907c29">观察世间。云何为五。一观远祖。二观时节。三</span><a name="0908a01" id="0908a01">观方国。四观近族。五观母氏。时六欲天来至</a><a name="0908a02" id="0908a02">母所。三净其腹。摩耶夫人因寝。梦见六牙白</a><a name="0908a03" id="0908a03">象来降腹中。于时大地六种震动。于此世间</a><a name="0908a04" id="0908a04">有大光明普皆照耀。世界中间幽闇之所。日</a><a name="0908a05" id="0908a05">月威光不能照处皆悉大明。其中有情。由黑</a><a name="0908a06" id="0908a06">闇障之所映蔽。从生至死于自身分尚不能</a><a name="0908a07" id="0908a07">睹。何况余类能互相见。遇斯光已生奇特想。</a><a name="0908a08" id="0908a08">咸作是语。云何此中忽有众生。乃至菩萨初</a><a name="0908a09" id="0908a09">降诞时。大地震动普放光明。如前无异。于此</a><a name="0908a10" id="0908a10">三千大千世界。有缘之类见斯光者。欢喜踊</a><a name="0908a11" id="0908a11">跃生希有想</a><a name="0908a12" id="0908a12"><p>时有四大国王。各生太子。室罗伐城梵授大</a><a name="0908a13" id="0908a13">王。初诞子时有大光明。便作是念。由我圣子</a><a name="0908a14" id="0908a14">福德力故。放大光明普照世界。宜与我子名</a><a name="0908a15" id="0908a15">曰胜光。又王舍城大莲花王。初诞子时亦有</a><a name="0908a16" id="0908a16">光明。便作是念。我子福力诚为希有。初生之</a><a name="0908a17" id="0908a17">时大光遍照。犹如日轮影光炽盛。母又名影。</a><a name="0908a18" id="0908a18">宜与我子名为影胜。又憍闪毗国百军大王。</a><a name="0908a19" id="0908a19">初诞子时亦见光明。便作是念。我子福力有</a><a name="0908a20" id="0908a20">大光明。如日初现普照世间。宜与我子名曰</a><a name="0908a21" id="0908a21">出光。又嗢逝尼国有大轮王。初诞子时亦见</a><a name="0908a22" id="0908a22">光明。便作是念。我儿生时有胜光彩。犹如</a><a name="0908a23" id="0908a23">灯明能破大闇。宜与我子名曰灯光。虽彼四</a><a name="0908a24" id="0908a24">王各生喜念。云此神异皆由我子。岂知威光</a><a name="0908a25" id="0908a25">乃是菩萨慈善根力广大熏修不可思议福德</a><a name="0908a26" id="0908a26">所致。当于此日大释迦氏难陀为先。俱时诞</a><a name="0908a27" id="0908a27">生五百童子。其耶输陀罗鹿母瞿舁此三为</a><a name="0908a28" id="0908a28">首。俱时诞生六万童女。复有五百侍男阐陀</a><a name="0908a29" id="0908a29">为首。及五百侍女同时而生。又有五百母象<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230907c.htm'><img src='up.gif' border=0></a>
<a href='T230908b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>