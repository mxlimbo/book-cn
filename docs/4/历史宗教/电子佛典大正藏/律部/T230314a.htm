<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0314a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷43)</font> <font face='Arial'>T23, p0314a</h2></font><hr>
<span class='old'>
</a><a name="0313c28" id="0313c28">时衣作时衣分。尼萨耆波逸提。尼萨耆波逸</a><a name="0313c29" id="0313c29">提者。是衣应舍。波逸提罪应悔过。是中犯者。</span><a name="0314a01" id="0314a01">若比丘尼非时衣作时衣。分尼萨耆波逸。提</a><a name="0314a02" id="0314a02">随分时随得尔所尼萨耆波逸提(第二十一事竟)</a><a name="0314a03" id="0314a03"><p>佛在舍卫国。尔时偷兰难陀比丘尼。有弟子。</a><a name="0314a04" id="0314a04">名施越沙。善好有功德。偷兰难陀。与是弟子</a><a name="0314a05" id="0314a05">一割截衣。着诣祇洹。是比丘尼。与跋难陀</a><a name="0314a06" id="0314a06">知旧相识。跋难陀见是比丘尼来。于是衣中</a><a name="0314a07" id="0314a07">心生贪着。是比丘尼头面礼足一面坐。跋难</a><a name="0314a08" id="0314a08">陀言。善女。汝衣好可爱。比丘尼言。实好。跋</a><a name="0314a09" id="0314a09">难陀言。可以施我。比丘尼言。我不得与。跋难</a><a name="0314a10" id="0314a10">陀言。我当以衣与汝贸。比丘尼言。不能。跋难</a><a name="0314a11" id="0314a11">陀是大法师。辩才能善说法。即为说种种微</a><a name="0314a12" id="0314a12">妙法。令比丘尼生欢喜心。持割截衣与跋难</a><a name="0314a13" id="0314a13">陀。跋难陀即与一可可衣。比丘尼着是衣。入</a><a name="0314a14" id="0314a14">比丘尼精舍。和上尼问言。汝衣所在。答言。与</a><a name="0314a15" id="0314a15">他贸易。为与谁贸。答言。与跋难陀。和上尼</a><a name="0314a16" id="0314a16">言。跋难陀欺诳诱汝。弟子言。若诳若诱已与</a><a name="0314a17" id="0314a17">贸竟。和上尼言。是衣价大。汝今所著者价直</a><a name="0314a18" id="0314a18">甚少。弟子言。大价小价我以贸竟。和上尼</a><a name="0314a19" id="0314a19">言。可还取来。若不得者终身驱汝出。是弟</a><a name="0314a20" id="0314a20">子畏尽形驱出故。即往索衣言。本衣还我。我</a><a name="0314a21" id="0314a21">还汝衣。跋难陀言。我已贸竟。不还汝衣。施</a><a name="0314a22" id="0314a22">越沙言。汝诳我诱我。答言。若诳若诱我已贸</a><a name="0314a23" id="0314a23">竟。终不相还。施越沙言。若不还我割截衣者。</a><a name="0314a24" id="0314a24">和上尼尽形驱我。答言。若驱以不驱我已贸</a><a name="0314a25" id="0314a25">竟。是中有比丘尼。少欲知足行头陀。闻是事</a><a name="0314a26" id="0314a26">心不喜。呵责施越沙言。云何名比丘尼。与比</a><a name="0314a27" id="0314a27">丘贸衣。还悔言。我还汝衣汝还我衣。种种因</a><a name="0314a28" id="0314a28">缘呵已向佛广说。佛以是事集二部漪。知而</a><a name="0314a29" id="0314a29">故问施越沙比丘尼。汝实作是事不答言。实<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230313c.htm'><img src='up.gif' border=0></a>
<a href='T230314b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>