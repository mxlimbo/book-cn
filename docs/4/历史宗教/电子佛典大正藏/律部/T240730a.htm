<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0730a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷8)</font> 舍利弗品 <font face='Arial'>T24, p0730a</h2></font><hr>
<span class='old'>
</a><a name="0729c24" id="0729c24">者。主心不舍。若空地亦名不舍。取此物者。</a><a name="0729c25" id="0729c25">是名盗也。盗者。是诸罪也。法师曰。我以法</span><a name="0730a01" id="0730a01">中不取文字。但取其义。言盗者。夺将举</a><a name="0730a02" id="0730a02">断步离本处相要。问曰。何谓为夺。若比丘</a><a name="0730a03" id="0730a03">夺人园林。共诤时得突吉罗。令园主狐疑。</a><a name="0730a04" id="0730a04">得偷兰遮罪。若园主作决定失心。比丘得</a><a name="0730a05" id="0730a05">波罗夷罪。问曰。何谓为将。若比丘将人物</a><a name="0730a06" id="0730a06">以头戴之。以偷心摩触。得突吉罗。若以</a><a name="0730a07" id="0730a07">手摇动。得偷兰遮罪。若下置肩上。得波罗</a><a name="0730a08" id="0730a08">夷罪。问曰。何谓为举。答曰。若比丘受人寄</a><a name="0730a09" id="0730a09">物举置藏。其主还就比丘取。比丘答言。我</a><a name="0730a10" id="0730a10">不受汝寄。作是言已。得突吉罗罪。令物</a><a name="0730a11" id="0730a11">主狐疑。得偷兰遮罪。物主言。我不得此物。</a><a name="0730a12" id="0730a12">比丘得波罗夷。问曰。何谓为断步。答曰。</a><a name="0730a13" id="0730a13">若比丘欲偷物。及人将物去。初举一步。得</a><a name="0730a14" id="0730a14">偷兰遮罪。第二步得波罗夷罪。问曰。何谓</a><a name="0730a15" id="0730a15">离本处。答曰。若人举物在地上。此比丘</a><a name="0730a16" id="0730a16">以盗心摩触。得突吉罗。动摇者得偷兰</a><a name="0730a17" id="0730a17">遮。若离本处。得波罗夷罪。问曰。何谓为</a><a name="0730a18" id="0730a18">要。答曰。若比丘自要言。我至某处某处。</a><a name="0730a19" id="0730a19">我便将此物去。若至某处取物。一脚在界</a><a name="0730a20" id="0730a20">内。一脚在界外。偷兰遮。若两脚俱出界外。</a><a name="0730a21" id="0730a21">波罗夷。若关税处。将物过不输税。若过税</a><a name="0730a22" id="0730a22">处一脚在税内偷兰遮。若两脚俱出税外</a><a name="0730a23" id="0730a23">波罗夷。法师曰。此是论杂物也。若以一物</a><a name="0730a24" id="0730a24">论者。若奴有主或畜生。如是为初。若夺</a><a name="0730a25" id="0730a25">若将举。若断步。若离本处。若要处过。此是</a><a name="0730a26" id="0730a26">一种物。以此六句若分别说。成五五二十</a><a name="0730a27" id="0730a27">五句。汝当应知。如是说第二波罗夷。极为</a><a name="0730a28" id="0730a28">善说。何以故。为难知故。如律本初说。以</a><a name="0730a29" id="0730a29">五法偷。然后得波罗夷。物以有主为初。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240729c.htm'><img src='up.gif' border=0></a>
<a href='T240730b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>