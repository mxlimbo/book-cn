<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0793c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷30)</font> 九十波逸底迦法 众不差教授苾刍尼学处第二十一 <font face='Arial'>T23, p0793c</h2></font><hr>
<span class='old'>
</a><a name="0793b28" id="0793b28">未断故。于四念住当善护心正观而住。修念</a><a name="0793b29" id="0793b29">住已。于七菩提分法应善修习。多为修习。于</span><a name="0793c01" id="0793c01">菩提分既修习。多修习已。于八支道正念成</a><a name="0793c02" id="0793c02">就能除欲漏。除欲漏已。有漏无明漏心当厌</a><a name="0793c03" id="0793c03">舍。生厌舍故便得解脱。得解脱已证解脱智</a><a name="0793c04" id="0793c04">见。即能了达。我生已尽。梵行已立。所作已</a><a name="0793c05" id="0793c05">办。不受后有。汝等姊妹。如是应学</a><a name="0793c06" id="0793c06"><p>尔时具寿难铎迦。为诸尼众示教利喜。宣说</a><a name="0793c07" id="0793c07">法已从座而去。既至明日。时大世主与五百</a><a name="0793c08" id="0793c08">苾刍尼还至佛所。如常威仪听妙法已礼佛</a><a name="0793c09" id="0793c09">而去。佛见大世主出去之后。告诸苾刍曰。汝</a><a name="0793c10" id="0793c10">等观此难铎迦。为彼五百苾刍尼正教正诫。</a><a name="0793c11" id="0793c11">令得解脱而未证究竟。若于今日而命终者。</a><a name="0793c12" id="0793c12">我不见彼诸苾刍尼有一系缚烦恼而不除</a><a name="0793c13" id="0793c13">断。由斯结惑为羁绊故。重来此世而更受生。</a><a name="0793c14" id="0793c14">汝等苾刍譬如白月十四日月在空中。人皆</a><a name="0793c15" id="0793c15">观见咸悉有疑。云此明月为满不满。然此明</a><a name="0793c16" id="0793c16">月不是圆满。由未究竟故。如是难铎迦苾刍。</a><a name="0793c17" id="0793c17">为彼五百苾刍尼正教正诫。令得解脱而未</a><a name="0793c18" id="0793c18">证究竟。若于今日而命终者。我不见彼诸苾</a><a name="0793c19" id="0793c19">刍尼有一系缚烦恼而不除断。由斯结惑为</a><a name="0793c20" id="0793c20">羁绊故。重来此世而更受生。尔时世尊。记彼</a><a name="0793c21" id="0793c21">五百苾刍尼得不还果已告难铎迦曰。汝当</a><a name="0793c22" id="0793c22">教诫诸苾刍尼。为说妙法令速出离。何以故。</a><a name="0793c23" id="0793c23">我及于汝。教诫诸尼令其解脱。时难铎迦闻</a><a name="0793c24" id="0793c24">佛教已默然受教</a><a name="0793c25" id="0793c25"><p>时具寿难。铎迦至明日已。于初分时着衣持</a><a name="0793c26" id="0793c26">钵。入大城中次第乞已。还至本处饭食讫。</a><a name="0793c27" id="0793c27">收衣钵嚼齿木澡漱已。于外洗足。入房宴坐。</a><a name="0793c28" id="0793c28">至日晡时从定而起。着僧伽胝。将一苾刍以</a><a name="0793c29" id="0793c29">为从者。诣王园寺欲教授苾刍尼。既至彼已。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230793b.htm'><img src='up.gif' border=0></a>
<a href='T230794a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>