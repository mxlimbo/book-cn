<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0330b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷26)</font> 第六门第四子摄颂之余佛现大神通事 <font face='Arial'>T24, p0330b</h2></font><hr>
<span class='old'>
</a><a name="0330a28" id="0330a28">敬。如我惟忖。我不及彼弟子弟子仁等今欲</a><a name="0330a29" id="0330a29">唤彼大师共捔神力诚非善事。彼闻议曰。此</span><a name="0330b01" id="0330b01">亦是彼沙门朋党。更觅余人共为筹议。时诸</a><a name="0330b02" id="0330b02">六师诈现敬相即辞而去。遂便诣一寂静之</a><a name="0330b03" id="0330b03">处。共为议曰。何处更欲觅我朋流。一人告</a><a name="0330b04" id="0330b04">曰。于某城内有一五通。宜可就彼共为计策</a><a name="0330b05" id="0330b05">必当相助。一人报曰。彼无力能现诸神变。然</a><a name="0330b06" id="0330b06">于雪山寂静之处。茂林清池花果繁实。松风</a><a name="0330b07" id="0330b07">吐韵好鸟和鸣。彼有五百仙人依止而住。其</a><a name="0330b08" id="0330b08">中多是证得五通。我等宜可诣彼共议。既至</a><a name="0330b09" id="0330b09">彼处相问讯已。白言。仁等与我同修梵行。</a><a name="0330b10" id="0330b10">我等今欲唤彼沙门乔答摩共捔神通上人之</a><a name="0330b11" id="0330b11">法。仁与我等为伴助不。彼皆答曰。斯为善事。</a><a name="0330b12" id="0330b12">我愿共成。大集之时。应现异相。见我相时</a><a name="0330b13" id="0330b13">即行相助</a><a name="0330b14" id="0330b14"><p>尔时六师敬奉其说辞之而去。后于异时胜</a><a name="0330b15" id="0330b15">光王有异母弟王子。名曰哥罗。整服香鬘具</a><a name="0330b16" id="0330b16">诸璎珞。于王宅边近城而过。王之内人在高</a><a name="0330b17" id="0330b17">楼上见哥罗去爱其美貌。便以花鬘遥掷王</a><a name="0330b18" id="0330b18">子。花堕肩上余人共见。有怨恶者。见是事已</a><a name="0330b19" id="0330b19">遂白大臣。臣白王曰。王子哥罗于王内人有</a><a name="0330b20" id="0330b20">私情好。王闻造次初不详审。即令大臣刖其</a><a name="0330b21" id="0330b21">手足。彼承王教将诣市中。令魁脍者截其手</a><a name="0330b22" id="0330b22">足。时彼亲族及诸人众。皆共悲啼惊其苦切</a><a name="0330b23" id="0330b23">围绕而住。时有外道在傍直过。王子诸亲请</a><a name="0330b24" id="0330b24">外道曰。哥罗王子被王所嗔截其手足。仁等</a><a name="0330b25" id="0330b25">颇能以实语力令此王子所截手足平复如故</a><a name="0330b26" id="0330b26">耶。外道闻已默然无对。尊者阿难陀因行乞</a><a name="0330b27" id="0330b27">食亦来此过。诸亲报曰。王子哥罗被截手足。</a><a name="0330b28" id="0330b28">圣者颇能令其平复同昔日乎。尊者答曰。君</a><a name="0330b29" id="0330b29">等且住。待我白佛还来相报。诸人闻已生大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240330a.htm'><img src='up.gif' border=0></a>
<a href='T240330c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>