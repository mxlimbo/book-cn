<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0547c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷4)</font> <font face='Arial'>T24, p0547c</h2></font><hr>
<span class='old'>
</a><a name="0547b28" id="0547b28">　法疑疑</a><a name="0547b29" id="0547b29"><p><b>　　<A NAME="n272"></A>污家违谏学处第十二</b></span><a name="0547c01" id="0547c01"><p>佛在室罗伐城。告诸苾刍曰。若有苾刍苾刍</a><a name="0547c02" id="0547c02">尼。为污家者。众应与作白四驱摈羯磨。令出</a><a name="0547c03" id="0547c03">住处。若斗诤者。众应与作令怖羯磨。应告彼</a><a name="0547c04" id="0547c04">曰。汝若不肯改前过者。众当与汝更为重</a><a name="0547c05" id="0547c05">罚。令彼生怖故。名令怖。若见门徒欲为斗</a><a name="0547c06" id="0547c06">诤。轨范师等宜应遮止。或以苫摩他事而</a><a name="0547c07" id="0547c07">令止息。若苾刍数数犯罪。应与作折伏羯</a><a name="0547c08" id="0547c08">磨。或以余事而责罚之。乃至未舍恶事已来。</a><a name="0547c09" id="0547c09">令依止有德折伏而住故。名折伏。若苾刍与</a><a name="0547c10" id="0547c10">诸长者。及苾刍等相触恼者。应令苾刍就长</a><a name="0547c11" id="0547c11">者等而求忏摩。若不肯者。众应与作求谢羯</a><a name="0547c12" id="0547c12">磨。令往愧谢。若不见罪不如法悔不舍恶见。</a><a name="0547c13" id="0547c13">此等皆应与作舍置羯磨。由斯舍弃不同众</a><a name="0547c14" id="0547c14">法故。名舍置。其舍置者若多朋党恃怙强梁。</a><a name="0547c15" id="0547c15">众应量宜勿令斗起。于所犯罪如法为除。若</a><a name="0547c16" id="0547c16">不肯者不应强诘。强令忆念。若强抑与作舍</a><a name="0547c17" id="0547c17">置者。得窣吐罗罪。若斗诤人各怀怨恨。虽经</a><a name="0547c18" id="0547c18">多日不能除灭者。有持经持律持论多闻多</a><a name="0547c19" id="0547c19">知识。大福德足。门徒众所共知者。应为消</a><a name="0547c20" id="0547c20">殄。若冤仇者至俗家时。应隔处中人令其间</a><a name="0547c21" id="0547c21">坐。若于界内斗诤纷纭。诸处中人应出外长</a><a name="0547c22" id="0547c22">净。若共余部为长净者。不成作法。得恶作</a><a name="0547c23" id="0547c23">罪。凡有为他作羯磨时。不为诘问。不作忆念。</a><a name="0547c24" id="0547c24">或实无犯事。或有犯不忠或不对面。或秉</a><a name="0547c25" id="0547c25">非法皆得恶作。作法不成。若得羯磨已所有</a><a name="0547c26" id="0547c26">行法。应可顺行。云何行法。所谓不应与他出</a><a name="0547c27" id="0547c27">家近圆。及为依止不畜求寂。不应差教授。苾</a><a name="0547c28" id="0547c28">刍尼设先被差。亦不应去。有犯苾刍不应诘</a><a name="0547c29" id="0547c29">问羯磨等事。亦不应呵。若有二十法者。所作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240547b.htm'><img src='up.gif' border=0></a>
<a href='T240548a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>