<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0149c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷22)</font> 第三分之八食法 <font face='Arial'>T22, p0149c</h2></font><hr>
<span class='old'>
</a><a name="0149b28" id="0149b28">有一将军名曰师子。是尼犍弟子。闻佛世</a><a name="0149b29" id="0149b29">尊来游此城有大名声称号如来应供等正</span><a name="0149c01" id="0149c01">觉。叹言善哉。愿见如是请佛。即严驾出。遥</a><a name="0149c02" id="0149c02">见世尊容颜殊特犹若金山。前到佛所头面</a><a name="0149c03" id="0149c03">礼足却坐一面。佛为说种种妙法乃至苦集</a><a name="0149c04" id="0149c04">尽道。即于座上得法眼净。即从坐起胡跪</a><a name="0149c05" id="0149c05">白佛。愿佛及僧明日顾我薄食。佛默然受之。</a><a name="0149c06" id="0149c06">将军知佛受已。还归其家敕市买人。此间</a><a name="0149c07" id="0149c07">所有死肉莫计贵贱尽皆买之。如教悉买。通</a><a name="0149c08" id="0149c08">夜办种种美食。晨朝敷座自往白佛。食具已</a><a name="0149c09" id="0149c09">办唯圣知时。佛与比丘僧前后围绕往到其</a><a name="0149c10" id="0149c10">家就座而坐。将军手自下食欢喜不乱。时诸</a><a name="0149c11" id="0149c11">尼犍。闻师子将军请佛及僧极设肴膳。生</a><a name="0149c12" id="0149c12">嫉妒心。即于街巷穷力唱言。师子将军叛师</a><a name="0149c13" id="0149c13">无义。今乃反事沙门瞿昙。手杀牛羊而以供</a><a name="0149c14" id="0149c14">养。诸比丘闻不敢食。师子将军胡跪白佛。</a><a name="0149c15" id="0149c15">此诸尼犍长夜毁佛。我今乃至绝命终不故</a><a name="0149c16" id="0149c16">杀。愿敕比丘勿生嫌疑。式满食。佛即告</a><a name="0149c17" id="0149c17">诸比丘。随意饱食。食毕行水。取小床于佛</a><a name="0149c18" id="0149c18">前坐。佛为如前说随喜偈从坐起去。佛以是</a><a name="0149c19" id="0149c19">事集比丘僧。告诸比丘。有三种肉不得食。若</a><a name="0149c20" id="0149c20">见若闻若疑。见者。自见为己杀。闻者。从可信</a><a name="0149c21" id="0149c21">人闻为己杀。疑者。疑为己杀。若不见不闻不</a><a name="0149c22" id="0149c22">疑。是为净肉。听随意食若为比丘杀。比丘及</a><a name="0149c23" id="0149c23">沙弥不应食。听比丘尼式叉摩那沙弥尼优</a><a name="0149c24" id="0149c24">婆塞优婆夷食。若为比丘尼优婆塞优婆夷</a><a name="0149c25" id="0149c25">杀亦如之</a><a name="0149c26" id="0149c26"><p>时摩竭国鸯伽国迦夷国拘萨罗国跋耆国</a><a name="0149c27" id="0149c27">满罗国苏摩国。此诸国人闻佛出世有大威</a><a name="0149c28" id="0149c28">德弟子亦尔。皆来云集毗舍离城。城中家家。</a><a name="0149c29" id="0149c29">各各七宝车马宾从皆已侧塞。余有万二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220149b.htm'><img src='up.gif' border=0></a>
<a href='T220150a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>