<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0063c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷9)</font> 初分之五堕初 <font face='Arial'>T22, p0063c</h2></font><hr>
<span class='old'>
</a><a name="0063b28" id="0063b28">说言。我非贼是沙门释子。于王舍城安居竟。</a><a name="0063b29" id="0063b29">应问讯世尊。道路难故与共伴耳。逻将言。</span><a name="0063c01" id="0063c01">汝非沙门释子。必假此服来作细作。便送王</a><a name="0063c02" id="0063c02">所。比丘自说如前。王便放之。左右群臣。有不</a><a name="0063c03" id="0063c03">信是沙门者言。此贼假比丘服。王信乐佛法。</a><a name="0063c04" id="0063c04">其于放之。诸长老比丘闻。种种呵责。以是白</a><a name="0063c05" id="0063c05">佛。佛以是事集比丘僧。问诸比丘。汝等实尔</a><a name="0063c06" id="0063c06">不。答言。实尔世尊。佛种种呵责已。告诸比丘。</a><a name="0063c07" id="0063c07">今为诸比丘结戒。从今是戒应如是说。若比</a><a name="0063c08" id="0063c08">丘共贼伴行波逸提。有诸比丘共贼道路行。</a><a name="0063c09" id="0063c09">不知是贼。既知便惭愧。谓犯波逸提。或下道</a><a name="0063c10" id="0063c10">避之。或留在后。贼即问言。汝何故尔。答言。</a><a name="0063c11" id="0063c11">佛制不听共汝伴行。贼闻是语便大嗔恚。打</a><a name="0063c12" id="0063c12">诸比丘剥衣赤肉。诸比丘还以是白佛。佛以</a><a name="0063c13" id="0063c13">是事集比丘僧。告诸比丘。若不知是贼共行。</a><a name="0063c14" id="0063c14">犯波逸提无有是处。从今是戒应如是说。若</a><a name="0063c15" id="0063c15">比丘知是贼共伴行波逸提。有诸比丘在道</a><a name="0063c16" id="0063c16">路行。与贼相遇。便生惭愧。谓犯波逸提。以是</a><a name="0063c17" id="0063c17">白佛。佛以是事集比丘僧。告诸比丘。若不期</a><a name="0063c18" id="0063c18">共贼行道路相遇。犯波逸提无有是处。从今</a><a name="0063c19" id="0063c19">是戒应如是说。若比丘与贼期共伴行波逸</a><a name="0063c20" id="0063c20">提。有诸比丘。与贼期共近道行。有不去者。有</a><a name="0063c21" id="0063c21">从异道者皆生疑。我等将无犯波逸提耶。以</a><a name="0063c22" id="0063c22">是白佛。佛以是事集比丘僧。告诸比丘。虽与</a><a name="0063c23" id="0063c23">贼期共近道行。竟不去及从异路去。犯波</a><a name="0063c24" id="0063c24">逸提者无有是处。从今是戒应如是说。若比</a><a name="0063c25" id="0063c25">丘与贼期共道行。从此聚落到彼聚落波逸</a><a name="0063c26" id="0063c26">提。若共恶比丘期行突吉罗。比丘尼亦如是。</a><a name="0063c27" id="0063c27">式叉摩那沙弥沙弥尼突吉罗。若诸难起共</a><a name="0063c28" id="0063c28">期行不犯(六十六竟)</a><a name="0063c29" id="0063c29"><p>佛在舍卫城。尔时诸比丘。与女人共道行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220063b.htm'><img src='up.gif' border=0></a>
<a href='T220064a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>