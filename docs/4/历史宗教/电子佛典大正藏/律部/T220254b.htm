<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0254b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷4)</font> 盗戒之一 <font face='Arial'>T22, p0254b</h2></font><hr>
<span class='old'>
</a><a name="0254a28" id="0254a28">石沉渊。自杀之法亦甚众多。作是赞说已</a><a name="0254a29" id="0254a29">乃避出外。时病比丘于后自杀。诸比丘以</span><a name="0254b01" id="0254b01">是事贝白世尊。佛言。呼彼看病比丘来。来已</a><a name="0254b02" id="0254b02">佛广问上事。汝实尔不。答言。实尔。佛言。汝</a><a name="0254b03" id="0254b03">常不闻我无量方便称赞于梵行人所身行慈</a><a name="0254b04" id="0254b04">口行慈意行慈。供养供给所须耶。汝今云何</a><a name="0254b05" id="0254b05">誉死叹死。此非法非律非如佛教。不可以是</a><a name="0254b06" id="0254b06">事长养善法。佛告诸比丘。依止毗舍离比丘</a><a name="0254b07" id="0254b07">皆悉令集。以十利故为诸比丘制戒。乃至已</a><a name="0254b08" id="0254b08">闻者当重闻。若比丘自手断人命。求持刀与</a><a name="0254b09" id="0254b09">杀者。教死誉死。是比丘得波罗夷。不应共</a><a name="0254b10" id="0254b10">住</a><a name="0254b11" id="0254b11"><p>复次佛住毗舍离。广说如上。时鹿杖外道杀</a><a name="0254b12" id="0254b12">比丘已。甚大忧恼作是念言。我今云何断梵</a><a name="0254b13" id="0254b13">行人命作是恶法。我命终后将无堕恶道入</a><a name="0254b14" id="0254b14">泥犁中。尔时天魔波旬常作方便增长诸恶。</a><a name="0254b15" id="0254b15">便于空中语外道言。汝莫愁恼畏堕恶道。所</a><a name="0254b16" id="0254b16">以者何。汝今所作脱人苦患。未度者度功德</a><a name="0254b17" id="0254b17">无量。时彼外道即作是念。我杀比丘乃获大</a><a name="0254b18" id="0254b18">福。能使诸天随喜赞善。作是念已。后持利</a><a name="0254b19" id="0254b19">刀至僧房中及经行处。处处唱令语诸比丘。</a><a name="0254b20" id="0254b20">谁欲离苦谁求度者。我能脱苦能令得度。尔</a><a name="0254b21" id="0254b21">时世尊为诸比丘说不净观。时诸比丘修不</a><a name="0254b22" id="0254b22">净观患厌身苦。中有以绳自戮。饮服毒药。</a><a name="0254b23" id="0254b23">以刀自害。投坑赴火。自杀者众。又为鹿杖</a><a name="0254b24" id="0254b24">外道前后所杀者。非是一人二人三四五人</a><a name="0254b25" id="0254b25">十人乃至六十人。尔时世尊月十五日坐于</a><a name="0254b26" id="0254b26">僧中。前后围绕欲作布萨。世尊左右观察见</a><a name="0254b27" id="0254b27">众僧少。问阿难言。今比丘僧何以故希。何</a><a name="0254b28" id="0254b28">以不见某甲比丘等。阿难白佛言。世尊。先</a><a name="0254b29" id="0254b29">为诸比丘说不净观赞叹修习不净观功德。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220254a.htm'><img src='up.gif' border=0></a>
<a href='T220254c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>