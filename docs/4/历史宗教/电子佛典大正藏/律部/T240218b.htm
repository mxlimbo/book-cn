<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0218b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷3)</font> 火生长者之余 <font face='Arial'>T24, p0218b</h2></font><hr>
<span class='old'>
</a><a name="0218a28" id="0218a28">语。圣者头上无发腋下毛长。何处得有容仪</a><a name="0218a29" id="0218a29">端正。彼便默然苾刍白佛。佛言苾刍不应照</span><a name="0218b01" id="0218b01">镜。若照面者得越法罪。如佛所说不应照镜。</a><a name="0218b02" id="0218b02">即便照水同前讥笑。佛言亦复不应临水照</a><a name="0218b03" id="0218b03">面。苾刍观虫水时。自见其面便生悔心。佛</a><a name="0218b04" id="0218b04">言观水见面此非是犯。勿起疑心。若为观疮。</a><a name="0218b05" id="0218b05">或窥昔时老少形状者。览镜无咎</a><a name="0218b06" id="0218b06"><p>缘处同前。六众乞食。见他俗家有庄饰具。便</a><a name="0218b07" id="0218b07">用彼梳整理头发。相语好不。俗人见时同前</a><a name="0218b08" id="0218b08">讥笑。彼便默然以缘白佛。佛言苾刍不应梳</a><a name="0218b09" id="0218b09">头。若作得越法罪。苾刍复更用刷。还同前</a><a name="0218b10" id="0218b10">过。佛言用得越法罪。苾刍梳刷一时俱用。佛</a><a name="0218b11" id="0218b11">言得罪同前</a><a name="0218b12" id="0218b12"><p>缘处同前。时给孤独长者。侧布黄金。买逝</a><a name="0218b13" id="0218b13">多林。奉佛僧已。令剃发人往入寺中为众剃</a><a name="0218b14" id="0218b14">发。其人既至。六众问曰。汝能剪剃留顶发</a><a name="0218b15" id="0218b15">不。答曰是我工巧。即令剪剃语言大作。又</a><a name="0218b16" id="0218b16">云更除一分。如是更除二三四五乃至八分。</a><a name="0218b17" id="0218b17">报云痴人汝元不解可总净剃放汝归家。日</a><a name="0218b18" id="0218b18">暮言归长者见问。汝剃几人发来。报言无</a><a name="0218b19" id="0218b19">暇多剃。邬波难陀令作顶髻。广说乃至日暮</a><a name="0218b20" id="0218b20">言归。长者闻已情起讥嫌。苾刍白佛。佛言苾</a><a name="0218b21" id="0218b21">刍不应顶上持髻。若有持者得越法罪</a><a name="0218b22" id="0218b22"><p>缘处同前。时具寿牛卧在憍闪毗国。住水林</a><a name="0218b23" id="0218b23">山出光王园内猪坎窟中。后于异时其出光</a><a name="0218b24" id="0218b24">王。于春阳月林木皆茂。鹅雁鸳鸯鹦鹉舍</a><a name="0218b25" id="0218b25">利孔雀诸鸟。在处哀鸣遍诸林苑。时出光王</a><a name="0218b26" id="0218b26">命掌园人曰。汝今可于水林山处。周遍芳园</a><a name="0218b27" id="0218b27">皆可修治。除众瓦砾多安净水置守卫人。我</a><a name="0218b28" id="0218b28">欲暂往园中游戏。彼人敬诺一依王教。既修</a><a name="0218b29" id="0218b29">营已还白王知。如所教敕我皆营讫。唯愿知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240218a.htm'><img src='up.gif' border=0></a>
<a href='T240218c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>