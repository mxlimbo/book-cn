<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0245c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷3)</font> 盗戒之一 <font face='Arial'>T22, p0245c</h2></font><hr>
<span class='old'>
</a><a name="0245b28" id="0245b28">丘慈心给彼病者。作是思惟。主人虽作是言</a><a name="0245b29" id="0245b29">彼病可愍。我今以水施之。主人故当不见怪</span><a name="0245c01" id="0245c01">责。以同意故不犯。有人乘船载水。比丘为</a><a name="0245c02" id="0245c02">渴所逼。盗心触彼船上水者。得越比尼罪。若</a><a name="0245c03" id="0245c03">以钵若揵镃盛彼水。未离船者偷兰罪。若持</a><a name="0245c04" id="0245c04">水去身衣尽离船。满者波罗夷。穿彼水器得</a><a name="0245c05" id="0245c05">越比尼罪。若以筒就穿孔饮水。满者波罗夷。</a><a name="0245c06" id="0245c06">若稍稍饮数数止者。口口偷兰罪。若水器先</a><a name="0245c07" id="0245c07">有塞孔。以盗心拔塞。得越比尼罪。水注器中</a><a name="0245c08" id="0245c08">得偷兰罪。若水注断满者波罗夷。若水连注</a><a name="0245c09" id="0245c09">未断。即起悔心畏犯重罪。还以水倒本器中</a><a name="0245c10" id="0245c10">者偷兰罪。若欲合船盗者。顺牵船尾过船头</a><a name="0245c11" id="0245c11">处波罗夷。若倒牵船者。船头过船尾处。若右</a><a name="0245c12" id="0245c12">边傍牵左过右者。波罗夷。若左边傍牵亦如</a><a name="0245c13" id="0245c13">是。若小船易动。比丘盗心触者。得越比尼罪。</a><a name="0245c14" id="0245c14">若动彼小船偷兰罪。若离本处满者波罗夷。</a><a name="0245c15" id="0245c15">若人有溉灌渠流水。或一宿直一钱。乃至二</a><a name="0245c16" id="0245c16">三四五钱。若比丘若为佛法僧自为有盗</a><a name="0245c17" id="0245c17">心坏彼渠者。得越比尼罪。水流入田偷兰罪。</a><a name="0245c18" id="0245c18">满者波罗夷。若比丘不欲直坏渠。方便假牵</a><a name="0245c19" id="0245c19">塼木令水决出。牵时得越比尼罪。水流入田</a><a name="0245c20" id="0245c20">偷兰罪。满者波罗夷。若作方便驱牛羊骆驼坏</a><a name="0245c21" id="0245c21">渠者亦如是。若比丘嫉妒心坏渠弃水者。得</a><a name="0245c22" id="0245c22">越比尼罪。若比丘共估客行旷野中。有人言</a><a name="0245c23" id="0245c23">明后日当至水。时有估客大担水行。比丘</a><a name="0245c24" id="0245c24">甚渴乞水不得。便嗔恚言。弊恶人汝何乃悭</a><a name="0245c25" id="0245c25">贪。多持水行亦不能自饮。亦不与畜生。亦不</a><a name="0245c26" id="0245c26">与沙门婆罗门。不久当弃。何用水为。比丘便</a><a name="0245c27" id="0245c27">坏彼水器。以恶心故得越比尼罪。若人家中</a><a name="0245c28" id="0245c28">以器储水。若比丘亲里知识被烧。比丘以盗</a><a name="0245c29" id="0245c29">心取水救火。若触得越比尼罪。动彼水器得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220245b.htm'><img src='up.gif' border=0></a>
<a href='T220246a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>