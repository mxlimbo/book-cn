<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0392a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷20)</font> 明单提九十二事法之一 <font face='Arial'>T22, p0392a</h2></font><hr>
<span class='old'>
</a><a name="0391c28" id="0391c28">当使坚牢。若客比丘来次第付床褥。得过量</a><a name="0391c29" id="0391c29">床。应语知事者言。借我锯来问作何等。答言。</span><a name="0392a01" id="0392a01">此床过量欲截令如法。若知事者。言莫截檀</a><a name="0392a02" id="0392a02">越。见者或能不喜。若不久住者。凿地埋脚齐</a><a name="0392a03" id="0392a03">量止。若久住者应齐埋处。木筒盛脚勿使烂</a><a name="0392a04" id="0392a04">坏。若比丘入聚落。至檀越家坐。若床脚高者</a><a name="0392a05" id="0392a05">不得悬脚坐。若是知旧应索承足机。若非知</a><a name="0392a06" id="0392a06">旧应索塼木承足而坐。若福德舍中床高坐</a><a name="0392a07" id="0392a07">者无罪。是故说</a><a name="0392a08" id="0392a08"><p>佛住舍卫城。广说如上。尔时斋日月八日十</a><a name="0392a09" id="0392a09">四日十五日。城内人民出礼觐世尊。波斯匿</a><a name="0392a10" id="0392a10">王子亦出礼拜。次至难陀优波难陀所。语言。</a><a name="0392a11" id="0392a11">比丘。示我观看处。答言甚善。即将至阁上。</a><a name="0392a12" id="0392a12">示言。王子。看是柱梁榱栋栌欂枅衡。雕文</a><a name="0392a13" id="0392a13">刻镂种种彩画次至已房。见青色地敷好</a><a name="0392a14" id="0392a14">坐床。敷兜罗纻褥。两头安枕。以白[<a href='javascript:showpic("images/057087.gif")'>叠*毛</a>]覆上。</a><a name="0392a15" id="0392a15">见已即问。是谁所有。答言。我许。王子言。此</a><a name="0392a16" id="0392a16">大严丽非尊者所宜。答言。若非我所宜。谁复</a><a name="0392a17" id="0392a17">应畜。王子答言。王王子大臣所应服饰。复言。</a><a name="0392a18" id="0392a18">我非王子耶。世尊。若不出家。应作转轮圣</a><a name="0392a19" id="0392a19">王。王四天下。汝等一切是我人民。然世尊</a><a name="0392a20" id="0392a20">不乐是处。出家成佛作法轮王。我是法轮王</a><a name="0392a21" id="0392a21">子。服饰设复过此犹尚是宜。况此粗物。王子</a><a name="0392a22" id="0392a22">闻已。惭愧无言。诸比丘以是因缘。往白世尊。</a><a name="0392a23" id="0392a23">佛言。呼难陀优波难陀来。来已佛具问上事。</a><a name="0392a24" id="0392a24">汝实尔不。答言实尔。佛言。汝云何以兜罗绵</a><a name="0392a25" id="0392a25">纻褥。为世人所讥。从今日后不听兜罗绵纻</a><a name="0392a26" id="0392a26">褥。佛告诸比丘。依止舍卫城住者。皆悉令集。</a><a name="0392a27" id="0392a27">以十利故。为诸比丘制戒。乃至已闻者当重</a><a name="0392a28" id="0392a28">闻。若比丘兜罗绵纻褥。若坐若卧。挽出已。波</a><a name="0392a29" id="0392a29">夜提。比丘者。如上说。兜罗者。阿伽兜罗。婆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220391c.htm'><img src='up.gif' border=0></a>
<a href='T220392b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>