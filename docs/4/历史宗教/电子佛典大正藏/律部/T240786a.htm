<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0786a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷16)</font> 舍利弗品 <font face='Arial'>T24, p0786a</h2></font><hr>
<span class='old'>
</a><a name="0785c26" id="0785c26">以六法不得罪。一者不无趣。二者无知。</a><a name="0785c27" id="0785c27">三者不狐疑。四者不净言净。五者净言不</span><a name="0786a01" id="0786a01">净六者不迷惛。云何不无趣。知而故作。是</a><a name="0786a02" id="0786a02">名无趣。如律本中说。知而故作得罪。以知</a><a name="0786a03" id="0786a03">而覆藏。往不应行处。是名无趣。云何无知</a><a name="0786a04" id="0786a04">此人不知戒相欲作而作。是名无知得罪。</a><a name="0786a05" id="0786a05">云何狐疑得罪。欲作心生狐疑而作。是名</a><a name="0786a06" id="0786a06">狐疑得罪。云何不净言净。是熊肉不净言是</a><a name="0786a07" id="0786a07">猪肉而啖。是名不净言净。虎肉言是鹿肉。</a><a name="0786a08" id="0786a08">非时食言是时食。是名不净言净。云何净</a><a name="0786a09" id="0786a09">言不净。实是鹿肉。作虎肉想啖。如是乃至</a><a name="0786a10" id="0786a10">时言非时而食。是名净言不净。云何迷惛。</a><a name="0786a11" id="0786a11">与未受具足戒人。过二宿不知。是名迷惛</a><a name="0786a12" id="0786a12">得罪有迷惛不知时与非时。离衣宿亦复</a><a name="0786a13" id="0786a13">不知。是名迷惛。云何能断他疑。有比丘犯</a><a name="0786a14" id="0786a14">罪。狐疑不能决判。若来咨问依律为判。是</a><a name="0786a15" id="0786a15">名能断他疑。云何入众无畏。以知律故。随</a><a name="0786a16" id="0786a16">事能作。是名入众无畏。云何能伏怨家。如</a><a name="0786a17" id="0786a17">离车子起十非法。能依律除灭。是名能伏</a><a name="0786a18" id="0786a18">怨家。云何令正法久住。一者身自随法。二</a><a name="0786a19" id="0786a19">者能令他得法。因得法故。正心持律。因持</a><a name="0786a20" id="0786a20">律故。得入禅定因禅定故。而得道果。是</a><a name="0786a21" id="0786a21">名令正法久住。如律本中说佛语阿难。若</a><a name="0786a22" id="0786a22">我灭度后。毗尼即是汝大师也。是名令正法</a><a name="0786a23" id="0786a23">久住。下至五比丘解律在世能令正法久住。</a><a name="0786a24" id="0786a24">若中天竺佛法灭。若边地有五人受戒。满十</a><a name="0786a25" id="0786a25">人往中天竺。得与人具足戒。是名令正法</a><a name="0786a26" id="0786a26">久住。如是乃至二十人得出罪。是名令正</a><a name="0786a27" id="0786a27">法久住。因律师故。令正法久住。是名持律</a><a name="0786a28" id="0786a28">五德。云何持律六德。一者守领波罗提木叉。</a><a name="0786a29" id="0786a29">二者知布萨。三者知自恣。四者知授人具足<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240785c.htm'><img src='up.gif' border=0></a>
<a href='T240786b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>