<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0008b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷2)</font> <font face='Arial'>T24, p0008b</h2></font><hr>
<span class='old'>
</a><a name="0008a28" id="0008a28">游戏深着欲乐。所有家业。咸悉废失。时彼长</a><a name="0008a29" id="0008a29">者以手支颊。忧怀而住。三子见已。问其父曰。</span><a name="0008b01" id="0008b01">何故怀愁支颊而住。长者告曰。汝今知不。我</a><a name="0008b02" id="0008b02">于往昔。盈金十万。尔乃取妻。至于今日。以自</a><a name="0008b03" id="0008b03">存活。汝今各已娶妻。耽着欲乐。所有家业。悉</a><a name="0008b04" id="0008b04">皆破散。我身死后。何由存济。如斯之事。曾不</a><a name="0008b05" id="0008b05">筹量。时彼长者第一之子。于其耳上。先有宝</a><a name="0008b06" id="0008b06">珠。以为耳珰。即便脱下。便取其木饰之为珰。</a><a name="0008b07" id="0008b07">自立誓言。若我不能治生得利十万两金。终</a><a name="0008b08" id="0008b08">不着斯宝珠珰也。其第二子。亦复脱其耳珰</a><a name="0008b09" id="0008b09">宝珠。即取赤铜。饰以为珰。其第三子。复脱</a><a name="0008b10" id="0008b10">耳珰。取于铅锡。饰以为珰。如是三子舍耳</a><a name="0008b11" id="0008b11">珰已。然第一子。先名安乐。由此因缘。世号</a><a name="0008b12" id="0008b12">木珰。其第二子。先名守护。世号铜珰。其第三</a><a name="0008b13" id="0008b13">子。先名欢喜。世号铅珰。各取货物。涉海货</a><a name="0008b14" id="0008b14">易。是时长者第四小子。名为圆满。而白父言。</a><a name="0008b15" id="0008b15">我今亦欲度海货易。长者告曰。汝今幼小。不</a><a name="0008b16" id="0008b16">堪涉海。可于市肆之中。专且捡挍。小子尔时</a><a name="0008b17" id="0008b17">即依父命。在铺而住。后诸子等从海而还。</a><a name="0008b18" id="0008b18">多获财宝。安隐而至。既至疲息。而白父曰。我</a><a name="0008b19" id="0008b19">之财贿。愿父观察</a><a name="0008b20" id="0008b20"><p>尔时其父取彼三子所得之物。一一各有十</a><a name="0008b21" id="0008b21">万金直。其最小子来至父所。顶礼父足。白父</a><a name="0008b22" id="0008b22">言曰。我于市肆之中。所得财物。亦愿观察。父</a><a name="0008b23" id="0008b23">告子曰。汝不远涉广为求觅。所得之物。何足</a><a name="0008b24" id="0008b24">观察。子又白言。我虽在近。愿父哀怜。赐为捡</a><a name="0008b25" id="0008b25">阅。父随子意。遂观小子所有财货。凡有经营。</a><a name="0008b26" id="0008b26">曾无欺诳。算其本利。遂倍诸子。自在长者既</a><a name="0008b27" id="0008b27">见是已。甚大欢喜。称其本心。不胜欣庆。作是</a><a name="0008b28" id="0008b28">念曰。今我小子有大福德。曾不远行。而能获</a><a name="0008b29" id="0008b29">此如许财宝。后于异时。自在长者忽然染疾。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240008a.htm'><img src='up.gif' border=0></a>
<a href='T240008c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>