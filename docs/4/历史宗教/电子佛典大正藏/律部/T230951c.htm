<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0951c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷8)</font> 第三部三十三舍堕事 与非亲苾刍浣故衣学处第四 <font face='Arial'>T23, p0951c</h2></font><hr>
<span class='old'>
</a><a name="0951b28" id="0951b28">故方获斯事。于奈落迦傍生饿鬼三恶道中。</a><a name="0951b29" id="0951b29">拔济令出安置人天。能尽未来生死边际。干</span><a name="0951c01" id="0951c01">竭乳血巨海。越度白骨大山。无始已来曾所</a><a name="0951c02" id="0951c02">积集身见窟宅。今并除弃证斯妙果。大德。于</a><a name="0951c03" id="0951c03">生死流我今得出。我今归依佛法僧宝。为</a><a name="0951c04" id="0951c04">邬波索迦。唯愿世尊慈悲鉴察。我从今日</a><a name="0951c05" id="0951c05">乃至尽形。不断有情命乃至不饮诸酒。顶受</a><a name="0951c06" id="0951c06">世尊五支学处。时净饭王礼佛而去。便诣白</a><a name="0951c07" id="0951c07">饭王所。报言。弟今可受王位。彼便报曰。有</a><a name="0951c08" id="0951c08">何意耶。王曰。我今见谛不能为王。问言何时。</a><a name="0951c09" id="0951c09">报言今日。彼便报曰。我于世尊初来之日已</a><a name="0951c10" id="0951c10">得见谛。次往斛饭王。后往甘露饭王所。冀禅</a><a name="0951c11" id="0951c11">王位。彼悉自云我已见谛。净饭王曰。若如是</a><a name="0951c12" id="0951c12">者。我今欲灌谁顶令受王位。彼便报曰。释迦</a><a name="0951c13" id="0951c13">童子名曰贤善可绍王位。知王意旨即便默</a><a name="0951c14" id="0951c14">受。时净饭王即灌彼顶。以其王位授与贤善。</a><a name="0951c15" id="0951c15">尔时世尊及苾刍僧众。于日日中入王宫内</a><a name="0951c16" id="0951c16">受其供养。时净饭王作如是念。今佛弟子先</a><a name="0951c17" id="0951c17">是外道数有千人。心虽端正身非严好。由昔</a><a name="0951c18" id="0951c18">苦身形容瘦悴。云何得令世尊门徒容仪可</a><a name="0951c19" id="0951c19">爱见者生善。若令释种陪随世尊。方是端</a><a name="0951c20" id="0951c20">严人共尊重。时净饭王集诸释种告言。诸君</a><a name="0951c21" id="0951c21">当知。一切义成太子若不出家者当何所作。</a><a name="0951c22" id="0951c22">彼皆报曰。作转轮王。又问曰。君等作何。报</a><a name="0951c23" id="0951c23">言。我等称臣皆为从者。王复告曰。今一切义</a><a name="0951c24" id="0951c24">成太子证甘露法。亦令有情同餐斯味。仁等</a><a name="0951c25" id="0951c25">何因不为随从。彼皆报曰。我愿出家随世尊</a><a name="0951c26" id="0951c26">后。王曰。各随汝意。诸释子曰。为全家并去。为</a><a name="0951c27" id="0951c27">当家别一人。王曰。家别一人。时净饭王摇</a><a name="0951c28" id="0951c28">铃宣令。告释种曰。家别一人出家奉佛。若不</a><a name="0951c29" id="0951c29">肯者必招咎责。即于是时。释种之中贤善无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230951b.htm'><img src='up.gif' border=0></a>
<a href='T230952a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>