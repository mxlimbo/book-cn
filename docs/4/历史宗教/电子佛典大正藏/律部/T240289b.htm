<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0289b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷18)</font> 第三门第四子摄颂之余 <font face='Arial'>T24, p0289b</h2></font><hr>
<span class='old'>
</a><a name="0289a28" id="0289a28">法。开示劝导赞励庆喜。令彼众生或得暖法。</a><a name="0289a29" id="0289a29">或得顶忍世间第一。或得预流一来不还。或</span><a name="0289b01" id="0289b01">复出家得应供果。或植无上菩提种子。或植</a><a name="0289b02" id="0289b02">独觉声闻种子。是时尊者济度亲属及诸大</a><a name="0289b03" id="0289b03">众。生净信已于日初分。上升虚空放大光明</a><a name="0289b04" id="0289b04">现诸神变。入无余依妙涅槃界。当圆寂时大</a><a name="0289b05" id="0289b05">地震动。四方焰起流星堕落。于虚空中天鼓</a><a name="0289b06" id="0289b06">发响。诸苾刍众或在北俱卢东西二洲。或居</a><a name="0289b07" id="0289b07">妙高余七山处。雪香山等诸崖坎窟江河之</a><a name="0289b08" id="0289b08">侧。随处禅修受解脱乐。时彼诸人见地动已</a><a name="0289b09" id="0289b09">便作是念。何意大地忽然震动。敛念观察</a><a name="0289b10" id="0289b10">见其亲教已入涅槃。皆作是念。我今不应无</a><a name="0289b11" id="0289b11">亲教师于赡部洲安隐而住。作是念已尊者</a><a name="0289b12" id="0289b12">弟子有八万阿罗汉。同时皆悉入般涅槃</a><a name="0289b13" id="0289b13"><p>尔时大目干连于日初分执持衣钵。以神通</a><a name="0289b14" id="0289b14">力支持身体。入王舍城次第乞食。还至本处</a><a name="0289b15" id="0289b15">饭食讫收衣钵洗足已。诣世尊所礼双足已。</a><a name="0289b16" id="0289b16">白世尊言</a><a name="0289b17" id="0289b17"><p class='lg'>　　此身皆是脓血聚　　　无坚危脆常动摇</a><br><a name="0289b18" id="0289b18">　　犹如毒饼我舍除　　　唯愿大师哀愍恕　</p></a><a name="0289b19" id="0289b19"><p>又说漏曰</a><a name="0289b20" id="0289b20"><p class='lg'>　　我今无有债　　　意将为满足</a><br><a name="0289b21" id="0289b21">　　生死海无边　　　离怖升彼岸</a><br><a name="0289b22" id="0289b22">　　我伴舍利子　　　大智已圆寂</a><br><a name="0289b23" id="0289b23">　　我今随后去　　　唯愿大雄知　</p></a><a name="0289b24" id="0289b24"><p>佛告目连汝欲涅槃。白佛言世尊。我欲涅槃。</a><a name="0289b25" id="0289b25">又问汝欲涅槃。白佛言善逝我欲涅槃。又问</a><a name="0289b26" id="0289b26">若汝欲得入涅槃者。诸行无常是生灭法。随</a><a name="0289b27" id="0289b27">汝所欲我更何言。时大目连最后礼佛合掌</a><a name="0289b28" id="0289b28">恭敬。右绕三匝奉辞而去。时大目连往林园</a><a name="0289b29" id="0289b29">村。为诸亲族说法要已广如前说。为受归戒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240289a.htm'><img src='up.gif' border=0></a>
<a href='T240289c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>