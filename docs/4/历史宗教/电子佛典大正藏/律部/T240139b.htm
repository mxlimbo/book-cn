<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0139b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷8)</font> <font face='Arial'>T24, p0139b</h2></font><hr>
<span class='old'>
</a><a name="0139a28" id="0139a28">常法。所谓先说布施功德持戒功德。受天果</a><a name="0139a29" id="0139a29">报功德。不乐诸欲过失受烦恼事。赞叹出家</span><a name="0139b01" id="0139b01">清净观察殊胜功德。宗法广为演说。世尊知</a><a name="0139b02" id="0139b02">给孤长者心生踊跃欢喜。心无障碍堪受胜</a><a name="0139b03" id="0139b03">法善能了知。是时世尊为说胜法。所谓苦集</a><a name="0139b04" id="0139b04">灭道。此四谛法广大演说。犹如离垢净衣将</a><a name="0139b05" id="0139b05">染受鲜好色。给孤长者亦复如是。不离本座</a><a name="0139b06" id="0139b06">证四圣谛。所谓苦集灭道。给孤独长者。以见</a><a name="0139b07" id="0139b07">法已得法。了知法深入法。断诸疑惑不受他</a><a name="0139b08" id="0139b08">教。自能了知不被他引。于师教中心无怖畏。</a><a name="0139b09" id="0139b09">时给孤独长者。从座而起偏露一肩。即于佛</a><a name="0139b10" id="0139b10">前合掌恭敬。而白佛言。我已入法。一心归佛</a><a name="0139b11" id="0139b11">归法及苾刍僧伽。唯愿授我邬波索迦戒。从</a><a name="0139b12" id="0139b12">今尽命。永断杀生心净归依。尔时世尊。告给</a><a name="0139b13" id="0139b13">孤独长者曰。汝名字何。长者白曰。我名苏达</a><a name="0139b14" id="0139b14">多然我资给孤独食。是故诸人号给孤独。佛</a><a name="0139b15" id="0139b15">告长者曰。汝何处人。长者答曰。在此北方娇</a><a name="0139b16" id="0139b16">萨罗国室罗筏城外。有邑我住彼中。唯愿世</a><a name="0139b17" id="0139b17">尊。而受我请诣室罗筏城。受我供养。乃至</a><a name="0139b18" id="0139b18">尽形。及苾刍僧伽四事供养。佛告长者曰。室</a><a name="0139b19" id="0139b19">罗筏城中有寺以不。长者答曰。彼城无寺。</a><a name="0139b20" id="0139b20">世尊告曰。彼若有寺。僧伽应来往。彼既无寺。</a><a name="0139b21" id="0139b21">若为安置。长者答曰。唯愿世尊而受我请向</a><a name="0139b22" id="0139b22">室罗筏城。我当造寺令苾刍众往来安置</a><a name="0139b23" id="0139b23">止息思惟。世尊默然受请。是时长者知佛许</a><a name="0139b24" id="0139b24">已。即从座起顶礼佛足却还本处。彼时长者。</a><a name="0139b25" id="0139b25">王舍城中事既了已。还至佛所顶礼佛足却</a><a name="0139b26" id="0139b26">坐一面。而白佛言。唯愿世尊。遣一苾刍与我</a><a name="0139b27" id="0139b27">为伴。往室罗筏造立住处。安置世尊及苾刍</a><a name="0139b28" id="0139b28">僧众。佛作是念。苾刍众中谁能调伏室罗筏</a><a name="0139b29" id="0139b29">城人及长者眷属。世尊知舍利弗堪彼调伏。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240139a.htm'><img src='up.gif' border=0></a>
<a href='T240139c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>