<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0912c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷2)</font> 八波罗市迦法 不净行学处第一 <font face='Arial'>T23, p0912c</h2></font><hr>
<span class='old'>
</a><a name="0912b28" id="0912b28">第乞食。时未生怨王枉杀其父。生大追悔怀</a><a name="0912b29" id="0912b29">忧在室。虽有种种鼓乐弦歌。无释愁恼。时彼</span><a name="0912c01" id="0912c01">大臣遇见妙贤仪貌端正容色殊胜。便作是</a><a name="0912c02" id="0912c02">念。今此美女特异常人。宜可进王冀除忧</a><a name="0912c03" id="0912c03">戚。作是念已将近王室。强逼妙贤脱去法衣。</a><a name="0912c04" id="0912c04">着诸彩服具备璎珞涂拭名香。令亲侍人进</a><a name="0912c05" id="0912c05">至王所。时未生怨王才观此女姿容妙绝。遂</a><a name="0912c06" id="0912c06">释忧怀。复由妙贤恶业时熟。如瀑流水无能</a><a name="0912c07" id="0912c07">止遏。遂被恶王强见陵辱。如中毒箭生大忧</a><a name="0912c08" id="0912c08">苦。是时大世主于十五日欲褒洒陀。遍观尼</a><a name="0912c09" id="0912c09">众不见妙贤。入定观知在王宫内遭大辛苦</a><a name="0912c10" id="0912c10">非常被辱。诸尼问言。圣者妙贤今何所在独</a><a name="0912c11" id="0912c11">不见耶。时大世主即便命彼莲花色尼曰。汝</a><a name="0912c12" id="0912c12">应敛念观彼妙贤。既闻语已观知所在。犹如</a><a name="0912c13" id="0912c13">壮士屈伸臂顷。于尼众没王宫中出。在高楼</a><a name="0912c14" id="0912c14">上空中而住。遥告妙贤曰。姊妹。汝已能破诸</a><a name="0912c15" id="0912c15">烦恼魔。何不发起大神通事。受斯陵辱。时莲</a><a name="0912c16" id="0912c16">花色尼便授其法。如是应作如是应修。速自</a><a name="0912c17" id="0912c17">调心发起通力。是时妙贤系念除乱。于须臾</a><a name="0912c18" id="0912c18">间获得神足。着俗彩衣乘空而去。时莲花色</a><a name="0912c19" id="0912c19">便共妙贤至长净处。时十二众苾刍尼。见已</a><a name="0912c20" id="0912c20">生大嫌耻。作轻笑言。我实不能与此宫人同</a><a name="0912c21" id="0912c21">处长净。时大世主闻斯语已。告妙贤曰。具寿。</a><a name="0912c22" id="0912c22">宜往白王。着先法服速还来此。于时妙贤即</a><a name="0912c23" id="0912c23">乘神通至王寝处。其王犹睡。在于空中弹指</a><a name="0912c24" id="0912c24">作声。王闻觉已。便大惊怖身毛皆竖。作如是</a><a name="0912c25" id="0912c25">言。汝为是谁。为天龙耶。为神鬼耶。作是语</a><a name="0912c26" id="0912c26">已。是时妙贤空中对曰。我非天龙神鬼等。但</a><a name="0912c27" id="0912c27">是大师声闻众中妙贤苾刍尼。时王闻已以</a><a name="0912c28" id="0912c28">颂答曰</a><a name="0912c29" id="0912c29"><p class='lg'>　　现无法衣并应器　　　容状复不似尼形<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230912b.htm'><img src='up.gif' border=0></a>
<a href='T230913a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>