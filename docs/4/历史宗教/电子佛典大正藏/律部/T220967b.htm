<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0967b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷54)</font> 集法毗尼五百人 <font face='Arial'>T22, p0967b</h2></font><hr>
<span class='old'>
</a><a name="0967a28" id="0967a28">法。时阿难得阿罗汉已。即说偈言</a><a name="0967a29" id="0967a29"><p class='lg'>　　多闻种种说　　　常供养世尊</span><br><a name="0967b01" id="0967b01">　　已断于生死　　　瞿昙今欲卧　</p></a><a name="0967b02" id="0967b02"><p>时诸比丘。从毗舍离往王舍城作如是言。</a><a name="0967b03" id="0967b03">我等先当作何等。为当先治房舍卧具。</a><a name="0967b04" id="0967b04">先论法毗尼耶。皆言。先当治房舍卧</a><a name="0967b05" id="0967b05">具。即便治房卧具。时大迦叶以此因缘集</a><a name="0967b06" id="0967b06">比丘僧。中有陀醯罗迦叶作上座。长老婆</a><a name="0967b07" id="0967b07">婆那为第二上座。大迦叶为第三上座。长老</a><a name="0967b08" id="0967b08">大周那为第四上座。时大迦叶。知僧事即</a><a name="0967b09" id="0967b09">作白。大德僧听。若僧时到僧忍听。僧今集</a><a name="0967b10" id="0967b10">论法毗尼。白如是。时阿难即从坐起偏露</a><a name="0967b11" id="0967b11">右肩右膝着地合掌。白大迦叶言。我亲从</a><a name="0967b12" id="0967b12">佛闻。忆持佛语。自今已去。为诸比丘舍杂</a><a name="0967b13" id="0967b13">碎戒。迦叶问言。阿难汝问世尊不。何者是</a><a name="0967b14" id="0967b14">杂碎戒。阿难答言。时我愁忧无赖失。不问</a><a name="0967b15" id="0967b15">世尊。何者是杂碎戒时诸比丘皆言。来我当</a><a name="0967b16" id="0967b16">语汝杂碎戒。中或有言。除四波罗夷。余者</a><a name="0967b17" id="0967b17">是杂碎戒。或有言。除四波罗夷十三事。余</a><a name="0967b18" id="0967b18">者皆是杂碎戒。或有言。除四波罗夷十三事</a><a name="0967b19" id="0967b19">二不定法。余者皆是杂碎戒。或有言。除四</a><a name="0967b20" id="0967b20">波罗夷十三事二不定法三十事。余者皆是</a><a name="0967b21" id="0967b21">杂碎戒。或有言。除四波罗夷乃至九十事。</a><a name="0967b22" id="0967b22">余者皆是杂碎戒。时大迦叶告诸比丘言。诸</a><a name="0967b23" id="0967b23">长老。今者众人言各不定。不知何者是杂碎</a><a name="0967b24" id="0967b24">戒。自今已去。应共立制。若佛先所不制。今</a><a name="0967b25" id="0967b25">不应制。佛先所制。今不应却。应随佛所</a><a name="0967b26" id="0967b26">制而学。时即共立如此制限</a><a name="0967b27" id="0967b27"><p>大迦叶语阿难言。汝于佛法中先求度女</a><a name="0967b28" id="0967b28">人得突吉罗罪。今应忏悔。阿难答言。大德。</a><a name="0967b29" id="0967b29">此非我故作。摩诃波阇波提于佛有大恩。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220967a.htm'><img src='up.gif' border=0></a>
<a href='T220967c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>