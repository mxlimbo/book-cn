<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0203c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷20)</font> <font face='Arial'>T24, p0203c</h2></font><hr>
<span class='old'>
</a><a name="0203b28" id="0203b28">六入灭则触灭。触灭则受灭。受灭则爱灭。</a><a name="0203b29" id="0203b29">爱灭则取灭。取灭则有灭。有灭则生灭。生灭</span><a name="0203c01" id="0203c01">则老死灭。老死灭则忧悲苦恼灭。汝等苾刍。</a><a name="0203c02" id="0203c02">常思修学自利利他。自利利他之法。若法不</a><a name="0203c03" id="0203c03">善无利无乐究竟不善。及于他四辈所得饮</a><a name="0203c04" id="0203c04">食衣服卧具汤药自身不善之事。不应作者</a><a name="0203c05" id="0203c05">莫作。但观自身及他有利益者。常须修学。</a><a name="0203c06" id="0203c06">于时诸苾刍等闻此法已。心生欢喜疑网皆</a><a name="0203c07" id="0203c07">除。内外清净。有异苾刍等。心生疑惑而问世</a><a name="0203c08" id="0203c08">尊有何因业。今被破和合僧。佛为诸苾刍说</a><a name="0203c09" id="0203c09">过去业。我自聚集作业今自受之。非是他受。</a><a name="0203c10" id="0203c10">苾刍当知。有情作业还有情受。非无情受。而</a><a name="0203c11" id="0203c11">说漏曰</a><a name="0203c12" id="0203c12"><p class='lg'>　　假令经百劫　　　所作业不亡</a><br><a name="0203c13" id="0203c13">　　因缘会遇时　　　果报还自受　</p></a><a name="0203c14" id="0203c14"><p>尔时世尊告诸苾刍。乃往过去清净山林有</a><a name="0203c15" id="0203c15">一大仙。五百小仙以为眷属。俱共修道。时有</a><a name="0203c16" id="0203c16">客仙来过其所。主人不与如法供给看侍。客</a><a name="0203c17" id="0203c17">仙心生懊恼而恨。便破和合仙众。诱引彼诸</a><a name="0203c18" id="0203c18">小仙言。我善解种种道术及五神通。我当教</a><a name="0203c19" id="0203c19">示。汝当随我。后时大仙知此事已。劝彼客仙</a><a name="0203c20" id="0203c20">莫破我众。非是仙法。巧说善言令生欢喜。</a><a name="0203c21" id="0203c21">虽得如是灭诤之语。由劝不息设方便。时世</a><a name="0203c22" id="0203c22">有辟支佛。有大慈悲。少欲知足上胜福田。游</a><a name="0203c23" id="0203c23">行世间渐诣仙所。大仙见辟支佛端严殊胜。</a><a name="0203c24" id="0203c24">心生欢喜供养恭敬。而发愿言。以此供养佛</a><a name="0203c25" id="0203c25">功德。愿我当来得大智慧神通之力。客仙虽</a><a name="0203c26" id="0203c26">成一切智。愿我能破彼和合僧众。结会古今。</a><a name="0203c27" id="0203c27">往时客仙我身是也。五百仙人中有大仙主</a><a name="0203c28" id="0203c28">者。提婆达多身是。为此因缘。黑业有黑业报。</a><a name="0203c29" id="0203c29">白业有白业报非黑非白业有非黑非白业报。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240203b.htm'><img src='up.gif' border=0></a>
<a href='T240204a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>