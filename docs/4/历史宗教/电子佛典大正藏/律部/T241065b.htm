<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1065b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷6)</font> 五戒品第二十二 <font face='Arial'>T24, p1065b</h2></font><hr>
<span class='old'>
</a><a name="1065a28" id="1065a28">亦不疲厌。乐如法行不求世乐。乐处寂静出</a><a name="1065a29" id="1065a29">家修道。未得出家虽在家居。如解脱人不作</span><a name="1065b01" id="1065b01">众恶。得三种戒戒戒定戒无漏戒。善男子。菩</a><a name="1065b02" id="1065b02">萨二种。一者在家。二者出家。出家菩萨如法</a><a name="1065b03" id="1065b03">修行是不为难。在家菩萨如法修行是乃为</a><a name="1065b04" id="1065b04">难。何以故。在家之人多恶因缘所缠绕故</a><a name="1065b05" id="1065b05"><p><b>　　<A NAME="n630"></A>优婆塞戒经尸波罗蜜品第二十三</b></a><a name="1065b06" id="1065b06"><p>善生言。世尊云何菩萨趣向菩提其心坚固。</a><a name="1065b07" id="1065b07">善男子。菩萨坚固具足四法。一者受大苦时。</a><a name="1065b08" id="1065b08">终不舍离如法之行。二者得大自在常修忍</a><a name="1065b09" id="1065b09">辱。三者身处贫穷常乐施与。四者盛壮之年</a><a name="1065b10" id="1065b10">常乐出家。若有菩萨具足四法。趣向菩提其</a><a name="1065b11" id="1065b11">心坚固。菩萨具足如是四法。复作是念是菩</a><a name="1065b12" id="1065b12">提道初根本地名之为戒。如是戒者。亦名初</a><a name="1065b13" id="1065b13">地亦名导地。亦名平地亦名等地亦名慈地</a><a name="1065b14" id="1065b14">亦名悲地。亦名佛迹。亦名一切功德根本。</a><a name="1065b15" id="1065b15">亦名福田。以是因缘。智者应当受持不毁。</a><a name="1065b16" id="1065b16">复次智者又作是念。戒有二果。一诸天乐。二</a><a name="1065b17" id="1065b17">菩提乐。智者应当求菩提乐不求天乐。若受</a><a name="1065b18" id="1065b18">戒已。所不应作而故作之。所不应思而故思</a><a name="1065b19" id="1065b19">惟。懈怠懒惰乐于睡眠。念恶觉观邪命恶</a><a name="1065b20" id="1065b20">愿。是名污戒。若受戒已。心生悔恨求人天乐。</a><a name="1065b21" id="1065b21">多诸放逸不生怜愍。是名污戒。若畏贫穷若</a><a name="1065b22" id="1065b22">为恐怖。若为失财若畏作役。若为身命若为</a><a name="1065b23" id="1065b23">利养。若为爱心而受禁戒。既受戒已心生疑</a><a name="1065b24" id="1065b24">惑。是名污戒。善男子。若人不乐久处生死深</a><a name="1065b25" id="1065b25">见过罪。观人天乐阿鼻狱苦平等无差。怜愍</a><a name="1065b26" id="1065b26">众生具足正念。为欲利益无量众生使得成</a><a name="1065b27" id="1065b27">道。为具无上菩提道故。为如法行故受持是</a><a name="1065b28" id="1065b28">戒心不放逸。能观过去未来现在身口意业。</a><a name="1065b29" id="1065b29">知轻知重凡所作事。先当系心修不放逸。作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241065a.htm'><img src='up.gif' border=0></a>
<a href='T241065c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>