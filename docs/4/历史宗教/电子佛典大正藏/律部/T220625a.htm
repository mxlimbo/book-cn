<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0625a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷9)</font> 三十舍堕法之一 <font face='Arial'>T22, p0625a</h2></font><hr>
<span class='old'>
</a><a name="0624c28" id="0624c28">是福德人。答言。某甲居士持此线见与</a><a name="0624c29" id="0624c29">言。跋难陀释子是我亲友知识。为我织作</span><a name="0625a01" id="0625a01">如是如是衣与。以是故知大德是福德人</a><a name="0625a02" id="0625a02">复问实尔不耶。识师报言实尔。跋难陀言</a><a name="0625a03" id="0625a03">若欲与我织衣者。广大极好坚致识使任</a><a name="0625a04" id="0625a04">我受持。若不任我受持者是所不须。织师</a><a name="0625a05" id="0625a05">报言。如大德所说此线少不得成衣。跋</a><a name="0625a06" id="0625a06">难陀语言。汝但织我当更求线足之。时</a><a name="0625a07" id="0625a07">跋难陀晨朝着衣持钵至居士家就座而</a><a name="0625a08" id="0625a08">坐。语居士妇言。居士先持线与织师为</a><a name="0625a09" id="0625a09">我作衣。今线少不足。时居士妇即持线</a><a name="0625a10" id="0625a10">箱置前语言。随意多少取。时跋难陀即恣</a><a name="0625a11" id="0625a11">意择取好者。持往诣织师家语言。我已得</a><a name="0625a12" id="0625a12">尔许线可与我织成衣。织师报言。如大</a><a name="0625a13" id="0625a13">德今所作衣与我价少。跋难陀报言。但与</a><a name="0625a14" id="0625a14">我织我当更与汝价。时织师成衣已即送</a><a name="0625a15" id="0625a15">与居士妇。时居士从他处行还。问其妇言。</a><a name="0625a16" id="0625a16">我前与织师线为跋难陀释子作衣。今者</a><a name="0625a17" id="0625a17">成未耶。其妇报言。所织衣已成今在此。居</a><a name="0625a18" id="0625a18">士言。持衣来看之。即开箱出衣示。居士语</a><a name="0625a19" id="0625a19">妇言。此衣非我先敕织衣。妇报言。此衣即</a><a name="0625a20" id="0625a20">是耶。居士语言。如先所与线教令织作</a><a name="0625a21" id="0625a21">衣此衣非。时妇即具说因缘。居士与妇共</a><a name="0625a22" id="0625a22">披衣看。时跋难陀释子即来至居士家。问</a><a name="0625a23" id="0625a23">居士言。先所与我织作衣此衣是耶。报言</a><a name="0625a24" id="0625a24">是。语言。若是者便可与我。居士即讥嫌言。</a><a name="0625a25" id="0625a25">沙门释子受取无厌不知惭愧。外自称言我</a><a name="0625a26" id="0625a26">知正法。如是何有正法。从人乞衣。施者虽</a><a name="0625a27" id="0625a27">无厌而受者应知足。乃至屏处而不得语。</a><a name="0625a28" id="0625a28">时乞食比丘闻是语已。嫌责跋难陀释子</a><a name="0625a29" id="0625a29">言。云何贪着从他乞衣耶。嫌责已还至僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220624c.htm'><img src='up.gif' border=0></a>
<a href='T220625b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>