<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0909a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷1)</font> 八波罗市迦法 不净行学处第一 <font face='Arial'>T23, p0909a</h2></font><hr>
<span class='old'>
</a><a name="0908c28" id="0908c28">已喜遍身心。高声唱言。善哉安乐。我从昔来</a><a name="0908c29" id="0908c29">终日竟夜。一心愿得承家之子。百年之后随</span><a name="0909a01" id="0909a01">己力分。修诸福业咸称我名。令此功德资助</a><a name="0909a02" id="0909a02">父母所生之处福乐无尽。凡我家务有所付</a><a name="0909a03" id="0909a03">嘱。作是语已。于高楼上敷设宝座安置其妻。</a><a name="0909a04" id="0909a04">专使名医调和将护。衣服饮食触事合宜。兼</a><a name="0909a05" id="0909a05">令一切冷暖涩滑酸碱之类。轻重适时温凉</a><a name="0909a06" id="0909a06">得所。遍身庄严上妙璎珞。涂饰花鬘光彩超</a><a name="0909a07" id="0909a07">绝。譬如天女居欢喜园。凡所游践皆在床褥。</a><a name="0909a08" id="0909a08">往来未曾足履于地。耳目所经终不听视邪恶</a><a name="0909a09" id="0909a09">声色。月满生男。姿容超绝。光相炳耀如赡部</a><a name="0909a10" id="0909a10">金。顶圆如盖臂长过膝。鼻修且直眉高而长。</a><a name="0909a11" id="0909a11">额广平正众相具足。三七日后诸亲欢会。此</a><a name="0909a12" id="0909a12">儿今者欲作何字。相与议曰。今此孩子。本于</a><a name="0909a13" id="0909a13">毕钵罗树求得。应名毕钵罗。又从氏族可名</a><a name="0909a14" id="0909a14">迦摄波。由此时人称毕钵罗。或云迦摄波。便</a><a name="0909a15" id="0909a15">以孩子授八养母。随其所须不令阙乏。给以</a><a name="0909a16" id="0909a16">乳药酥膏及余众妙资养之物。速便长大如</a><a name="0909a17" id="0909a17">莲出水。至童子位将付明师。习学技艺及诸</a><a name="0909a18" id="0909a18">典籍。一经耳目记持不忘。执捉净瓶威仪进止</a><a name="0909a19" id="0909a19">无不明察。翁声蓬声及四薜陀悉皆明了。所</a><a name="0909a20" id="0909a20">谓一颉力薜陀。二耶树薜陀。三娑摩薜陀。四阿</a><a name="0909a21" id="0909a21">健薜陀。(薜陀译为明智若解此四则智无不周用无不备应云四明论总有十万余颂口相传授不合书于</a><a name="0909a22" id="0909a22">纸叶其中义者初广明作业二盛陈赞颂三说祭药法式四治国养身诸婆罗门咸多诵习斯之四号无可正翻为此俱</a><a name="0909a23" id="0909a23">存梵字翁声即是咒术发端之句蓬声乃是命召神祇之言其薜陀声韵外道执以为常起乎自然来从无始此声常住</a><a name="0909a24" id="0909a24">恒在虚空人口发出即是无常旧云四围陀者讹也)于诸世间在地居空考诸</a><a name="0909a25" id="0909a25">祥变。复闲方法。谓自祭祀教他祭祀。自习诵</a><a name="0909a26" id="0909a26">教他习诵。或自布施及受他物。于此六事无</a><a name="0909a27" id="0909a27">不明晓。并属四明所有支派究畅皆尽。能显</a><a name="0909a28" id="0909a28">自宗善破他论。智识分明利同于火。众推先</a><a name="0909a29" id="0909a29">俊请为师导。教婆罗门子五百余人。年既长<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230908c.htm'><img src='up.gif' border=0></a>
<a href='T230909b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>