<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毗尼母经 0834b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毗尼母经</font> <font face='Arial'>(卷6)</font> <font face='Arial'>T24, p0834b</h2></font><hr>
<span class='old'>
</a><a name="0834a28" id="0834a28">居法。安居众中上座。应当问大界标相处所。</a><a name="0834a29" id="0834a29">复问失衣不失衣处所。复应问净处所。问布</span><a name="0834b01" id="0834b01">萨处所。说戒说法。差说法人咒愿。差营事人。</a><a name="0834b02" id="0834b02">慰喻营事人。差行筹人。差僧净人。诸比丘出</a><a name="0834b03" id="0834b03">界外。七日十五日乃至一月。白二羯磨教授</a><a name="0834b04" id="0834b04">年少比丘。应当自教语劝人教语。如此等事</a><a name="0834b05" id="0834b05">皆应夏安居中上座所作。复应巡房看敷具。</a><a name="0834b06" id="0834b06">谁如法受用。谁不如法受用。如法受用者。示</a><a name="0834b07" id="0834b07">教利喜赞其所行。不如法者。应谏令忆念语</a><a name="0834b08" id="0834b08">言。长老应如法受用。不如法受用有五事过</a><a name="0834b09" id="0834b09">患。如来制戒应忆念此事。安居中上座法。若</a><a name="0834b10" id="0834b10">中食时食粥时及饮甜浆时。众中上座应唱</a><a name="0834b11" id="0834b11">言。尔许时已过。余有尔许时在。若众中上座。</a><a name="0834b12" id="0834b12">行如此等行者。是名僧父母。亦名僧师。是名</a><a name="0834b13" id="0834b13">安居中上座法。安居比丘自恣时得作一事。</a><a name="0834b14" id="0834b14">一者自恣时说见闻疑罪是也自恣后得作</a><a name="0834b15" id="0834b15">四事。一解大界。二还结大界。解界有二种因</a><a name="0834b16" id="0834b16">缘。一为大水漂标相坏不知处所。二为贼难</a><a name="0834b17" id="0834b17">故诸比丘皆出界外。有此二因缘故须解须</a><a name="0834b18" id="0834b18">结也。三受迦絺那衣。四安居竟受敷具。是事</a><a name="0834b19" id="0834b19">自恣后因缘。众者有四众。比丘众。比丘尼众。</a><a name="0834b20" id="0834b20">优婆塞众。优婆夷众。复有四众僧。一凡夫僧。</a><a name="0834b21" id="0834b21">二圣人僧。三惭愧僧。四无惭愧僧。比丘僧者。</a><a name="0834b22" id="0834b22">一二三不成僧。四人成僧。乃至二十人成僧。</a><a name="0834b23" id="0834b23">四人僧者。得作白一白二羯磨。不得自恣。不</a><a name="0834b24" id="0834b24">得受具。不得作阿浮呵那。除此三已。余一切</a><a name="0834b25" id="0834b25">法事皆得作。五人僧者。得自恣布萨。边地有</a><a name="0834b26" id="0834b26">律师得受具。中国不得。中国边地不得作阿</a><a name="0834b27" id="0834b27">浮呵那。二十人僧者。一切法事皆得。十人僧。</a><a name="0834b28" id="0834b28">除阿浮呵那。余一切法事得作。若四人作法</a><a name="0834b29" id="0834b29">事。少一人。法事不成。名为非法作法事。五人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240834a.htm'><img src='up.gif' border=0></a>
<a href='T240834c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>