<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0846b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷40)</font> 九十波逸底迦法 捉宝学处第五十九 <font face='Arial'>T23, p0846b</h2></font><hr>
<span class='old'>
</a><a name="0846a28" id="0846a28">前。佛言我观十利。制其学处应如是说</a><a name="0846a29" id="0846a29"><p>若复苾刍宝及宝类。若自捉教人捉者。波逸</span><a name="0846b01" id="0846b01">底迦</a><a name="0846b02" id="0846b02"><p>尔时世尊。从广严城至憍萨罗国室罗伐城。</a><a name="0846b03" id="0846b03">住逝多林给孤独园。时毗舍佉鹿子母。闻佛</a><a name="0846b04" id="0846b04">来至欲申敬礼。具诸璎珞周遍严身。禀性怀</a><a name="0846b05" id="0846b05">惭耻将见佛。遂脱璎珞付其从者。着鲜白服</a><a name="0846b06" id="0846b06">入见世尊。礼佛足已听闻妙法。从座而去。时</a><a name="0846b07" id="0846b07">彼从者以其璎珞置花树下。遂忘归家。时阿</a><a name="0846b08" id="0846b08">难陀见其璎珞便作是念。世尊所制由此当</a><a name="0846b09" id="0846b09">开。即便收取自往白佛。佛言。善哉善哉。阿难</a><a name="0846b10" id="0846b10">陀。我虽未许汝已知时。若说戒时应云除时</a><a name="0846b11" id="0846b11">因缘。复于异时毗舍佉问从者曰。将璎珞来。</a><a name="0846b12" id="0846b12">报言寺中树下忘不持来。报云往取。子闻语</a><a name="0846b13" id="0846b13">已白其母曰。岂如库内令彼取来。寺中多人</a><a name="0846b14" id="0846b14">彼物定失。母曰我在生来物不遗失。汝但往</a><a name="0846b15" id="0846b15">取。必定应得。从者承命遂往寺中。阿难陀见</a><a name="0846b16" id="0846b16">之便授璎珞。从者持至。母告子曰。我不失财。</a><a name="0846b17" id="0846b17">斯言非谬。子作是念。我当试验其事实不。便</a><a name="0846b18" id="0846b18">取其母金印指环投于井中。汲水之时随水</a><a name="0846b19" id="0846b19">而得。其子复将掷于江内。鱼见吞食。渔人获</a><a name="0846b20" id="0846b20">得诣市卖之。家人买归破腹而得。复以金囊</a><a name="0846b21" id="0846b21">弃之于路。时人见者皆谓是蛇避之而去。子</a><a name="0846b22" id="0846b22">还收取。既作如是多种试验。方知其母不失</a><a name="0846b23" id="0846b23">于物。复有苾刍行至寺外。见遗金囊持之而</a><a name="0846b24" id="0846b24">去。后有人来苾刍报曰。此是汝囊不。彼人言</a><a name="0846b25" id="0846b25">是。便与。持去。次有一人急走而来。问苾刍曰。</a><a name="0846b26" id="0846b26">见我金囊不。报曰我已与他将去。其人闻已</a><a name="0846b27" id="0846b27">懊恼命终。世尊知已告诸苾刍。不应如是辄</a><a name="0846b28" id="0846b28">即与人。应问记验相应者与。不同者勿与。复</a><a name="0846b29" id="0846b29">有苾刍。见盛金囊弃之而去。佛言不应弃去。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230846a.htm'><img src='up.gif' border=0></a>
<a href='T230846c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>