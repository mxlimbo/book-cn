<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0325c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷25)</font> 第三门第四子摄颂之余 <font face='Arial'>T24, p0325c</h2></font><hr>
<span class='old'>
</a><a name="0325b28" id="0325b28">希有已四顾而望。告诸人曰。君等知不。此女</a><a name="0325b29" id="0325b29">具相举世皆无。准依相书当与五百丈夫共</span><a name="0325c01" id="0325c01">行欢爱。诸人报曰。看此殊相。五百未足为奇。</a><a name="0325c02" id="0325c02">四远皆闻相师所记。竞来观察阗噎街衢。是</a><a name="0325c03" id="0325c03">时长者经三七日后为大欢会。命聚宗亲为</a><a name="0325c04" id="0325c04">女立字。皆云此女当作何名。咸言。诞生之际</a><a name="0325c05" id="0325c05">室有明照犹如日光。应与此女名曰妙光。长</a><a name="0325c06" id="0325c06">者遂使养母八人共为瞻视。广如余说。乃至</a><a name="0325c07" id="0325c07">童年稍渐长大。容华雅丽庠序超伦。伎乐管</a><a name="0325c08" id="0325c08">弦无不备习。光彩赫奕绮服芬芳。于己宅中</a><a name="0325c09" id="0325c09">鲜明遍照。犹如天女处妙花园。观此奇姿仪</a><a name="0325c10" id="0325c10">容可爱。威光挺特举世无双。假使隐遁仙</a><a name="0325c11" id="0325c11">人离欲之辈。尚能牵彼起染欲心。何况无始</a><a name="0325c12" id="0325c12">时来积集烦恼。淫欲增盛年少丈夫而不迷</a><a name="0325c13" id="0325c13">惑。其父昼夜及以家人。防守严更无由得</a><a name="0325c14" id="0325c14">睡</a><a name="0325c15" id="0325c15"><p>时憍萨罗主胜光大王太子大臣。并余国主</a><a name="0325c16" id="0325c16">王子之类。咸共问亲求为婚娶。由妙光女相</a><a name="0325c17" id="0325c17">师授记。与五百人共行欲事。皆生讥耻不共</a><a name="0325c18" id="0325c18">成亲。然于宅中内外人满。门窗户牖皆共窥</a><a name="0325c19" id="0325c19">看。虽备守防难为禁止。长者见已恐贻家祸。</a><a name="0325c20" id="0325c20">情地无安即便念曰。女年长大虽非偶类求</a><a name="0325c21" id="0325c21">者当与。人皆耻向靡见只迎。于是长者见</a><a name="0325c22" id="0325c22">无人取心生忧恼。病苦婴缠身形羸损。时此</a><a name="0325c23" id="0325c23">城中有一长者大富多财。娶妻未久即便身</a><a name="0325c24" id="0325c24">死。如是展转更索余妻。第二第三乃至于七</a><a name="0325c25" id="0325c25">悉皆病死。由其先世作妻短命业恶向流布。</a><a name="0325c26" id="0325c26">遂令时人与其着字名曰杀妇。时杀妇长者</a><a name="0325c27" id="0325c27">独居难活更觅余女。至彼女家问其婚事。父</a><a name="0325c28" id="0325c28">母报曰。岂我今欲杀自女耶。遂更思量求诸</a><a name="0325c29" id="0325c29">寡妇。诸人答曰。岂我今欲杀自身乎。长者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240325b.htm'><img src='up.gif' border=0></a>
<a href='T240326a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>