<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0779b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷15)</font> 舍利弗品 <font face='Arial'>T24, p0779b</h2></font><hr>
<span class='old'>
</a><a name="0779a28" id="0779a28">违反前语。若外道好语时。便回为己语。自</a><a name="0779a29" id="0779a29">知理僻言是外道语。若克时与外道论</span><a name="0779b01" id="0779b01">议。语外道言。中后当论议。自中前来。语</a><a name="0779b02" id="0779b02">诸檀越言。即时论议自上高座语诸檀越</a><a name="0779b03" id="0779b03">言。外道那得不来。必当畏我。是故不来。</a><a name="0779b04" id="0779b04">自下高座而去。中后外道来。觅比丘不得。</a><a name="0779b05" id="0779b05">便呵责言。沙门释子言知正法。云何故妄</a><a name="0779b06" id="0779b06">语。妄语者。口与心相违。亦名空语也。不犯</a><a name="0779b07" id="0779b07">者。欲说此误说彼。妄语戒广说竟。此是性</a><a name="0779b08" id="0779b08">罪。毁訾语者。欲令彼羞也。无罪者。唯除教</a><a name="0779b09" id="0779b09">授。此是性罪。毁訾语广说竟</a><a name="0779b10" id="0779b10"><p>两舌者。若两舌斗乱比丘比丘尼波夜提。</a><a name="0779b11" id="0779b11">余三众突吉罗。白衣亦突吉罗。此是性罪。两</a><a name="0779b12" id="0779b12">舌广说竟。同诵句者。有四种。何者为四。一</a><a name="0779b13" id="0779b13">者句。二者随句。三者随字。四者随味。何者为</a><a name="0779b14" id="0779b14">句。偈中句一句。是名一句。何者随句。次第</a><a name="0779b15" id="0779b15">二句。是名随句。何者随字。随文字而说是</a><a name="0779b16" id="0779b16">名随文字。何者随味。同字异义。是名随味</a><a name="0779b17" id="0779b17">有字义味。是名为句。若教未受具戒人诸</a><a name="0779b18" id="0779b18">恶莫作。未受具足戒人同声而诵。波夜提。若</a><a name="0779b19" id="0779b19">师言诸恶莫作。未受具足人抄前。而诵诸</a><a name="0779b20" id="0779b20">善奉行。同声而诵。师得罪。师言诸行无常。</a><a name="0779b21" id="0779b21">弟子言无常。亦得波夜提。若长行同者。随</a><a name="0779b22" id="0779b22">字得罪。佛语者。一切律藏阿毗昙藏修多罗。</a><a name="0779b23" id="0779b23">此是佛语。声闻语者。阿能伽那正见经。阿</a><a name="0779b24" id="0779b24">[<a href='javascript:showpic("images/060797.gif")'>少/兔</a>]摩那经。周罗卑陀罗。摩诃卑陀罗。是名声</a><a name="0779b25" id="0779b25">闻语。梵志语者。一切外道梵志一品。是名</a><a name="0779b26" id="0779b26">梵志语。天人语者。魔王梵王帝释一切天</a><a name="0779b27" id="0779b27">人所语。是名天人语。同诵不犯。法师曰。若</a><a name="0779b28" id="0779b28">佛涅槃后迦叶为上座。五百罗汉所集三藏。</a><a name="0779b29" id="0779b29">若共未受具戒人同诵此法者。得波夜提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240779a.htm'><img src='up.gif' border=0></a>
<a href='T240779c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>