<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0102b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷1)</font> <font face='Arial'>T24, p0102b</h2></font><hr>
<span class='old'>
</a><a name="0102a28" id="0102a28">物。供养天神事火苦行。求国王位。汝今已得。</a><a name="0102a29" id="0102a29">我舍命已。汝当绍位。何故汝今舍此而去。乔</span><a name="0102b01" id="0102b01">答摩白言。我见国王非法为法法为非法。由</a><a name="0102b02" id="0102b02">此罪业当堕地狱。我今怖畏愿求出家。大王</a><a name="0102b03" id="0102b03">慈悲。从我此愿。尔时彼王。知其子心毕欲出</a><a name="0102b04" id="0102b04">家。即便告言。我今放汝随意而去。时彼王子。</a><a name="0102b05" id="0102b05">闻此语已心大欢喜。去斯不远有一仙人。名</a><a name="0102b06" id="0102b06">曰黑色。时彼王子。拜跪父王及诸眷属辞别</a><a name="0102b07" id="0102b07">而去。诣黑色仙所。如法胡跪顶礼双足。白</a><a name="0102b08" id="0102b08">仙人言。我欲出家。愿仙慈悲令我出家。时</a><a name="0102b09" id="0102b09">彼仙人即便听许。时彼王子既出家已。而求</a><a name="0102b10" id="0102b10">果子树皮树根以充资养。世便号为乔答摩</a><a name="0102b11" id="0102b11">仙。尔时父王便即舍命。第二王子波罗堕阇。</a><a name="0102b12" id="0102b12">即立为王。尔时乔答摩仙。因恒食果子及诸</a><a name="0102b13" id="0102b13">树叶。遂便得病。白邬波驮耶言。我今欲入</a><a name="0102b14" id="0102b14">于聚落中而乞饮食。黑仙报曰。仙人有法。所</a><a name="0102b15" id="0102b15">谓守护六根远离六境。若在山谷。或入聚落。</a><a name="0102b16" id="0102b16">无有所畏。汝若能持如是仙法。随意而去。可</a><a name="0102b17" id="0102b17">近补多罗城造作草舍依之而住。尔时乔答</a><a name="0102b18" id="0102b18">摩。顶礼亲教辞别而去。诣补多罗城。于一闲</a><a name="0102b19" id="0102b19">林造作草舍。乞食自活。尔时补多罗城有一</a><a name="0102b20" id="0102b20">淫女。名曰招贤。形貌端正众所爱着。时有一</a><a name="0102b21" id="0102b21">不善人。名蜜捺罗。由淫贪心。将诸璎珞及以</a><a name="0102b22" id="0102b22">妙衣。送与彼女。须拟迎娶。时彼女人。着诸</a><a name="0102b23" id="0102b23">璎珞及以妙衣。欲出往彼。时彼门边见有一</a><a name="0102b24" id="0102b24">人。持五百银钱与彼女人。便作是言。汝来汝</a><a name="0102b25" id="0102b25">来。共汝游戏。彼女思念。我今得五百银钱。何</a><a name="0102b26" id="0102b26">为不取。我若不取即不应理。即取钱已与彼</a><a name="0102b27" id="0102b27">游戏。尔时淫女。使从女人往诣蜜捺罗所。而</a><a name="0102b28" id="0102b28">作是言。我未庄饰少时即来。彼侍从女奉此</a><a name="0102b29" id="0102b29">语已。诣蜜捺罗所具陈上事。时银钱主。别有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240102a.htm'><img src='up.gif' border=0></a>
<a href='T240102c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>