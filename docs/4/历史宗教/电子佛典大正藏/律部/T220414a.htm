<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0414a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷23)</font> 明杂诵跋渠法之一 四提舍尼初 <font face='Arial'>T22, p0414a</h2></font><hr>
<span class='old'>
</a><a name="0413c28" id="0413c28">五日一行诸比丘房。何等五。我声闻弟子中</a><a name="0413c29" id="0413c29">不好有为事不。不乐说无益语不。不乐着睡</span><a name="0414a01" id="0414a01">眠不。为看病比丘故。为信心善男子。见如来</a><a name="0414a02" id="0414a02">威仪庠序。发欢喜心故。以是五事。行诸比丘</a><a name="0414a03" id="0414a03">房。见一比丘病痿黄羸瘦。佛知而故问。比丘</a><a name="0414a04" id="0414a04">汝气力调和不。白佛言。世尊。我患饥气力</a><a name="0414a05" id="0414a05">不足。佛语比丘。汝不能乞食耶。白言。世尊。</a><a name="0414a06" id="0414a06">是拘萨罗国但乞人残食不乞非残。是残食</a><a name="0414a07" id="0414a07">不净。我不能啖。是故羸瘦。佛语比丘。止止。</a><a name="0414a08" id="0414a08">莫作是语。乞残食少事易得。应净无诸过。</a><a name="0414a09" id="0414a09">依是出家。尔时世尊往众多比丘所。敷尼师</a><a name="0414a10" id="0414a10">坛坐。为诸比丘具说上事。佛告诸比丘。从</a><a name="0414a11" id="0414a11">今日如来应供正遍知欲饶益故。于声闻众</a><a name="0414a12" id="0414a12">中正说制第二依。若堪忍直信善男子。与受</a><a name="0414a13" id="0414a13">具足。不堪忍者。不应与受。佛住舍卫城。广说</a><a name="0414a14" id="0414a14">如上。如来应供正遍知五日一行诸比丘房。</a><a name="0414a15" id="0414a15">见一比丘坐树下。作是语。沙门出家修梵行</a><a name="0414a16" id="0414a16">在树下苦。昼则风吹日炙。夜则蚊虻所螫。</a><a name="0414a17" id="0414a17">我不堪。佛语比丘。止止。莫作是语。树下坐少</a><a name="0414a18" id="0414a18">事易得。应净无诸过。随顺沙门法依是出家。</a><a name="0414a19" id="0414a19">尔时世尊往众多比丘所。敷尼师坛坐。为诸</a><a name="0414a20" id="0414a20">比丘具说上事。佛告诸比丘。从今日如来应</a><a name="0414a21" id="0414a21">供正遍知欲饶益故。于声闻众中正说制第</a><a name="0414a22" id="0414a22">三依。若堪忍直心善男子。与受具足。不堪</a><a name="0414a23" id="0414a23">忍者。不应与受。佛住迦维罗卫尼拘律树释</a><a name="0414a24" id="0414a24">氏精舍。如来应供正遍知五日一行诸比丘</a><a name="0414a25" id="0414a25">房。见一病比丘羸瘦痿黄。佛知而故问。比丘</a><a name="0414a26" id="0414a26">气力调和不。答言。世尊。我病苦气力不和。</a><a name="0414a27" id="0414a27">佛问比丘汝不能服随病药随病食耶。白言</a><a name="0414a28" id="0414a28">世尊。我无药直复无施者。是故病苦。佛问比</a><a name="0414a29" id="0414a29">丘。汝不能服陈弃药耶。白言。世尊。是陈弃药<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220413c.htm'><img src='up.gif' border=0></a>
<a href='T220414b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>