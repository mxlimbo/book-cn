<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0832a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷37)</font> 九十波逸底迦法 军中过二宿学处第四十六 <font face='Arial'>T23, p0832a</h2></font><hr>
<span class='old'>
</a><a name="0831c28" id="0831c28">使往众内宣王敕书。大众闻已即遣行筹。诸</a><a name="0831c29" id="0831c29">老宿苾刍作如是语。我年朽老不复堪行。其</span><a name="0832a01" id="0832a01">少年者亦云不堪。我岂至彼为他添瓶取水</a><a name="0832a02" id="0832a02">耶。为王说法我等不解。空往何益。时彼六众</a><a name="0832a03" id="0832a03">共相告曰。难陀邬波难陀。今既大师住世。我</a><a name="0832a04" id="0832a04">等亦存。无上正法广流化世。若大师涅槃弟</a><a name="0832a05" id="0832a05">子随灭。所有正教悉亦沦亡。我等今时幸有</a><a name="0832a06" id="0832a06">余力。于圣教辕当牵莫倦。遂即取筹赴王军</a><a name="0832a07" id="0832a07">所。既至彼已为王说法。王大欢喜。夫人太</a><a name="0832a08" id="0832a08">子及大臣等悉为说法。咸皆欣庆。王命诸将</a><a name="0832a09" id="0832a09">曰。好整军兵共破边贼。六众闻已即相告曰。</a><a name="0832a10" id="0832a10">我等岂能多日作他威仪。今可作自仪式随</a><a name="0832a11" id="0832a11">意而住。可共观彼大胜王所整军兵其状何</a><a name="0832a12" id="0832a12">似。便诣路所见象军来。告军人曰。君欲何为。</a><a name="0832a13" id="0832a13">报曰。欲战。告曰。汝等此象其状若猪。如何</a><a name="0832a14" id="0832a14">欲战。便捉象牙扑之于地。见马兵来。同前问</a><a name="0832a15" id="0832a15">答。此马如牛。即便捉尾掷置一边。见车兵来。</a><a name="0832a16" id="0832a16">云此破车。即便捉轴拔之路左。见步兵来。云</a><a name="0832a17" id="0832a17">如草人。便扼其项掷之军外。时彼四兵既见</a><a name="0832a18" id="0832a18">陵辱无可奈何。各在一边怀忧而住。王仗后</a><a name="0832a19" id="0832a19">至问言。卿等何故不行。军人答曰。大王当知。</a><a name="0832a20" id="0832a20">我等岂能降伏叛逆。今秃沙门以恶身语极</a><a name="0832a21" id="0832a21">相折辱。王曰。是谁。答云。六众。王曰。卿等宜</a><a name="0832a22" id="0832a22">战。彼是豪贵沙门无劳采录。时胜光王便作</a><a name="0832a23" id="0832a23">是念。勿彼圣者数相恼乱。命使者曰。汝持我</a><a name="0832a24" id="0832a24">语往世尊处。如前广说。唯愿世尊为诸圣众</a><a name="0832a25" id="0832a25">少有忆念制其学处。勿复更令久住军内。使</a><a name="0832a26" id="0832a26">者便去。如前广说。问起居已辞佛而去尔时</a><a name="0832a27" id="0832a27">世尊以此因缘集苾刍众。问答同前。乃至我</a><a name="0832a28" id="0832a28">观十利。为诸苾刍制其学处应如是说</a><a name="0832a29" id="0832a29"><p>若复苾刍有因缘往军中应齐二夜。若过宿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230831c.htm'><img src='up.gif' border=0></a>
<a href='T230832b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>