<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0244a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷34)</font> <font face='Arial'>T23, p0244a</h2></font><hr>
<span class='old'>
</a><a name="0243c28" id="0243c28">我不嫁娶。亦不请王及大臣也。请佛及僧明</a><a name="0243c29" id="0243c29">日食。故作大施会。给孤独氏初闻佛名。心喜</span><a name="0244a01" id="0244a01">毛竖。问言。何人是佛。居士答言。有释王太子。</a><a name="0244a02" id="0244a02">以信出家得无上道。故号为佛。又问。何名为</a><a name="0244a03" id="0244a03">僧。答言。有种种人种种杂姓种种异人出家。</a><a name="0244a04" id="0244a04">剃除须发服法衣随佛出家。是名为僧。又问。</a><a name="0244a05" id="0244a05">佛今所在。答言。近在寒林。欲见随意。给孤独</a><a name="0244a06" id="0244a06">氏至心欲见。夜现明相。即从舍出至大势神</a><a name="0244a07" id="0244a07">门。门自然开。此门常法。初夜吹呗。为客入</a><a name="0244a08" id="0244a08">故。后夜吹呗。为人出故。尔时给孤独氏见</a><a name="0244a09" id="0244a09">此门开。念必夜了。出门不远明相不现。闇</a><a name="0244a10" id="0244a10">无所睹。即时惊怖毛竖。将无非人娆固我耶。</a><a name="0244a11" id="0244a11">寻欲退还。时大势门神。为现光明彻照寒林。</a><a name="0244a12" id="0244a12">语言。汝去。勿复恐惧。我前世时。是汝善知识</a><a name="0244a13" id="0244a13">密肩婆罗门。同心相敬居士。我昔因到王舍</a><a name="0244a14" id="0244a14">城见舍利弗目连。我头面作礼现前坐。即为</a><a name="0244a15" id="0244a15">我说法示教利喜。示教利喜已。我受三归五</a><a name="0244a16" id="0244a16">戒。以是因缘故。生四王天上。顿止斯门。是故</a><a name="0244a17" id="0244a17">语汝。去得大利。直进勿疑。是时天神即说偈</a><a name="0244a18" id="0244a18">言</a><a name="0244a19" id="0244a19"><p class='lg'>　　若人得百马　　　百璎珞严具</a><br><a name="0244a20" id="0244a20">　　草马车一百　　　不如前一步</a><br><a name="0244a21" id="0244a21">　　若百雪山象　　　修广大身牙</a><br><a name="0244a22" id="0244a22">　　又以纯金饰　　　严身最殊异</a><br><a name="0244a23" id="0244a23">　　不如前一步　　　十六分之一</a><br><a name="0244a24" id="0244a24">　　北方百美女　　　璎珞环金印</a><br><a name="0244a25" id="0244a25">　　以是庄严具　　　年少端正妙</a><br><a name="0244a26" id="0244a26">　　比汝前一步　　　十六不及一</a><br><a name="0244a27" id="0244a27">　　乃至转轮王　　　第一玉女宝</a><br><a name="0244a28" id="0244a28">　　比汝前一步　　　十六不及一</a><br><a name="0244a29" id="0244a29">　　是故汝直前　　　勿复疑悔还　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230243c.htm'><img src='up.gif' border=0></a>
<a href='T230244b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>