<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0728c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷19)</font> 三十泥萨只波逸底迦法 从非亲居士乞衣学处第六 <font face='Arial'>T23, p0728c</h2></font><hr>
<span class='old'>
</a><a name="0728b28" id="0728b28">时。若说持戒因缘。其听法者皆谓自身即生</a><a name="0728b29" id="0728b29">天上。若说布施因缘。其听法者乃至自割身</span><a name="0728c01" id="0728c01">肉持以奉施。若说罪业因缘。其听法者即谓</a><a name="0728c02" id="0728c02">自身现堕恶道。邬波难陀为彼长者说施相</a><a name="0728c03" id="0728c03">应法。彼生净信。问言。圣者。我幸得闻如是妙</a><a name="0728c04" id="0728c04">法。有一双白叠当以奉施。邬波难陀即为咒</a><a name="0728c05" id="0728c05">愿。汝所施物是心资等。广说如上。既咒愿</a><a name="0728c06" id="0728c06">已即从索衣。长者曰。衣在宅内明日持来。报</a><a name="0728c07" id="0728c07">言。贤首。如世尊说</a><a name="0728c08" id="0728c08"><p class='lg'>　　修福宜应速　　　宁知明日存</a><br><a name="0728c09" id="0728c09">　　终与死王军　　　必定相遭遇　</p></a><a name="0728c10" id="0728c10"><p>邬波难陀曰。长者。汝所著衣极好白叠。应持</a><a name="0728c11" id="0728c11">施我。我当刺作两重新僧伽胝少欲而住。修</a><a name="0728c12" id="0728c12">诸善品福常资汝。长者答曰。非惜不与。然而</a><a name="0728c13" id="0728c13">我妻先为要契。衣但自着必莫与人。邬波难</a><a name="0728c14" id="0728c14">陀曰。长者。我曾闻汝贤善净信是大丈夫。宁</a><a name="0728c15" id="0728c15">知汝今更随妇语。遂即近前强抽一叠。得已</a><a name="0728c16" id="0728c16">细观返手撝面。问言。圣者。何意如此。答言。</a><a name="0728c17" id="0728c17">汝有施福无受用福。空坏架上无成衣用。我</a><a name="0728c18" id="0728c18">若更得彼一只叠与此相似者。用作僧伽胝</a><a name="0728c19" id="0728c19">汝福圆满。长者曰。岂我露形而归耶报言。长</a><a name="0728c20" id="0728c20">者。何假外仪将为容饰。但以性袪鄙吝惭愧</a><a name="0728c21" id="0728c21">为衣。无惭愧者虽着衣裳露体无别。汝有衬</a><a name="0728c22" id="0728c22">衣不。长者言有。若如是者今此城中诸长者</a><a name="0728c23" id="0728c23">等。身着衬衣手持粗杖。放牧牛畜日暮而归。</a><a name="0728c24" id="0728c24">汝今亦可身着衬衣手中执杖。随他牛后以</a><a name="0728c25" id="0728c25">入城中。诸人见时全无怪者。即强取下叠</a><a name="0728c26" id="0728c26">但着衬衣。授与一杖逐牛而入。门人问言。长</a><a name="0728c27" id="0728c27">者向见出城着好白叠。今还露体岂遭贼耶。</a><a name="0728c28" id="0728c28">长者曰。不遭余贼。但被圣者邬波难陀为我</a><a name="0728c29" id="0728c29">说法强夺衣将。门人闻已极生讥骂。时给孤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230728b.htm'><img src='up.gif' border=0></a>
<a href='T230729a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>