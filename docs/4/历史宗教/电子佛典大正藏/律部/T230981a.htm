<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0981a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷14)</font> 别众食学处第二十四 <font face='Arial'>T23, p0981a</h2></font><hr>
<span class='old'>
</a><a name="0980c28" id="0980c28">处食。皆无犯。或时施主作如是语。但来入者</a><a name="0980c29" id="0980c29">我皆与食。或时施主造别房施云。于我房中</span><a name="0981a01" id="0981a01">住者我皆与食。斯亦无过</a><a name="0981a02" id="0981a02"><p><b>　　<A NAME="n756"></A>非时食学处第二十五</b></a><a name="0981a03" id="0981a03"><p>缘处同前。时大目连。与十七众出家。于小食</a><a name="0981a04" id="0981a04">时着衣持钵入城乞食。被婆罗门长者等嗔</a><a name="0981a05" id="0981a05">骂。乞食不得空钵而还。遂便断食。于众人前</a><a name="0981a06" id="0981a06">自摩其腹。说伽他曰</a><a name="0981a07" id="0981a07"><p class='lg'>　　佛说最妙语　　　遍满于人天</a><br><a name="0981a08" id="0981a08">　　饥是苦中极　　　斯言为最妙　</p></a><a name="0981a09" id="0981a09"><p>乃至十七众。诣一长者处。非时饱食。世尊</a><a name="0981a10" id="0981a10">种种诃责告曰。我今为二部弟子制其学处。</a><a name="0981a11" id="0981a11">应如是说</a><a name="0981a12" id="0981a12"><p>若复苾刍尼。非时食者。波逸底迦</a><a name="0981a13" id="0981a13"><p>余义如上。言非时者。有其二限。一过中已去。</a><a name="0981a14" id="0981a14">二明相未出已来。结罪同前。此中犯相其</a><a name="0981a15" id="0981a15">事云何。非时非时想及疑食者。波逸底迦。</a><a name="0981a16" id="0981a16">若时非时想及疑。得恶作罪。若时作时想。非</a><a name="0981a17" id="0981a17">时时想。无犯</a><a name="0981a18" id="0981a18"><p><b>　　<A NAME="n757"></A>食曾触食学处第二十六</b></a><a name="0981a19" id="0981a19"><p>缘处同前。时哥罗苾刍。常法如是。每居村邑</a><a name="0981a20" id="0981a20">行乞食时。持钵及钵袋。若得湿饭以钵承受。</a><a name="0981a21" id="0981a21">若获干饭即以袋盛。所有湿饭当日皆食。干</a><a name="0981a22" id="0981a22">者晒曝举之盆内。若遇风寒阴雨。即以暖水</a><a name="0981a23" id="0981a23">润渍充食。既饱食已便受静虑解脱等持等</a><a name="0981a24" id="0981a24">至微妙之乐。乃至世尊种种诃责告曰。我今</a><a name="0981a25" id="0981a25">为诸二部弟子制其学处。应如是说</a><a name="0981a26" id="0981a26"><p>若复苾刍尼。食曾经触食者。波逸底迦。余义</a><a name="0981a27" id="0981a27">如上。曾经触食者。有二种触。一中前受过午</a><a name="0981a28" id="0981a28">触。二过午受过更触。若苾刍尼。知是曾触食。</a><a name="0981a29" id="0981a29">不作法而重吞咽者。结罪同前<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230980c.htm'><img src='up.gif' border=0></a>
<a href='T230981b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>