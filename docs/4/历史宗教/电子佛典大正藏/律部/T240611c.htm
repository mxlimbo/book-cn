<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0611c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷14)</font> 四波罗底提舍尼法 <font face='Arial'>T24, p0611c</h2></font><hr>
<span class='old'>
</a><a name="0611b28" id="0611b28">法</a><a name="0611b29" id="0611b29"><p>阿兰若者。去村一拘卢舍。有僧住处。此据</span><a name="0611c01" id="0611c01">缘起故作是言。若更远处亦同此制。凡是</a><a name="0611c02" id="0611c02">住处。若有恶魔不信天众可畏药叉及诸</a><a name="0611c03" id="0611c03">猛兽。并不应住。若险难处无看守人者。应</a><a name="0611c04" id="0611c04">着苾刍。具五法者。令往看守。既被差已。彼</a><a name="0611c05" id="0611c05">应晨朝诣险难处。用心观察。若见贼时应</a><a name="0611c06" id="0611c06">放火烟。或道中布叶。或竖高幡令人远见。</a><a name="0611c07" id="0611c07">若有施主送供食来见此摽时令其警备。</a><a name="0611c08" id="0611c08">或遣人迎接。其观察人听在中前食五正</a><a name="0611c09" id="0611c09">食。若看守人在道受供者无犯。住处外者。</a><a name="0611c10" id="0611c10">谓离住处也。应还住处者。前三学处。过由</a><a name="0611c11" id="0611c11">家起故云向村外。此一学处过在空林。故</a><a name="0611c12" id="0611c12">云应还住处。实无看守。作无看守想疑。</a><a name="0611c13" id="0611c13">得根本罪。次二轻后二无犯。在阿兰若所</a><a name="0611c14" id="0611c14">居方地星辰道路。咸应善知行人来往。随</a><a name="0611c15" id="0611c15">力供给干糗及水量时贮畜。若见客至应</a><a name="0611c16" id="0611c16">唱善来。含笑先言不应嚬蹙。若女人来随</a><a name="0611c17" id="0611c17">其年几。作母女姊妹等想。余文可知</a><a name="0611c18" id="0611c18"><p><b>　　<A NAME="n420"></A>第五部众学法</b></a><a name="0611c19" id="0611c19"><p>众学法者。谓于广释及十七事中。所有众</a><a name="0611c20" id="0611c20">多恶作恶说。咸悉摄在众学法中。是故总</a><a name="0611c21" id="0611c21">言众多学法。如苾刍众不应鼓乐。若供养</a><a name="0611c22" id="0611c22">时不得告云。汝可作乐。应语言。汝可供养</a><a name="0611c23" id="0611c23">大师不。应三指点灰于自额上画为三道。</a><a name="0611c24" id="0611c24">亦不以镜及水为好观面。观虫之时见面</a><a name="0611c25" id="0611c25">无犯。若看面疮[<a href='javascript:showpic("images/072745.gif")'>病-丙+(一/艮)</a>]。若看头白面皱。观知前</a><a name="0611c26" id="0611c26">后容颜改变。生厌离想。此皆无犯。不应</a><a name="0611c27" id="0611c27">以梳理发。于诸善品不应懒惰。若为大众</a><a name="0611c28" id="0611c28">种植园圃。未华未果不应舍而远行。若</a><a name="0611c29" id="0611c29">属别人看守者无犯。出入门户咸须用心。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240611b.htm'><img src='up.gif' border=0></a>
<a href='T240612a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>