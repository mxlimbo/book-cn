<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0633a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷10)</font> 三十舍堕法之一 <font face='Arial'>T22, p0633a</h2></font><hr>
<span class='old'>
</a><a name="0632c28" id="0632c28">不忍者说。僧已忍还彼比丘衣竟。僧忍默</a><a name="0632c29" id="0632c29">然故是事如是持。若比丘舍衣竟不还彼</span><a name="0633a01" id="0633a01">比丘衣者突吉罗。若教不还者突吉罗。若</a><a name="0633a02" id="0633a02">净施。若遣与人。或受作三衣。若作波利迦</a><a name="0633a03" id="0633a03">罗衣。若数数取着。一切突吉罗。比丘尼突吉</a><a name="0633a04" id="0633a04">罗。式叉摩那沙弥沙弥尼突吉罗。是谓为犯。</a><a name="0633a05" id="0633a05">不犯者已经六夜第七夜明相未出前到衣</a><a name="0633a06" id="0633a06">所。若舍衣若手捉衣若至掷石所及处不</a><a name="0633a07" id="0633a07">犯。若劫夺想失想漂想烧想不舍衣不手</a><a name="0633a08" id="0633a08">捉衣不至掷石所及处不犯。若船济不通</a><a name="0633a09" id="0633a09">道路崄难。多诸盗贼有恶兽。河水瀑涨强</a><a name="0633a10" id="0633a10">力所执。或为系闭或命难或梵行难。不舍</a><a name="0633a11" id="0633a11">衣不捉衣不至掷石所及处。一切无犯。</a><a name="0633a12" id="0633a12">无犯者最初未制戒。痴狂心乱痛恼所缠</a><a name="0633a13" id="0633a13">(二十九竟)</a><a name="0633a14" id="0633a14"><p>尔时佛在舍卫国祇树给孤独园。时跋难陀</a><a name="0633a15" id="0633a15">释子先有一居士恒好惠施。意欲饭佛比</a><a name="0633a16" id="0633a16">丘僧兼布施好衣。时跋难陀释子。闻彼居</a><a name="0633a17" id="0633a17">士欲饭佛比丘僧兼施好衣。即往彼居士</a><a name="0633a18" id="0633a18">家。问居士言。实欲饭佛及比丘僧并施</a><a name="0633a19" id="0633a19">好衣耶。居士报言尔。跋难陀释子语居士</a><a name="0633a20" id="0633a20">言。众僧有大善利有大威力有大福德。施</a><a name="0633a21" id="0633a21">众僧者多。汝今食施众僧。衣可施我一人。</a><a name="0633a22" id="0633a22">居士言可尔。尔时长者便不复与僧办具</a><a name="0633a23" id="0633a23">衣。即其夜供办种种多美饮食。明日白僧时</a><a name="0633a24" id="0633a24">到。诸比丘僧着衣持钵往居士家就座而</a><a name="0633a25" id="0633a25">坐。时居士见长老比丘威仪具足。发大声</a><a name="0633a26" id="0633a26">言。我云何为如是严整众僧衣而作留难。</a><a name="0633a27" id="0633a27">时诸比丘问居士言。何故作如是语。时居</a><a name="0633a28" id="0633a28">士以实而答。时众中有少欲知足行头陀</a><a name="0633a29" id="0633a29">乐学戒知惭愧者。呵责跋难陀释子。云何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220632c.htm'><img src='up.gif' border=0></a>
<a href='T220633b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>