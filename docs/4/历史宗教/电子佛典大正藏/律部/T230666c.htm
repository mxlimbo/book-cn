<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0666c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷8)</font> 断人命学处第三 <font face='Arial'>T23, p0666c</h2></font><hr>
<span class='old'>
</a><a name="0666b28" id="0666b28">获利养随意事讫于此而住。时有迦栗底迦</a><a name="0666b29" id="0666b29">贼。共相议曰。我等当作何业。于一岁中不假</span><a name="0666c01" id="0666c01">劬劳衣食丰足。有作是说。我等宜应偷苾刍</a><a name="0666c02" id="0666c02">物。余贼报曰。彼一日中过百门阃。辛苦乞索</a><a name="0666c03" id="0666c03">仅得充躯。彼何所有。中有一贼谙委苾刍。</a><a name="0666c04" id="0666c04">告诸人曰。汝等不知彼大有物。所以知有。此</a><a name="0666c05" id="0666c05">造寺长者信心淳善唯造一寺。所有福业皆</a><a name="0666c06" id="0666c06">在其中。于此聚落及余村坊更无别寺。诸人</a><a name="0666c07" id="0666c07">福业亦皆臻凑。时诸苾刍于此安居多获利</a><a name="0666c08" id="0666c08">养。若不信者可共亲观。诸人报曰。若尔汝可</a><a name="0666c09" id="0666c09">先行我当后去。报言善好。即便整理衣服。缓</a><a name="0666c10" id="0666c10">步从容口诵伽他。旋行制底便入寺内</a><a name="0666c11" id="0666c11"><p>时门首有莫诃罗苾刍。贼见礼足而问。圣者。</a><a name="0666c12" id="0666c12">此是谁寺。房宇庄严令人爱乐。愿生天者是</a><a name="0666c13" id="0666c13">其梯蹬。苾刍报言。贤首。是某长者之所兴</a><a name="0666c14" id="0666c14">建。问言圣者。此是毗诃罗为是毗伽多苾刍</a><a name="0666c15" id="0666c15">问曰。何谓毗诃罗。何谓毗伽多。报曰若资</a><a name="0666c16" id="0666c16">具充满是毗诃罗。所须阙乏是毗伽多。苾刍</a><a name="0666c17" id="0666c17">报言。贤首。若如是者。此是毗诃罗非毗</a><a name="0666c18" id="0666c18">伽多。于此住处资产丰盈受用具足。贼便报</a><a name="0666c19" id="0666c19">曰。圣者。若足饭者不应餐土。若足衣者不</a><a name="0666c20" id="0666c20">着树皮。仁之衣服应有多少。时莫诃罗禀性</a><a name="0666c21" id="0666c21">愚直。便携贼手共进房中。报言汝观架上衣</a><a name="0666c22" id="0666c22">物多少。问言圣者。此是仁物为僧物耶。报言</a><a name="0666c23" id="0666c23">贤首。是我私物。问言圣者。仁是上座为是法</a><a name="0666c24" id="0666c24">师。报言贤首。我非上座亦非法师。我是求寂</a><a name="0666c25" id="0666c25">居僧之下。报曰仁所有物我已知之。然于众</a><a name="0666c26" id="0666c26">库有贮积不。报言贤首。我居最下尚什物丰</a><a name="0666c27" id="0666c27">足何况僧中。报言圣者。大众厨内煮食之物。</a><a name="0666c28" id="0666c28">为用瓦器为铜釜耶。苾刍即便将示库屋。告</a><a name="0666c29" id="0666c29">言于此库中充满铜器。既知此已贼便欲出。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230666b.htm'><img src='up.gif' border=0></a>
<a href='T230667a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>