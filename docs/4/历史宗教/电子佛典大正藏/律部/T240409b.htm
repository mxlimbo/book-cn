<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0409b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷40)</font> 第八门第十子摄颂之六五百之余及七百结集事 <font face='Arial'>T24, p0409b</h2></font><hr>
<span class='old'>
</a><a name="0409a28" id="0409a28">动。便共观察乃见迦摄波入于涅槃。即与无</a><a name="0409a29" id="0409a29">量百千万亿天众。各持嗢钵罗华拘勿头华</span><a name="0409b01" id="0409b01">分多利华。及牛头栴檀沉水香末。皆诣尊者</a><a name="0409b02" id="0409b02">身所。以种种天华及妙香末。散其身上而为</a><a name="0409b03" id="0409b03">供养。既供养已三山即合上皆密覆。时彼诸</a><a name="0409b04" id="0409b04">天既离尊者。生大悲恼作如是语。佛般涅槃</a><a name="0409b05" id="0409b05">忧怀未息。如何今者复属悲哀。毕钵罗岩旧</a><a name="0409b06" id="0409b06">住诸天空名而已。所有胜法亦复随行。摩揭</a><a name="0409b07" id="0409b07">陀国无复光彩。贫穷众生福田断绝。所有</a><a name="0409b08" id="0409b08">善法皆亦销亡。如第二佛入般涅槃。顿于今</a><a name="0409b09" id="0409b09">时法山隤坏。法船倾没法树崩摧。法海枯竭</a><a name="0409b10" id="0409b10">魔众欢喜。所有正法教化众生。及利益事悉</a><a name="0409b11" id="0409b11">当隐没。时彼诸天作如是等悲叹语已。礼</a><a name="0409b12" id="0409b12">尊者足欻然不现。时未生怨王于其睡中作</a><a name="0409b13" id="0409b13">如是梦。见宫中舍栋梁摧折忽然惊觉。其守</a><a name="0409b14" id="0409b14">门人见王睡觉。便以迦摄所嘱之语具奏王</a><a name="0409b15" id="0409b15">知。王闻是语闷绝于地。时诸辅佐以清冷水</a><a name="0409b16" id="0409b16">洒面乃苏。往竹林园见阿难陀。五体投地悲</a><a name="0409b17" id="0409b17">啼号哭作如是言。我闻尊者大迦摄波入般</a><a name="0409b18" id="0409b18">涅槃。时阿难陀即共王去。诣鸡足山(旧云鸡足由尊者在</a><a name="0409b19" id="0409b19">中后人唤为尊足又岭有佛迹然鸡足尊足梵音相滥也)示尊者处。既至山已。</a><a name="0409b20" id="0409b20">诸大药叉便开三山。王既见已。复见诸天以</a><a name="0409b21" id="0409b21">曼陀罗华。及诸莲华栴檀沉水。种种华香而</a><a name="0409b22" id="0409b22">供养处。时王即便举手悲号闷绝投地。犹如</a><a name="0409b23" id="0409b23">大树斩断其根。良久方起便欲拾薪。时阿难</a><a name="0409b24" id="0409b24">陀见是事已。告言大王。何为拾薪。答言。欲焚</a><a name="0409b25" id="0409b25">尊者告曰。勿作是语。此尊者身以定守持。乃</a><a name="0409b26" id="0409b26">至慈氏菩萨当来下生。与九十六俱胝声闻。</a><a name="0409b27" id="0409b27">而为随从来诣于此。取尊者遗身示诸声闻。</a><a name="0409b28" id="0409b28">云此迦摄波。是释迦牟尼佛上首弟子。于少</a><a name="0409b29" id="0409b29">欲知足中行杜多行最为第一。释迦牟尼所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240409a.htm'><img src='up.gif' border=0></a>
<a href='T240409c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>