<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1065c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷6)</font> 尸波罗蜜品第二十三 <font face='Arial'>T24, p1065c</h2></font><hr>
<span class='old'>
</a><a name="1065b28" id="1065b28">戒心不放逸。能观过去未来现在身口意业。</a><a name="1065b29" id="1065b29">知轻知重凡所作事。先当系心修不放逸。作</span><a name="1065c01" id="1065c01">已作时亦复如是。修不放逸。若先不知作已</a><a name="1065c02" id="1065c02">得罪。若失念心亦得犯罪。若客烦恼时暂起</a><a name="1065c03" id="1065c03">者亦得犯罪。若小放逸亦得犯罪。是人常观</a><a name="1065c04" id="1065c04">犯轻如重。观已生悔及惭愧心。怖畏愁恼心</a><a name="1065c05" id="1065c05">不乐之。至心忏悔。既忏悔已心生欢喜。慎</a><a name="1065c06" id="1065c06">护受持更不敢犯。是名净戒。善男子。有智</a><a name="1065c07" id="1065c07">之人既受戒已。当观三事不作恶行。一者自</a><a name="1065c08" id="1065c08">为。二者为世。三者为法。云何自为。我自证知</a><a name="1065c09" id="1065c09">此是恶事。知作恶业得如是果。知作善业得</a><a name="1065c10" id="1065c10">如是果。所作恶业无有虚妄。决定还得诸恶</a><a name="1065c11" id="1065c11">之果。所作善业亦无虚妄。决定还得诸善之</a><a name="1065c12" id="1065c12">果若是二业无虚妄者。我今云何而自欺诳。</a><a name="1065c13" id="1065c13">以是因缘我受戒已。不应毁犯当至心持是</a><a name="1065c14" id="1065c14">名自为云何为世。有智者观见世间之人。有</a><a name="1065c15" id="1065c15">得清净天耳天眼及他心智。我若作恶是人</a><a name="1065c16" id="1065c16">必当见闻知我。若见闻知我。当云何不生惭</a><a name="1065c17" id="1065c17">愧而作恶耶。复观诸天具足无量福德神足</a><a name="1065c18" id="1065c18">天耳天眼。具他心智遥能见闻。虽近于人人</a><a name="1065c19" id="1065c19">不能见。若我作恶如是等天当见闻知。若是</a><a name="1065c20" id="1065c20">天等了了见我。我当云何不生惭愧故作罪</a><a name="1065c21" id="1065c21">耶。是名为世。云何为法。有智之人观如来</a><a name="1065c22" id="1065c22">法。清净无染得现在利。能令寂静度于彼岸。</a><a name="1065c23" id="1065c23">能作解脱不选时节。我为是法故受持戒。我</a><a name="1065c24" id="1065c24">若不能先受小制。云何能得受大制耶。破小</a><a name="1065c25" id="1065c25">制已增五有苦。若至心持增无上乐。我受身</a><a name="1065c26" id="1065c26">来所以未得证解脱者。实由不从过去无量</a><a name="1065c27" id="1065c27">诸佛如来受禁戒故。我今受戒未来定当值</a><a name="1065c28" id="1065c28">遇恒河沙等诸佛。深观是已生大怜愍至心</a><a name="1065c29" id="1065c29">受戒。受已坚持为阿耨多罗三藐三菩提。利<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241065b.htm'><img src='up.gif' border=0></a>
<a href='T241066a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>