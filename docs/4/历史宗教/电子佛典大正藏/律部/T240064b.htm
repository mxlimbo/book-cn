<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0064b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷14)</font> 尾施缚多罗缘 <font face='Arial'>T24, p0064b</h2></font><hr>
<span class='old'>
</a><a name="0064a28" id="0064a28">人。何所堪用。悦意复白王言。若当是人。如何</a><a name="0064a29" id="0064a29">能到于此。时父王闻已。嗔遂止息。王作是言。</span><a name="0064b01" id="0064b01">若童子来至。可与一切庄严之具。多与财宝</a><a name="0064b02" id="0064b02">及千紧那罗女。并其汝身。悉皆奉与。于时</a><a name="0064b03" id="0064b03">悦意闻此语已。心大欢悦。喜乐遍身。即令善</a><a name="0064b04" id="0064b04">财严饰衣服。来见父王。尔时紧那罗王遥见</a><a name="0064b05" id="0064b05">善财。人相具足。形貌端严。人所喜见。心生怪</a><a name="0064b06" id="0064b06">愕。欲试伎艺。置大金柱。高七多罗树。又置七</a><a name="0064b07" id="0064b07">鼓。并七玄高。其善财童子。身是菩萨。若是菩</a><a name="0064b08" id="0064b08">萨。诸伎工巧。无不解者。凡有所作。天亦助</a><a name="0064b09" id="0064b09">之。不为障碍。即于王前。设大供养。吹笛。擘</a><a name="0064b10" id="0064b10">箜篌。弹笓笆。作种种音乐。并诸伎艺。空中诸</a><a name="0064b11" id="0064b11">天。亦皆助作。时善财童子。手执大刀。色如青</a><a name="0064b12" id="0064b12">莲。光彩晃耀。其王殿前。有多罗柱。王令善</a><a name="0064b13" id="0064b13">财。以刀截柱。如截佉多唎叶碎如油麻。以箭</a><a name="0064b14" id="0064b14">射彼金柱。七鼓。七玄高。皆悉穿过。身若须</a><a name="0064b15" id="0064b15">弥。不动不摇。空中诸天。及紧那罗等。皆大吼</a><a name="0064b16" id="0064b16">叫。尔时紧那罗王。见闻如此希异之事。心大</a><a name="0064b17" id="0064b17">惊愕。即令庄严一千紧那罗女。姿质面貌。一</a><a name="0064b18" id="0064b18">如悦意。王告善财曰。汝知何者是悦意耶。于</a><a name="0064b19" id="0064b19">时善财即发实言。说伽他曰</a><a name="0064b20" id="0064b20"><p class='lg'>　　悦意是树女　　　我今极爱敬</a><br><a name="0064b21" id="0064b21">　　实言当速疾　　　徐步向前行　</p></a><a name="0064b22" id="0064b22"><p>是时悦意不觉前行一步。紧那罗众白大王</a><a name="0064b23" id="0064b23">言。此之善财有人威力。精勤超越。具有形</a><a name="0064b24" id="0064b24">貌。共悦意相应。何须苦逼。不与悦意将。尔时</a><a name="0064b25" id="0064b25">紧那罗众。次第白王。令与悦意。其王即敕。依</a><a name="0064b26" id="0064b26">紧那罗法。左手持女。右手执金瓶。告言。童</a><a name="0064b27" id="0064b27">子。此之爱女。并千紧那罗女。侍从围绕。以赏</a><a name="0064b28" id="0064b28">为妻。王曰。人当无恩。必莫弃舍。亦不得更置</a><a name="0064b29" id="0064b29">妇人。时善财闻王教已。即共悦意。同归本宫。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240064a.htm'><img src='up.gif' border=0></a>
<a href='T240064c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>