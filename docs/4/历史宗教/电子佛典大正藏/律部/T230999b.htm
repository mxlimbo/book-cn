<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0999b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷17)</font> 以不净弃墙外学处第八十 <font face='Arial'>T23, p0999b</h2></font><hr>
<span class='old'>
</a><a name="0999a28" id="0999a28">时。吐罗尼与诸尼众共为斗竞。骂彼尼曰。我</a><a name="0999a29" id="0999a29">今观汝不及我粪。尼白苾刍。苾刍白佛。佛问</span><a name="0999b01" id="0999b01">诃责。广说乃至制其学处。应如是说。若复苾</a><a name="0999b02" id="0999b02">刍尼。不善观察。辄以不净弃墙外者。波逸底</a><a name="0999b03" id="0999b03">迦</a><a name="0999b04" id="0999b04"><p>若复苾刍尼者。谓吐罗尼。或复余尼。弃外者</a><a name="0999b05" id="0999b05">弃墙外。不观察者。谓不观看。不净者。谓人粪</a><a name="0999b06" id="0999b06">不净。堕罪如前。若以物裹持弃外。无犯</a><a name="0999b07" id="0999b07"><p>第九摄颂曰</a><a name="0999b08" id="0999b08"><p class='lg'>　　为独有五种　　　由耳语有四</a><br><a name="0999b09" id="0999b09">　　若怀嗔恚心　　　推胸皆不合　</p></a><a name="0999b10" id="0999b10"><p><b>　　<A NAME="n815"></A>独与男子屏处立学处第八十一</b></a><a name="0999b11" id="0999b11"><p>缘处同前。时吐罗难陀尼。独与男子在屏处</a><a name="0999b12" id="0999b12">立。婆罗门长者及诸人众。见斯事已遂生疑</a><a name="0999b13" id="0999b13">心。共相议曰。此非寂静出家之类。独与男子</a><a name="0999b14" id="0999b14">在于屏处。尼白苾刍。苾刍白佛。佛问诃责广</a><a name="0999b15" id="0999b15">如上说。乃至制其学处。应如是说</a><a name="0999b16" id="0999b16"><p>若复苾刍尼。独与男子在屏处立者。波逸底</a><a name="0999b17" id="0999b17">迦</a><a name="0999b18" id="0999b18"><p>尼谓吐罗尼。或复余尼。独与男子者。谓与俗</a><a name="0999b19" id="0999b19">人丈夫。立在屏处者。有五种屏障。一栅篱。二</a><a name="0999b20" id="0999b20">墙壁。三帷幔。四深林。五黑闇处。立谓住立。</a><a name="0999b21" id="0999b21">乃至皆得堕罪</a><a name="0999b22" id="0999b22"><p><b>　　<A NAME="n816"></A>独与苾刍屏处立学处第八十二</b></a><a name="0999b23" id="0999b23"><p>缘处同前。时笈多苾刍尼。与邬陀夷在屏处</a><a name="0999b24" id="0999b24">立。婆罗门长者及诸男子见已生嫌。共相议</a><a name="0999b25" id="0999b25">曰。此尼非是寂静出家。乃与苾刍在屏处立。</a><a name="0999b26" id="0999b26">必作期会。其不信者作种种讥谤。尼白苾刍。</a><a name="0999b27" id="0999b27">苾刍白佛。佛问诃责广如上说。乃至制其学</a><a name="0999b28" id="0999b28">处。应如是说</a><a name="0999b29" id="0999b29"><p>若复苾刍尼。独与苾刍在屏处立者。波逸底<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230999a.htm'><img src='up.gif' border=0></a>
<a href='T230999c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>