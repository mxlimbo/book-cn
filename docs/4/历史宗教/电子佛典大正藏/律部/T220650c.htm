<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0650c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷13)</font> 九十单提法之一 <font face='Arial'>T22, p0650c</h2></font><hr>
<span class='old'>
</a><a name="0650b28" id="0650b28">语独处语梦中语。欲说此乃错说彼无犯。</a><a name="0650b29" id="0650b29">无犯者。最初未制戒。痴狂心乱痛恼所缠</span><a name="0650c01" id="0650c01">(二十三竟)</a><a name="0650c02" id="0650c02"><p>尔时佛在舍卫国祇树给孤独园。尔时舍卫</a><a name="0650c03" id="0650c03">城中有一乞食比丘威仪具足。时有比丘</a><a name="0650c04" id="0650c04">尼见便生善心。数请彼比丘。比丘不受。</a><a name="0650c05" id="0650c05">后于异时只桓众僧分衣物。此比丘持衣</a><a name="0650c06" id="0650c06">分出只桓门。彼比丘尼方来入只桓。彼比</a><a name="0650c07" id="0650c07">丘念言。此比丘尼数数请我而我不受。我</a><a name="0650c08" id="0650c08">今宁可持此衣分用请彼。彼必不取足</a><a name="0650c09" id="0650c09">以相遗。时此比丘语比丘尼言。大妹。此</a><a name="0650c10" id="0650c10">衣是我分。须者可取。时比丘尼辄便受之。</a><a name="0650c11" id="0650c11">此比丘嫌责比丘尼言。我数数向人说言。</a><a name="0650c12" id="0650c12">彼比丘尼数请我。以钵中遗余与我而我</a><a name="0650c13" id="0650c13">不取。我作如是念。彼比丘尼数数请我。</a><a name="0650c14" id="0650c14">以钵中遗余与我而我不取。我今宁可持</a><a name="0650c15" id="0650c15">此衣分与彼比丘尼。彼必不受足以相遗。</a><a name="0650c16" id="0650c16">而彼便受之。尔时诸比丘闻。其中有少欲知</a><a name="0650c17" id="0650c17">足行头陀乐学戒知惭愧者。嫌责彼比</a><a name="0650c18" id="0650c18">丘言。云何比丘。与比丘尼衣不舍而请他</a><a name="0650c19" id="0650c19">耶。诸比丘往世尊所。头面礼足在一面</a><a name="0650c20" id="0650c20">坐。以此因缘具白世尊。世尊尔时集比丘</a><a name="0650c21" id="0650c21">僧呵责彼比丘。汝所为非。非威仪非沙门</a><a name="0650c22" id="0650c22">法非净行非随顺行。所不应为。云何比</a><a name="0650c23" id="0650c23">丘。与比丘尼衣不舍而请他。以无数方便</a><a name="0650c24" id="0650c24">呵责彼比丘已。告诸比丘言。此痴人多</a><a name="0650c25" id="0650c25">种有漏处最初犯戒。自今已去与比丘结戒。</a><a name="0650c26" id="0650c26">集十句义乃至正法久住。欲说戒者当如</a><a name="0650c27" id="0650c27">是说。若比丘与比丘尼衣波逸提。如是</a><a name="0650c28" id="0650c28">世尊与比丘结戒。其中有比丘畏慎不敢</a><a name="0650c29" id="0650c29">与亲里比丘尼衣白佛。佛言。自今已去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220650b.htm'><img src='up.gif' border=0></a>
<a href='T220651a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>