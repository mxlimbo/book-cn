<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0732b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷20)</font> 三十泥萨只波逸底迦法 知俗人共许与衣就乞学处第八 <font face='Arial'>T23, p0732b</h2></font><hr>
<span class='old'>
</a><a name="0732a28" id="0732a28">周遍观察。即便翻手面带忧相。长者问曰圣</a><a name="0732a29" id="0732a29">者何意如此。报言长者汝有舍福无受用福。</span><a name="0732b01" id="0732b01">唯堪拂履或用帘窗。置在桁竿自然破坏。长</a><a name="0732b02" id="0732b02">者问曰欲何所为。报曰更求好者施我作衣。</a><a name="0732b03" id="0732b03">答言圣者更无可得。报言可买与我。答曰我</a><a name="0732b04" id="0732b04">无价直。报曰且为赊买后当还价。是时长者</a><a name="0732b05" id="0732b05">复看妻面。妻曰圣者邬波难陀于我等处诚</a><a name="0732b06" id="0732b06">有大恩。可为买衣遂所希望。时彼长者即将</a><a name="0732b07" id="0732b07">邬波难陀往至市中诣一铺所。邬波难陀便作</a><a name="0732b08" id="0732b08">是念。我令铺主发动高心出上衣服。报长者</a><a name="0732b09" id="0732b09">曰。略观此铺多是贫人。宁容得有上好白叠。</a><a name="0732b10" id="0732b10">应向余处别可求之。是时铺主闻此语已。便</a><a name="0732b11" id="0732b11">起高心出好上叠。报言圣者何故相轻试看</a><a name="0732b12" id="0732b12">此叠。邬波难陀曰。实诚好物。其价如何。商</a><a name="0732b13" id="0732b13">人报曰。直五十迦利沙波拏。邬波难陀曰。三</a><a name="0732b14" id="0732b14">十当取。商人曰谁当还价。报言长者相还。</a><a name="0732b15" id="0732b15">问长者曰何时当与。长者言某时当与。商人</a><a name="0732b16" id="0732b16">曰善随意将去。长者即便付与邬波难陀。时</a><a name="0732b17" id="0732b17">邬波难陀报言。长者无病长寿。今所施物是</a><a name="0732b18" id="0732b18">心璎珞是心资助。定慧庄严得人天道。乃至</a><a name="0732b19" id="0732b19">广说。邬波难陀便持此叠往逝多林。长者家</a><a name="0732b20" id="0732b20">贫不能依时还其叠价。商人遂立长者于赫日</a><a name="0732b21" id="0732b21">中不听其去。有知识见问言。何意住立日中。</a><a name="0732b22" id="0732b22">为有疟病为服酥耶。报言我非疟病亦不服</a><a name="0732b23" id="0732b23">酥。债久不还被立于此。问言何时负债。岂</a><a name="0732b24" id="0732b24">汝祖父负他债耶。报言由我于释迦子生敬</a><a name="0732b25" id="0732b25">信心。以衣见施嫌恶不受。令买好者置此艰</a><a name="0732b26" id="0732b26">辛。时彼知友闻此事已便起讥嫌。沙门释子</a><a name="0732b27" id="0732b27">贪求无厌。诸苾刍闻已具以其事往白世尊。</a><a name="0732b28" id="0732b28">世尊以此因缘集苾刍众。广说乃至。佛告邬</a><a name="0732b29" id="0732b29">波难陀曰。汝实作如是不端严事。随他所施<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230732a.htm'><img src='up.gif' border=0></a>
<a href='T230732c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>