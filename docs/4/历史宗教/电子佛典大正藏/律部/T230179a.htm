<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0179a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷25)</font> <font face='Arial'>T23, p0179a</h2></font><hr>
<span class='old'>
</a><a name="0178c28" id="0178c28">十万金钱。十万办舡。十万办资粮。庄严竟</a><a name="0178c29" id="0178c29">已。下舡着水中。以七枚绳系。日日唱言。谁能</span><a name="0179a01" id="0179a01">舍父母兄弟姊妹妻子阎浮提种种乐。及舍</a><a name="0179a02" id="0179a02">乐寿。谁欲得金银摩尼琉璃种种宝物七世</a><a name="0179a03" id="0179a03">随用布施作福者。共入大海。如是日日唱。日</a><a name="0179a04" id="0179a04">断一绳。如是断六绳。残第七绳待伊勒风(晋言</a><a name="0179a05" id="0179a05">好随风)既得伊勒风。断第七绳。舡疾胜箭。是萨</a><a name="0179a06" id="0179a06">薄福德威力。是舡疾到宝渚。敕语诸商客</a><a name="0179a07" id="0179a07">言。取诸宝物载使满舡。莫令大重。取宝物竟</a><a name="0179a08" id="0179a08">得伊勒风。是时舡去疾胜于箭。还阎浮提。</a><a name="0179a09" id="0179a09">向王萨薄聚落。有二道水道陆道。沙门亿耳</a><a name="0179a10" id="0179a10">语诸商人。何道去。诸人言陆道去。时有空泽。</a><a name="0179a11" id="0179a11">是中夜住。语诸商人。我曾闻贼来劫。诸商</a><a name="0179a12" id="0179a12">客。若前杀萨薄。则诸商客无所成办。若不杀</a><a name="0179a13" id="0179a13">萨薄。则以钱物力。若自身力若以他力。必能</a><a name="0179a14" id="0179a14">得贼。我当余处宿去。时当唤我。诸人言尔。亿</a><a name="0179a15" id="0179a15">耳驱驴别处宿。是诸商客夜半发去。人人</a><a name="0179a16" id="0179a16">相觉。竟不唤亿耳。后夜大风雨堕。亿耳觉唤</a><a name="0179a17" id="0179a17">诸商客。商客无人应者。亿耳如是思惟。奈</a><a name="0179a18" id="0179a18">何诸人弃我去耶。即逐去。是道多沙土。风</a><a name="0179a19" id="0179a19">雨流漫路无遗迹。仰驴嗅迹而前。亿耳饥</a><a name="0179a20" id="0179a20">极前行。见有一城严好净洁。如是思惟。念</a><a name="0179a21" id="0179a21">想得食立于城门。随念失声唱言。食食。时无</a><a name="0179a22" id="0179a22">数百千万饿鬼来出。皆言。何等食阿谁与。亿</a><a name="0179a23" id="0179a23">耳言无食。我行饥极念想得食。因出此言。我</a><a name="0179a24" id="0179a24">无食也。如是思惟。我当城边得食。是故唱言</a><a name="0179a25" id="0179a25">食耳。诸饿鬼言。此是饿鬼城。我百千万岁今</a><a name="0179a26" id="0179a26">日乃闻唱食声。我等以不布施悭心多故。堕</a><a name="0179a27" id="0179a27">饿鬼中。汝欲那去。亿耳言。欲至王萨薄聚落。</a><a name="0179a28" id="0179a28">鬼言。从是道去。于是前行。复见一城。如是复</a><a name="0179a29" id="0179a29">念。前城不得食。今或能得水。即到门立唱言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230178c.htm'><img src='up.gif' border=0></a>
<a href='T230179b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>