<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0057c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷8)</font> 初分之五堕初 <font face='Arial'>T22, p0057c</h2></font><hr>
<span class='old'>
</a><a name="0057b28" id="0057b28">坐共语共宿共事。诸比丘闻不以介意。诸长</a><a name="0057b29" id="0057b29">老比丘种种呵责。以是白佛。佛以是事集比</span><a name="0057c01" id="0057c01">丘僧。问诸比丘。汝等实尔不。答言。实尔世</a><a name="0057c02" id="0057c02">尊。佛种种呵责已。告诸比丘。今为诸比丘结</a><a name="0057c03" id="0057c03">戒。从今是戒应如是说。若诸比丘。知彼比丘</a><a name="0057c04" id="0057c04">不如法悔不舍恶邪见。共坐共语共宿共事</a><a name="0057c05" id="0057c05">波逸提随久近共语。语语波逸提。共坐坐坐</a><a name="0057c06" id="0057c06">波逸提。共宿宿宿波逸提。共事事事波逸提。</a><a name="0057c07" id="0057c07">虽舍恶邪见僧未解羯磨亦波逸提。若作恶</a><a name="0057c08" id="0057c08">邪见僧未羯磨突吉罗。比丘尼亦如是。式叉</a><a name="0057c09" id="0057c09">摩那沙弥沙弥尼突吉罗。若不知及不如法</a><a name="0057c10" id="0057c10">羯磨不犯(四十九竟)</a><a name="0057c11" id="0057c11"><p>佛在舍卫城。尔时跋难陀有二沙弥。生恶耶</a><a name="0057c12" id="0057c12">见作是语。如我解佛所说。受五欲不能障道。</a><a name="0057c13" id="0057c13">乃至舍利弗以是白佛。如阿梨吒生恶邪见</a><a name="0057c14" id="0057c14">中说。佛便敕一比丘。汝呼彼二沙弥来。即受</a><a name="0057c15" id="0057c15">教往语。大师呼汝。二沙弥即随教来。顶礼佛</a><a name="0057c16" id="0057c16">足却住一面。佛问二沙弥。汝实作是语不。答</a><a name="0057c17" id="0057c17">言实尔世尊。又问沙弥。汝云何解我所说法。</a><a name="0057c18" id="0057c18">沙弥答亦如阿梨吒所说。佛告诸比丘。此沙</a><a name="0057c19" id="0057c19">弥应呼僧中教舍。第二第三教。若舍者善。不</a><a name="0057c20" id="0057c20">舍者僧应白四羯磨灭摈。一比丘唱言。大德</a><a name="0057c21" id="0057c21">僧听。某甲沙弥不舍恶邪见。今僧与作灭摈。</a><a name="0057c22" id="0057c22">若僧时到僧忍听。白如是。复唱大德僧听。某</a><a name="0057c23" id="0057c23">甲沙弥不舍恶邪见。今僧与作灭摈。谁诸长</a><a name="0057c24" id="0057c24">老忍默然。若不忍者说。如是第二第三。僧</a><a name="0057c25" id="0057c25">与某甲沙弥灭摈竟。僧忍默然故。是事如是</a><a name="0057c26" id="0057c26">持。彼二沙弥僧既灭摈已。便游行人间。时跋</a><a name="0057c27" id="0057c27">难陀。畜彼沙弥共语共宿。诸比丘语言。僧已</a><a name="0057c28" id="0057c28">羯磨灭摈此沙弥。汝莫畜莫共语莫共宿。跋</a><a name="0057c29" id="0057c29">难陀言。此是我兄沙弥。我若不看谁应视者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220057b.htm'><img src='up.gif' border=0></a>
<a href='T220058a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>