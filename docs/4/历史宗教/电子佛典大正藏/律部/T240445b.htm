<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本说一切有部尼陀那目得迦 0445b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本说一切有部尼陀那目得迦</font> <font face='Arial'>(卷8)</font> <font face='Arial'>T24, p0445b</h2></font><hr>
<span class='old'>
</a><a name="0445a28" id="0445a28">言。长者。岂非遣使已白时至作如是语。乔答</a><a name="0445a29" id="0445a29">摩来食已办讫宜可知时。答曰。实有斯语。大</span><a name="0445b01" id="0445b01">德。我于世尊作无利事。佛言。我已悉断诸无</a><a name="0445b02" id="0445b02">利事。汝复何能作无利益。白言世尊。我将</a><a name="0445b03" id="0445b03">毒药已置食中。欲害如来及诸圣众。佛告长</a><a name="0445b04" id="0445b04">者。贪欲嗔痴诸毒中火我已除弃。余何在</a><a name="0445b05" id="0445b05">言。食若熟者应持供养</a><a name="0445b06" id="0445b06"><p>尔时世尊就座而坐。所有供食置上座前。佛</a><a name="0445b07" id="0445b07">告具寿阿难陀曰。汝可遍语诸苾刍等。若未</a><a name="0445b08" id="0445b08">唱三钵罗佉多已来。不应一人辄先受食。时</a><a name="0445b09" id="0445b09">具寿阿难陀如佛所敕。告诸苾刍。次遣一人</a><a name="0445b10" id="0445b10">于上座前。唱三钵罗佉多。由是力故。于饮</a><a name="0445b11" id="0445b11">食内诸毒皆除。是时长者便自行食。初从上</a><a name="0445b12" id="0445b12">座终至下行。周遍观察作如是念。奈何今日</a><a name="0445b13" id="0445b13">从老至少。被毒所中闷绝于地。唯有世尊少</a><a name="0445b14" id="0445b14">动容色。然此众中竟无一人为毒害者。既见</a><a name="0445b15" id="0445b15">此已深起信心。夫妇二人见食事了澡漱复</a><a name="0445b16" id="0445b16">讫。即取卑座在佛前坐为欲听法。尔时世尊</a><a name="0445b17" id="0445b17">观彼二人。随其根性为说法要。既闻法已。以</a><a name="0445b18" id="0445b18">智金刚杵。破二十有身见山。证预流果。既获</a><a name="0445b19" id="0445b19">果已。白言世尊。今此所证。非我父母等之所</a><a name="0445b20" id="0445b20">能作。乃至受三归生净信。广说如上。白言世</a><a name="0445b21" id="0445b21">尊。我从今已往。于诸外道若男若女。永闭其</a><a name="0445b22" id="0445b22">门。于佛僧众及邬波索迦邬波斯迦等。长</a><a name="0445b23" id="0445b23">开其户。世尊令彼得见谛已即便起去。还本</a><a name="0445b24" id="0445b24">住处安庠而坐告诸苾刍。僧伽上座所有行</a><a name="0445b25" id="0445b25">法。我今制之。凡于众首为上座者。所有供食</a><a name="0445b26" id="0445b26">置在众前先令一人执持饮食。或先行盐。在</a><a name="0445b27" id="0445b27">上座前曲身恭敬。唱三钵罗佉多。未唱已</a><a name="0445b28" id="0445b28">来不得受食。当知此言有大威力。辄违受食</a><a name="0445b29" id="0445b29">得恶作罪(三钵罗佉多译为正至或为时至或是密语神咒能除毒故昔云僧跋者讹也佛教遣唱食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240445a.htm'><img src='up.gif' border=0></a>
<a href='T240445c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>