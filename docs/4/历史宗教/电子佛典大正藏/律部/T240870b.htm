<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0870b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷5)</font> 僧残法之一 <font face='Arial'>T24, p0870b</h2></font><hr>
<span class='old'>
</a><a name="0870a28" id="0870a28">害如来。时如来遥见知。而问阿难。彼众多比</a><a name="0870a29" id="0870a29">丘石室外何等作为。乍行乍坐。阿难白佛。遥</span><a name="0870b01" id="0870b01">看如来恐调达害。是故在彼乍行乍坐。世尊</a><a name="0870b02" id="0870b02">告阿难曰。如来出世调达终不能害。汝颇闻</a><a name="0870b03" id="0870b03">如来为人所害不。不也世尊。时世尊仰视时。</a><a name="0870b04" id="0870b04">四力士见如来视。心怀恐惧衣毛皆竖。欲走</a><a name="0870b05" id="0870b05">脚不移。时诸沙门一一捉得。来诣佛所。时如</a><a name="0870b06" id="0870b06">来语四力士。善来童子。我与汝说法。时四力</a><a name="0870b07" id="0870b07">士头面礼足在一面坐。时世尊与说法语解</a><a name="0870b08" id="0870b08">悦其意。各使欢喜。童子汝还本舍。勿向向者</a><a name="0870b09" id="0870b09">来处。时调达见此四人迟不时到更以八千</a><a name="0870b10" id="0870b10">两金。雇八大力士。汝往杀此四人。使根本</a><a name="0870b11" id="0870b11">断。时世尊。遥见八力士来。告曰。善来童子。</a><a name="0870b12" id="0870b12">我与汝等说诸法言。时八力士头面礼足在</a><a name="0870b13" id="0870b13">一面坐。时世尊。与说法解悦其意。各使欢喜。</a><a name="0870b14" id="0870b14">童子汝还本舍。勿向向者来处。时调达见此</a><a name="0870b15" id="0870b15">八人复迟不至。复以十六千两金。雇十六力</a><a name="0870b16" id="0870b16">士。汝往杀彼八人断其根本。世尊遥见十六</a><a name="0870b17" id="0870b17">人来。告曰。善来童子。我与汝说法。时十六人</a><a name="0870b18" id="0870b18">头面礼足在一面坐。时世尊与说法解悦其</a><a name="0870b19" id="0870b19">意。各使欢喜。告曰童子。汝还本舍。勿向向者</a><a name="0870b20" id="0870b20">来处。时调达见十六人复不时至。更雇三十</a><a name="0870b21" id="0870b21">二人。汝往杀十六人断其根本。世尊遥见三</a><a name="0870b22" id="0870b22">十二人来。世尊告曰。善来童子。我与汝说法。</a><a name="0870b23" id="0870b23">时三十二人头面礼足在一面坐。时世尊为</a><a name="0870b24" id="0870b24">说法解悦其意。各怀欢喜。童子汝还本舍。从</a><a name="0870b25" id="0870b25">其所宜。时三十二人承世尊命从座起。头面</a><a name="0870b26" id="0870b26">礼足而去。时世尊见三十二人去不久。顾语</a><a name="0870b27" id="0870b27">阿难。汝往入罗阅城。往大市四街巷头。作是</a><a name="0870b28" id="0870b28">唱言。若调达所作行身口意所为。莫呼佛法</a><a name="0870b29" id="0870b29">僧教。使为调达自有亲信弟子。时阿难白<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240870a.htm'><img src='up.gif' border=0></a>
<a href='T240870c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>