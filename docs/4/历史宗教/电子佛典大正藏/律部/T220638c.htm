<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0638c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷11)</font> 九十单提法之一 <font face='Arial'>T22, p0638c</h2></font><hr>
<span class='old'>
</a><a name="0638b28" id="0638b28">诸比丘告言。汝等无慈心乃驱出小儿。是</a><a name="0638b29" id="0638b29">佛子不护我意耶。自今已去听诸比丘与</span><a name="0638c01" id="0638c01">未受大戒人共二宿。若至三宿。明相未出</a><a name="0638c02" id="0638c02">时应起避去。若至第四宿。若自去若使未</a><a name="0638c03" id="0638c03">受戒人去。自今已去当如是说戒。若比丘</a><a name="0638c04" id="0638c04">与未受大戒人共宿。过二宿至三宿波逸</a><a name="0638c05" id="0638c05">提。比丘义如上说。未受戒人者。除比丘比</a><a name="0638c06" id="0638c06">丘尼。余未受大戒人是。同室宿者如前说。若</a><a name="0638c07" id="0638c07">比丘先至。未受大戒人后至。未受戒人前</a><a name="0638c08" id="0638c08">至。比丘后至。或二人俱至。若胁着地犯。若</a><a name="0638c09" id="0638c09">小转侧亦犯。若天男阿须罗男。乾闼婆男。</a><a name="0638c10" id="0638c10">夜叉男。饿鬼男。及与畜生中能变化者不能</a><a name="0638c11" id="0638c11">变化者。共过二宿三宿突吉罗。比丘尼波</a><a name="0638c12" id="0638c12">逸提。式叉摩那沙弥沙弥尼突吉罗。是谓为</a><a name="0638c13" id="0638c13">犯。不犯者。若比丘先不知在彼住。而未受</a><a name="0638c14" id="0638c14">戒人在后至。若未受戒人在前至。比丘在</a><a name="0638c15" id="0638c15">后至。若屋上有覆无四障。或尽覆而半障。</a><a name="0638c16" id="0638c16">或有尽障而少覆。或半障半覆。或少障少</a><a name="0638c17" id="0638c17">覆。若空露地。若坐若经行不犯若头眩倒</a><a name="0638c18" id="0638c18">地。若病卧。或为强力所执。若为系闭。若</a><a name="0638c19" id="0638c19">命难净行难是为不犯。不犯者。最初未制</a><a name="0638c20" id="0638c20">戒。痴狂心乱痛恼所缠(五竟)</a><a name="0638c21" id="0638c21"><p>尔时佛在旷野城。六群比丘。与诸长者。共</a><a name="0638c22" id="0638c22">在讲堂诵佛经语。语声高大。如婆罗门</a><a name="0638c23" id="0638c23">诵书声无异。乱诸坐禅者。时诸比丘闻已。</a><a name="0638c24" id="0638c24">其中有少欲知足行头陀乐学戒知惭愧</a><a name="0638c25" id="0638c25">者。讥嫌六群比丘言。云何与诸长者在讲</a><a name="0638c26" id="0638c26">堂中。共诵经如婆罗门诵书声耶。时诸比丘</a><a name="0638c27" id="0638c27">往至世尊所。头面礼足在一面坐。以此因</a><a name="0638c28" id="0638c28">缘具白世尊。世尊尔时以此因缘集比丘</a><a name="0638c29" id="0638c29">僧。呵责六群比丘。汝等云何与长者共在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220638b.htm'><img src='up.gif' border=0></a>
<a href='T220639a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>