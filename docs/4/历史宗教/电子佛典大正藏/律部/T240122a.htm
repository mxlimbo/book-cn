<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0122a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷5)</font> <font face='Arial'>T24, p0122a</h2></font><hr>
<span class='old'>
</a><a name="0121c28" id="0121c28">净居诸天。观见菩萨食此粥已即成菩提道。</a><a name="0121c29" id="0121c29">我等应当助其威力。即将上药速得力者。置</span><a name="0122a01" id="0122a01">乳器中并卫护之。当时粥现种种轮相。时有</a><a name="0122a02" id="0122a02">一外道。名曰近行。来见此粥有种种相。作是</a><a name="0122a03" id="0122a03">念云。食此粥者必证无上智慧。我应乞取吃</a><a name="0122a04" id="0122a04">之。念已便去。粥既熟已。时彼外道却来告二</a><a name="0122a05" id="0122a05">女曰。我从远来甚大饥乏。今此乳粥可分施</a><a name="0122a06" id="0122a06">我。二女报曰。我不与汝。默然而去。时二女</a><a name="0122a07" id="0122a07">人。从颇梨器中。泻其乳粥于宝钵中。天帝释</a><a name="0122a08" id="0122a08">来立二女前。梵天净居天等以此遥立。时彼</a><a name="0122a09" id="0122a09">二女。既见帝释在前而立。即捧其乳钵施与</a><a name="0122a10" id="0122a10">帝释。帝释报曰。施胜我者。二女问曰。今谁胜</a><a name="0122a11" id="0122a11">汝。答曰。彼梵天王。尔时二女。复持其乳施梵</a><a name="0122a12" id="0122a12">天王。梵天王报曰。施胜我者。问曰。谁胜</a><a name="0122a13" id="0122a13">于汝。答曰。彼净居天。时此女人。复以乳钵</a><a name="0122a14" id="0122a14">捧净居天。净居天报曰。施胜我者。又复问</a><a name="0122a15" id="0122a15">曰。谁胜于汝。答曰。彼菩萨今见在尼连禅</a><a name="0122a16" id="0122a16">河洗浴。为无力故不能得出。彼人胜我。汝当</a><a name="0122a17" id="0122a17">施与。时二女人。即持其乳粥往尼连禅河。将</a><a name="0122a18" id="0122a18">施菩萨。尔时河岸有女树神。见菩萨虚羸不</a><a name="0122a19" id="0122a19">能上岸。即从树出半身展手欲接菩萨。菩萨</a><a name="0122a20" id="0122a20">问曰。汝是何身。树神答曰。我是女人。菩萨报</a><a name="0122a21" id="0122a21">曰。我不能触汝。可为我低一树枝。我欲攀出。</a><a name="0122a22" id="0122a22">时彼树神即低树枝。菩萨攀而得出。便着衣</a><a name="0122a23" id="0122a23">服在于河岸树下而坐。时二女人便持粥至。</a><a name="0122a24" id="0122a24">曲躬恭敬奉施菩萨。菩萨以自他利故。便受</a><a name="0122a25" id="0122a25">其粥。又便问曰。兼此宝器总能施不。二女答</a><a name="0122a26" id="0122a26">曰。圣者。今总奉施。菩萨尔时即吃其粥。洗其</a><a name="0122a27" id="0122a27">宝钵掷尼连河中。龙王便接其钵入于龙宫。</a><a name="0122a28" id="0122a28">释提桓因既而见之。化为妙翅飞入龙宫。恐</a><a name="0122a29" id="0122a29">吓龙王夺钵而去。于三十三天置一钵塔。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240121c.htm'><img src='up.gif' border=0></a>
<a href='T240122b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>