<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0194c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷27)</font> <font face='Arial'>T23, p0194c</h2></font><hr>
<span class='old'>
</a><a name="0194b28" id="0194b28">轻利无复患苦。佛得瞻力。还复本色。耆婆</a><a name="0194b29" id="0194b29">持深摩根衣价直百千欲奉上佛。头面礼足</span><a name="0194c01" id="0194c01">一面立白佛言。我治王大臣皆与我愿。今日</a><a name="0194c02" id="0194c02">治佛。愿世尊赐我一愿。佛告耆婆。多陀阿伽</a><a name="0194c03" id="0194c03">度阿罗诃三藐三佛陀已过诸愿。白佛言。可</a><a name="0194c04" id="0194c04">得愿与我。佛告耆婆。汝索何等愿。耆婆言。大</a><a name="0194c05" id="0194c05">德。是深摩根衣价直百千。愿佛受着。怜愍故。</a><a name="0194c06" id="0194c06">佛默然受。知佛默然受。即以深摩根衣价直</a><a name="0194c07" id="0194c07">百千上佛。头面礼佛足而去。佛以是事集僧。</a><a name="0194c08" id="0194c08">集僧已告诸比丘。今日耆婆与我价直百千</a><a name="0194c09" id="0194c09">深摩根衣。从今日听若有施比丘如是衣者</a><a name="0194c10" id="0194c10">得随意取着。从今日若比丘欲着槃薮衣听</a><a name="0194c11" id="0194c11">着。若欲着居士施衣亦听着</a><a name="0194c12" id="0194c12"><p>佛在王舍城。是时洴沙王。乘象舆清旦出王</a><a name="0194c13" id="0194c13">舍城欲见佛。王信佛恭敬。时有外道梵志。从</a><a name="0194c14" id="0194c14">道而来。王遥见谓是沙门。便敕御者住象欲</a><a name="0194c15" id="0194c15">下礼拜。大臣问王。欲作何等。王言欲礼来比</a><a name="0194c16" id="0194c16">丘。大臣言大王。是非佛弟子。外道梵志耳。王</a><a name="0194c17" id="0194c17">羞愧。王问御者。今往见佛。去此几许可乘何</a><a name="0194c18" id="0194c18">处可下。御者具答。到已头面礼佛足一面坐</a><a name="0194c19" id="0194c19">白佛言。世尊。愿令僧衣与外道衣异。使可分</a><a name="0194c20" id="0194c20">别。佛告大王。何以故。欲令衣异。王以是事具</a><a name="0194c21" id="0194c21">白佛。佛为王说法示教利喜。礼佛而去。时阿</a><a name="0194c22" id="0194c22">难侍佛后执扇扇佛。佛顾语阿难。我欲南山</a><a name="0194c23" id="0194c23">国土游行。阿难受敕寻从。既到南山国土。时</a><a name="0194c24" id="0194c24">至乞食。食讫到一树下敷尼师檀结跏趺坐。</a><a name="0194c25" id="0194c25">是时近山有好稻田畦畔齐整。佛告阿难。汝</a><a name="0194c26" id="0194c26">见彼稻田畦畔齐整不。答言见。佛告阿难。此</a><a name="0194c27" id="0194c27">深摩根衣能法此田作衣不。阿难言能。即以</a><a name="0194c28" id="0194c28">衣与阿难。阿难受已小却。即割截簪缝中</a><a name="0194c29" id="0194c29">脊衣叶两向收襞展张还奉佛。佛赞善哉善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230194b.htm'><img src='up.gif' border=0></a>
<a href='T230195a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>