<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1067c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷6)</font> 业品第二十四之一 <font face='Arial'>T24, p1067c</h2></font><hr>
<span class='old'>
</a><a name="1067b28" id="1067b28">受财物。任意施与欢喜受乐。无有惭愧不生</a><a name="1067b29" id="1067b29">悔恨。自赞其身生大憍慢。是名成已。于他</span><a name="1067c01" id="1067c01">财物生贪欲得。是名根本。发烦恼心是名方</a><a name="1067c02" id="1067c02">便。作已得财任意施与。欢喜受乐复向余说。</a><a name="1067c03" id="1067c03">无有惭愧不生悔恨。自赞其身生大憍慢。是</a><a name="1067c04" id="1067c04">名成已。若打骂人是名根本。若捉杖石问其</a><a name="1067c05" id="1067c05">过罪。是名方便。打已生喜受取财物。任意施</a><a name="1067c06" id="1067c06">与欢喜受乐。无有惭愧不生悔恨。自赞其身</a><a name="1067c07" id="1067c07">生大憍慢。是名成已。若诽谤业因果真谛贤</a><a name="1067c08" id="1067c08">圣之人。是名根本。若读诵书写信受邪书赞</a><a name="1067c09" id="1067c09">叹称誉。是名方便。受已向他分别演说。增其</a><a name="1067c10" id="1067c10">邪见受邪财物。任意施与欢喜受乐。无有惭</a><a name="1067c11" id="1067c11">愧不生悔恨。自赞其身生大憍慢。是名成已。</a><a name="1067c12" id="1067c12">或复有人于十业道。一时作二。妄语两舌。或</a><a name="1067c13" id="1067c13">一时三。所谓妄语两舌恶口。又复有三。所谓</a><a name="1067c14" id="1067c14">邪见恶口妄语。如是说者即是无义。是名为</a><a name="1067c15" id="1067c15">四。嗔之与贪不得一时。其余八事可得一时。</a><a name="1067c16" id="1067c16">云何一时。六处遣使。自作二事。一者淫他妻</a><a name="1067c17" id="1067c17">妇。二者谓无业果。先作期要一时得业。是十</a><a name="1067c18" id="1067c18">恶业。或得作色无无作色。或有作色及无作</a><a name="1067c19" id="1067c19">色。若无方便及成已者。则得作色无无作色。</a><a name="1067c20" id="1067c20">若有庄严及成已者。则得作色及无作色。是</a><a name="1067c21" id="1067c21">十业道有轻有重。若杀父母及辟支佛。偷三</a><a name="1067c22" id="1067c22">宝物。于所生母及罗汉尼作非梵行。妄说坏</a><a name="1067c23" id="1067c23">僧是名为重。善男子。是十业道各有三种。</a><a name="1067c24" id="1067c24">一从贪生。二从嗔生。三从痴生。若为贪利故</a><a name="1067c25" id="1067c25">害命者。是名从贪。若杀怨家是名从嗔。杀</a><a name="1067c26" id="1067c26">老父母是名从痴。劫盗他财亦复三种。自</a><a name="1067c27" id="1067c27">为己身妻子眷属。贪他财物而往劫夺。是名</a><a name="1067c28" id="1067c28">从贪。盗怨家物是名从嗔。劫夺下姓是名从</a><a name="1067c29" id="1067c29">痴。邪淫亦三。若为自乐行非梵行。是名从<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241067b.htm'><img src='up.gif' border=0></a>
<a href='T241068a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>