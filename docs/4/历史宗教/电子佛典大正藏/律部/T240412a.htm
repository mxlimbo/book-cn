<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0412a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷40)</font> 第八门第十子摄颂之六五百之余及七百结集事 <font face='Arial'>T24, p0412a</h2></font><hr>
<span class='old'>
</a><a name="0411c28" id="0411c28">水饮酒。此即名为治病净法。乃至皆共遵行</a><a name="0411c29" id="0411c29"><p>八者诸苾刍当以乳酪一升和水搅之。非时</span><a name="0412a01" id="0412a01">饮用。此即名为酪浆净法。乃至皆共遵行</a><a name="0412a02" id="0412a02"><p>九者诸苾刍作新坐具不以故者。佛一张手</a><a name="0412a03" id="0412a03">重帖而自受用。此乃名为坐具净法。乃至皆</a><a name="0412a04" id="0412a04">共遵行</a><a name="0412a05" id="0412a05"><p>十者诸苾刍躬持好钵涂拭香华。即令求寂</a><a name="0412a06" id="0412a06">持以巡门。普告诸人。作如是语。遍广严城现</a><a name="0412a07" id="0412a07">在人物。及四远来商客之类。若有布施。若金</a><a name="0412a08" id="0412a08">若银贝齿之类置钵中者。得大利益富乐无</a><a name="0412a09" id="0412a09">穷。既多获利。所有金宝皆共分张。此即名为</a><a name="0412a10" id="0412a10">金宝净法。斯乃违背佛教乖越正理。不顺苏</a><a name="0412a11" id="0412a11">呾罗。不依毗奈耶。时诸苾刍作不净事将为</a><a name="0412a12" id="0412a12">清净。称扬宣说皆共遵行</a><a name="0412a13" id="0412a13"><p>尔时具寿阿难陀在广严城。有弟子名曰乐</a><a name="0412a14" id="0412a14">欲(梵云萨婆迦摩)是阿罗汉住八解脱。少欲知足省</a><a name="0412a15" id="0412a15">缘而住。此有弟子在婆飒婆聚落。号曰名称</a><a name="0412a16" id="0412a16">(梵云耶舍)亦阿罗汉住八解脱。与五百弟子人间</a><a name="0412a17" id="0412a17">游行至广严城。时诸苾刍欲分利物。授事人</a><a name="0412a18" id="0412a18">来告尊者名称曰。僧伽获利今欲共分可来</a><a name="0412a19" id="0412a19">受取。报言具寿。此之物利。从何而得。是谁所</a><a name="0412a20" id="0412a20">施。彼即如前所得物处具告其事。尊者闻已</a><a name="0412a21" id="0412a21">作如是念。唯于此事有恶疱生。为更有余事。</a><a name="0412a22" id="0412a22">即入定观察。乃见于戒慢缓作诸恶行。共</a><a name="0412a23" id="0412a23">作十种非法之事。见已欲令法久住故。即便</a><a name="0412a24" id="0412a24">往诣尊者乐欲处。礼双足已。白言尊者。苾刍</a><a name="0412a25" id="0412a25">合作如是高声共许法耶(实是非法见作之时大众高声共许为法)尊者</a><a name="0412a26" id="0412a26">问曰。何谓共许法。答曰此广严城诸苾刍。</a><a name="0412a27" id="0412a27">作非法不和羯磨。非法和羯磨。法不和羯磨。</a><a name="0412a28" id="0412a28">而大众高声共许此事。此即名为高声共许</a><a name="0412a29" id="0412a29">净法。是事合不。尊者曰。不应如是。问曰。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240411c.htm'><img src='up.gif' border=0></a>
<a href='T240412b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>