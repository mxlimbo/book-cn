<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0666b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷15)</font> 九十单提法之一 <font face='Arial'>T22, p0666b</h2></font><hr>
<span class='old'>
</a><a name="0666a28" id="0666a28">迦留陀夷。本处俗时有同友白衣妇。颜貌</a><a name="0666a29" id="0666a29">端正名曰斋。迦留陀夷亦复颜色端正。</span><a name="0666b01" id="0666b01">时迦留陀夷系意在彼斋忧婆私所。斋</a><a name="0666b02" id="0666b02">忧婆私亦系意在迦留陀夷所。时迦留陀</a><a name="0666b03" id="0666b03">夷到时着衣持钵。往至斋忧婆私家就座</a><a name="0666b04" id="0666b04">而坐。时斋忧婆私洗浴庄严其身。夫主心</a><a name="0666b05" id="0666b05">极爱敬未曾相离。夫主问迦留陀夷言。欲</a><a name="0666b06" id="0666b06">须何等耶。报言。我须食。其夫即语妇言。</a><a name="0666b07" id="0666b07">出食与之。妇即如言与食。迦留陀夷食已</a><a name="0666b08" id="0666b08">坐住不去。其夫语迦留陀夷言。汝向者言</a><a name="0666b09" id="0666b09">须食。已与汝食竟。何以不去耶时斋忧婆</a><a name="0666b10" id="0666b10">私现相令其不去。时彼夫主嗔责迦留陀</a><a name="0666b11" id="0666b11">夷言。比丘妨我。向言须食。食已何故不</a><a name="0666b12" id="0666b12">去。更欲作何等。我今舍汝出去。随汝在后</a><a name="0666b13" id="0666b13">欲何所作。时彼夫主嗔恚作是语已便出</a><a name="0666b14" id="0666b14">去时有乞食比丘来至其家。时乞食比丘复</a><a name="0666b15" id="0666b15">嫌责迦留陀夷言。汝云何在食家中安坐。</a><a name="0666b16" id="0666b16">尔时乞食比丘。还出舍卫城到僧伽蓝中</a><a name="0666b17" id="0666b17">以此因缘向诸比丘说。其中有少欲知</a><a name="0666b18" id="0666b18">足行头陀乐学戒知惭愧者。嫌责迦留陀</a><a name="0666b19" id="0666b19">夷言。汝云何在食家中安坐。尔时诸比</a><a name="0666b20" id="0666b20">丘往至世尊所。头面礼足在一面坐。以</a><a name="0666b21" id="0666b21">此因缘具白世尊。世尊以此因缘集比丘</a><a name="0666b22" id="0666b22">僧。知而故问迦留陀夷言。汝实在食家中</a><a name="0666b23" id="0666b23">安坐耶。对曰实尔。世尊以无数方便呵责</a><a name="0666b24" id="0666b24">迦留陀夷。汝所为非。非威仪非沙门法。非</a><a name="0666b25" id="0666b25">净行非随顺行。所不应为。云何在食家</a><a name="0666b26" id="0666b26">中有宝安坐。尔时世尊以无数方便呵责</a><a name="0666b27" id="0666b27">迦留陀夷已告诸比丘。此愚痴人多种有</a><a name="0666b28" id="0666b28">漏处最初犯戒。自今已去与比丘结戒。集</a><a name="0666b29" id="0666b29">十句义乃至正法久住。欲说戒者当如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220666a.htm'><img src='up.gif' border=0></a>
<a href='T220666c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>