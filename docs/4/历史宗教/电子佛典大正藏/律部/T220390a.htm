<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0390a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷20)</font> 明单提九十二事法之一 <font face='Arial'>T22, p0390a</h2></font><hr>
<span class='old'>
</a><a name="0389c28" id="0389c28">不听同食处食前食后不白。比丘行至余家。</a><a name="0389c29" id="0389c29">我等与诸梵行人同食。共住敬难故不敢数</span><a name="0390a01" id="0390a01">白。阿难以是因缘。往白世尊。佛言。从今日</a><a name="0390a02" id="0390a02">后听衣。时佛告诸比丘。依止舍卫城住者。皆</a><a name="0390a03" id="0390a03">悉令集。以十利故。与诸比丘制戒。乃至已闻</a><a name="0390a04" id="0390a04">者当重闻。若比丘同食处食前食后不白。比</a><a name="0390a05" id="0390a05">丘行至余家。除余时。波夜提。余时者。衣时是</a><a name="0390a06" id="0390a06">名余时。比丘者。如上说。同食者。或米四升</a><a name="0390a07" id="0390a07">作饭。或糗八升。或麦饭斗二升鱼肉。若半</a><a name="0390a08" id="0390a08">钵若一钵是名同食。食前者。未食。食后者。食</a><a name="0390a09" id="0390a09">已日虽早故名食后。行至余家者。刹利家婆</a><a name="0390a10" id="0390a10">罗门家。毗舍家。首陀罗家。白者。若白非时入</a><a name="0390a11" id="0390a11">聚落。若白往比丘尼精舍。若白离说法处。不</a><a name="0390a12" id="0390a12">名为白。应白言长老忆念。我某甲离同食行</a><a name="0390a13" id="0390a13">至余家。答言尔。除余时者。世尊说无罪。余时</a><a name="0390a14" id="0390a14">者衣时。衣时者。无迦絺那衣。一月有迦絺那</a><a name="0390a15" id="0390a15">衣。五月衣时中间舍五罪别众食处处食离</a><a name="0390a16" id="0390a16">同食不白。畜长衣离衣宿无罪。波夜提者。如</a><a name="0390a17" id="0390a17">上说若比丘离同食欲余行者。应白去不白</a><a name="0390a18" id="0390a18">去者波夜提。若于他处食。五正食五杂正食。</a><a name="0390a19" id="0390a19">二波夜提。不白离同食处处食。若作施食法。</a><a name="0390a20" id="0390a20">若衣时者。二俱无罪。若比丘住处无食。若有</a><a name="0390a21" id="0390a21">人请食。即彼处名为同食。若于彼处欲余行</a><a name="0390a22" id="0390a22">者应白去不白去者。如上说。若比丘受聚落</a><a name="0390a23" id="0390a23">中请。即彼处名同食。日旱欲余行经过。应白</a><a name="0390a24" id="0390a24">去。不白去者。如上说若聚落中请僧食有比</a><a name="0390a25" id="0390a25">丘过到其家。檀越言。尊者。我今日饭僧尊者。</a><a name="0390a26" id="0390a26">亦受我请。比丘受者。即名同食。日时尚早。比</a><a name="0390a27" id="0390a27">丘复欲余行。应当白去。不白去者。波夜提。</a><a name="0390a28" id="0390a28">余如上说。若檀越请僧食比丘乞食。过到其</a><a name="0390a29" id="0390a29">家。檀越言。我今请僧食尊者亦受我请。若比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220389c.htm'><img src='up.gif' border=0></a>
<a href='T220390b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>