<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0074c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷10)</font> 第一分之七众学法 <font face='Arial'>T22, p0074c</h2></font><hr>
<span class='old'>
</a><a name="0074b28" id="0074b28">后请时佛顾视阿难。阿难承佛圣旨。语太子</a><a name="0074b29" id="0074b29">言。收此杂色衣。佛不蹈上。愍后世故。太子即</span><a name="0074c01" id="0074c01">敕收衣。复如前白。于是世尊。与众僧俱上就</a><a name="0074c02" id="0074c02">坐。太子手自下食。诸比丘以一指或以二指</a><a name="0074c03" id="0074c03">捻钵而受下食着中。即皆失钵饮食流漫污</a><a name="0074c04" id="0074c04">其水精之地。诸居士见讥呵言。此诸比丘正</a><a name="0074c05" id="0074c05">似憍儿又如狡戏。诸长老比丘闻。种种呵责</a><a name="0074c06" id="0074c06">以是白佛。佛以是事集比丘僧。问诸比丘。汝</a><a name="0074c07" id="0074c07">等实尔不。答言实尔世尊。佛种种呵责已告</a><a name="0074c08" id="0074c08">诸比丘。今为诸比丘结应学法。从今是戒应</a><a name="0074c09" id="0074c09">如是说。一心受食应当学。一心受食者。左手</a><a name="0074c10" id="0074c10">一心擎钵右手扶缘</a><a name="0074c11" id="0074c11"><p>佛在王舍城。尔时诸比丘溢钵受食弃捐羹</a><a name="0074c12" id="0074c12">饭。诸白衣讥呵。此诸比丘贪受无厌如饥饿</a><a name="0074c13" id="0074c13">人。复有诸比丘于白衣家得饭食尽不待羹</a><a name="0074c14" id="0074c14">得羹复食尽不待饭。诸白衣讥呵言。此诸比</a><a name="0074c15" id="0074c15">丘贪食如狗。复有诸比丘于钵中处处取食。</a><a name="0074c16" id="0074c16">复有诸比丘刳中央食。复有诸比丘曲指收</a><a name="0074c17" id="0074c17">钵食。复有诸比丘嗅食食。诸居士见皆讥呵。</a><a name="0074c18" id="0074c18">长老比丘闻。以是白佛。佛以是事集比丘僧。</a><a name="0074c19" id="0074c19">问诸比丘。汝等实尔不。答言实尔世尊。佛种</a><a name="0074c20" id="0074c20">种呵责已告诸比丘。今为诸比丘结应学法。</a><a name="0074c21" id="0074c21">从今是戒应如是说。不溢钵受食。羹饭俱</a><a name="0074c22" id="0074c22">食。不于钵中处处取食。不刳中央食。不曲指</a><a name="0074c23" id="0074c23">收钵食。不嗅食食。应当学</a><a name="0074c24" id="0074c24"><p>佛在王舍城。尔时诸比丘左右顾望食。诸白</a><a name="0074c25" id="0074c25">衣讥呵。此诸比丘如狗如鸟。自食并视人。食</a><a name="0074c26" id="0074c26">尚不知食法。况余深理。诸长老比丘闻。以</a><a name="0074c27" id="0074c27">是白佛。佛以是事集比丘僧。问诸比丘。汝等</a><a name="0074c28" id="0074c28">实尔不。答言实尔世尊。佛种种呵责已告诸</a><a name="0074c29" id="0074c29">比丘。不应左右顾视食。时诸比丘便不敢顾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220074b.htm'><img src='up.gif' border=0></a>
<a href='T220075a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>