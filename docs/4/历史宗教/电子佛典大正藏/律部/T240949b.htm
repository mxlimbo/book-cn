<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大爱道比丘尼经 0949b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大爱道比丘尼经</font> <font face='Arial'>(卷1)</font> <font face='Arial'>T24, p0949b</h2></font><hr>
<span class='old'>
</a><a name="0949a28" id="0949a28">净戒志。愿以足行此衣上。令我长夜得其福</a><a name="0949a29" id="0949a29">德。不可称量皆从心计。如其所愿皆得其证。</span><a name="0949b01" id="0949b01">若使女人不于我道作沙门者。天下人民皆</a><a name="0949b02" id="0949b02">当解发布地。以头脑着地。求哀于诸沙门。皆</a><a name="0949b03" id="0949b03">言。贤者有净戒闻慧之行。愿以足行此发上。</a><a name="0949b04" id="0949b04">令我长夜身得安隐福德。无量。若使女人不</a><a name="0949b05" id="0949b05">于我道作沙门者。天下人民当豫具衣被饭</a><a name="0949b06" id="0949b06">食床卧具病瘦因缘医药赈给。愿诸沙门当</a><a name="0949b07" id="0949b07">自来取之。使我国土人民无啼哭者。若使女</a><a name="0949b08" id="0949b08">人不于我道作沙门者。天下人民奉事诸沙</a><a name="0949b09" id="0949b09">门。当如事日月。当如事天神。过踰于外道异</a><a name="0949b10" id="0949b10">学者上。沙门亦清净不可沾污。如摩尼珠。若</a><a name="0949b11" id="0949b11">国中有沙门者。国中常安隐。胜于余国土。若</a><a name="0949b12" id="0949b12">使女人。不于我道作沙门者。佛之正法当住</a><a name="0949b13" id="0949b13">千岁兴盛流布。归留一切悉蒙得度。今以女</a><a name="0949b14" id="0949b14">人在我法中为沙门故。当除减五百岁寿法</a><a name="0949b15" id="0949b15">消衰微。所以者何。阿难女人有五处。不得</a><a name="0949b16" id="0949b16">作沙门。何等为五处。女人不得作如来至真</a><a name="0949b17" id="0949b17">等正觉。女人不得作转轮圣王。女人不得作</a><a name="0949b18" id="0949b18">第七梵天王。女人不得作飞行皇帝女人不</a><a name="0949b19" id="0949b19">得作魔天王。如是五处者。当皆丈夫得作为</a><a name="0949b20" id="0949b20">之尊。丈夫得作佛。得作转轮圣王。得作天帝</a><a name="0949b21" id="0949b21">释。得作魔天王。得作梵天王。得作人中王。</a><a name="0949b22" id="0949b22">如是阿难。诸女人譬如毒蛇。人虽取杀之。</a><a name="0949b23" id="0949b23">破其身出其脑。是蛇以死。复有人见之。心</a><a name="0949b24" id="0949b24">中惊怖。如此女人虽得沙门。恶露故存。一切</a><a name="0949b25" id="0949b25">男子为之回转。用是故。令一切人不得道。佛</a><a name="0949b26" id="0949b26">言。如是女人。政使作沙门持具足戒。百岁乃</a><a name="0949b27" id="0949b27">至得阿罗汉故。当为八岁沙弥作礼。何以故。</a><a name="0949b28" id="0949b28">沙弥具足亦得阿罗汉。身中能出水火。以足</a><a name="0949b29" id="0949b29">指按须弥山顶。三千大千国土皆为六反震<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240949a.htm'><img src='up.gif' border=0></a>
<a href='T240949c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>