<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1494 佛说净业障经 1097a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1494 佛说净业障经</font> <font face='Arial'>(卷1)</font> <font face='Arial'>T24, p1097a</h2></font><hr>
<span class='old'>
</a><br><a name="1096c28" id="1096c28">　　譬如师子处野干　　　其心好乐野干众</a><br><a name="1096c29" id="1096c29">　　放舍师子所应作　　　而更随逐野干法</span><br><a name="1097a01" id="1097a01">　　如有大人在声闻　　　其犹师子在野干</a><br><a name="1097a02" id="1097a02">　　贪乐小法以为足　　　当知是辈行贫道</a><br><a name="1097a03" id="1097a03">　　若人欲求大乘道　　　当应常发如是心</a><br><a name="1097a04" id="1097a04">　　利益世间断众苦　　　不应同彼诸声闻　</p></a><a name="1097a05" id="1097a05"><p>尔时众会闻无垢光所说偈已。四万二千天</a><a name="1097a06" id="1097a06">子发阿耨多罗三藐三菩提心。即散摩诃曼</a><a name="1097a07" id="1097a07">陀罗华拘茂陀等。供养世尊文殊师利赞无</a><a name="1097a08" id="1097a08">垢光作如是言善哉善哉。无垢。能报佛恩。</a><a name="1097a09" id="1097a09">于菩提道多所饶益</a><a name="1097a10" id="1097a10"><p>尔时世尊即时微笑。诸佛常法若微笑时。</a><a name="1097a11" id="1097a11">有五色光从口而出。所谓青黄赤白红颇梨</a><a name="1097a12" id="1097a12">色。遍照无量无边世界上至梵世。蔽于日月</a><a name="1097a13" id="1097a13">所有光明。还至佛所绕佛三匝从顶上没。尔</a><a name="1097a14" id="1097a14">时阿难即从坐起整衣服。偏袒右肩右膝着</a><a name="1097a15" id="1097a15">地。合掌向佛而白佛言。世尊。有何因缘而</a><a name="1097a16" id="1097a16">现微笑。诸佛世尊不以无缘而现微笑。佛告</a><a name="1097a17" id="1097a17">阿难。此无垢光比丘有大深慧。发阿耨多罗</a><a name="1097a18" id="1097a18">三藐三菩提心。我今当授阿耨多罗三藐三</a><a name="1097a19" id="1097a19">菩提记。佛告阿难。此无垢光比丘于未来世</a><a name="1097a20" id="1097a20">弥勒佛所逮无生忍。亦当供养见贤劫千佛。</a><a name="1097a21" id="1097a21">过是之后复经十劫。供养二十亿诸佛已。得</a><a name="1097a22" id="1097a22">成为佛。号名功德莲华最胜妙行师子雷音</a><a name="1097a23" id="1097a23">如来。复告阿难。功德莲华最胜妙行师子雷</a><a name="1097a24" id="1097a24">音如来应正遍知。彼佛世界名无量音。七宝</a><a name="1097a25" id="1097a25">所成。无有缘觉声闻弟子。纯诸菩萨。彼佛</a><a name="1097a26" id="1097a26">世界常转平等不退法轮。阿难。此无垢光速</a><a name="1097a27" id="1097a27">当得阿耨多罗三藐三菩提。所以者何。所乘</a><a name="1097a28" id="1097a28">妙胜净佛土故</a><a name="1097a29" id="1097a29"><p>尔时世尊复告阿难。譬如日光所至之处破<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241096c.htm'><img src='up.gif' border=0></a>
<a href='T241097b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>