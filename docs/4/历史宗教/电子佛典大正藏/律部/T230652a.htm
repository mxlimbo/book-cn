<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0652a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷5)</font> 不与取学处第二之一 <font face='Arial'>T23, p0652a</h2></font><hr>
<span class='old'>
</a><a name="0651c28" id="0651c28">刍白佛。佛告诸苾刍勿令恒集。有事应唤。若</a><a name="0651c29" id="0651c29">无使役令住本坊。时诸苾刍又白佛言。彼诸</span><a name="0652a01" id="0652a01">净人所须衣食如何给济。佛言。为僧使者可</a><a name="0652a02" id="0652a02">给衣食。不驱使者勿与衣食。有老病者可给</a><a name="0652a03" id="0652a03">衣食并诸药饵。后于异时邬波难陀次知僧</a><a name="0652a04" id="0652a04">事。告诸净人曰。贤者我是知僧事人。汝等</a><a name="0652a05" id="0652a05">明旦早来入寺。尔时王舍城内。于诸苾刍夏</a><a name="0652a06" id="0652a06">安居竟。常有迦栗底迦贼。此诸秋贼共相议</a><a name="0652a07" id="0652a07">曰。我与汝等欲作何业。不假劬劳于此年中。</a><a name="0652a08" id="0652a08">丰足衣食受用安乐。彼秋贼中有一作人。曾</a><a name="0652a09" id="0652a09">被苾刍驱使谙知僧事。告诸贼曰。竹林园处</a><a name="0652a10" id="0652a10">有净人坊多有财物。共往劫取。于此年中我</a><a name="0652a11" id="0652a11">等丰乐。一贼告曰。彼诸苾刍是净人主。巡门</a><a name="0652a12" id="0652a12">乞丐尚不充躯。况此净人得有财物。其贼报</a><a name="0652a13" id="0652a13">曰。汝等不知。诸苾刍等虽常乞食。惠施者多</a><a name="0652a14" id="0652a14">复自经求。计其财物王舍城人亦不能及。况</a><a name="0652a15" id="0652a15">诸净人岂无衣物。是时群贼佥议已定。即于</a><a name="0652a16" id="0652a16">其夜诣净人坊欲劫其物。时有天人。于圣者</a><a name="0652a17" id="0652a17">毕邻陀婆蹉处深生敬信。往白圣者曰。有诸</a><a name="0652a18" id="0652a18">秋贼劫彼净人。圣者慈悲愿为救护。时毕邻</a><a name="0652a19" id="0652a19">陀婆蹉便作是念。我不救者令彼净人心生</a><a name="0652a20" id="0652a20">愁苦。广说如上。我今宜可现神通力。作是念</a><a name="0652a21" id="0652a21">已。于净人坊化作铁墙周匝围绕。是时贼徒</a><a name="0652a22" id="0652a22">持所盗物欲出其坊。但见铁墙坚无出路。心</a><a name="0652a23" id="0652a23">生惶怖弃所盗物。于须臾顷不见铁墙。是时</a><a name="0652a24" id="0652a24">贼徒还持盗物。所化铁墙忽然复现。如是至</a><a name="0652a25" id="0652a25">七。贼相谓曰。汝等知不。必有圣者具大威德。</a><a name="0652a26" id="0652a26">护斯物故现此神通。我应弃物急共逃窜。时</a><a name="0652a27" id="0652a27">贼以物聚之一处悉皆奔走。净人觉已竞共諠</a><a name="0652a28" id="0652a28">声。唱言被贼。彼既失财共生忧恼。遍绕住坊</a><a name="0652a29" id="0652a29">求觅其物。遂见衣物聚在一处。便生欢喜即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230651c.htm'><img src='up.gif' border=0></a>
<a href='T230652b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>