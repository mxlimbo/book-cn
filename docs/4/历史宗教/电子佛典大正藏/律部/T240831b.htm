<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毗尼母经 0831b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毗尼母经</font> <font face='Arial'>(卷6)</font> <font face='Arial'>T24, p0831b</h2></font><hr>
<span class='old'>
</a><a name="0831a28" id="0831a28">有僧伽蓝处国人所重有德比丘所。乃至笃</a><a name="0831a29" id="0831a29">信婆罗门诸檀越大臣所语令料理。若得脱</span><a name="0831b01" id="0831b01">者善。若不脱应躬自诣国王门前。营理使得</a><a name="0831b02" id="0831b02">解脱。莫使受苦。若比丘非时入聚落。应白和</a><a name="0831b03" id="0831b03">尚阿阇梨语比坐而入。是名入聚落法。非时</a><a name="0831b04" id="0831b04">集会者。除食时食粥时饮甜浆时。是余一切</a><a name="0831b05" id="0831b05">作法事时。如法如毗尼如佛教。是名非时集。</a><a name="0831b06" id="0831b06">若非时诸比丘集。此中有上座。上座应问诸</a><a name="0831b07" id="0831b07">大德。何故僧非时集。诸比丘答曰。有如此等</a><a name="0831b08" id="0831b08">法事。应当作故集。上座应作羯磨。若白一</a><a name="0831b09" id="0831b09">若白二若白四。是名非时上座集法。复有二</a><a name="0831b10" id="0831b10">种聚会。一众竟夜说经论议。二众默然端坐</a><a name="0831b11" id="0831b11">禅思。复有五日一会法。会时有上中下三众</a><a name="0831b12" id="0831b12">尽集。集已皆敛容整服端身静坐。兼复各相</a><a name="0831b13" id="0831b13">恭敬。威仪法则观者无厌。能生人善心。此是</a><a name="0831b14" id="0831b14">五日聚会法。听者摄心在法更无余缘。若说</a><a name="0831b15" id="0831b15">法者脱有忘误。听众应各自忆之。若无忘误。</a><a name="0831b16" id="0831b16">不中嫌呵言丰义滞。于法及说法者。皆应恭</a><a name="0831b17" id="0831b17">敬如奉帝释。不应自轻及轻法师。于智慧人</a><a name="0831b18" id="0831b18">所说法中不应散乱。定心而听。念念相续莫</a><a name="0831b19" id="0831b19">令有间。听法时内心应立五德。一未曾闻法</a><a name="0831b20" id="0831b20">今始得闻。二已曾闻法还令通利。三断我疑</a><a name="0831b21" id="0831b21">心。四正我所见。五增长净心。是为内五德。此</a><a name="0831b22" id="0831b22">事增一阿含中应广知。闻法有九利益。一生</a><a name="0831b23" id="0831b23">信心。二因信心欢喜。三欢喜爱乐。四舍贪求</a><a name="0831b24" id="0831b24">利养听法无疑。五正见成就。六断无明智慧</a><a name="0831b25" id="0831b25">心生。七断心上缠缚。八于四圣谛中得法眼</a><a name="0831b26" id="0831b26">净。九于五阴中得苦空无常无我观。得此观</a><a name="0831b27" id="0831b27">已内心踊跃。信心转深不可俎坏。得离烦恼</a><a name="0831b28" id="0831b28">证涅槃道受解脱乐。以是义故应至心听法</a><a name="0831b29" id="0831b29"><p>法会座中若有上座。应先须臾静坐。静坐竟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240831a.htm'><img src='up.gif' border=0></a>
<a href='T240831c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>