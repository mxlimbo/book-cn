<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0565b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷7)</font> <font face='Arial'>T24, p0565b</h2></font><hr>
<span class='old'>
</a><a name="0565a28" id="0565a28">极多唯得四十夜。不应过。如世尊言。多在界</a><a name="0565a29" id="0565a29">内少在界外。是故但守持四十夜。重请七日</span><a name="0565b01" id="0565b01">去者。应计日数。亦不得过四十夜。若有命难</a><a name="0565b02" id="0565b02">等不还本处。非破安居。若于乞食病药所须</a><a name="0565b03" id="0565b03">及看病者。有废阙时。亦随意去。若有女人男</a><a name="0565b04" id="0565b04">子及黄门等到苾刍所。现非法相。如斯等处</a><a name="0565b05" id="0565b05">亦不应住。若有染心请唤苾刍亦不应往。又</a><a name="0565b06" id="0565b06">有八难事。谓王怖贼怖。人非人怖。猛兽毒龙</a><a name="0565b07" id="0565b07">水火怖处。此不应居。设出界外逢此难时。不</a><a name="0565b08" id="0565b08">还无犯。若房舍恐有隤坏。为损恼者。去亦无</a><a name="0565b09" id="0565b09">犯。若从法部。向非法部经明相者。便失安居。</a><a name="0565b10" id="0565b10">若有同意苾刍。欲破僧伽。应守持七日。往</a><a name="0565b11" id="0565b11">彼遮谏。其日虽尽不还无犯。若不往谏得越</a><a name="0565b12" id="0565b12">法罪。然诸苾刍安居之处。皆须洒扫涂拭令</a><a name="0565b13" id="0565b13">净。若不尔者得恶作罪。复令施主福不增长。</a><a name="0565b14" id="0565b14">于安居中有三事应作。一修造事。二分衣事。</a><a name="0565b15" id="0565b15">三羯耻那衣事。寺中上座应当奖劝。修营之</a><a name="0565b16" id="0565b16">人若自要心向彼安居。后悔不去得恶作罪。</a><a name="0565b17" id="0565b17">余义已了次释本文。言雨浴衣者。谓着在雨</a><a name="0565b18" id="0565b18">中洗浴故名雨衣。或于井边或泉池边洗浴</a><a name="0565b19" id="0565b19">者。亦开用雨衣洗浴。言应求者。于何处求。谓</a><a name="0565b20" id="0565b20">于亲戚设非亲戚与者应取。或以己财而买</a><a name="0565b21" id="0565b21">易得。若异此便犯。从非亲乞衣舍堕。若未</a><a name="0565b22" id="0565b22">到求时有惠施者。应分别而畜。至四月十</a><a name="0565b23" id="0565b23">六日守持应畜。言后半月者。谓去随意日</a><a name="0565b24" id="0565b24">余有半月在。齐此应用。过此用者得舍堕罪</a><a name="0565b25" id="0565b25"><p>因明随意事者。安居欲竟。去随意日七八日</a><a name="0565b26" id="0565b26">在。应于随近村坊唱告。所有老少苾刍及未</a><a name="0565b27" id="0565b27">近圆者。于供养事咸共修营。至八月十四日</a><a name="0565b28" id="0565b28">夜。令持经者通夜诵经。明日知时作随意事。</a><a name="0565b29" id="0565b29">勿过明相。应差五德。作受随意人。鸣楗椎集<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240565a.htm'><img src='up.gif' border=0></a>
<a href='T240565c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>