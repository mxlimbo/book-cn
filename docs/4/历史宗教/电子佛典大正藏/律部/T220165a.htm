<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0165a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷25)</font> 第五分初破僧法 <font face='Arial'>T22, p0165a</h2></font><hr>
<span class='old'>
</a><a name="0164c28" id="0164c28"><p class='lg'>　　勿得效大龙　　　大龙不可效</a><br><a name="0164c29" id="0164c29">　　以效大龙故　　　食泥致死苦　</p></span><a name="0165a01" id="0165a01"><p>佛告目连。彼大象者我身是。异象者调达是。</a><a name="0165a02" id="0165a02">昔效我故致于命终。今复效我受斯大苦。目</a><a name="0165a03" id="0165a03">连白佛言。奇哉世尊。调达从佛闻法诵八万</a><a name="0165a04" id="0165a04">四千法藏得五神通。如何而反憍慢世尊。佛</a><a name="0165a05" id="0165a05">言。不但今世昔亦曾从我闻法而慢于我。目</a><a name="0165a06" id="0165a06">连白佛。其事云何。答言。过去世时有一象师。</a><a name="0165a07" id="0165a07">极善调象。王供给甚厚。时有一人往诣其所</a><a name="0165a08" id="0165a08">语言。教我调象我为弟子。象师即便教之都</a><a name="0165a09" id="0165a09">无所隐。其人既知便生嫉心。往到王所白言。</a><a name="0165a10" id="0165a10">彼人所知不胜于我。云何供给远不相及。王</a><a name="0165a11" id="0165a11">即呼彼象师问言。汝与弟子孰为胜负。答言。</a><a name="0165a12" id="0165a12">愿听却后七日现调象法。王即听之。象师于</a><a name="0165a13" id="0165a13">七日中更调诸象。语进而退语退而进语坐</a><a name="0165a14" id="0165a14">而立语立而坐。作如是等反教调象。七日期</a><a name="0165a15" id="0165a15">至。便于王前与弟子共现调象之术。始者二</a><a name="0165a16" id="0165a16">人未有一异。王问弟子汝更有异法不。答言</a><a name="0165a17" id="0165a17">无。复问彼师。汝更有异法不。答言有。王言便</a><a name="0165a18" id="0165a18">可现之。即便反教象皆从之。王于是始知弟</a><a name="0165a19" id="0165a19">子前言为虚。便嗔言。如何面欺于我。彼调象</a><a name="0165a20" id="0165a20">师白王言。此人是我弟子。我先教之都无</a><a name="0165a21" id="0165a21">所隐。未能尽知便见轻忽。今当说譬。愿王</a><a name="0165a22" id="0165a22">听之。昔有一人于春末月着一重革屣。地热</a><a name="0165a23" id="0165a23">革燥啮破其脚。本欲护脚而反更伤。我亦如</a><a name="0165a24" id="0165a24">是先教弟子欲望其益而反为害。尔时世尊</a><a name="0165a25" id="0165a25">因说偈言</a><a name="0165a26" id="0165a26"><p class='lg'>　　如人着革屣　　　本欲护其足</a><br><a name="0165a27" id="0165a27">　　得热燥急时　　　而更反自伤</a><br><a name="0165a28" id="0165a28">　　世间愚恶人　　　不念恩在己</a><br><a name="0165a29" id="0165a29">　　从师学技术　　　而反倰诬之　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220164c.htm'><img src='up.gif' border=0></a>
<a href='T220165b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>