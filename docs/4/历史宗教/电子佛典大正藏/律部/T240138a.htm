<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0138a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷8)</font> <font face='Arial'>T24, p0138a</h2></font><hr>
<span class='old'>
</a><a name="0137c28" id="0137c28">大莲华王而年衰老。奄就命终。便以太子绍</a><a name="0137c29" id="0137c29">王。既得王位强力夺彼园苑。彼长者便生热</span><a name="0138a01" id="0138a01">恼。而得心病。怨恨而死。于此园中住。作一毒</a><a name="0138a02" id="0138a02">蛇。其蛇常于王所伺求方便。后于芳春之月。</a><a name="0138a03" id="0138a03">王与宫人及诸婇女。往诣园中除去左右。与</a><a name="0138a04" id="0138a04">诸眷属欢喜受乐。便即睡眠。诸女爱花皆舍</a><a name="0138a05" id="0138a05">王去。唯有一女。执刀而卫护王。是时彼蛇见</a><a name="0138a06" id="0138a06">诸女众皆悉游散。从穴疾出而欲螫王。王福</a><a name="0138a07" id="0138a07">力故。羯兰铎迦鸟围绕其蛇而众发声。彼执</a><a name="0138a08" id="0138a08">刀女闻众鸟声。复见毒蛇而来向王。即以利</a><a name="0138a09" id="0138a09">刀断彼蛇命。女为怖故便发大呼。时王从睡</a><a name="0138a10" id="0138a10">惊寤而起。便问女言。此为何事。女报王曰。</a><a name="0138a11" id="0138a11">毒蛇欲来螫王。羯兰铎迦鸟群声绕蛇。我已</a><a name="0138a12" id="0138a12">断讫。王闻此事。便敕太子群臣。集王舍城所</a><a name="0138a13" id="0138a13">有人民。在此园苑。远近盈满闻乱发声。其王</a><a name="0138a14" id="0138a14">善治国境内外诸人闻已皆大悲泣。王告诸</a><a name="0138a15" id="0138a15">人。若刹帝利灌顶王。有人救命合酬何愿。群</a><a name="0138a16" id="0138a16">臣白王。合酬彼人半国之赏。王言。羯兰铎迦</a><a name="0138a17" id="0138a17">鸟而救我命。若如是者。宜与半国之赏。大臣</a><a name="0138a18" id="0138a18">复白王曰。羯兰铎迦鸟而非人类。纵得王赏</a><a name="0138a19" id="0138a19">将何所用。其此园苑。施与羯兰铎迦鸟。复于</a><a name="0138a20" id="0138a20">终身供给饮食。王曰。如卿所言。时诸群臣。令</a><a name="0138a21" id="0138a21">其园苑周遍莳竹。以此缘故。号为羯兰铎迦</a><a name="0138a22" id="0138a22">竹园。尔时世尊。游行摩羯陀人间王舍城</a><a name="0138a23" id="0138a23">外。在一树下便住其处。时影胜王。闻佛到</a><a name="0138a24" id="0138a24">王舍城外在一树下。与诸眷属出王舍城。来</a><a name="0138a25" id="0138a25">诣佛所顶礼佛足退坐一面。尔时世尊。为说</a><a name="0138a26" id="0138a26">妙法示教利喜已默然而住。时影胜王。从</a><a name="0138a27" id="0138a27">座而起偏袒右肩右膝着地合掌恭敬而白佛</a><a name="0138a28" id="0138a28">言。唯愿世尊及诸苾刍。于明晨朝受我微</a><a name="0138a29" id="0138a29">供。尔时世尊默然受请。时影胜王。知佛受请<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240137c.htm'><img src='up.gif' border=0></a>
<a href='T240138b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>