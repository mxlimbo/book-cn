<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0827c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷37)</font> 九十波逸底迦法 索美食学处第四十 <font face='Arial'>T23, p0827c</h2></font><hr>
<span class='old'>
</a><a name="0827b28" id="0827b28">家人曰。佛及僧众新来至此。道路艰辛。汝等</a><a name="0827b29" id="0827b29">宜应具办美食。冀解疲倦。时彼家人既承教</span><a name="0827c01" id="0827c01">已。即于其夜备办种种上妙饮食。时六众苾</a><a name="0827c02" id="0827c02">刍晨朝起已共聚一处。上座难陀告诸人曰。</a><a name="0827c03" id="0827c03">诸具寿。我等宜可诣亲友家观其好不。诸人</a><a name="0827c04" id="0827c04">报曰。如是应行。是时六众共诣俗舍。亲友见</a><a name="0827c05" id="0827c05">之白言。圣者可于此食。六众曰。我等已受释</a><a name="0827c06" id="0827c06">子大名请食。诸人曰。若如是者明当来食。答</a><a name="0827c07" id="0827c07">言尔。时释子大名遣使往白。饮食已办。愿圣</a><a name="0827c08" id="0827c08">知时。尔时世尊并诸大众往大名舍。于所设</a><a name="0827c09" id="0827c09">座就之而坐。大名既见佛僧坐已。即奉种种</a><a name="0827c10" id="0827c10">上妙饮食。大众食讫乃至为其说法。佛及大</a><a name="0827c11" id="0827c11">众从座而去。时释子大名随从佛后既出舍</a><a name="0827c12" id="0827c12">已。绕佛三匝还入舍中。于高楼上修习施</a><a name="0827c13" id="0827c13">观。时彼家人收摄座耨及余食已。是时六众</a><a name="0827c14" id="0827c14">于三十家劝觅食已。更相告曰。日时将至可</a><a name="0827c15" id="0827c15">往请家。既至释子大名舍内。见无坐处复无</a><a name="0827c16" id="0827c16">饮食。阐陀报曰。请佛及僧就舍受供。不见敷</a><a name="0827c17" id="0827c17">座复无饮食。欲令佛众于一日中而绝食耶。</a><a name="0827c18" id="0827c18">家人报曰。仁岂昼寝不觉他行。佛及僧众食</a><a name="0827c19" id="0827c19">了皆去。阐陀曰看尔意况不与我食。家人报</a><a name="0827c20" id="0827c20">曰。圣者暂住待白家尊。即便入白。六众苾刍</a><a name="0827c21" id="0827c21">今来索食。大名曰。所有残余任与令食。遂命</a><a name="0827c22" id="0827c22">安坐授与饮食。见彼单疏互相告曰。释子大</a><a name="0827c23" id="0827c23">名大张其口。请佛僧众受供家中。如此轻微</a><a name="0827c24" id="0827c24">得请佛僧者。我邬陀夷亦能日日请佛及僧。</a><a name="0827c25" id="0827c25">然此贫穷何所啖嚼。告家人曰。咄男子。汝向</a><a name="0827c26" id="0827c26">某家取好乳来。某家取酪。某家取酥。某家取</a><a name="0827c27" id="0827c27">鱼肉及干脯等。家人即为取来。既饱满已便</a><a name="0827c28" id="0827c28">归寺内。诸苾刍问曰。仁等今朝何处受食。答</a><a name="0827c29" id="0827c29">曰。与仁同处。诸苾刍曰。我不相见。答曰。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230827b.htm'><img src='up.gif' border=0></a>
<a href='T230828a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>