<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本说一切有部百一羯磨 0477c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本说一切有部百一羯磨</font> <font face='Arial'>(卷5)</font> 五年同利养别说戒白二 <font face='Arial'>T24, p0477c</h2></font><hr>
<span class='old'>
</a><a name="0477b28" id="0477b28">我敬礼世尊双足。起居轻利乃至佛言汝诸</a><a name="0477b29" id="0477b29">苾刍行止安乐不。大德。我亲教师谨附五事。</span><a name="0477c01" id="0477c01">请问世尊幸愿慈悲决断其事。大德。于边方</a><a name="0477c02" id="0477c02">国少有苾刍。若受近圆。十众难满。大德。若</a><a name="0477c03" id="0477c03">有方国地多坚[<a href='javascript:showpic("images/042838.gif")'>革*更</a>]牛迹成锵。得着皮鞋不。若</a><a name="0477c04" id="0477c04">数洗浴处。得多洗不。复有边国用牛羊皮及</a><a name="0477c05" id="0477c05">鹿皮等以为卧具颇得用不。有苾刍寄衣。与</a><a name="0477c06" id="0477c06">彼苾刍。未至身亡衣便不达过十日已。谁得</a><a name="0477c07" id="0477c07">泥萨只耶。佛言。我听边国解毗奈耶为第五</a><a name="0477c08" id="0477c08">人。得受近圆。地坚[<a href='javascript:showpic("images/042838.gif")'>革*更</a>]处听着一重皮鞋。非二</a><a name="0477c09" id="0477c09">三重。若底穿者。应可补替。多洗浴处随意当</a><a name="0477c10" id="0477c10">洗。用皮卧具处。随意应用。又此苾刍寄衣与</a><a name="0477c11" id="0477c11">彼。未达身亡。无其舍罪</a><a name="0477c12" id="0477c12"><p>具寿邬波离请世尊曰。如世尊说。边方之国</a><a name="0477c13" id="0477c13">解毗奈耶。为第五人。得受近圆。大德。齐何</a><a name="0477c14" id="0477c14">为边国。佛言。东方有国。名奔荼跋达那。城</a><a name="0477c15" id="0477c15">东不远有娑罗树。名奔荼各叉。此谓东边。自</a><a name="0477c16" id="0477c16">兹已去名为边国。南方有城名摄跋罗伐底</a><a name="0477c17" id="0477c17">城。南有河名摄跋罗伐底。此谓南边。自兹已</a><a name="0477c18" id="0477c18">去名为边国。西方有村名窣吐奴邬波窣吐</a><a name="0477c19" id="0477c19">奴。二村俱是婆罗门处。此谓西边。自兹已去</a><a name="0477c20" id="0477c20">名为边国。北方有山名嗢尸罗只利。此谓北</a><a name="0477c21" id="0477c21">边。自兹已去名为边国(梗概大数中间远近东西两界三百余驿南北二边</a><a name="0477c22" id="0477c22">四百余驿虽非目击详而问知然东界南四十驿许到耽摩立底国寺有五六所时人殷富统属东天此去莫诃菩提及</a><a name="0477c23" id="0477c23">室利那烂陀寺有六十许驿即是升舶入海归唐之处从斯两月泛舶东南到羯茶国此属佛逝舶到之时当正二月若</a><a name="0477c24" id="0477c24">向师子洲西南进舶传有七百驿停此至冬泛舶南上一月许到末罗游洲今为佛逝多国矣亦以正二月而达停至夏</a><a name="0477c25" id="0477c25">半泛舶北行可一月余便达广府经停向当年半矣若有福力扶持所在则乐如行市如其宿因业薄到处实危若倾巢</a><a name="0477c26" id="0477c26">因序四边略言还路冀通识者渐广知闻又南海诸洲咸多敬信人王国主崇福为怀此佛逝廓下僧众千余</a><a name="0477c27" id="0477c27">学问为怀并多行钵所有寻读乃与中国不殊沙门轨仪悉皆无别若其唐僧欲向西方为听读者停斯一二载习其法</a><a name="0477c28" id="0477c28">式方进中天亦是佳也)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240477b.htm'><img src='up.gif' border=0></a>
<a href='T240478a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>