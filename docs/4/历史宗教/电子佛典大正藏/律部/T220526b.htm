<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0526b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷37)</font> 三十事初 <font face='Arial'>T22, p0526b</h2></font><hr>
<span class='old'>
</a><a name="0526a28" id="0526a28">雨浴衣。许受具足者。后自不与受。不使人</a><a name="0526a29" id="0526a29">受。尼萨耆波夜提。尼萨耆波夜提者如上说。</span><a name="0526b01" id="0526b01">若比丘尼取式叉摩尼衣。许与受具足。后应</a><a name="0526b02" id="0526b02">与受。若老病无力不能受者。应语余人。汝取</a><a name="0526b03" id="0526b03">是衣与受具足。若前人不欲受还索衣者当</a><a name="0526b04" id="0526b04">还。若比丘许沙弥。不与受具足越比尼罪。</a><a name="0526b05" id="0526b05">是故世尊说</a><a name="0526b06" id="0526b06"><p>佛住毗舍离。尔时有北方商人。持贵价好钦</a><a name="0526b07" id="0526b07">婆罗而行卖之。人问此索几许。答言百千。时</a><a name="0526b08" id="0526b08">国王王子大臣及余大商人主皆嫌贵不买。</a><a name="0526b09" id="0526b09">在店上愁忧而坐。人问言。汝何故而有愁</a><a name="0526b10" id="0526b10">色。答言。我卖此钦婆罗。大有价直输税亦</a><a name="0526b11" id="0526b11">多。而今卖不可售。是以不乐。人言。汝欲令售</a><a name="0526b12" id="0526b12">不。答言欲令售。即语。汝可持诣跋陀罗沙门</a><a name="0526b13" id="0526b13">尼所。彼当买之。即持往问人言。何者是比丘</a><a name="0526b14" id="0526b14">尼精舍。人示处已。问言。何者是跋陀罗比丘</a><a name="0526b15" id="0526b15">尼房。人示处已。问言。何者是跋陀罗跋陀</a><a name="0526b16" id="0526b16">罗比丘尼。答言。何故问耶。答言。欲买是钦婆</a><a name="0526b17" id="0526b17">罗不。问言。索几许。答言百千。亦不与高下。</a><a name="0526b18" id="0526b18">即语弟子言。汝去语婆路醯肆上。取百千与</a><a name="0526b19" id="0526b19">之。有人问言。汝卖钦婆罗售未。答言已售。问</a><a name="0526b20" id="0526b20">言谁取。答言沙门尼跋陀罗。其人即嫌言。出</a><a name="0526b21" id="0526b21">家人有此爱好之欲。诸比丘尼闻已语大爱</a><a name="0526b22" id="0526b22">道。大爱道即以是事往白世尊。佛言。唤是</a><a name="0526b23" id="0526b23">比丘尼来。来已佛问。汝实尔不。答言实尔。佛</a><a name="0526b24" id="0526b24">告比丘尼。汝不为后世人作轨则耶。从今日</a><a name="0526b25" id="0526b25">后。不听出四羯利沙槃买重衣。佛告大爱</a><a name="0526b26" id="0526b26">道瞿昙弥。依止比舍离城住比丘尼皆悉令</a><a name="0526b27" id="0526b27">集。乃至已闻者当重闻。若比丘尼过四羯利</a><a name="0526b28" id="0526b28">沙槃市重衣尼萨耆波夜提。比丘尼者如上</a><a name="0526b29" id="0526b29">说。四羯利沙槃者四四十九故钱。重衣者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220526a.htm'><img src='up.gif' border=0></a>
<a href='T220526c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>