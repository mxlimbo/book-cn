<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0936a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷6)</font> 度他妇女学处第十 <font face='Arial'>T23, p0936a</h2></font><hr>
<span class='old'>
</a><a name="0935c28" id="0935c28">食。至彼女家见其啼泣。报言。少女。因何心苦</a><a name="0935c29" id="0935c29">流泪而行施耶。答曰。我为自身死将不远。尼</span><a name="0936a01" id="0936a01">曰。勿作如是不吉祥言。女即行啼次第陈</a><a name="0936a02" id="0936a02">说。尼曰。若尔何不舍俗出家。答曰。谁复于我</a><a name="0936a03" id="0936a03">共相携接。尼曰。我与出家。女便礼足。报言。</a><a name="0936a04" id="0936a04">圣者。施我性命。吐罗难陀即与出家。执剑将</a><a name="0936a05" id="0936a05">军闻彼恶。女今已出家。遂作是语。岂可彼入</a><a name="0936a06" id="0936a06">无畏城耶。待七日满当断其命。尼闻是语。即</a><a name="0936a07" id="0936a07">将其女。为求朋扇。即往十二众尼处告言。此</a><a name="0936a08" id="0936a08">是某官人女。已归依佛。已归依法。今归汝</a><a name="0936a09" id="0936a09">等。次第向说。十二众曰。斯为善事。我今摄</a><a name="0936a10" id="0936a10">受。谁复敢言。若有辄来吾当自解。又将其女</a><a name="0936a11" id="0936a11">向大世主处。白言。圣者。当知此是某官人女。</a><a name="0936a12" id="0936a12">身心归依佛法僧宝。今来归依大世主足。彼</a><a name="0936a13" id="0936a13">问其故。即便具说。世主告言。姊妹。此无行</a><a name="0936a14" id="0936a14">人何所用为。吐罗难陀复将此女诣胜鬘夫</a><a name="0936a15" id="0936a15">人处。告言。夫人。此是某官人女。已归三宝。</a><a name="0936a16" id="0936a16">今归夫人。彼问其故。具说如前。夫人曰。此无</a><a name="0936a17" id="0936a17">行女何因辄度。与其出家斯成非法。此事已</a><a name="0936a18" id="0936a18">过。我为白王。既至王所具说其缘。王曰。此</a><a name="0936a19" id="0936a19">实非法。然是事难裁。若依法杀戮便伤佛教</a><a name="0936a20" id="0936a20">我招恶响。若今释放复损刑科。进退两途难</a><a name="0936a21" id="0936a21">为处断。即令使告执剑将军具说其事。将军</a><a name="0936a22" id="0936a22">覆奏。所立严令众并同知。如何此女王欲违</a><a name="0936a23" id="0936a23">制而释放耶。王曰。此宜放舍因制余人。将军</a><a name="0936a24" id="0936a24">闻已广作讥嫌。云何度此非法女人令出家</a><a name="0936a25" id="0936a25">也。尼白苾刍。苾刍白佛。佛以此缘同前集尼</a><a name="0936a26" id="0936a26">问实诃责。乃至制其学处。应如是说</a><a name="0936a27" id="0936a27"><p>若复苾刍尼。知他妇女作非法事。众人共嫌</a><a name="0936a28" id="0936a28">为夫所弃。并白王知度令出家。僧伽伐尸</a><a name="0936a29" id="0936a29">沙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230935c.htm'><img src='up.gif' border=0></a>
<a href='T230936b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>