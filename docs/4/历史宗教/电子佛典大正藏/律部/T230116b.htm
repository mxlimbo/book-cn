<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0116b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷16)</font> 九十波逸提之六 <font face='Arial'>T23, p0116b</h2></font><hr>
<span class='old'>
</a><a name="0116a28" id="0116a28">小聚落抄夺他物。期者有二种。若比丘作期。</a><a name="0116a29" id="0116a29">若贼作期。道者有二种。水道陆道。波逸提</span><a name="0116b01" id="0116b01">者。煮烧覆障。若不悔过能障碍道。是中犯者。</a><a name="0116b02" id="0116b02">若比丘陆道与贼共期。从一聚落至一聚落</a><a name="0116b03" id="0116b03">波逸提。若中道还突吉罗。若无聚落空地。</a><a name="0116b04" id="0116b04">乃至一拘卢舍波逸提。若中道还突吉罗。水</a><a name="0116b05" id="0116b05">道行亦如是。不犯者。若不期不犯。若险难处</a><a name="0116b06" id="0116b06">贼送度者不犯(七十一竟)</a><a name="0116b07" id="0116b07"><p>佛在王舍城。尔时王舍城中。十七群年少富</a><a name="0116b08" id="0116b08">贵家子。柔软乐人和提等。未满二十岁。长老</a><a name="0116b09" id="0116b09">目揵连与受具戒。是人晡时饥急故。于僧坊</a><a name="0116b10" id="0116b10">内发大音声。作小儿啼。佛闻僧坊内小儿啼</a><a name="0116b11" id="0116b11">声。知而故问阿难。何故僧坊内有小儿啼声。</a><a name="0116b12" id="0116b12">阿难答言。世尊。是王舍城中。有十七群年少</a><a name="0116b13" id="0116b13">富贵家子。柔软乐人未满二十岁。长老目揵</a><a name="0116b14" id="0116b14">连与受具戒。晡时饥急。是故僧坊内发大音</a><a name="0116b15" id="0116b15">声作小儿啼。佛以是事集比丘僧。知而故问</a><a name="0116b16" id="0116b16">大目揵连。汝实作是事不。答言。实作世尊。</a><a name="0116b17" id="0116b17">佛种种因缘诃责目揵连。汝不知时不知量。</a><a name="0116b18" id="0116b18">趣得便与受具足戒。汝云何不满二十岁</a><a name="0116b19" id="0116b19">人与受具戒。何以故。不满二十岁人。不能</a><a name="0116b20" id="0116b20">堪忍寒热饥渴。蚊虻风雨蛇毒所螫。他人恶</a><a name="0116b21" id="0116b21">口苦急夺命重病。皆不能堪忍。是不满二十</a><a name="0116b22" id="0116b22">岁人未成就故。佛言。满二十岁人。能堪忍</a><a name="0116b23" id="0116b23">寒热饥渴。蚊虻风雨蛇毒所螫。他人恶口</a><a name="0116b24" id="0116b24">苦急夺命重病。皆能堪忍。以成就故。佛种</a><a name="0116b25" id="0116b25">种因缘诃已语诸比丘。以十利故与比丘结</a><a name="0116b26" id="0116b26">戒。从今是戒应如是说。若比丘未满二十岁</a><a name="0116b27" id="0116b27">人。与受具足戒波逸提。是人不得具足戒。</a><a name="0116b28" id="0116b28">诸比丘亦可诃。是事应尔。波逸提者。煮</a><a name="0116b29" id="0116b29">烧覆障。若不悔过能障碍道。是中犯者。若人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230116a.htm'><img src='up.gif' border=0></a>
<a href='T230116c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>