<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0338c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷14)</font> 明单提九十二事法之一 <font face='Arial'>T22, p0338c</h2></font><hr>
<span class='old'>
</a><a name="0338b28" id="0338b28">须。欲取余物。后来须者应取无罪。若行物者</a><a name="0338b29" id="0338b29">唱言。随意自恣取。比丘尔时随所须者得自</span><a name="0338c01" id="0338c01">恣取无罪。遮者有三种。或与已遮与时遮。未</a><a name="0338c02" id="0338c02">与遮。与已遮者得波夜提。与时遮得越毗尼。</a><a name="0338c03" id="0338c03">未与时遮者得越毗尼心悔。是故说</a><a name="0338c04" id="0338c04"><p>佛住。舍卫城。广说如上。尔时六群比丘半月</a><a name="0338c05" id="0338c05">诵波罗提木叉经时。诵四事时默然。十三</a><a name="0338c06" id="0338c06">事时嗔。三十事时便语。九十二事时便起作</a><a name="0338c07" id="0338c07">如是言。诸长老谁能持是戒用诵是。为诸天</a><a name="0338c08" id="0338c08">当能持此戒。不使诸比丘生疑悔。尔时诵波</a><a name="0338c09" id="0338c09">罗提木叉者惭愧。诸比丘以是因缘往白世</a><a name="0338c10" id="0338c10">尊。佛言。呼六群比丘来。来已佛问六群比丘。</a><a name="0338c11" id="0338c11">汝实尔不。答言。实尔世尊。佛言。此是恶事。</a><a name="0338c12" id="0338c12">如来欲饶益故。为诸弟子制半月说波罗提</a><a name="0338c13" id="0338c13">木叉。汝云何于中轻呵遮说。佛语比丘。此非</a><a name="0338c14" id="0338c14">法非律不如佛教。不可以是长养善法。佛告</a><a name="0338c15" id="0338c15">诸比丘。依止舍卫城者尽集。以十利故与诸</a><a name="0338c16" id="0338c16">比丘制戒。乃至已闻者当重闻。若比丘半月</a><a name="0338c17" id="0338c17">诵波罗提木叉经时。作如是言。长老用半月</a><a name="0338c18" id="0338c18">诵杂碎戒为。使诸比丘生疑悔。作如是轻呵</a><a name="0338c19" id="0338c19">戒者波夜提。比丘者如上说。半月者若十四</a><a name="0338c20" id="0338c20">日十五日。波罗提木叉者十修多罗也说者</a><a name="0338c21" id="0338c21">和合僧半月半月说。杂碎戒者。除四事十三</a><a name="0338c22" id="0338c22">事。余者是也。使诸比丘生疑悔者。得波夜提。</a><a name="0338c23" id="0338c23">波夜提者如上说。轻呵有三种。有未说时呵。</a><a name="0338c24" id="0338c24">有说时呵。有说已呵。未说时呵者。先语如</a><a name="0338c25" id="0338c25">是言。长老莫为说是杂碎戒。我欲疾疾竟故。</a><a name="0338c26" id="0338c26">是名未说呵。说时呵者。说戒时作如是言。长</a><a name="0338c27" id="0338c27">老用说是杂碎戒为。使诸比丘生疑悔。是名</a><a name="0338c28" id="0338c28">说时呵。说已呵者。说已作如是言。汝向说是</a><a name="0338c29" id="0338c29">杂碎戒。汝何故广说使我坐久疲极欲死。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220338b.htm'><img src='up.gif' border=0></a>
<a href='T220339a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>