<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0165b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷25)</font> 第五分初破僧法 <font face='Arial'>T22, p0165b</h2></font><hr>
<span class='old'>
</a><br><a name="0165a28" id="0165a28">　　世间愚恶人　　　不念恩在己</a><br><a name="0165a29" id="0165a29">　　从师学技术　　　而反诬之　</p></span><a name="0165b01" id="0165b01"><p>佛言。彼象师者我身是也。弟子者调达是也。</a><a name="0165b02" id="0165b02">世世从吾受学而反轻慢于我</a><a name="0165b03" id="0165b03"><p>目连白佛言。希有世尊。舍利弗一说法破调</a><a name="0165b04" id="0165b04">达众。佛言。不但今世昔亦曾说法以破其众。</a><a name="0165b05" id="0165b05">又问。其事云何。答言。过去世时有一射师</a><a name="0165b06" id="0165b06">名拘和离。有人从学射法。六年教之语言。应</a><a name="0165b07" id="0165b07">作如是捉弓如是批箭。而未教放法。弟子后</a><a name="0165b08" id="0165b08">时念言。我六年中学捉弓批箭。而未一放。今</a><a name="0165b09" id="0165b09">试放之。便放箭射一大树。彻过入地。其师闻</a><a name="0165b10" id="0165b10">之问言。汝已放箭耶。答言已放。又问汝射</a><a name="0165b11" id="0165b11">何处。即示所射之树。师言汝已成射。我为</a><a name="0165b12" id="0165b12">第一汝为第二。又语言。某处有五百贼断路</a><a name="0165b13" id="0165b13">一切无敢从中过者。汝可往破以清其路可</a><a name="0165b14" id="0165b14">有大功。即与马车一乘美女一人并以金钵</a><a name="0165b15" id="0165b15">箭五百发。于是弟子乘车载女执如意弓带</a><a name="0165b16" id="0165b16">五百发箭受敕而去。正遇彼贼共分诸物使</a><a name="0165b17" id="0165b17">人逻于要道。逻人遥见驰白贼帅。贼帅语</a><a name="0165b18" id="0165b18">众人言。我等作贼未曾有人独将好妇于此</a><a name="0165b19" id="0165b19">路。行此必勇健不畏强敌。宜共听过勿得扰</a><a name="0165b20" id="0165b20">之。彼人便住一处。令妇持金钵往贼所称己</a><a name="0165b21" id="0165b21">名乞食。众贼皆乐其妇又贪金钵。即便议</a><a name="0165b22" id="0165b22">言。女色如是金钵如此。我等云何而听其去。</a><a name="0165b23" id="0165b23">贼帅又言。彼必自量无所畏故敢作此事。且</a><a name="0165b24" id="0165b24">当忍抑慎莫招祸。贼众闻已便与满钵美饭。</a><a name="0165b25" id="0165b25">妇持食还。复令往语。汝等分物与我一分。众</a><a name="0165b26" id="0165b26">贼大忿。此为何人乃以一夫敢轻大众。当共</a><a name="0165b27" id="0165b27">杀之勿抱此耻。贼帅如前语之。即复与分。</a><a name="0165b28" id="0165b28">妇得分还。复遣语贼言。可共我战俱不相置。</a><a name="0165b29" id="0165b29">众贼复言。此人转见轻蔑不可复忍。贼帅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220165a.htm'><img src='up.gif' border=0></a>
<a href='T220165c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>