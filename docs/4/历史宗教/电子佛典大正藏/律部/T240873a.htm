<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0873a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷5)</font> 僧残法之一 <font face='Arial'>T24, p0873a</h2></font><hr>
<span class='old'>
</a><a name="0872c28" id="0872c28">飞散。有一雁名须默。独住不去。时雁王。语须</a><a name="0872c29" id="0872c29">默。我今堕罗网。汝代我作王。须默答。我不堪</span><a name="0873a01" id="0873a01">任代王处。王问何故不堪须默以偈答曰</a><a name="0873a02" id="0873a02"><p class='lg'>　　宁与王俱死　　　不失王独活</a><br><a name="0873a03" id="0873a03">　　生死牵连久　　　不敢独解脱　</p></a><a name="0873a04" id="0873a04"><p>时雁王方便求脱。不能得解。猎师已至。时须</a><a name="0873a05" id="0873a05">默以偈语猎师</a><a name="0873a06" id="0873a06"><p class='lg'>　　雁王血肉　　　与我无异　　　汝先杀我</a><br><a name="0873a07" id="0873a07">　　愿赦王罝　</p></a><a name="0873a08" id="0873a08"><p>时猎师便作是念。此雁可奇可特。乃欲代他</a><a name="0873a09" id="0873a09">死。以偈答雁曰</a><a name="0873a10" id="0873a10"><p class='lg'>　　汝为鸟兽形　　　忠主代身当</a><br><a name="0873a11" id="0873a11">　　我今不杀汝　　　亦不害尔王</a><br><a name="0873a12" id="0873a12">　　今当解网放　　　随卿意所向　</p></a><a name="0873a13" id="0873a13"><p>时猎师便解网放。时雁王小退还相对谈。此</a><a name="0873a14" id="0873a14">人大慈于死生。我若当杀我者谁当来救。猎</a><a name="0873a15" id="0873a15">师来问。汝说何等。我今放汝何不早飞。答不</a><a name="0873a16" id="0873a16">为不能飞。所以议者欲小报恩。猎师问。汝为</a><a name="0873a17" id="0873a17">鸟兽。何能报恩。雁王答曰。将我二雁往婆</a><a name="0873a18" id="0873a18">罗奈城梵摩达王所。到彼当相报恩。猎师问。</a><a name="0873a19" id="0873a19">到彼傥伤害。汝等当作何计。雁答不足虑此。</a><a name="0873a20" id="0873a20">但将我去。时猎师各挟一雁。入城从大市中</a><a name="0873a21" id="0873a21">诣王门坐。肆诸商人见雁可爱。或以五钱十</a><a name="0873a22" id="0873a22">钱二十钱与此猎师。比到王门。以得数千。</a><a name="0873a23" id="0873a23">时猎师抱此雁。放于王门。时雁王语守门者。</a><a name="0873a24" id="0873a24">蹄提赖吒雁王在门求见。时守门者即奏于</a><a name="0873a25" id="0873a25">王。王教使入。时梵摩达王与敷金床。雁王就</a><a name="0873a26" id="0873a26">坐。须默随侍。其后时雁王以偈问讯。王安隐</a><a name="0873a27" id="0873a27">不。王康强不。国界士马健不。民顺化不。时梵</a><a name="0873a28" id="0873a28">摩达王以偈答雁。卿从远来飞越山海。经历</a><a name="0873a29" id="0873a29">悠长身不疲怠不。尔时二王共谈说五百偈。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240872c.htm'><img src='up.gif' border=0></a>
<a href='T240873b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>