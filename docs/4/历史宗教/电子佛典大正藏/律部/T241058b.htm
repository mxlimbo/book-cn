<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1058b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷5)</font> 杂品第十九 <font face='Arial'>T24, p1058b</h2></font><hr>
<span class='old'>
</a><a name="1058a28" id="1058a28">不为他求不为胜他。不为失财不以多有。</a><a name="1058a29" id="1058a29">不为不用不为家法。不为亲近。智人行施为</span><a name="1058b01" id="1058b01">怜愍故。为欲令他得安乐故。为令他人生</a><a name="1058b02" id="1058b02">施心故。为诸圣人本行道故。为欲破坏诸</a><a name="1058b03" id="1058b03">烦恼故。为入涅槃断于有故。善男子。菩萨</a><a name="1058b04" id="1058b04">布施远离四恶。一者破戒。二者疑网。三者邪</a><a name="1058b05" id="1058b05">见。四者悭吝。复离五法。一者施时不选有</a><a name="1058b06" id="1058b06">德无德。二者施时不说善恶。三者施时不择</a><a name="1058b07" id="1058b07">种姓。四者施时不轻求者。五者施时不恶口</a><a name="1058b08" id="1058b08">骂。复有三事。施已不得胜妙果报。一者先多</a><a name="1058b09" id="1058b09">发心后则少与。二者择选恶物持以施人三</a><a name="1058b10" id="1058b10">者既行施已心生悔恨。善男子。复有八事。</a><a name="1058b11" id="1058b11">施已不得成就上果。一者施已见受者过。二</a><a name="1058b12" id="1058b12">者施时心不平施。三者施已求受者作。四</a><a name="1058b13" id="1058b13">者施已喜自赞叹。五者说无后乃与之。六者</a><a name="1058b14" id="1058b14">施已恶口骂詈。七者施已求还二倍。八者施</a><a name="1058b15" id="1058b15">已生于疑心。如是施主则不能得亲近诸佛</a><a name="1058b16" id="1058b16">贤圣之人。若以具足色香味触施于彼者。是</a><a name="1058b17" id="1058b17">名净施。若能如法得财施者。是名净施。观</a><a name="1058b18" id="1058b18">财无常不可久保而行布施。是名净施。为破</a><a name="1058b19" id="1058b19">烦恼故行布施。是名净施。为净自心因缘故</a><a name="1058b20" id="1058b20">施。是名净施。若观谁施谁是受者。施何等</a><a name="1058b21" id="1058b21">物何缘故施。是施因缘得何等果。如是布施</a><a name="1058b22" id="1058b22">即十二入。受者施主因缘果报皆十二入。能</a><a name="1058b23" id="1058b23">如是观行于施者。是名净施。若行施时于福</a><a name="1058b24" id="1058b24">田所生欢喜心。如诸福田所求功德。我亦如</a><a name="1058b25" id="1058b25">是求之不息。施于妻子眷属仆使生怜愍心。</a><a name="1058b26" id="1058b26">施于贫穷为坏苦恼。施时不求世间果报。破</a><a name="1058b27" id="1058b27">憍慢施柔濡心施离诸有施。为求无上解脱</a><a name="1058b28" id="1058b28">故施。深观生死多过罪施。不观福田非福田</a><a name="1058b29" id="1058b29">施。若能如是行布施者。报逐是人如犊随母。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241058a.htm'><img src='up.gif' border=0></a>
<a href='T241058c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>