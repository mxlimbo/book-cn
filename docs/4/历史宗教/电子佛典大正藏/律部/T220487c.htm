<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0487c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷32)</font> 明杂诵跋渠法之一 四提舍尼初 <font face='Arial'>T22, p0487c</h2></font><hr>
<span class='old'>
</a><a name="0487b28" id="0487b28">脚。揩物者。若方若圆。刻上如摩沙豆蒙具豆</a><a name="0487b29" id="0487b29">形。一切不听用。脚底有垢破。得圆草若塼</span><a name="0487c01" id="0487c01">瓦听用。是名揩脚物。眼药者。佛住王舍城。</a><a name="0487c02" id="0487c02">时世人节日男女出城游观。时六群比丘以</a><a name="0487c03" id="0487c03">空青黑物庄眼。为世人所嫌。云何沙门释</a><a name="0487c04" id="0487c04">子如贵胜童子。以空青庄眼。有见黑物庄者。</a><a name="0487c05" id="0487c05">复言沙门释子如下贱使人。黑物庄眼而行。</a><a name="0487c06" id="0487c06">此坏败人何道之有。诸比丘以是因缘往白</a><a name="0487c07" id="0487c07">世尊。乃至佛言。从今日后。不听庄眼。复次</a><a name="0487c08" id="0487c08">佛住舍卫城耆旧童子庵婆罗园。时诸比丘</a><a name="0487c09" id="0487c09">眼痛。耆旧童子言。尊者。可以此药涂眼。诸比</a><a name="0487c10" id="0487c10">丘言。世尊制戒不听涂眼。童子言。我当往从</a><a name="0487c11" id="0487c11">世尊乞此愿。即往佛所头面礼足却住一面</a><a name="0487c12" id="0487c12">白佛言。世尊。诸比丘是一食人。眼是人之所</a><a name="0487c13" id="0487c13">重。唯愿世尊。听诸比丘着眼药。佛言。从今已</a><a name="0487c14" id="0487c14">后。听用眼药。除空青。若医言。尊者此眼痛得</a><a name="0487c15" id="0487c15">空青屑涂便差更无余方。若尔者得涂。涂已</a><a name="0487c16" id="0487c16">不得众中住。应在边小房中。差已当净洗</a><a name="0487c17" id="0487c17">得还入众。是名眼药。眼药筒者。佛住舍卫</a><a name="0487c18" id="0487c18">城。时诸比丘持树叶盛眼药。佛知而故问。比</a><a name="0487c19" id="0487c19">丘此是何等。答言。是眼药。佛言。眼药是贵</a><a name="0487c20" id="0487c20">物。应用筒盛。时诸比丘作金银筒盛。佛言。金</a><a name="0487c21" id="0487c21">银及一切宝不听用。应用铜铁白腊竹苇筐</a><a name="0487c22" id="0487c22">鸟翮下至皮裹。是名药筒。眼药筹者。佛住</a><a name="0487c23" id="0487c23">舍卫城。时有比丘。持竹作眼药筹。佛知而故</a><a name="0487c24" id="0487c24">问。比丘此是何等。答言世尊。是眼药筹。佛</a><a name="0487c25" id="0487c25">言。眼是软物。应用滑物作筹。时有比丘便以</a><a name="0487c26" id="0487c26">金银作。佛言。不听金银及一切宝物作。应用</a><a name="0487c27" id="0487c27">铜铁牙骨栴檀坚木作。揩摩令滑泽。下至用</a><a name="0487c28" id="0487c28">指头。是名眼药筹法。盖法者。佛住王舍城。</a><a name="0487c29" id="0487c29">时世人节会日男女游观。时六群比丘持种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220487b.htm'><img src='up.gif' border=0></a>
<a href='T220488a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>