<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0044b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷10)</font> [<a href='javascript:showpic("images/001244.gif")'>仁-二+尔</a>]罗步提缘 <font face='Arial'>T24, p0044b</h2></font><hr>
<span class='old'>
</a><a name="0044a28" id="0044a28">得成就。时诸苾刍说伽他已</a><a name="0044a29" id="0044a29"><p>尔时世尊。夜分已尽。于清旦时。入邬陀延聚</span><a name="0044b01" id="0044b01">落乞食。侍者具寿阿难陀随佛左右。彼聚落</a><a name="0044b02" id="0044b02">中。有一老母。名迦战罗。将欲取水。而向井</a><a name="0044b03" id="0044b03">边。世尊见彼调伏时至。告具寿阿难陀曰。</a><a name="0044b04" id="0044b04">汝今可诣彼老母所。告言世尊须水。汝可持</a><a name="0044b05" id="0044b05">奉。答言。圣者。我今奉水。时彼老母以满瓶</a><a name="0044b06" id="0044b06">水。速往佛所见彼如来具三十二相八十种</a><a name="0044b07" id="0044b07">好。光明赫奕。超千日轮。如宝山行。时彼老</a><a name="0044b08" id="0044b08">母见世尊已。便生恭敬。如爱子心。即便举手。</a><a name="0044b09" id="0044b09">欲抱世尊。唱言。子子。诸苾刍等即前遮止。莫</a><a name="0044b10" id="0044b10">抱世尊。佛告诸苾刍。汝等不须遮此老母。所</a><a name="0044b11" id="0044b11">以者何。此老母已曾五百生中。与我为母。若</a><a name="0044b12" id="0044b12">不令抱我身者。即吐热血。世尊见彼心生子</a><a name="0044b13" id="0044b13">想。念此恩爱。生慈愍心。便即引项。令老母</a><a name="0044b14" id="0044b14">抱。彼既抱已。心生欢喜。听佛说法。尔时世尊</a><a name="0044b15" id="0044b15">知彼根性。随机演说。令证四圣谛理。母闻法</a><a name="0044b16" id="0044b16">已。以金刚智杵。摧灭二十种萨迦耶见烦恼</a><a name="0044b17" id="0044b17">山峰。证预流果。得见谛理。即作是言。是我世</a><a name="0044b18" id="0044b18">尊。如是胜利。父母兄弟。及诸天等。所不能</a><a name="0044b19" id="0044b19">作。广如上说。从无始心以来。积集二十萨</a><a name="0044b20" id="0044b20">迦耶见山。以金刚慧。我已摧灭。得预流果。复</a><a name="0044b21" id="0044b21">说漏曰</a><a name="0044b22" id="0044b22"><p class='lg'>　　善子所应作　　　谓报慈母恩</a><br><a name="0044b23" id="0044b23">　　我今蒙佛光　　　当进涅槃路</a><br><a name="0044b24" id="0044b24">　　善哉希有事　　　永超三恶趣</a><br><a name="0044b25" id="0044b25">　　我今用少功　　　速至无忧处　</p></a><a name="0044b26" id="0044b26"><p>说是语已。顶礼佛足。奉辞而去。彼于异时。夫</a><a name="0044b27" id="0044b27">既听许出家。诣世尊所。顶礼双足。而白佛言。</a><a name="0044b28" id="0044b28">唯愿世尊。听我于善说法律中出家近圆。</a><a name="0044b29" id="0044b29">成苾刍尼性。于世尊所。修诸梵行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240044a.htm'><img src='up.gif' border=0></a>
<a href='T240044c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>