<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0903b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷50)</font> 众多学法 阿兰若住处外受食学处第四 <font face='Arial'>T23, p0903b</h2></font><hr>
<span class='old'>
</a><a name="0903a28" id="0903a28">振钵。谓以钵水振洒余人污彼衣服。见他好</a><a name="0903a29" id="0903a29">衣生嫉妒故。佛言。如是等皆不应作。应当学。</span><a name="0903b01" id="0903b01"><p>时有施主饭食众僧。报言。圣者多有好食。莫</a><a name="0903b02" id="0903b02">多请糗。六众不信便多受糗。后见好食欲弃</a><a name="0903b03" id="0903b03">其糗。比坐有一摩诃罗苾刍。四顾而望。于时</a><a name="0903b04" id="0903b04">六众便持糗团置彼钵内。遂令溢满不暇受</a><a name="0903b05" id="0903b05">余。佛言。常看钵食。应当学</a><a name="0903b06" id="0903b06"><p>时有苾刍。食持钵满。六众傍观共生轻慢。</a><a name="0903b07" id="0903b07">云此摩诃罗大能啖食。佛言。不轻慢心观比</a><a name="0903b08" id="0903b08">坐钵中食。应当学</a><a name="0903b09" id="0903b09"><p>六众苾刍以不净手捉净水瓶。遂令诸蝇竞</a><a name="0903b10" id="0903b10">来附近。招致讥丑。佛言。不以污手捉净水瓶。</a><a name="0903b11" id="0903b11">应当学</a><a name="0903b12" id="0903b12"><p>六众苾刍在江猪山。于菩提长者高楼上食。</a><a name="0903b13" id="0903b13">以洗钵水弃在好地。施主生嫌。佛言。应制学</a><a name="0903b14" id="0903b14">处。在白衣舍不弃洗钵水除问主人。应当学</a><a name="0903b15" id="0903b15"><p>缘在室罗伐城。时有婆罗门孩儿遇病。有邬</a><a name="0903b16" id="0903b16">波索迦是彼知识。来告之曰。孩子若病宜往</a><a name="0903b17" id="0903b17">逝多林中。从诸苾刍乞钵中水。令其洗沐必</a><a name="0903b18" id="0903b18">得平善。时婆罗门即往求水。见邬波难陀从</a><a name="0903b19" id="0903b19">乞钵水。邬波难陀便以残糗饭。内置钵水中</a><a name="0903b20" id="0903b20">而授与彼。彼见杂水起秽恶心。作如是语。我</a><a name="0903b21" id="0903b21">儿宁死谁能用此鄙恶之物而洗浴耶。以事</a><a name="0903b22" id="0903b22">白佛。佛言。不应以此秽水持施于人。若有人</a><a name="0903b23" id="0903b23">来乞钵水时。应净洗钵置清净水。诵阿利沙</a><a name="0903b24" id="0903b24">伽他咒之三遍。授与彼人。或洗或饮。能除</a><a name="0903b25" id="0903b25">万病(阿利沙伽他者谓是式漏出圣教中若读诵时有大威力但是余处令诵伽他者皆此类也即如河</a><a name="0903b26" id="0903b26">池井处洗浴饮水之时或暂于树下偃息取凉而去或止客舍或入神堂蹈曼荼罗践佛塔影或时己影障蔽尊</a><a name="0903b27" id="0903b27">容或大众散时或入城聚落或晨朝日暮礼拜尊仪或每食罢时或洒扫塔庙诸如此事其类寔繁皆须口诵伽他奉</a><a name="0903b28" id="0903b28">行获福若故心违慢咸得恶作之罪但以东川法众此先不行故因注言知圣教之有在其伽他者如有颂云)</a><a name="0903b29" id="0903b29"><p class='lg'>　　世间五欲乐　　　或复诸天乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230903a.htm'><img src='up.gif' border=0></a>
<a href='T230903c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>