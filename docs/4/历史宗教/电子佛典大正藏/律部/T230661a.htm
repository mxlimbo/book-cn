<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0661a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷7)</font> 断人命学处第三 <font face='Arial'>T23, p0661a</h2></font><hr>
<span class='old'>
</a><a name="0660c28" id="0660c28">知不。汝既重病极受苦恼。汝若久存病转增</a><a name="0660c29" id="0660c29">剧常受辛苦。若病苾刍闻此语已作如是问。</span><a name="0661a01" id="0661a01">我今欲何所作彼便报曰。应可舍身自断其</a><a name="0661a02" id="0661a02">命。若病苾刍闻是语已。恐更辛苦便自断命。</a><a name="0661a03" id="0661a03">彼苾刍得波罗市迦。若病苾刍不受劝者。彼</a><a name="0661a04" id="0661a04">苾刍得窣吐罗底也。时彼苾刍虽说如前。劝</a><a name="0661a05" id="0661a05">死方便已心生追悔。便往诣彼病苾刍所作</a><a name="0661a06" id="0661a06">如是言。具寿当知我前所说。犹如愚小不善</a><a name="0661a07" id="0661a07">分别不审思量仓卒而说。具寿汝今宜可觅</a><a name="0661a08" id="0661a08">善知识。能为汝求应病之药供给饮食。如法</a><a name="0661a09" id="0661a09">相看随顺不逆。若能尔者不久便当病愈安</a><a name="0661a10" id="0661a10">乐。气力平复随意游行。若病苾刍或问彼曰。</a><a name="0661a11" id="0661a11">具寿汝今令我欲何所作。报言汝勿舍身汝</a><a name="0661a12" id="0661a12">勿自杀。若不自杀者彼苾刍得窣吐罗底也。</a><a name="0661a13" id="0661a13">若病苾刍虽闻前语。不用其言而便自杀。彼</a><a name="0661a14" id="0661a14">苾刍亦得窣吐罗罪。是谓苾刍劝病者死。言</a><a name="0661a15" id="0661a15">赞死者。若有苾刍于乐死人前作赞死语。咄</a><a name="0661a16" id="0661a16">男子者是呼召言。汝今何用如是罪累。乃至</a><a name="0661a17" id="0661a17">死胜于生者。皆是出轻毁言。随自心念者。谓</a><a name="0661a18" id="0661a18">随自心而生异念。以余言说者。谓以众多方</a><a name="0661a19" id="0661a19">便劝彼令死。赞者于病人前说赞美言。欲令</a><a name="0661a20" id="0661a20">必死心无所顾。若彼由此方便而命终者。谓</a><a name="0661a21" id="0661a21">彼苾刍由此所说方便而致命终。不由余事。</a><a name="0661a22" id="0661a22">谓非此余善心等事。苾刍者。谓有苾刍性。苾</a><a name="0661a23" id="0661a23">刍性者。谓受圆具广如上说。波罗市迦义亦</a><a name="0661a24" id="0661a24">如上。此中犯相其事云何。摄颂曰</a><a name="0661a25" id="0661a25"><p class='lg'>　　有时以内身　　　或用于外物</a><br><a name="0661a26" id="0661a26">　　或内外二合　　　是名为杀相　</p></a><a name="0661a27" id="0661a27"><p>云何内身杀。谓若苾刍有杀心。若以一指打</a><a name="0661a28" id="0661a28">彼女男半择迦等。由此方便而命终者。此苾</a><a name="0661a29" id="0661a29">刍得波罗市迦。或当时不死。由此为缘后乃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230660c.htm'><img src='up.gif' border=0></a>
<a href='T230661b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>