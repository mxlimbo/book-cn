<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0931c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷49)</font> 法揵度第十八 <font face='Arial'>T22, p0931c</h2></font><hr>
<span class='old'>
</a><a name="0931b28" id="0931b28">处是恶人。自今已去。我为客比丘制法客</a><a name="0931b29" id="0931b29">比丘应随顺。若不随顺。应如法治。自今已</span><a name="0931c01" id="0931c01">去。为旧比丘制法。旧比丘应随顺。应作</a><a name="0931c02" id="0931c02">如是随顺。旧比丘闻有客比丘来。应出外</a><a name="0931c03" id="0931c03">迎为捉衣钵。若有温室重阁经行处安置</a><a name="0931c04" id="0931c04">中。与客比丘坐。与洗足水水器拭足巾。为</a><a name="0931c05" id="0931c05">捉革屣着左面。看莫令泥水污。若泥水</a><a name="0931c06" id="0931c06">污。应移着余处。彼为客比丘洗足已。应还</a><a name="0931c07" id="0931c07">收洗足具还本处。应问。长老欲饮水不。</a><a name="0931c08" id="0931c08">若言饮。彼应持瓶为取水。彼不洗手持</a><a name="0931c09" id="0931c09">瓶余比丘恶之。应两臂抱瓶。若以衣角钩</a><a name="0931c10" id="0931c10">耳至水边净洗手。若是池水流水。应手拨</a><a name="0931c11" id="0931c11">除上取下净水。彼担水日中行水热。佛言。</a><a name="0931c12" id="0931c12">应以若草若树叶覆作荫持去。彼不洗器</a><a name="0931c13" id="0931c13">过水。佛言应净洗。彼饮已不洗器过与余</a><a name="0931c14" id="0931c14">人。余比丘恶之。佛言应洗然后与。彼与水</a><a name="0931c15" id="0931c15">时并语口中有灒唾堕水中。佛言不应并</a><a name="0931c16" id="0931c16">语。若有所语应回面语。彼不洗器便举。余</a><a name="0931c17" id="0931c17">比丘见皆恶之。佛言不应尔。彼应问。大德</a><a name="0931c18" id="0931c18">长老几岁。若言若干岁。应语言。此是房此是</a><a name="0931c19" id="0931c19">绳床木床褥枕毡被地敷。此是唾器此是小便</a><a name="0931c20" id="0931c20">器。此是大便处此是小便处。此是净处此是</a><a name="0931c21" id="0931c21">不净处。此是佛塔此是声闻塔。此是第一上座</a><a name="0931c22" id="0931c22">房。此是第二第三第四上座房。此是众僧大食</a><a name="0931c23" id="0931c23">处小食处夜集处布萨处。僧差食乃至次到</a><a name="0931c24" id="0931c24">某处。某甲檀越。明日请僧与小食大食。某甲</a><a name="0931c25" id="0931c25">家。僧与作覆钵羯磨。某甲家。僧与作学家</a><a name="0931c26" id="0931c26">羯磨。某甲处狗恶。某甲处好。某甲处恶。我今</a><a name="0931c27" id="0931c27">为旧比丘制法。旧比丘应随顺。若不随顺</a><a name="0931c28" id="0931c28">应如法治。尔时世尊在王舍城。时舍卫有</a><a name="0931c29" id="0931c29">婆罗门出家比丘。多恶污自恶大小便。用利<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220931b.htm'><img src='up.gif' border=0></a>
<a href='T220932a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>