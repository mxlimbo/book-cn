<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1486 受十善戒经 1026c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1486 受十善戒经</font> <font face='Arial'>(卷1)</font> 十施报品第二 <font face='Arial'>T24, p1026c</h2></font><hr>
<span class='old'>
</a><a name="1026b28" id="1026b28">二者不闻淫声。设闻淫声不动耳识悦可耳</a><a name="1026b29" id="1026b29">根。愚痴音声动毒蛇林为爱种子。此名贼风。</span><a name="1026c01" id="1026c01">从耳根出妄见所起。如夜叉吟何爱之有。此</a><a name="1026c02" id="1026c02">是幻响愚夫爱之。鼓动诸根是露人声。从</a><a name="1026c03" id="1026c03">痴爱河顺五欲流。深知是贼不动耳识。三者</a><a name="1026c04" id="1026c04">鼻根嗅香。当知是香从八风起。痴风鼓动爱</a><a name="1026c05" id="1026c05">风吹来。花等诸香从妄想生。颠倒横有从鼻</a><a name="1026c06" id="1026c06">识起。横言是香或称美味。鼻识惊动草木众</a><a name="1026c07" id="1026c07">花皆称是香。如来摄身不嗅香臭。体解非真</a><a name="1026c08" id="1026c08">不赞香触。四者不动舌识。不说世利不赞淫</a><a name="1026c09" id="1026c09">事。口终不说淫欲触乐。不住狂惑黐胶屋</a><a name="1026c10" id="1026c10">宅。亦不乐说可爱乐事。增长无明五贼痴爱。</a><a name="1026c11" id="1026c11">是故诸佛不动舌识。五者意寂不动。不起淫</a><a name="1026c12" id="1026c12">心不念淫事。不想淫乐不动淫根。淫识不转</a><a name="1026c13" id="1026c13">如解脱心。住寂灭处处常乐城。安隐无为随</a><a name="1026c14" id="1026c14">学佛心住真如际。一向入于十八大空九种</a><a name="1026c15" id="1026c15">涅槃。佛及菩萨得五功德。身形清净常生</a><a name="1026c16" id="1026c16">莲花。身净无垢心亦淡泊。是故诸佛说不淫</a><a name="1026c17" id="1026c17">戒。最胜清净无上功德具足五利。赞叹称美</a><a name="1026c18" id="1026c18">为解脱因不可穷尽。淫为极重无索系缚。譬</a><a name="1026c19" id="1026c19">如老象溺五欲泥普为一切诸罪根本。淫欲</a><a name="1026c20" id="1026c20">之罪吾今当说</a><a name="1026c21" id="1026c21"><p class='lg'>　　汝等一心听　　　淫浊恶万行</a><br><a name="1026c22" id="1026c22">　　没溺诸禅定　　　障蔽解脱道</a><br><a name="1026c23" id="1026c23">　　善男子女等　　　欲求解脱道</a><br><a name="1026c24" id="1026c24">　　远离三界狱　　　火坑五欲河</a><br><a name="1026c25" id="1026c25">　　汤火寒冰山　　　解脱生死畏</a><br><a name="1026c26" id="1026c26">　　持心如诸佛　　　当持不淫戒</a><br><a name="1026c27" id="1026c27">　　欲求长寿天　　　寿命无量劫</a><br><a name="1026c28" id="1026c28">　　梵天转轮王　　　富有七财宝</a><br><a name="1026c29" id="1026c29">　　持心如诸佛　　　当持不淫戒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241026b.htm'><img src='up.gif' border=0></a>
<a href='T241027a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>