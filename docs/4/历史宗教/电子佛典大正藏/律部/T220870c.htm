<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0870c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷42)</font> 药揵度之一 <font face='Arial'>T22, p0870c</h2></font><hr>
<span class='old'>
</a><a name="0870b28" id="0870b28">时药。尽形寿药和时药。应受作时药。非时</a><a name="0870b29" id="0870b29">药和非时药。七日药和非时药。尽形寿药</span><a name="0870c01" id="0870c01">和非时药。应受作非时药。七日药和七日</a><a name="0870c02" id="0870c02">药。尽形寿药和七日药。应受作七日药尽</a><a name="0870c03" id="0870c03">形寿药和尽形寿药。应受作尽形寿药</a><a name="0870c04" id="0870c04"><p>尔时比丘患疮。须唾涂以铫底熨。比丘</a><a name="0870c05" id="0870c05">白佛。佛言听用。时有比丘患疱医教用</a><a name="0870c06" id="0870c06">人脂。佛言听用。时有比丘患吐。须细软</a><a name="0870c07" id="0870c07">发。佛言。听烧已末之水和漉受饮之。时</a><a name="0870c08" id="0870c08">有比丘。自往冢间。取人发人脂持去。时诸</a><a name="0870c09" id="0870c09">居士。见皆憎恶污贱。诸比丘白佛。佛言听</a><a name="0870c10" id="0870c10">静无人时取。尔时有比丘患身热。医教用</a><a name="0870c11" id="0870c11">栴檀。为差病故。比丘白佛。佛言听用。若</a><a name="0870c12" id="0870c12">沉水若栴檀毕陵只伽罗[<a href='javascript:showpic("images/060797.gif")'>少/兔</a>]婆罗。佛言听</a><a name="0870c13" id="0870c13">用涂身。时诸比丘患蛇入屋。未离欲比丘</a><a name="0870c14" id="0870c14">恐怖。佛言听惊。若以筒盛若以绳系弃之。</a><a name="0870c15" id="0870c15">而彼不解绳便置地蛇遂死。佛言。不应不</a><a name="0870c16" id="0870c16">解应解。时诸比丘患鼠入屋。未离欲比丘</a><a name="0870c17" id="0870c17">皆惊畏。佛言。应惊令出。若作鼠槛盛出弃</a><a name="0870c18" id="0870c18">之。竟不出置槛内即死。佛言。应出之不</a><a name="0870c19" id="0870c19">应不出。尔时诸比丘患蝎蜈蚣蚰蜒入</a><a name="0870c20" id="0870c20">屋。未离欲比丘惊畏。佛言。若以弊物若泥</a><a name="0870c21" id="0870c21">团若扫帚盛裹弃之。而不解放便死。佛言。</a><a name="0870c22" id="0870c22">不应不解放应解放。尔时佛在王舍城。诸</a><a name="0870c23" id="0870c23">比丘破浴室薪。空木中蛇出螫比丘杀。时</a><a name="0870c24" id="0870c24">世尊慈念。告诸比丘。彼比丘不生慈心于</a><a name="0870c25" id="0870c25">彼八龙王蛇。以是故。为蛇所杀。何等八。毗</a><a name="0870c26" id="0870c26">楼勒叉龙王。次名伽宁。次名瞿昙冥。次名</a><a name="0870c27" id="0870c27">施婆弥多罗。次名多奢伊罗婆尼。次名伽毗</a><a name="0870c28" id="0870c28">罗湿波罗。次名提头赖托龙王。比丘若慈心</a><a name="0870c29" id="0870c29">于彼八龙王蛇者。不为螫杀。若此比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220870b.htm'><img src='up.gif' border=0></a>
<a href='T220871a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>