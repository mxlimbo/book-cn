<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0052b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷12)</font> [<a href='javascript:showpic("images/001244.gif")'>仁-二+尔</a>]罗步提缘 <font face='Arial'>T24, p0052b</h2></font><hr>
<span class='old'>
</a><a name="0052a28" id="0052a28">佛已。心生净信。如十二年来。静练调顺。鲜白</a><a name="0052a29" id="0052a29">恬寂。熙怡欢悦。如无子得子。如贫得宝。如求</span><a name="0052b01" id="0052b01">王者得王。若人宿有诸善根故。初见佛时。</a><a name="0052b02" id="0052b02">即能发此崇敬净心。时婆罗门疾疾捧持所</a><a name="0052b03" id="0052b03">欲食粥。来奉世尊。白言。沙门乔答摩。哀愍我</a><a name="0052b04" id="0052b04">故。受此微粥。于时世尊。为婆罗门。而现涸</a><a name="0052b05" id="0052b05">井。令粥入井。彼便内泻。井便溢满。由佛威</a><a name="0052b06" id="0052b06">力。诸天威力。致其涸井香粥盈溢佛告婆罗</a><a name="0052b07" id="0052b07">门曰。仁行此粥。普与僧伽。彼便行与。一切僧</a><a name="0052b08" id="0052b08">伽。悉皆饱足。佛加持故。其井尚盈。是时婆罗</a><a name="0052b09" id="0052b09">门。于世尊处。倍生净信。顶礼佛足。对面而</a><a name="0052b10" id="0052b10">坐。听佛说法。于时世尊。观彼根性随眠意乐。</a><a name="0052b11" id="0052b11">为说妙法。于四圣谛。令其开悟。广如余说。乃</a><a name="0052b12" id="0052b12">至彼闻法已。证预流果。心怀踊跃。如商主得</a><a name="0052b13" id="0052b13">价。如战得胜。如重病得愈。闻佛说已欢喜信</a><a name="0052b14" id="0052b14">受。顶礼奉辞。诣种麦处。见其麦苗。皆同金</a><a name="0052b15" id="0052b15">色。见已欢笑。生奇特想。式漏曰</a><a name="0052b16" id="0052b16"><p class='lg'>　　福田功最胜　　　能离诸过患</a><br><a name="0052b17" id="0052b17">　　才种植种子　　　即招而果实　</p></a><a name="0052b18" id="0052b18"><p>是时婆罗门。速诣王所。起居问讯。少病长寿。</a><a name="0052b19" id="0052b19">又白王言。大王当知。我才种麦。生长成金。唯</a><a name="0052b20" id="0052b20">愿大王差人取分。王便差人。而取麦分。时婆</a><a name="0052b21" id="0052b21">罗门收持积聚。量出王分。遂变为麦。王曰。可</a><a name="0052b22" id="0052b22">聚一处。更为量出。如是七遍。为聚共分。王分</a><a name="0052b23" id="0052b23">亦变为麦。王曰。其麦是婆罗门福报。非我所</a><a name="0052b24" id="0052b24">能。任随彼意。量出我分。婆罗门以无碍意。量</a><a name="0052b25" id="0052b25">出王分。还成金麦</a><a name="0052b26" id="0052b26"><p>是时世尊。从此而去。见五百农夫而为耕种。</a><a name="0052b27" id="0052b27">皮肤皴涩。手皴脚劈。着粗麻衣。耕垦牛犊。项</a><a name="0052b28" id="0052b28">伤皮破。脓血流下。喘息长嘘。时诸农夫。遥见</a><a name="0052b29" id="0052b29">世尊具三十二相。广如上说。乃至如宿种善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240052a.htm'><img src='up.gif' border=0></a>
<a href='T240052c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>