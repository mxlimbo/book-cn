<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本说一切有部百一羯磨 0456a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本说一切有部百一羯磨</font> <font face='Arial'>(卷1)</font> <font face='Arial'>T24, p0456a</h2></font><hr>
<span class='old'>
</a><a name="0455c28" id="0455c28">随意摄受。既摄受已授与三归并五学处。成</a><a name="0455c29" id="0455c29">邬波索迦律仪护(此言护者梵云三跋罗译为拥护由受归戒护使不落三涂旧云律</span><a name="0456a01" id="0456a01">仪乃当义译云是律法仪式若但云护恐学者未详故两俱存明了论已译为护即是戒体无表色也)如是</a><a name="0456a02" id="0456a02">应授。先教求出家者。令礼敬已在本师前。蹲</a><a name="0456a03" id="0456a03">踞合掌。教作是语</a><a name="0456a04" id="0456a04"><p>阿遮利耶存念。我某甲始从今日。乃至命存。</a><a name="0456a05" id="0456a05">归依佛陀两足中尊。归依达摩离欲中尊。归</a><a name="0456a06" id="0456a06">依僧伽诸众中尊。如是三说。师云。奥箄迦(译云好或</a><a name="0456a07" id="0456a07">云尔亦是方便义由此圣教为善方便能趣涅槃至安隐处)答云。娑度(译为善凡是作法了时及随时</a><a name="0456a08" id="0456a08">白事皆如是作若不说者得越法罪梵汉任说已下诸文但云好善皆可准此或云后语同前)次授五</a><a name="0456a09" id="0456a09">学。处教云汝随我语(准如圣教及以相承并悉随师说受戒语无有师说直问能不</a><a name="0456a10" id="0456a10">戒事非轻无容造次)阿遮利耶存念。如诸圣阿罗汉。乃至</a><a name="0456a11" id="0456a11">命存。不杀生。不偷盗。不欲邪行。不虚诳语。</a><a name="0456a12" id="0456a12">不饮诸酒。我某甲始从今日乃至命存。不杀</a><a name="0456a13" id="0456a13">生。不偷盗。不欲邪行。不虚诳语。不饮诸酒。</a><a name="0456a14" id="0456a14">亦如是。此即是我五支学处。是诸圣阿罗汉</a><a name="0456a15" id="0456a15">之所学处。我当随学随作随持。如是三说。愿</a><a name="0456a16" id="0456a16">阿遮利耶证知。我是邬波索迦归依三宝受</a><a name="0456a17" id="0456a17">五学处。师云好。答云善。次请邬波驮耶(译为亲教</a><a name="0456a18" id="0456a18">师言和上者乃是西方时俗语非是典语然诸经律梵本皆云邬波驮耶也)教云。阿遮利</a><a name="0456a19" id="0456a19">耶(译为轨范师)存念。我某甲今请阿遮利耶。为邬</a><a name="0456a20" id="0456a20">波驮耶。愿阿遮利耶。为我作邬波驮耶。由</a><a name="0456a21" id="0456a21">阿遮利耶为邬波驮耶故。我当出家。如是三</a><a name="0456a22" id="0456a22">说。后语同前。至第三番。应言由邬波驮(亭夜反)</a><a name="0456a23" id="0456a23">耶为邬波驮耶故(由近师位故重言耳)次请一苾刍为白</a><a name="0456a24" id="0456a24">众者。彼应问本师云。所有障法并已问未。答</a><a name="0456a25" id="0456a25">言。已问若问者善。若不问而白者。得越法罪。</a><a name="0456a26" id="0456a26">次为白众一切僧伽。当须尽集。或巡房告知。</a><a name="0456a27" id="0456a27">次将至众中致礼敬已。在上座前蹲踞合掌。</a><a name="0456a28" id="0456a28">作如是语</a><a name="0456a29" id="0456a29"><p>大德僧伽听。此某甲从苾刍某甲希求出家。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240455c.htm'><img src='up.gif' border=0></a>
<a href='T240456b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>