<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0804b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷32)</font> 九十波逸底迦法 教授苾刍尼至日暮学处第二十二 <font face='Arial'>T23, p0804b</h2></font><hr>
<span class='old'>
</a><a name="0804a28" id="0804a28"><p>若复苾刍者谓难铎迦。余义如上。被众差者</a><a name="0804a29" id="0804a29">谓以白二。教诫者谓以三学法而教诫之。此</span><a name="0804b01" id="0804b01">中犯相其事云何。若日暮日暮想。及疑皆得</a><a name="0804b02" id="0804b02">堕罪。若未日暮作日暮想。疑得恶作罪。若不</a><a name="0804b03" id="0804b03">日暮作不日暮想。若虽日暮作不暮想者。无</a><a name="0804b04" id="0804b04">犯。若通宵说法。或寺门相近。或不闭城门。此</a><a name="0804b05" id="0804b05">皆无犯。又无犯者谓最初犯人。或痴狂心乱</a><a name="0804b06" id="0804b06">痛恼所缠</a><a name="0804b07" id="0804b07"><p>时诸苾刍请世尊曰。大德何因莲花色尼护</a><a name="0804b08" id="0804b08">五百尼令免贼难。佛告诸苾刍。非但今日</a><a name="0804b09" id="0804b09">共相济免。于过去时亦相救济。汝等当听。乃</a><a name="0804b10" id="0804b10">往过去于聚落中有一商主。娶妻未久告曰。</a><a name="0804b11" id="0804b11">我今欲往他方兴易经纪。妻言善好。既无子</a><a name="0804b12" id="0804b12">息我亦随行。夫曰长途险难谁相供给。可于</a><a name="0804b13" id="0804b13">此住。勿随我行。其妇见其遮遂便啼泣。行</a><a name="0804b14" id="0804b14">伴报曰。何意须啼。答言我欲相随不将我去。</a><a name="0804b15" id="0804b15">行伴报商主曰。可相随去。商主曰谁相供给。</a><a name="0804b16" id="0804b16">伴曰我为供看。即便将去。既涉长途宿在山</a><a name="0804b17" id="0804b17">险。诸人皆睡。唯商主妇一人警觉。时有师子</a><a name="0804b18" id="0804b18">来入商营。是时妇人手旋火头趁却师子。空</a><a name="0804b19" id="0804b19">中天见说伽他曰</a><a name="0804b20" id="0804b20"><p class='lg'>　　未必诸事业　　　男子悉能为</a><br><a name="0804b21" id="0804b21">　　虽复是女人　　　有智驱师子　</p></a><a name="0804b22" id="0804b22"><p>佛告诸苾刍。往时商主妇者即莲花色苾刍</a><a name="0804b23" id="0804b23">尼是。昔时于夜救诸商旅。今复能护五百诸</a><a name="0804b24" id="0804b24">尼。为驱群贼</a><a name="0804b25" id="0804b25"><p><b>　　<A NAME="n552"></A>谤他为饮食故教授苾刍尼学处第二十三</b></a><a name="0804b26" id="0804b26"><p>佛在室罗伐城逝多林给孤独园。佛令难铎迦</a><a name="0804b27" id="0804b27">教授苾刍尼并为说法。时大世主苾刍尼与</a><a name="0804b28" id="0804b28">五百徒众。诣难铎迦处俱礼足已。求请说法</a><a name="0804b29" id="0804b29">却坐一面。时难铎迦以深妙音演说句义。女<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230804a.htm'><img src='up.gif' border=0></a>
<a href='T230804c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>