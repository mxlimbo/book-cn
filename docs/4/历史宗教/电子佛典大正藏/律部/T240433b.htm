<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本说一切有部尼陀那目得迦 0433b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本说一切有部尼陀那目得迦</font> <font face='Arial'>(卷5)</font> <font face='Arial'>T24, p0433b</h2></font><hr>
<span class='old'>
</a><a name="0433a28" id="0433a28">应随现前所有之物可充衣价。应告彼言。其</a><a name="0433a29" id="0433a29">人已死现有斯物。今以相还宜生欢喜。时有</span><a name="0433b01" id="0433b01">二居士共为交易。一人问曰此衣几价。衣主</a><a name="0433b02" id="0433b02">答曰。二十迦利沙波拏。买衣人曰。我今酬</a><a name="0433b03" id="0433b03">汝十迦利沙波拏。时邬波难陀来至其所。彼</a><a name="0433b04" id="0433b04">之二人作如是念诸大苾刍出言决定。我等</a><a name="0433b05" id="0433b05">宜应请断其价。二人共问邬波难陀。大德。此</a><a name="0433b06" id="0433b06">之衣物价直几多。是时邬波难陀私问一人</a><a name="0433b07" id="0433b07">汝欲买衣为当卖衣。答言。我买。邬波难陀报</a><a name="0433b08" id="0433b08">曰。此衣价直二十迦利沙波拏。又问第二。</a><a name="0433b09" id="0433b09">汝欲卖衣。报言。我卖。邬波难陀报曰。此衣可</a><a name="0433b10" id="0433b10">直四十迦利沙波拏。二人交易。卖索四十。</a><a name="0433b11" id="0433b11">买酬二十。因致纷诤。买衣人曰。我于和市人</a><a name="0433b12" id="0433b12">边闻直二十。衣主复云。我于和市人边闻直</a><a name="0433b13" id="0433b13">四十。互相谓曰。我等二人共于一处听其断</a><a name="0433b14" id="0433b14">价。两种不同。定是彼人故为斗乱。诸苾刍闻</a><a name="0433b15" id="0433b15">已白佛。佛言。凡诸苾刍。不应为他俗人断价。</a><a name="0433b16" id="0433b16">亦复不应于交易处辄论贵贱如和市法。若</a><a name="0433b17" id="0433b17">有犯者得恶作罪。时诸苾刍欲买衣服高下</a><a name="0433b18" id="0433b18">酬价。俗人报曰。我是小兴生人。仁等乃是大</a><a name="0433b19" id="0433b19">兴生人。时诸苾刍以缘白佛。佛言苾刍不应</a><a name="0433b20" id="0433b20">酬价高下。若诸苾刍欲买衣者。应令俗人酬</a><a name="0433b21" id="0433b21">其买价。若无俗人。应可二三得自酬价。过此</a><a name="0433b22" id="0433b22">酬者得恶作罪</a><a name="0433b23" id="0433b23"><p>第九子摄颂曰</a><a name="0433b24" id="0433b24"><p class='lg'>　　果树差修理　　　四种不应分</a><br><a name="0433b25" id="0433b25">　　果熟现前分　　　观时莫諠戏　</p></a><a name="0433b26" id="0433b26"><p>尔时佛在王舍城。时频毗娑罗王。以一千</a><a name="0433b27" id="0433b27">根庵没罗林施与僧伽。时诸苾刍虽取果食</a><a name="0433b28" id="0433b28">不令看守。遂致摧折而便荒秽。频毗娑罗王</a><a name="0433b29" id="0433b29">见林摧折。问左右曰此庵没罗林是谁园树。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240433a.htm'><img src='up.gif' border=0></a>
<a href='T240433c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>