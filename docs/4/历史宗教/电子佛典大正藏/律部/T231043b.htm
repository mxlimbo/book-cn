<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1445 根本说一切有部毗奈耶安居事 1043b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1445 根本说一切有部毗奈耶安居事</font> <font face='Arial'>(卷1)</font> <font face='Arial'>T23, p1043b</h2></font><hr>
<span class='old'>
</a><a name="1043a28" id="1043a28"><p>若有苾刍。欲治罚恶人。作诸羯磨等。来请苾</a><a name="1043a29" id="1043a29">刍僧伽。共为佐助。苾刍僧伽应受七日法去。</span><a name="1043b01" id="1043b01">是名苾刍缘</a><a name="1043b02" id="1043b02"><p>若苾刍僧伽。欲治罚恶人作诸羯磨。来请苾</a><a name="1043b03" id="1043b03">刍。汝来助我。苾刍应受持七日法去。是名苾</a><a name="1043b04" id="1043b04">刍僧伽缘</a><a name="1043b05" id="1043b05"><p>若有苾刍。病重困苦。遣使来请苾刍。为我说</a><a name="1043b06" id="1043b06">法。及请相看。佛言。苾刍应受持七日法去。是</a><a name="1043b07" id="1043b07">名苾刍缘</a><a name="1043b08" id="1043b08"><p>云何苾刍尼等缘。一同苾刍。于中别者。供养</a><a name="1043b09" id="1043b09">苾刍僧伽。或供养法。或时施物。并学佛法及</a><a name="1043b10" id="1043b10">式叉麾拏女欲受近圆。来请苾刍及苾刍尼。</a><a name="1043b11" id="1043b11">愿来与我授其近圆。是时二众应受持七日</a><a name="1043b12" id="1043b12">法去。是名苾刍尼式叉摩拏等缘</a><a name="1043b13" id="1043b13"><p>云何名求寂缘。一同前法。云何求寂女缘。余</a><a name="1043b14" id="1043b14">同前说。于中别者。十二童女至年十八岁。</a><a name="1043b15" id="1043b15">请苾刍僧伽。愿为我授六法六随法。苾刍应</a><a name="1043b16" id="1043b16">去。是名求寂女缘</a><a name="1043b17" id="1043b17"><p>若苾刍作安居已。或作是念。我于此安居。无</a><a name="1043b18" id="1043b18">人供给我食。或当置死。或有曾未学经。应</a><a name="1043b19" id="1043b19">须学者。曾来习定。应思惟者。或有未证应证</a><a name="1043b20" id="1043b20">者。未见求见者。未得求得者。若有是缘。欲离</a><a name="1043b21" id="1043b21">住处去者。佛言。无犯。亦不破安居</a><a name="1043b22" id="1043b22"><p>若作安居竟。忽有病生。知无医药。若其便住。</a><a name="1043b23" id="1043b23">恐命不全。如是命难等缘出去。佛言。无犯。亦</a><a name="1043b24" id="1043b24">不破安居</a><a name="1043b25" id="1043b25"><p>若苾刍安居已竟。若有病生。虽有汤药。无人</a><a name="1043b26" id="1043b26">看病。恐有失命。佛言。听去。不破安居</a><a name="1043b27" id="1043b27"><p>若苾刍作安居竟。有女人来至苾刍所。而作</a><a name="1043b28" id="1043b28">是言。我有女新妇及婢。欲遣供养大德。苾刍</a><a name="1043b29" id="1043b29">作念。我若不去。恐失梵行。并有命难等起。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231043a.htm'><img src='up.gif' border=0></a>
<a href='T231043c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>