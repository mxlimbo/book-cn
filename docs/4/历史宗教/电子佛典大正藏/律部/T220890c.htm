<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0890c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷44)</font> 呵责揵度第十一之一 <font face='Arial'>T22, p0890c</h2></font><hr>
<span class='old'>
</a><a name="0890b28" id="0890b28">男有女同一床坐。同一器食。同一器饮。歌</a><a name="0890b29" id="0890b29">舞戏笑作众伎乐。若他作者。即复唱和共</span><a name="0890c01" id="0890c01">作。或吹唇或弹鼓簧。或作吹贝声。或作孔</a><a name="0890c02" id="0890c02">雀声。或作鹤鸣。或走或佯跛行。或啸或作</a><a name="0890c03" id="0890c03">俳说人。或受雇戏笑。时众多比丘。从伽</a><a name="0890c04" id="0890c04">尸国人间慢行。至羁离那国。清旦着衣持</a><a name="0890c05" id="0890c05">钵入城乞食。行步进止威仪庠序。视瞻安谛</a><a name="0890c06" id="0890c06">屈申俯仰。执持衣钵直视而前。诸根不乱。</a><a name="0890c07" id="0890c07">于羁离那国乞食。诸居士见已作如是言。</a><a name="0890c08" id="0890c08">此复是何等人。谛视而不戏笑。不左右顾</a><a name="0890c09" id="0890c09">视。不相亲近娱乐。亦不相慰问。我曹不应</a><a name="0890c10" id="0890c10">与此人食。不如我曹沙门阿湿卑富那婆</a><a name="0890c11" id="0890c11">娑亦不谛视。言语戏笑左右顾视共相娱乐</a><a name="0890c12" id="0890c12">而相慰问。如是人我曹当与饭食。时诸比</a><a name="0890c13" id="0890c13">丘在羁离那国乞食限得饱足。彼比丘作</a><a name="0890c14" id="0890c14">如是念。此中旧住比丘恶。恶比丘在中住。</a><a name="0890c15" id="0890c15">远离善比丘。彼作如是恶行。种若干华树。</a><a name="0890c16" id="0890c16">乃至受他雇使。时诸比丘。从羁离那国人</a><a name="0890c17" id="0890c17">间慢行。还舍卫国诣世尊所头面礼足却</a><a name="0890c18" id="0890c18">坐一面。尔时世尊慰劳诸比丘。汝曹住止和</a><a name="0890c19" id="0890c19">合安乐不。不以饮食为疲苦耶。白佛言。</a><a name="0890c20" id="0890c20">众僧住止和合安乐。我曹从伽尸国人间慢</a><a name="0890c21" id="0890c21">行。至羁离那国。具以因缘白世尊。世尊尔</a><a name="0890c22" id="0890c22">时以无数方便呵责言。汝所为非。非威仪</a><a name="0890c23" id="0890c23">非沙门法非净行非随顺行。所不应为。</a><a name="0890c24" id="0890c24">云何阿湿卑富那婆娑。污他家行恶行。污</a><a name="0890c25" id="0890c25">他家亦见亦闻。行恶行亦见亦闻。作众恶</a><a name="0890c26" id="0890c26">行。种杂华树。乃至受他雇使。尔时世尊呵</a><a name="0890c27" id="0890c27">责。阿湿卑富那婆娑已告诸比丘。听僧为</a><a name="0890c28" id="0890c28">阿湿卑富那婆娑作摈白四羯磨。应如是</a><a name="0890c29" id="0890c29">作集僧。集僧已为阿湿卑富那婆娑作举。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220890b.htm'><img src='up.gif' border=0></a>
<a href='T220891a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>