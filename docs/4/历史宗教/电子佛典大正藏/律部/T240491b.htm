<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本说一切有部百一羯磨 0491b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本说一切有部百一羯磨</font> <font face='Arial'>(卷8)</font> 折伏白四 <font face='Arial'>T24, p0491b</h2></font><hr>
<span class='old'>
</a><a name="0491a28" id="0491a28">说。上象皮不为皮屩者。若更有余钝象马</a><a name="0491a29" id="0491a29">皮等。合为屩不。佛言。不合。此有何因。由</span><a name="0491b01" id="0491b01">有鼻牙力故。大德。上马皮不为鞋履者。若</a><a name="0491b02" id="0491b02">有余驽马皮。合作鞋不。佛言。不合。此有何</a><a name="0491b03" id="0491b03">因。由有骁勇力故。大德。师子皮虎豹皮不</a><a name="0491b04" id="0491b04">作鞋屩者。设更有余如斯等皮。得作鞋屩</a><a name="0491b05" id="0491b05">不。佛言不合。斯亦有爪牙力。此等诸皮得作</a><a name="0491b06" id="0491b06">鞋履不。佛言。不合(中国本无靴屦为此但有鞋名)如是世尊制</a><a name="0491b07" id="0491b07">学处已。有猎射人情生敬信。遂将熊皮施与</a><a name="0491b08" id="0491b08">苾刍。苾刍不受即便白佛。佛言。猎人敬信诚</a><a name="0491b09" id="0491b09">实难得。宜应为受。安置头边。熊皮有力。能</a><a name="0491b10" id="0491b10">令眼明。时有苾刍眼光无力。往问医者。医人</a><a name="0491b11" id="0491b11">答曰。可用熊皮以为鞋履。以缘白佛。佛言。</a><a name="0491b12" id="0491b12">如医人所说。应用熊皮以充鞋履。若其多重</a><a name="0491b13" id="0491b13">不可得者。下至一重。安余皮上。以毛向身随</a><a name="0491b14" id="0491b14">意应着大德。且如象马皮是不净肉。筋牙骨</a><a name="0491b15" id="0491b15">亦不净耶。佛言。此皆不净</a><a name="0491b16" id="0491b16"><p>如世尊说。令畜水罗者。苾刍不知罗有几种。</a><a name="0491b17" id="0491b17">佛言。罗有五种。一者方罗(若是常用须绢三尺或二尺一尺僧家用者或</a><a name="0491b18" id="0491b18">以两幅随时大小其作罗者皆绢须细密虫不过者方得若是疏薄元不堪用有人用恶绢疏纱纻布之流本无护虫意</a><a name="0491b19" id="0491b19">也)二者法瓶(阴阳瓶是)三者君持(以绢系口细绳系项沈放水中牵口出半若全</a><a name="0491b20" id="0491b20">沈口水则不入待满引出仍须察虫非直君持但是绰口瓶瓨无问大小以绢缦口将细绳急系随时取水极是</a><a name="0491b21" id="0491b21">省事更不须放生器为深要也)四酌水罗(斯之样式东夏元无述如余处即小团罗子虽意况大同然非</a><a name="0491b22" id="0491b22">本式也)五衣角罗(取密绢方一[<a href='javascript:showpic("images/012504.gif")'>打-丁+桀</a>]许或系瓶口汲水充用或置碗内滤时须用非是袈裟角</a><a name="0491b23" id="0491b23">也此密而且腻宁堪滤水但为迷方日久谁当指南然此等诸罗皆西方见用大师悲愍为济含生食肉尚断大慈杀生</a><a name="0491b24" id="0491b24">岂当成佛假令暂出寺外即可持罗并将细绳及放生罐若不将者非直见轻佛教亦何以奖训门徒行者思之特宜存</a><a name="0491b25" id="0491b25">护为自他益)</a><a name="0491b26" id="0491b26"><p>具寿邬波离请世尊曰。大德颇得五俱卢舍</a><a name="0491b27" id="0491b27">外无水罗向余村城及余寺不。佛言。不合。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240491a.htm'><img src='up.gif' border=0></a>
<a href='T240491c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>