<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0909a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷46)</font> 遮揵度第十四 <font face='Arial'>T22, p0909a</h2></font><hr>
<span class='old'>
</a><a name="0908c28" id="0908c28">说戒。应与出罪羯磨与出罪已说戒。若以</a><a name="0908c29" id="0908c29">波逸提遮者。应如法忏悔已说戒。若以余</span><a name="0909a01" id="0909a01">事遮。应如法忏悔已说戒。尔时异住处说</a><a name="0909a02" id="0909a02">戒。病比丘遮病比丘说戒。病比丘作如是</a><a name="0909a03" id="0909a03">念。我当云何。白诸比丘。诸比丘白佛。佛言。</a><a name="0909a04" id="0909a04">若病比丘遮病比丘说戒。余比丘应语言。世</a><a name="0909a05" id="0909a05">尊有如是教。不应遮病比丘。须长老病差</a><a name="0909a06" id="0909a06">彼比丘病亦差。长老如法说。彼比丘亦当如</a><a name="0909a07" id="0909a07">法说。应作如是已说戒。时有异处说戒。时病</a><a name="0909a08" id="0909a08">比丘遮不病比丘说戒。余比丘应语言。世尊</a><a name="0909a09" id="0909a09">有如是教。病人不应遮他说戒。须病差</a><a name="0909a10" id="0909a10">当如法说。彼亦当如法说。应作如是已说</a><a name="0909a11" id="0909a11">戒。时有异处说戒。时有无病比丘遮病比</a><a name="0909a12" id="0909a12">丘说戒。余比丘应语言。长老。世尊有如是</a><a name="0909a13" id="0909a13">教。不应遮病比丘。须病差如法问彼比丘</a><a name="0909a14" id="0909a14">如法说。应作如是已说戒。时有异处。众多</a><a name="0909a15" id="0909a15">比丘说戒日。闻彼处有比丘喜斗诤骂詈共</a><a name="0909a16" id="0909a16">相诽谤口出刀剑。欲来此说戒。我曹当云</a><a name="0909a17" id="0909a17">何。诸比丘白佛。佛言。若有如此事起。应作</a><a name="0909a18" id="0909a18">二三种布萨。若应十五日说十四日作。若应</a><a name="0909a19" id="0909a19">十四日说十三日作。若闻今日来。即应疾疾</a><a name="0909a20" id="0909a20">集一处布萨。若闻已至界内。应出外布萨。</a><a name="0909a21" id="0909a21">若言已入僧伽蓝。便应扫除浴室具浴床</a><a name="0909a22" id="0909a22">浴瓶刮汗刀水器泥器树皮细末药若泥。</a><a name="0909a23" id="0909a23">问上座已与然火。彼客比丘入浴室浴时。</a><a name="0909a24" id="0909a24">应一一从浴室中出界外说戒。若客比丘</a><a name="0909a25" id="0909a25">唤旧比丘共说戒。应答言。我曹已说戒。若</a><a name="0909a26" id="0909a26">旧比丘说戒已。客比丘遮说戒者不成遮。</a><a name="0909a27" id="0909a27">若客比丘说戒时。旧比丘遮说戒成遮。若</a><a name="0909a28" id="0909a28">能如是者善。若不能。应作白却说戒日。</a><a name="0909a29" id="0909a29">应作如是白。大德僧听。僧今不说戒。至黑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220908c.htm'><img src='up.gif' border=0></a>
<a href='T220909b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>