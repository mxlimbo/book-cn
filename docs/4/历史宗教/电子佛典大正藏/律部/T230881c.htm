<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0881c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷46)</font> 九十波逸底迦法 入王宫门学处第八十二之一 <font face='Arial'>T23, p0881c</h2></font><hr>
<span class='old'>
</a><a name="0881b28" id="0881b28">世间。情存哀愍拯济贫乏。知足而受不乐多</a><a name="0881b29" id="0881b29">求。唯一福田喻如麟角来托林薮少欲而住。</span><a name="0881c01" id="0881c01">多有獐鹿先为依止。时有猎人。于此置弶常</a><a name="0881c02" id="0881c02">多获鹿。忽无所得。怪其何故。乃寻见人踪至</a><a name="0881c03" id="0881c03">独觉所。发嗔怒意以箭射之。圣者哀愍为升</a><a name="0881c04" id="0881c04">空界。猎人求下。圣者因即命终。遂火焚尸灌</a><a name="0881c05" id="0881c05">八牛乳。收其余骨为造制底。种种供养顶礼</a><a name="0881c06" id="0881c06">悲哀。愿勿因此受三涂报。所有供养功德生</a><a name="0881c07" id="0881c07">大王家。赀财丰足。当获如是功德希奇。胜此</a><a name="0881c08" id="0881c08">大师承事供养心无厌倦。汝等苾刍往时猎</a><a name="0881c09" id="0881c09">师者即仙道苾刍是。由昔以箭射独觉尊故。</a><a name="0881c10" id="0881c10">于多生中受地狱苦。后得为人五百生中常被</a><a name="0881c11" id="0881c11">刀箭所杀。由昔愿力得逢值我获阿罗汉。仍</a><a name="0881c12" id="0881c12">由不免刀剑所害而入涅槃。时诸苾刍次复有</a><a name="0881c13" id="0881c13">疑。白佛言。世尊何因缘故王子顶髻。及胜音</a><a name="0881c14" id="0881c14">城士女之类迦多演那。被尘土压。利益除患</a><a name="0881c15" id="0881c15">持宝出城。佛告诸苾刍。此等诸人因缘运会</a><a name="0881c16" id="0881c16">业果现前。广说如上。乃至果报还自受。汝等</a><a name="0881c17" id="0881c17">当听。于过去世一聚落中有长者住。娶妻未</a><a name="0881c18" id="0881c18">久诞生一息次生一女。各渐长大。男既娶妻</a><a name="0881c19" id="0881c19">女未成嫁。诸余女伴皆作婚咽。斯之一女绝</a><a name="0881c20" id="0881c20">无人问。时有独觉尊者出现于世。广说如前。</a><a name="0881c21" id="0881c21">有一独觉人间慢行。届斯聚落入村乞食。时</a><a name="0881c22" id="0881c22">难嫁童女见圣者来。便以粪扫弃彼身上。即</a><a name="0881c23" id="0881c23">于此日有人问亲。其兄怪问。何故今朝有人</a><a name="0881c24" id="0881c24">问汝。答曰我于向者以恶粪扫弃苾刍上。兄</a><a name="0881c25" id="0881c25">闻而笑。女便以事告诸同伴。诸女闻已咸希</a><a name="0881c26" id="0881c26">嫁娶。竞以粪扫投掷苾刍。如是展转尽大聚</a><a name="0881c27" id="0881c27">落所有人民。并皆邪见将此为善。时彼圣者</a><a name="0881c28" id="0881c28">恐罪众人。遂便舍去。复有五通仙者来至此</a><a name="0881c29" id="0881c29">处。诸人复以粪扫而弃掷之。仙见此已亦复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230881b.htm'><img src='up.gif' border=0></a>
<a href='T230882a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>