<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0245a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷34)</font> <font face='Arial'>T23, p0245a</h2></font><hr>
<span class='old'>
</a><a name="0244c28" id="0244c28">居士以舍利弗为师。于此园中起十六大重</a><a name="0244c29" id="0244c29">阁作六十窟屋。佛知舍卫国僧坊已办。集比</span><a name="0245a01" id="0245a01">丘僧而告之言。吾将游行至舍卫国。汝等俱</a><a name="0245a02" id="0245a02">去。比丘受教。愿皆随从。尔时世尊。与大比丘</a><a name="0245a03" id="0245a03">众五百人俱。向舍卫国。时六群比丘。知佛及</a><a name="0245a04" id="0245a04">僧暮所宿处。告其弟子。汝等往宿处好房留</a><a name="0245a05" id="0245a05">佛。余有好者为我占取。弟子受教。先往宿处</a><a name="0245a06" id="0245a06">好房留佛。次有好者为师占取。尔时舍利弗</a><a name="0245a07" id="0245a07">目连。从佛后至。除佛房舍次欲取房。有比丘</a><a name="0245a08" id="0245a08">言。他已先取。如是第二第三第四皆言先取。</a><a name="0245a09" id="0245a09">舍利弗目连取边房住。佛知故问阿难。舍利</a><a name="0245a10" id="0245a10">弗目连今何处住。答言。世尊边房中住。佛言。</a><a name="0245a11" id="0245a11">唤来。即时来至。问舍利弗。汝等何故边房中</a><a name="0245a12" id="0245a12">住。答言。世尊。六群比丘知佛暮所宿处。先遣</a><a name="0245a13" id="0245a13">弟子。汝往宿处好房留佛。余有好者为我占</a><a name="0245a14" id="0245a14">取。弟子受教。先来到此。好房留佛次占好者。</a><a name="0245a15" id="0245a15">我等从佛后至。除佛房舍次欲取房。有比丘</a><a name="0245a16" id="0245a16">言。他已先取。如是第二第三第四。皆言先取。</a><a name="0245a17" id="0245a17">是故我等边房中住。佛言。从今听随上座次</a><a name="0245a18" id="0245a18">第取房舍住。即时六群比丘遣病比丘出房。</a><a name="0245a19" id="0245a19">时看病比丘持病比丘大小便器涕唾器草</a><a name="0245a20" id="0245a20">席从一房至一房。受诸疲苦病者增剧。是</a><a name="0245a21" id="0245a21">事白佛。佛言。从今不应随上座驱病比丘出</a><a name="0245a22" id="0245a22">房驱出者突吉罗。六群比丘闻佛不听随上</a><a name="0245a23" id="0245a23">座驱病比丘出房。即时托病。有时客比丘。日</a><a name="0245a24" id="0245a24">没来打户索住。六群比丘在内应声。客比丘</a><a name="0245a25" id="0245a25">问汝几岁。六群比丘言。我是病人何须问岁。</a><a name="0245a26" id="0245a26">问汝何病。答言。我患口悬痈痛兼患脚指间</a><a name="0245a27" id="0245a27">劈。诸比丘以是事白佛。佛言。是人若托病。应</a><a name="0245a28" id="0245a28">次第驱出。僧中作使一切应作。诸病比丘闻</a><a name="0245a29" id="0245a29">佛语已皆住好房。是事白佛。佛言。虽实病人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230244c.htm'><img src='up.gif' border=0></a>
<a href='T230245b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>