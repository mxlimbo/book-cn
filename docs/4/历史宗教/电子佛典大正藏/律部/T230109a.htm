<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0109a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷15)</font> 九十波逸提之六 <font face='Arial'>T23, p0109a</h2></font><hr>
<span class='old'>
</a><a name="0108c28" id="0108c28"><p>佛在王舍城。尔时王舍城人。以龙雹因缘</a><a name="0108c29" id="0108c29">故。作一月会。最后日设会。伎儿作伎。应多</span><a name="0109a01" id="0109a01">与价直。尔时六群比丘共相谓言。往看去</a><a name="0109a02" id="0109a02">来。皆言随意。即便俱往在一面立。遣人语伎</a><a name="0109a03" id="0109a03">人言。是中有所得物。与我等分。若不与者</a><a name="0109a04" id="0109a04">我坏汝会。便即往语。汝所得物与我等分。</a><a name="0109a05" id="0109a05">若不与者当坏汝会。问谁作是语。答言沙</a><a name="0109a06" id="0109a06">门。问何沙门。答言。释子沙门。伎人共相谓</a><a name="0109a07" id="0109a07">言。我等今牵观者心伎乐已调。若有大乐师</a><a name="0109a08" id="0109a08">尚不能坏。何况释子沙门。不与汝分。使即</a><a name="0109a09" id="0109a09">还报。不肯与汝分。闻不与已。即张异衣作</a><a name="0109a10" id="0109a10">幔。异衣作障。异衣作敷。是中着白衣服结</a><a name="0109a11" id="0109a11">加趺坐。辩才庄严赞佛赞法赞僧圣戒。是中</a><a name="0109a12" id="0109a12">有人。从大众中起。试往看之。如是第二第</a><a name="0109a13" id="0109a13">三。会处皆空。来就比丘闻法得味不复还去。</a><a name="0109a14" id="0109a14">是中即空。尔时伎人应大得价。即不复得。</a><a name="0109a15" id="0109a15">共相问言。彼中是谁。答言。沙门释子。即诃</a><a name="0109a16" id="0109a16">责言。是失沙门法。烧沙门法。尽夺我等所</a><a name="0109a17" id="0109a17">得财物。是中有比丘。少欲知足行头陀。闻</a><a name="0109a18" id="0109a18">是事心不喜。向佛广说。佛以是事集比丘僧。</a><a name="0109a19" id="0109a19">知而故问六群比丘。汝实作是事不。答言。实</a><a name="0109a20" id="0109a20">作世尊。佛以种种因缘诃责六群比丘。云何</a><a name="0109a21" id="0109a21">名比丘。不作净染衣着。佛但诃责而未结戒。</a><a name="0109a22" id="0109a22">佛在舍卫国。尔时诸比丘。从憍萨罗国游行</a><a name="0109a23" id="0109a23">向舍卫国。与估客众俱欲度险道。时有贼来</a><a name="0109a24" id="0109a24">劫估客物。裸形放去。诸比丘亦失衣服。复有</a><a name="0109a25" id="0109a25">余出家人。亦在此中俱失衣服。时贼收衣</a><a name="0109a26" id="0109a26">聚在一处。是贼爱佛法故。语诸比丘。汝等各</a><a name="0109a27" id="0109a27">各还自取衣。余出家人亦有染衣。诸比丘</a><a name="0109a28" id="0109a28">疑惑。谓是他衣。竟不敢取。次第到舍卫国。</a><a name="0109a29" id="0109a29">往诣佛所头面作礼一面坐。诸佛常法。有客<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230108c.htm'><img src='up.gif' border=0></a>
<a href='T230109b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>