<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0397c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷38)</font> 第八门第十子摄颂说涅槃之余 <font face='Arial'>T24, p0397c</h2></font><hr>
<span class='old'>
</a><a name="0397b28" id="0397b28">横流而住。作大音声普告群鹿。汝等速来可</a><a name="0397b29" id="0397b29">从此岸。掷上我背趒于彼岸。必得存活。若</span><a name="0397c01" id="0397c01">不尔者当遭屠害。于是群鹿次第悉踏大鹿</a><a name="0397c02" id="0397c02">王脊。皆越驶河得离危难。由诸群鹿蹄甲践</a><a name="0397c03" id="0397c03">蹋。鹿王皮穿血肉皆尽唯余脊骨。虽极苦痛</a><a name="0397c04" id="0397c04">心无退转。悉令群鹿安隐得渡。仍怀顾恋谁</a><a name="0397c05" id="0397c05">未渡者。于群鹿中有一鹿儿不能趒渡。尔时</a><a name="0397c06" id="0397c06">鹿王虽受极苦。尚怀哀念不顾自身。从水而</a><a name="0397c07" id="0397c07">出遂取鹿儿。置于脊上渡至彼岸。鹿王遍观</a><a name="0397c08" id="0397c08">知渡尽已。气力将竭临命终时而发誓愿。我</a><a name="0397c09" id="0397c09">救群鹿及此鹿儿。救济死厄不惜身命。愿我</a><a name="0397c10" id="0397c10">当来得成无上正等觉时。令彼得渡生死罗</a><a name="0397c11" id="0397c11">网。置最后边妙涅槃处。佛告诸苾刍。汝意云</a><a name="0397c12" id="0397c12">何勿生异念。往时鹿王者即我身是。其群鹿</a><a name="0397c13" id="0397c13">者拘尸那城诸壮士是。其鹿儿者即善贤是</a><a name="0397c14" id="0397c14"><p>又诸苾刍如我无智在傍生内。喘息不安受</a><a name="0397c15" id="0397c15">诸苦毒。皮肉支节分解之时。救济善贤令至</a><a name="0397c16" id="0397c16">无畏。汝等善听乃往古昔。婆罗[<a href='javascript:showpic("images/022129.gif")'>病-丙+尼</a>]斯时有国</a><a name="0397c17" id="0397c17">王名口梵授。以法化世广如经说。王有智马</a><a name="0397c18" id="0397c18">预知前事。邻国敬畏悉来朝贡。马既命终。</a><a name="0397c19" id="0397c19">时诸小王令使报曰。汝梵授王今可输税分</a><a name="0397c20" id="0397c20">与我等。若不尔者不得出城。如见违者我</a><a name="0397c21" id="0397c21">等同来破灭其国。王告使曰。我不送税亦不</a><a name="0397c22" id="0397c22">出城。遂于国内访求智马。后于异处遂便</a><a name="0397c23" id="0397c23">获得。时属春序卉木敷荣。群鸟和鸣甚可爱</a><a name="0397c24" id="0397c24">乐。王乘智马将诸婇女。游适芳园欢娱受乐。</a><a name="0397c25" id="0397c25">时诸小王闻梵授王与诸臣佐及宫婇女。在</a><a name="0397c26" id="0397c26">外游戏情无所惧。未即入城相与谋计。各严</a><a name="0397c27" id="0397c27">四兵至城门首。大臣白王。诸小国王不恭朝</a><a name="0397c28" id="0397c28">命。敢兴逆乱来扣城门。愿见警备。王既闻</a><a name="0397c29" id="0397c29">已敕索智马。速严四兵我自讨击。时王乘马<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240397b.htm'><img src='up.gif' border=0></a>
<a href='T240398a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>