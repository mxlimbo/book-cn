<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0530b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷1)</font> 初释波罗底木叉经序 <font face='Arial'>T24, p0530b</h2></font><hr>
<span class='old'>
</a><a name="0530a28" id="0530a28">有苾刍先被僧伽为舍置法。后得解时。应请</a><a name="0530a29" id="0530a29">大众乞作别时长净</span><a name="0530b01" id="0530b01"><p>说波罗底木叉。有其五种。一说序余以常闻</a><a name="0530b02" id="0530b02">而告知之。二说序并波罗市迦讫。余以常闻</a><a name="0530b03" id="0530b03">而告知之。三僧伽伐尸沙。四至二不定。五</a><a name="0530b04" id="0530b04">乃至终谁应为说波罗底木叉。谓众中上座</a><a name="0530b05" id="0530b05">如不能者。应令第二第三或为番次。或可别</a><a name="0530b06" id="0530b06">请余人。若上座诵得序。余不能诵者。余人应</a><a name="0530b07" id="0530b07">诵波罗市迦等。若癫狂人能说者。亦成说戒。</a><a name="0530b08" id="0530b08">诸大德。我今作褒洒陀。说波罗底木叉戒</a><a name="0530b09" id="0530b09">经。仁等谛听。善思念之。若有犯者当发露。</a><a name="0530b10" id="0530b10">无犯者默然。默然故知。诸大德清净。如余问</a><a name="0530b11" id="0530b11">时即如实答。我今于此胜苾刍众中。乃至三</a><a name="0530b12" id="0530b12">问亦应如实答。若苾刍忆知有犯不发露者。</a><a name="0530b13" id="0530b13">得故妄语罪。诸大德。佛说故妄语是障碍法。</a><a name="0530b14" id="0530b14">是故苾刍欲求清净者。当发露。发露即安乐。</a><a name="0530b15" id="0530b15">不发露不安乐。诸大德。我已说戒经序。今问</a><a name="0530b16" id="0530b16">诸大德。是中清净不(如是三说)诸大德。是中清净</a><a name="0530b17" id="0530b17">默然故。我今如是</a><a name="0530b18" id="0530b18"><p>次明劝至心听。言诸大德等者。别解脱经说</a><a name="0530b19" id="0530b19">时欲至。若不敬仰法水不沾故。劝摄心勿生</a><a name="0530b20" id="0530b20">散乱。言谛听者。总遣用心。言善思念之者。别</a><a name="0530b21" id="0530b21">明三义。欲明三类听人。喻之三器。谓仰全</a><a name="0530b22" id="0530b22">净堪贮用故。若覆漏秽不堪受物。如次应知。</a><a name="0530b23" id="0530b23">次明净徒众。言若有犯等者。若先有犯今默</a><a name="0530b24" id="0530b24">不言。更招其罪。如余时中。他问实答。此亦如</a><a name="0530b25" id="0530b25">是。我今于此胜苾刍众中者。赞美当时听戒</a><a name="0530b26" id="0530b26">徒众。言忆知者。设令有犯而不忆知。为妄语</a><a name="0530b27" id="0530b27">罪故。妄语者虽默不言。亦名妄语。由现身</a><a name="0530b28" id="0530b28">相表语业故。有云。唯是意所犯罪是障碍法</a><a name="0530b29" id="0530b29">者。于二时中能为障碍。一于现世障诸善法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240530a.htm'><img src='up.gif' border=0></a>
<a href='T240530c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>