<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0539b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷39)</font> 明一百四十一波夜提法之一 <font face='Arial'>T22, p0539b</h2></font><hr>
<span class='old'>
</a><a name="0539a28" id="0539a28">人食。家者四种姓家。淫处者夫妇宿处。除余</a><a name="0539a29" id="0539a29">时波夜提。余时世尊说无罪。风时雨时失命</span><a name="0539b01" id="0539b01">时疑男子伤梵行时。是名余时。不得知食家</a><a name="0539b02" id="0539b02">淫处宿。若疑是聚落中有放荡男子。畏宿者</a><a name="0539b03" id="0539b03">无罪。是故世尊说</a><a name="0539b04" id="0539b04"><p>佛住舍卫城。尔时毗舍离比丘尼安居竟。欲</a><a name="0539b05" id="0539b05">向舍卫城礼拜世尊。到比丘精舍中。和南。我</a><a name="0539b06" id="0539b06">闻尊者欲诣舍卫城礼拜世尊审尔不。答言。</a><a name="0539b07" id="0539b07">何故问。我欲随去。比丘言。世尊制戒。不得与</a><a name="0539b08" id="0539b08">比丘尼共道行又问。何时当发答言。某日。即</a><a name="0539b09" id="0539b09">记识其日。预持衣钵于路侧而待。比丘至其</a><a name="0539b10" id="0539b10">日食已而去。见比丘尼并相谓言。此比丘尼</a><a name="0539b11" id="0539b11">欲随我等去。当急脚行。诸年少比丘尼奔走</a><a name="0539b12" id="0539b12">而逐。诸老病乐人不能得及。于后为贼所剥。</a><a name="0539b13" id="0539b13">诸比丘尼语大爱道。大爱道以是因缘往白</a><a name="0539b14" id="0539b14">世尊。乃至呼是比丘尼来。来已佛问。汝实</a><a name="0539b15" id="0539b15">尔不。答言实尔。佛言。汝云何无商人伴。于空</a><a name="0539b16" id="0539b16">迥处向余国行。从今已后不听。佛告大爱道。</a><a name="0539b17" id="0539b17">依止舍卫城比丘尼皆悉令集。乃至已闻者</a><a name="0539b18" id="0539b18">当重闻。若比丘尼无商人伴向异国行波夜</a><a name="0539b19" id="0539b19">提。比丘尼者如上说。无伴者无商人伴。余国</a><a name="0539b20" id="0539b20">者异王境界。去者波夜提。若比丘尼欲行时。</a><a name="0539b21" id="0539b21">当先求商人伴。若前人言。阿梨耶但来。我当</a><a name="0539b22" id="0539b22">料理使令得去。当相望其人。若语大善视</a><a name="0539b23" id="0539b23">瞻不好者。不应随去。更求善人将女妇者共</a><a name="0539b24" id="0539b24">去。若去时卒不得善察。至迥处方觉者不得</a><a name="0539b25" id="0539b25">便舍去。当待近聚落已方便舍去。若问言欲</a><a name="0539b26" id="0539b26">那去。当语言。我乞食耳。若比丘尼无商人伴</a><a name="0539b27" id="0539b27">行者得越毗尼罪。至所在波夜提。若比丘于</a><a name="0539b28" id="0539b28">空迥无商人伴行者得越毗尼罪。是故世</a><a name="0539b29" id="0539b29">尊说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220539a.htm'><img src='up.gif' border=0></a>
<a href='T220539c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>