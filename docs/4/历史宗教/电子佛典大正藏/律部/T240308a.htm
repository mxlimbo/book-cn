<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0308a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷22)</font> 第三门第四子摄颂之余 <font face='Arial'>T24, p0308a</h2></font><hr>
<span class='old'>
</a><a name="0307c28" id="0307c28">逃窜。谋臣猛将何所用为。王若比来以我</a><a name="0307c29" id="0307c29">为爪牙者。久以长绳系圆胜颈曳入城中。</span><a name="0308a01" id="0308a01">言话未毕。妇来饷食缝叶为器。夫即洗手将</a><a name="0308a02" id="0308a02">欲就食。顾眄王曰雄猛丈夫。略观形势似有</a><a name="0308a03" id="0308a03">饥色。我贫穷者有此粗餐。必不相嫌幸当同</a><a name="0308a04" id="0308a04">味。时猛光王寻作是念。我若不食饥取命终。</a><a name="0308a05" id="0308a05">即便下乘取替脊坐。洗手足已一处同餐。其</a><a name="0308a06" id="0308a06">妇便以缺缘瓦盏酌酒令饮王作是念。虽知</a><a name="0308a07" id="0308a07">盏缺于不缺处我当饮之。王有智策善闲时</a><a name="0308a08" id="0308a08">务复更思曰。于不缺处我若饮者。或恐彼</a><a name="0308a09" id="0308a09">人云相欺慢。我今宜于所缺处饮。令彼于我</a><a name="0308a10" id="0308a10">深生爱念。是时耕夫自于破处先饮辟毒。次</a><a name="0308a11" id="0308a11">过与王。王既得已还于破处而饮。耕夫念</a><a name="0308a12" id="0308a12">曰。此大丈夫情无间枪。我缺处饮同处饮之。</a><a name="0308a13" id="0308a13">我今宜可深生敬重。令其交道久而不丧。如</a><a name="0308a14" id="0308a14">是念已报其妇曰。贤首此大丈夫。是我得意</a><a name="0308a15" id="0308a15">亲善知友。尔可将去至本贫家。以油涂身汤</a><a name="0308a16" id="0308a16">水沐浴。为设饮食。马须好饮恣其水草。妇</a><a name="0308a17" id="0308a17">遂将归如言皆作。情怀莫逆供给所须。于时</a><a name="0308a18" id="0308a18">圆胜王有余小国名曰渴沙。来相抄掠侵渔</a><a name="0308a19" id="0308a19">百姓。时诸大臣作书告王。具论其事愿王善</a><a name="0308a20" id="0308a20">自思量于其书末并为颂曰</a><a name="0308a21" id="0308a21"><p class='lg'>　　如王于他国　　　勤劳降伏彼</a><br><a name="0308a22" id="0308a22">　　于己之国土　　　亦当勤守护　</p></a><a name="0308a23" id="0308a23"><p>时圆胜王读其书已作如是念。我若领兵归</a><a name="0308a24" id="0308a24">本国者。诸人皆谓我被他降逃还本邑。我今</a><a name="0308a25" id="0308a25">宜可共其和好方归故居。遂令信入报猛光</a><a name="0308a26" id="0308a26">王曰。知识事已去者更不可追。宜暂出来希</a><a name="0308a27" id="0308a27">欲相见。自余胜负并不须论。望得促膝交襟</a><a name="0308a28" id="0308a28">共申莫逆。事同平昔我方归故城内。诸臣得</a><a name="0308a29" id="0308a29">其信已共作是议。若报王无彼定欺我。宜设<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240307c.htm'><img src='up.gif' border=0></a>
<a href='T240308b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>