<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0613a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷7)</font> 三十舍堕法之一 <font face='Arial'>T22, p0613a</h2></font><hr>
<span class='old'>
</a><a name="0612c28" id="0612c28">沙门释子乃令众人罚我钱五百。时舍卫城</a><a name="0612c29" id="0612c29">中有诸居士。不信佛法众者尽共讥嫌言。</span><a name="0613a01" id="0613a01">沙门释子不知止足无有惭愧。外自称言</a><a name="0613a02" id="0613a02">我知正法。如是何有正法。乃令居士不</a><a name="0613a03" id="0613a03">赴集会输钱五百。自今已去不应亲近礼</a><a name="0613a04" id="0613a04">拜问讯承事供养。诸比丘闻。中有少欲知足</a><a name="0613a05" id="0613a05">行头陀乐学戒知惭愧者。呵责跋难陀。</a><a name="0613a06" id="0613a06">云何汝乃令众人罚长者钱五百。往至世尊</a><a name="0613a07" id="0613a07">所。头面礼足具白世尊。世尊以此因缘集</a><a name="0613a08" id="0613a08">比丘僧。以无数方便呵责跋难陀言。汝所</a><a name="0613a09" id="0613a09">为非。非威仪非沙门法非净行非随顺</a><a name="0613a10" id="0613a10">行。所不应为。云何跋难陀乃使长者为众</a><a name="0613a11" id="0613a11">人罚钱五百。时世尊以无数方便呵责跋</a><a name="0613a12" id="0613a12">难陀已。告诸比丘。此痴人。多种有漏处最</a><a name="0613a13" id="0613a13">初犯戒。自今已去与比丘结戒。集十句义</a><a name="0613a14" id="0613a14">乃至正法久住。欲说戒者当如是说。若比</a><a name="0613a15" id="0613a15">丘若王若大臣若婆罗门若居士居士妇。遣</a><a name="0613a16" id="0613a16">使为比丘送衣价。持如是衣价与某甲</a><a name="0613a17" id="0613a17">比丘。彼使人至比丘所语比丘言。大德。今</a><a name="0613a18" id="0613a18">为汝故送是衣价受取。是比丘应语彼使</a><a name="0613a19" id="0613a19">如是言。我不应受此衣价。我若须衣合时</a><a name="0613a20" id="0613a20">清净当受。彼使语比丘言。大德有执事人</a><a name="0613a21" id="0613a21">不须衣比丘应语言有。若僧伽蓝民若优婆</a><a name="0613a22" id="0613a22">塞。此是比丘执事人。常为诸比丘执事。时彼</a><a name="0613a23" id="0613a23">使往至执事人所。与衣价已。还至比丘</a><a name="0613a24" id="0613a24">所作如是言。大德。所示某甲执事人。我已</a><a name="0613a25" id="0613a25">与衣价。大德知时往彼当得衣。须衣比丘</a><a name="0613a26" id="0613a26">当往执事人所若二反三反为作忆念。应语</a><a name="0613a27" id="0613a27">言。我须衣。若二反三反为作忆念。若得衣</a><a name="0613a28" id="0613a28">者善。若不得衣。四反五反六反在前默然</a><a name="0613a29" id="0613a29">立。若四反五反六反在前默然住得衣者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220612c.htm'><img src='up.gif' border=0></a>
<a href='T220613b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>