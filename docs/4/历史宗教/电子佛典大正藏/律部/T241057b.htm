<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1057b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷4)</font> 杂品第十九 <font face='Arial'>T24, p1057b</h2></font><hr>
<span class='old'>
</a><a name="1057a28" id="1057a28">作异受。汝意若谓汝亦异作异受。我亦如是</a><a name="1057a29" id="1057a29">异作异受。若异作异受。应同我过。何故不见</span><a name="1057b01" id="1057b01">自过而责我者。是义不然。何以故。我异二</a><a name="1057b02" id="1057b02">种。一次第生亦次第灭。二者次第生不次第</a><a name="1057b03" id="1057b03">灭。是生异故灭亦复异。是故我言异作异受。</a><a name="1057b04" id="1057b04">此作此受不同汝过。譬如有人欲烧聚落。于</a><a name="1057b05" id="1057b05">干草中。放一粒火。是火次第生因缘故。能烧</a><a name="1057b06" id="1057b06">百里至二百里。村主求得即便问之。汝弊恶</a><a name="1057b07" id="1057b07">人。何因缘故烧是大村。彼人答言。实非我</a><a name="1057b08" id="1057b08">烧。何以故。我所放火寻已灭尽。所烧之处一</a><a name="1057b09" id="1057b09">把草耳我今当还偿汝二把。其余之物我不</a><a name="1057b10" id="1057b10">应偿。是时村主复作是言。痴人因汝小火次</a><a name="1057b11" id="1057b11">第生火。遂烧百里至二百里。辜由于汝云</a><a name="1057b12" id="1057b12">何不偿。虽知是火异作异烧。相续不断故彼</a><a name="1057b13" id="1057b13">得罪。善恶五阴亦复如是。受报时阴虽言不</a><a name="1057b14" id="1057b14">作。以其次第相续而生。是故受报。譬如有人</a><a name="1057b15" id="1057b15">与他共货。执炬远行至百里外。若不至者</a><a name="1057b16" id="1057b16">当输罚负。如其到者汝当输我。执炬之人</a><a name="1057b17" id="1057b17">至百里已。即从责物。他言。汝炬发迹已灭。</a><a name="1057b18" id="1057b18">云何于此从我索物。执炬者言。彼火虽灭次</a><a name="1057b19" id="1057b19">第相续生来至此。如是二人说俱得理。何以</a><a name="1057b20" id="1057b20">故。如是义者亦即亦异。是故二人俱无过失。</a><a name="1057b21" id="1057b21">若有说言五阴亦尔。即作即受异作异受。俱</a><a name="1057b22" id="1057b22">无过失譬如此彼二岸中流。总名恒河。夏时</a><a name="1057b23" id="1057b23">二岸相去甚远。秋时二岸相去则近。无常定</a><a name="1057b24" id="1057b24">相或大或小。虽复增减人皆谓河或有说言</a><a name="1057b25" id="1057b25">此不是河智人亦说有异不异五阴亦尔。智</a><a name="1057b26" id="1057b26">人亦说。即作即受异作异受。汝意若谓。二岸</a><a name="1057b27" id="1057b27">是土。中流是水。河神是河。是义不然。何以</a><a name="1057b28" id="1057b28">故。若神是河何故复言河清河浊。有此岸</a><a name="1057b29" id="1057b29">彼岸中流深浅。到于大海可度不度。譬如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241057a.htm'><img src='up.gif' border=0></a>
<a href='T241057c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>