<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0069c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷9)</font> 初分之五堕初 <font face='Arial'>T22, p0069c</h2></font><hr>
<span class='old'>
</a><a name="0069b28" id="0069b28">来。令诸比丘不得食我所供养食。使我多办</a><a name="0069b29" id="0069b29">饮食而成无用。诸比丘种种呵责跋难陀言。</span><a name="0069c01" id="0069c01">汝不能饶益佛法。乃作如是苦恼众僧。以是</a><a name="0069c02" id="0069c02">白佛。佛以是事集比丘僧。问跋难陀。汝实尔</a><a name="0069c03" id="0069c03">不。答言。实尔世尊。佛种种呵责已。告诸比</a><a name="0069c04" id="0069c04">丘。今为诸比丘结戒。从今是戒应如是说。若</a><a name="0069c05" id="0069c05">比丘受他请食前至余家波逸提。后时跋难</a><a name="0069c06" id="0069c06">陀主人。自担熟食诣僧坊供养僧及跋难陀。</a><a name="0069c07" id="0069c07">跋难陀食先竟便去行到余家。使更集僧欲</a><a name="0069c08" id="0069c08">下异食。以跋难陀不在久不下之。诸比丘语</a><a name="0069c09" id="0069c09">言。日时垂过何不下之。答言。我本为跋难陀。</a><a name="0069c10" id="0069c10">须来便下。跋难陀竟不来。遂不得下。彼种种</a><a name="0069c11" id="0069c11">讥嫌跋难陀。诸比丘亦呵责。以是白佛。佛以</a><a name="0069c12" id="0069c12">是事集比丘僧。问跋难陀。汝实尔不。答言。实</a><a name="0069c13" id="0069c13">尔世尊。佛种种呵责已。告诸比丘。从今是戒</a><a name="0069c14" id="0069c14">应如是说。若比丘受他请食前食后行到余</a><a name="0069c15" id="0069c15">家波逸提。有诸比丘。有僧事塔事私事。须入</a><a name="0069c16" id="0069c16">余家不敢去。以是白佛。佛以是事集比丘僧。</a><a name="0069c17" id="0069c17">告诸比丘。今听诸比丘白余比丘然后得去。</a><a name="0069c18" id="0069c18">从今是戒应如是说。若比丘受他请食前食后</a><a name="0069c19" id="0069c19">行到余家。不白余比丘波逸提。或有诸比丘。</a><a name="0069c20" id="0069c20">相嫌不共语。或坐禅或熟眠。不知白谁。出门</a><a name="0069c21" id="0069c21">见诸比丘。便走逐大唤遥白。诸居士见讥呵</a><a name="0069c22" id="0069c22">言。诸比丘如鹿走如兔走如秃枭鸣。无沙门</a><a name="0069c23" id="0069c23">行破沙门法。诸长老比丘闻种种呵责。以是</a><a name="0069c24" id="0069c24">白佛。佛以是事。集比丘僧。问诸比丘。汝等实</a><a name="0069c25" id="0069c25">尔不。答言。实尔世尊。佛种种呵责已。告诸比</a><a name="0069c26" id="0069c26">丘。不应遥白。从今是戒应如是说。若比丘受</a><a name="0069c27" id="0069c27">他请食前食后行到余家。不近白余比丘波</a><a name="0069c28" id="0069c28">逸提。诸比丘作是念。衣时亦当白不。以是白</a><a name="0069c29" id="0069c29">佛。佛以是事集比丘僧。告诸比丘。除衣时从<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220069b.htm'><img src='up.gif' border=0></a>
<a href='T220070a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>