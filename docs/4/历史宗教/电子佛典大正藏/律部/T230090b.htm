<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0090b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷13)</font> 明九十波夜提法之一 <font face='Arial'>T23, p0090b</h2></font><hr>
<span class='old'>
</a><a name="0090a28" id="0090a28">其家。语其大众言。随我所入舍汝等皆随</a><a name="0090a29" id="0090a29">我入。若我得食汝等亦次第得。时跋难陀</span><a name="0090b01" id="0090b01">释子。中前着衣持钵入婆罗门舍。与坐处</a><a name="0090b02" id="0090b02">共相问讯乐不乐。坐已是婆罗门一心恭敬</a><a name="0090b03" id="0090b03">问讯跋难陀。跋难陀是大法师。有乐说辩才。</a><a name="0090b04" id="0090b04">为说种种妙法。主人得法味故作是言。大德</a><a name="0090b05" id="0090b05">无有羹饭。能啖是饼不。答言。汝等尚啖。</a><a name="0090b06" id="0090b06">我何以不能。即与饼持出。第二第三比</a><a name="0090b07" id="0090b07">丘亦如是。时饼器皆空。夫家复更遣使唤睐</a><a name="0090b08" id="0090b08">眼女。婆罗门还遣使答言。小待。作饼竟送。</a><a name="0090b09" id="0090b09">更求煎饼具。时跋难陀复共徒众来。为说</a><a name="0090b10" id="0090b10">种种法已。复持饼去。夫家第三复遣使来</a><a name="0090b11" id="0090b11">唤睐眼女。是婆罗门复答言。小待。作煎饼</a><a name="0090b12" id="0090b12">竟送。时夫疑嗔言。是或不复来。彼更娶</a><a name="0090b13" id="0090b13">妇。遣使语言。我已娶妇。汝莫复来。婆罗门</a><a name="0090b14" id="0090b14">闻是语。愁忧嗔言。沙门释子乃尔不知厌</a><a name="0090b15" id="0090b15">足。施者不知量。受者应知量。我女婿先相</a><a name="0090b16" id="0090b16">爱念。以是因缘今便弃去。是人嗔恨不能自</a><a name="0090b17" id="0090b17">忍。到只桓向佛所欲说跋难陀事。尔时佛</a><a name="0090b18" id="0090b18">与百千万众围绕说法。渐渐近佛。佛以慈心</a><a name="0090b19" id="0090b19">力故。彼嗔即除。到佛所作是言。世尊。无有</a><a name="0090b20" id="0090b20">是法。女人所贵重物。我女已失。佛为种种</a><a name="0090b21" id="0090b21">因缘说法示教利喜。示教利喜已默然。婆罗</a><a name="0090b22" id="0090b22">门闻佛种种因缘说法示教利喜已。头面礼</a><a name="0090b23" id="0090b23">佛足右绕而去。去不久。佛以是事集比丘僧。</a><a name="0090b24" id="0090b24">知而故问跋难陀。汝实作是事不。答言。实</a><a name="0090b25" id="0090b25">作世尊。佛种种因缘诃责。云何名比丘。不知</a><a name="0090b26" id="0090b26">时不知量不知法。若施者不知量。受者应知</a><a name="0090b27" id="0090b27">量。佛但诃责而未结戒。时佛故在舍卫国。</a><a name="0090b28" id="0090b28">尔时舍卫城中有估客众。用沸星吉日欲出行</a><a name="0090b29" id="0090b29">他国。有一估客。是跋难陀释子相识。跋<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230090a.htm'><img src='up.gif' border=0></a>
<a href='T230090c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>