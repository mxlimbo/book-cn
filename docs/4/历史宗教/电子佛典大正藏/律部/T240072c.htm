<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0072c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷15)</font> 尾施缚多罗缘 <font face='Arial'>T24, p0072c</h2></font><hr>
<span class='old'>
</a><a name="0072b28" id="0072b28">本生经中广说</a><a name="0072b29" id="0072b29"><p>尔时胜光大王白佛言。大德世尊。于何时初</span><a name="0072c01" id="0072c01">发无上菩提之愿。佛告大王。乃往古昔。无量</a><a name="0072c02" id="0072c02">劫时。有王名曰光明。其光明王。有一象宝。身</a><a name="0072c03" id="0072c03">色鲜白。如优钵花。七支圆满。形貌端严。人所</a><a name="0072c04" id="0072c04">喜见。时王即敕调象之人。令调此象。堪乘之</a><a name="0072c05" id="0072c05">时。将来见我。其调象人。受王敕已。即将调</a><a name="0072c06" id="0072c06">教。既成就已。还诣王所。王即乘象。并调象</a><a name="0072c07" id="0072c07">人。王在后坐。出城游猎种种禽兽。然而象王</a><a name="0072c08" id="0072c08">闻母象气。寻香而走。王见象走其疾如风。告</a><a name="0072c09" id="0072c09">象师曰</a><a name="0072c10" id="0072c10"><p class='lg'>　　我见虚空转　　　四方上下回</a><br><a name="0072c11" id="0072c11">　　山地如陶轮　　　树亦空中去</a><br><a name="0072c12" id="0072c12">　　象足不曾移　　　犹如腾空去</a><br><a name="0072c13" id="0072c13">　　观前山走来　　　后山无不动</a><br><a name="0072c14" id="0072c14">　　须勒象令住　　　极打令其怕</a><br><a name="0072c15" id="0072c15">　　象王既未调　　　死生今在即　</p></a><a name="0072c16" id="0072c16"><p>尔时调象师白王曰</a><a name="0072c17" id="0072c17"><p class='lg'>　　我诵大仙所说咒　　　并以铁钩钩极打</a><br><a name="0072c18" id="0072c18">　　诵咒钩打唯加急　　　所用之法皆无益</a><br><a name="0072c19" id="0072c19">　　无索无钩能禁制　　　王知无物何能止</a><br><a name="0072c20" id="0072c20">　　贪欲入心无调者　　　欲在心中如掘钉</a><br><a name="0072c21" id="0072c21">　　此欲发时甚广大　　　无有能为止息者　</p></a><a name="0072c22" id="0072c22"><p>尔时调象师作种种法。不能止息。而令象回。</a><a name="0072c23" id="0072c23">又白王言。其象走困。愿王攀取树枝。放象随</a><a name="0072c24" id="0072c24">意即逢一树王及象师。攀枝而住。喻如从死而</a><a name="0072c25" id="0072c25">得再生。王告象师曰。汝不调此象成就。便即</a><a name="0072c26" id="0072c26">将来。与我乘骑。白王曰。我调成就。然为彼象</a><a name="0072c27" id="0072c27">闻雌象气。贪欲醉故。不受言教。其象虽去。思</a><a name="0072c28" id="0072c28">忆本处。至第七日。必还来到。所以者何。由见</a><a name="0072c29" id="0072c29">母象。共行欲已。思忆象坊。至第七日。其象还<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240072b.htm'><img src='up.gif' border=0></a>
<a href='T240073a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>