<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0005c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷1)</font> 第一分初波罗夷法 <font face='Arial'>T22, p0005c</h2></font><hr>
<span class='old'>
</a><a name="0005b28" id="0005b28">王。达尼迦言。王已与我。典材令言。若王已相</a><a name="0005b29" id="0005b29">与。随意取之。达尼迦便取城防大材断截持</span><a name="0005c01" id="0005c01">去。时雨舍大臣案行诸处。遇见于道。即问</a><a name="0005c02" id="0005c02">典材令。何以乃持城防大材与彼比丘。答言。</a><a name="0005c03" id="0005c03">非是我与。复问。是谁。答言。是王。雨舍即启。</a><a name="0005c04" id="0005c04">不审大王。何以乃以城防大材与达尼迦。王</a><a name="0005c05" id="0005c05">言。谁道我与。雨舍言。是典材令。王即敕左</a><a name="0005c06" id="0005c06">右。收典材令。受教即收。将诣王所。时达尼迦</a><a name="0005c07" id="0005c07">入城乞食。道路见之问言。汝何所犯系缚乃</a><a name="0005c08" id="0005c08">尔。答言。由大德故致此大罪。愿见救免全</a><a name="0005c09" id="0005c09">其性命。达尼迦言。汝且在前吾寻后到。时典</a><a name="0005c10" id="0005c10">材令既至王所。王问。汝何以乃持城防大材</a><a name="0005c11" id="0005c11">与达尼迦。白言。大王。不敢专辄。达尼迦言。</a><a name="0005c12" id="0005c12">王教使与。王便敕呼。时达尼迦已在门外。王</a><a name="0005c13" id="0005c13">敕令前。即前见王。王问言。我以何时与比丘</a><a name="0005c14" id="0005c14">材。达尼迦言。王岂不忆初登位时以一切境</a><a name="0005c15" id="0005c15">内草木及水施沙门婆罗门耶。王言。我本所</a><a name="0005c16" id="0005c16">施不及有主。怪哉比丘。乃作此方便而取人</a><a name="0005c17" id="0005c17">物。复语言。我是灌顶王。如何当囚杀沙门。</a><a name="0005c18" id="0005c18">如今便可速还。诣佛法王自当以法治汝。</a><a name="0005c19" id="0005c19">时有闻者皆惊愕言。达尼迦犯罪应死。云何</a><a name="0005c20" id="0005c20">呵责而便放遣。如此得脱谁不为盗。又讥呵</a><a name="0005c21" id="0005c21">言。沙门释子。亲受王供而盗王材。况复我等</a><a name="0005c22" id="0005c22">当得无畏。沙门释子。常赞叹不盗教人布施。</a><a name="0005c23" id="0005c23">如何于今躬行贼法。此等无沙门行破沙门</a><a name="0005c24" id="0005c24">法。如此恶声展转流布。国中不信乐佛法长</a><a name="0005c25" id="0005c25">者居士婆罗门等。遥见沙门辄种种骂。诸比</a><a name="0005c26" id="0005c26">丘闻。更相问言。谁盗王材致是恶声。达尼迦</a><a name="0005c27" id="0005c27">言。是我所作。时诸比丘种种呵责。汝所作非</a><a name="0005c28" id="0005c28">法不随顺道。世尊种种毁呰不与取赞叹不</a><a name="0005c29" id="0005c29">盗。汝今云何躬行贼法。诸比丘如是呵责已。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220005b.htm'><img src='up.gif' border=0></a>
<a href='T220006a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>