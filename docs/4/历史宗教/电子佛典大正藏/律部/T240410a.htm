<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0410a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷40)</font> 第八门第十子摄颂之六五百之余及七百结集事 <font face='Arial'>T24, p0410a</h2></font><hr>
<span class='old'>
</a><a name="0409c28" id="0409c28"><p class='lg'>　　若人寿百岁　　　不见水白鹤</a><br><a name="0409c29" id="0409c29">　　不如一日生　　　得见水白鹤　</p></span><a name="0410a01" id="0410a01"><p>时阿难陀闻已告彼苾刍曰。汝所诵者大师</a><a name="0410a02" id="0410a02">不作是语。然佛世尊作如是说</a><a name="0410a03" id="0410a03"><p class='lg'>　　若人寿百岁　　　不了于生灭</a><br><a name="0410a04" id="0410a04">　　不如一日生　　　得了于生灭　</p></a><a name="0410a05" id="0410a05"><p>汝今应知。世有二人常谤圣教</a><a name="0410a06" id="0410a06"><p class='lg'>　　不信性多嗔　　　虽信颠倒解</a><br><a name="0410a07" id="0410a07">　　妄执于经义　　　如象溺深泥</a><br><a name="0410a08" id="0410a08">　　彼当自损失　　　由其无智慧</a><br><a name="0410a09" id="0410a09">　　邪解听无益　　　如毒药应知</a><br><a name="0410a10" id="0410a10">　　是故诸智者　　　听已能正行</a><br><a name="0410a11" id="0410a11">　　烦惑渐销除　　　当得离系果　</p></a><a name="0410a12" id="0410a12"><p>彼闻教已便告其师。师曰</a><a name="0410a13" id="0410a13"><p class='lg'>　　阿难陀老闇　　　无力能忆持</a><br><a name="0410a14" id="0410a14">　　出言多忘失　　　未必可依信　</p></a><a name="0410a15" id="0410a15"><p>汝但依旧如是诵持。时尊者阿难陀。覆来听</a><a name="0410a16" id="0410a16">察见依谬说。报言。子我已告汝。世尊不作</a><a name="0410a17" id="0410a17">是说。时彼苾刍悉以师语白尊者知。尊者闻</a><a name="0410a18" id="0410a18">已作如是念。今此苾刍我亲教授。既不用语。</a><a name="0410a19" id="0410a19">知欲如何。假令尊者舍利子大目干连摩诃</a><a name="0410a20" id="0410a20">迦摄波事亦同此。彼诸大德并已涅槃。如来</a><a name="0410a21" id="0410a21">慈善根力。能令法眼住世千年。乃伤叹曰</a><a name="0410a22" id="0410a22"><p class='lg'>　　尊宿已过去　　　新者不齐行</a><br><a name="0410a23" id="0410a23">　　寂虑我一身　　　犹如壳中鸟</a><br><a name="0410a24" id="0410a24">　　过去亲皆散　　　知识亦随亡</a><br><a name="0410a25" id="0410a25">　　于诸知识中　　　无过定中念</a><br><a name="0410a26" id="0410a26">　　所有世间灯　　　明照除众闇</a><br><a name="0410a27" id="0410a27">　　能破愚痴惑　　　此等亦皆无</a><br><a name="0410a28" id="0410a28">　　所化者无边　　　能导者但一</a><br><a name="0410a29" id="0410a29">　　如野孤制底　　　残林唯一树　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240409c.htm'><img src='up.gif' border=0></a>
<a href='T240410b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>