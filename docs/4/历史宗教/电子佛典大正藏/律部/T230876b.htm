<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0876b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷45)</font> 九十波逸底迦法 入王宫门学处第八十二之一 <font face='Arial'>T23, p0876b</h2></font><hr>
<span class='old'>
</a><a name="0876a28" id="0876a28"><p>时彼天女说此颂已。顶礼佛足往胜音城仙</a><a name="0876a29" id="0876a29">道王所。时王于楼上独寝。天女既至身光大</span><a name="0876b01" id="0876b01">明。弹指作声警觉王睡。王闻惊坐问曰。作</a><a name="0876b02" id="0876b02">声者谁。答曰我是月光。王曰夫人可来与我</a><a name="0876b03" id="0876b03">共卧。天女报言。大王我已身死生四大王众</a><a name="0876b04" id="0876b04">天。人天事殊理无同宿。王若欲得与我交欢</a><a name="0876b05" id="0876b05">者。于佛教中出家修道。若一切烦恼悉永断</a><a name="0876b06" id="0876b06">者。众望都息。若有余惑而命终者。生四王天</a><a name="0876b07" id="0876b07">与我相见。作是语已腾空而去。时仙道王闻</a><a name="0876b08" id="0876b08">是教已惊喜交集。念出家事通夜不眠。至天</a><a name="0876b09" id="0876b09">晓已命大臣曰。卿可往问月光夫人今在何</a><a name="0876b10" id="0876b10">处。大臣白言。彼已身死。王闻便念。我今不应</a><a name="0876b11" id="0876b11">蒙天警觉不用其语处在居家。可立顶髻太</a><a name="0876b12" id="0876b12">子为王付以国事。我当于善说法律而为出</a><a name="0876b13" id="0876b13">家。时仙道王告二大臣曰。卿等当知。我于顶</a><a name="0876b14" id="0876b14">髻爱念情深。于卿二人情义亦重。可于顶髻</a><a name="0876b15" id="0876b15">处止恶劝善。我欲出家。二臣闻已流泪交襟。</a><a name="0876b16" id="0876b16">复命顶髻曰。如汝比来顺我言教。从今已去</a><a name="0876b17" id="0876b17">二大臣言。亦应听受。于诸国人以法而化。我</a><a name="0876b18" id="0876b18">欲舍俗出家。太子闻已悲泣难胜。时仙道王</a><a name="0876b19" id="0876b19">既付嘱已。鸣鼓宣令普告国人曰。所有国政</a><a name="0876b20" id="0876b20">委付太子。我欲出家。我比为王不能依法。汝</a><a name="0876b21" id="0876b21">国人等各相容恕。时诸人众闻是告已。荷王</a><a name="0876b22" id="0876b22">恩惠悉皆啼泣不能自裁。王立太子以知国</a><a name="0876b23" id="0876b23">事。多出财宝广设无遮。沙门婆罗门及贫下</a><a name="0876b24" id="0876b24">类。无不周给。将一侍者徒步而去。向王舍城。</a><a name="0876b25" id="0876b25">时顶髻王及国人众悉皆随后。送别而归。其</a><a name="0876b26" id="0876b26">王渐去至王舍城。在一园中暂停息已。告彼</a><a name="0876b27" id="0876b27">人曰。汝今可往白影胜王曰。有仙道王今在</a><a name="0876b28" id="0876b28">城外。使者。即便往至王所。以事具白。王闻惊</a><a name="0876b29" id="0876b29">起告诸臣曰。其仙道王多有兵众。何不预报<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230876a.htm'><img src='up.gif' border=0></a>
<a href='T230876c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>