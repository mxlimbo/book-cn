<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0242c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷3)</font> 盗戒之一 <font face='Arial'>T22, p0242c</h2></font><hr>
<span class='old'>
</a><a name="0242b28" id="0242b28">大惭愧与死无异。后更不作至祖王时治罪人</a><a name="0242b29" id="0242b29">法。有作贼者。以灰围之须臾放去。贼大惭愧</span><a name="0242c01" id="0242c01">与死无异。后更不作。至父王时治罪人法。有</a><a name="0242c02" id="0242c02">作贼者。驱令出城。贼自惭愧与死无异。后更</a><a name="0242c03" id="0242c03">不作。瓶沙王法。有作贼者。驱令出国。以是为</a><a name="0242c04" id="0242c04">教。时有一贼七反驱出。犹故来还劫杀村城。</a><a name="0242c05" id="0242c05">尔时有人捉得此贼缚送与王。白王言。此贼</a><a name="0242c06" id="0242c06">七反驱出。犹故来还劫杀村城。愿王苦治。王</a><a name="0242c07" id="0242c07">告大臣。将是贼去以罪治之。大臣白言。止</a><a name="0242c08" id="0242c08">止大王。王自治罪莫付臣下。何有舍王臣下</a><a name="0242c09" id="0242c09">专辄。大王教令时所尊重。正出于王治法久</a><a name="0242c10" id="0242c10">存。王言。将去截其小指。尔时有司速将罪</a><a name="0242c11" id="0242c11">人急截其指恐王有悔。时王即自试咬指看</a><a name="0242c12" id="0242c12">痛殊难忍。即便遣信敕语大臣。莫截彼指臣</a><a name="0242c13" id="0242c13">答王言。已截其指。王甚愁悔即自念言。我今</a><a name="0242c14" id="0242c14">便为法王之末。非法王始。夫为王者忧念民</a><a name="0242c15" id="0242c15">物。何有人王伤截人指。尔时瓶沙王。疾敕严</a><a name="0242c16" id="0242c16">驾往诣世尊。顶礼佛足却坐一面。白佛言。世</a><a name="0242c17" id="0242c17">尊。我曾祖先王治罪人法。唯以手拍头。次第</a><a name="0242c18" id="0242c18">诸王及至我身。恶法日滋正化渐薄。谬得为</a><a name="0242c19" id="0242c19">王伤截人体。自惟无道愧惧实深。佛告大王。</a><a name="0242c20" id="0242c20">治国盗齐几钱罪应至死。盗齐几钱应驱出</a><a name="0242c21" id="0242c21">国。盗齐几钱应用刑罚。尔时瓶沙王白佛言。</a><a name="0242c22" id="0242c22">世尊。以十九钱为一罽利沙槃。分一罽利沙</a><a name="0242c23" id="0242c23">槃为四分。若盗一分若一分直罪应至死。尔</a><a name="0242c24" id="0242c24">时世尊为瓶沙王。随顺说法示教利喜。示教</a><a name="0242c25" id="0242c25">利喜已。忧愦即除。礼佛而退。王去不久。尔时</a><a name="0242c26" id="0242c26">世尊往众多比丘所。敷座而坐告诸比丘。向</a><a name="0242c27" id="0242c27">瓶沙王来至我所。为我作礼于一面坐。而白</a><a name="0242c28" id="0242c28">我言。世尊。我先曾祖治罪人法以手拍头。正</a><a name="0242c29" id="0242c29">化相承乃至我身。我即问言。大王。盗至几<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220242b.htm'><img src='up.gif' border=0></a>
<a href='T220243a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>