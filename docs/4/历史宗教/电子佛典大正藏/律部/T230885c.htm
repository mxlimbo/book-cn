<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0885c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷47)</font> 九十波逸底迦法 入王宫门学处第八十二之一 <font face='Arial'>T23, p0885c</h2></font><hr>
<span class='old'>
</a><br><a name="0885b28" id="0885b28">　　于三事常修　　　故我生无热　</p></a><a name="0885b29" id="0885b29"><p>时旷野手天子。顶礼佛足忽然不现。时诸苾</span><a name="0885c01" id="0885c01">刍夜见光耀咸皆有疑。晓请世尊曰。彼旷野</a><a name="0885c02" id="0885c02">手。曾作何业才见绀容。从斯已后得不还果。</a><a name="0885c03" id="0885c03">佛告诸苾刍。汝等应听。乃往古昔有大臣子。</a><a name="0885c04" id="0885c04">兄弟二人住居林野。大名手足网鞔。小名无</a><a name="0885c05" id="0885c05">网鞔。大者修得五通。小者就师受学。其师有</a><a name="0885c06" id="0885c06">女。名曰妙容。颜貌端严。年渐长大情希出适。</a><a name="0885c07" id="0885c07">至学生所作如是语。父母令我与汝为妻彼</a><a name="0885c08" id="0885c08">闻不许。其女遂嗔。学生恐怖即便逃走。女寻</a><a name="0885c09" id="0885c09">趁及邀遣为夫。学生固守不随所愿。女便执</a><a name="0885c10" id="0885c10">刀欲斩其首。尔时学生知不免难。即便合掌</a><a name="0885c11" id="0885c11">作如是说。南谟大仙网鞔手足。才归命已仙</a><a name="0885c12" id="0885c12">人应至。即便携去共至山林。于牛迹抢处</a><a name="0885c13" id="0885c13">令其出家。教修胜法证得五通。汝等苾刍往</a><a name="0885c14" id="0885c14">时大兄五通仙者即我身是。彼小弟者即旷</a><a name="0885c15" id="0885c15">野手是。彼妙容者即绀容是。我于往昔见将</a><a name="0885c16" id="0885c16">被害携至山林。令得五通离女怨对。我于今</a><a name="0885c17" id="0885c17">日还令免彼绀容所逼。于生死海得永出离。</a><a name="0885c18" id="0885c18">是故汝等于有漏中速求舍离</a><a name="0885c19" id="0885c19"><p>尔时诸苾刍复有疑心。请世尊曰。何因缘故</a><a name="0885c20" id="0885c20">此旷野手才初生已。将与药叉用充饮食。世</a><a name="0885c21" id="0885c21">尊至彼令免厄难。佛告诸苾刍。汝等善听。当</a><a name="0885c22" id="0885c22">为汝说。乃往过去于一城中王好食肉。时有一</a><a name="0885c23" id="0885c23">人。欲求于王以鸡奉献。王得鸡已将付厨人</a><a name="0885c24" id="0885c24">令充羹臛。彼献鸡者素有悲心。便作是念。</a><a name="0885c25" id="0885c25">我今不应进奉活鸡令彼屠割。即持倍价就</a><a name="0885c26" id="0885c26">厨人所求赎而放。遂便生念。此鸡无辜缘我</a><a name="0885c27" id="0885c27">进献几将被杀。此之恶业愿勿受报。我复赎</a><a name="0885c28" id="0885c28">放所有福业。令我来世遭厄难时。得胜大师</a><a name="0885c29" id="0885c29">来相救济。汝等知不。往时献鸡者即旷野手<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230885b.htm'><img src='up.gif' border=0></a>
<a href='T230886a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>