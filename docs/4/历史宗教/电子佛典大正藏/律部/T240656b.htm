<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本说一切有部毗奈耶颂 0656b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本说一切有部毗奈耶颂</font> <font face='Arial'>(卷3)</font> 下明于十七跋窣睹等中述其要事 <font face='Arial'>T24, p0656b</h2></font><hr>
<span class='old'>
</a><br><a name="0656a28" id="0656a28">　　合礼处相逢　　　虽斗应行敬</a><br><a name="0656a29" id="0656a29">　　大告言无病　　　若违俱得罪</span><br><a name="0656b01" id="0656b01">　　若入浴室时　　　令人防守户</a><br><a name="0656b02" id="0656b02">　　洗浴事未了　　　少信勿令前</a><br><a name="0656b03" id="0656b03">　　若用众杂彩　　　绘画在随听</a><br><a name="0656b04" id="0656b04">　　不得画众生　　　仍开剪花叶</a><br><a name="0656b05" id="0656b05">　　若在僧房壁　　　画白骨死尸</a><br><a name="0656b06" id="0656b06">　　或时为髑髅　　　见者令生厌</a><br><a name="0656b07" id="0656b07">　　大门扇画神　　　舒颜喜含笑</a><br><a name="0656b08" id="0656b08">　　或为药叉像　　　执杖为防非</a><br><a name="0656b09" id="0656b09">　　画大神通事　　　华中现佛形</a><br><a name="0656b10" id="0656b10">　　及画生死轮　　　可于门两颊</a><br><a name="0656b11" id="0656b11">　　画香台户扇　　　药叉神执花</a><br><a name="0656b12" id="0656b12">　　若于僧大厨　　　画神擎美食</a><br><a name="0656b13" id="0656b13">　　库门药叉像　　　手持如意袋</a><br><a name="0656b14" id="0656b14">　　或擎天德瓶　　　口泻诸金宝</a><br><a name="0656b15" id="0656b15">　　若于供侍堂　　　画老苾刍像</a><br><a name="0656b16" id="0656b16">　　应为敷演势　　　开导于众生</a><br><a name="0656b17" id="0656b17">　　温堂并浴室　　　画作五天使</a><br><a name="0656b18" id="0656b18">　　生老病死系　　　其事准经为</a><br><a name="0656b19" id="0656b19">　　若在养病堂　　　画作大师像</a><br><a name="0656b20" id="0656b20">　　躬持大悲手　　　亲扶重病人</a><br><a name="0656b21" id="0656b21">　　若于水堂处　　　雕彩画龙蛇</a><br><a name="0656b22" id="0656b22">　　若于圊厕中　　　应作尸林像</a><br><a name="0656b23" id="0656b23">　　可在檐廊壁　　　画佛本生时</a><br><a name="0656b24" id="0656b24">　　难行施女男　　　舍身并忍事</a><br><a name="0656b25" id="0656b25">　　如斯画轨式　　　缘在逝多园</a><br><a name="0656b26" id="0656b26">　　长者造寺成　　　世尊亲为说</a><br><a name="0656b27" id="0656b27">　　若在檐房处　　　不许火烟熏</a><br><a name="0656b28" id="0656b28">　　必若有余缘　　　无烟可持进</a><br><a name="0656b29" id="0656b29">　　于好[<a href='javascript:showpic("images/057507.gif")'>专*瓦</a>]地上　　　不应辄然火<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240656a.htm'><img src='up.gif' border=0></a>
<a href='T240656c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>