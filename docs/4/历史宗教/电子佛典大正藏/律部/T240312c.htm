<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0312c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷23)</font> 第三门第四子摄颂之余 <font face='Arial'>T24, p0312c</h2></font><hr>
<span class='old'>
</a><a name="0312b28" id="0312b28">次第当作。答言。大王。先近彼宅造大店舍。王</a><a name="0312b29" id="0312b29">当给我货物之直。作斯方便望渐相亲。王即</span><a name="0312c01" id="0312c01">依言给其钱物彼即造店收诸货物广列芳</a><a name="0312c02" id="0312c02">筵。时太子妃母有一婢使。遂来店处买诸香</a><a name="0312c03" id="0312c03">药。时健陀罗问其婢曰。小女。汝为谁买。答</a><a name="0312c04" id="0312c04">曰。是牛护妻母令我来买。问曰。彼母何名。报</a><a name="0312c05" id="0312c05">言字某。答曰。彼即与我母字是同。我今看彼</a><a name="0312c06" id="0312c06">与母无异。即少取其价多与香物。婢至家已</a><a name="0312c07" id="0312c07">其母问曰。有何因缘先将此直得物全少。今</a><a name="0312c08" id="0312c08">乃极多。彼以上事具答其母。母言。大善。彼即</a><a name="0312c09" id="0312c09">我子。如是再三见其物多。遂遥欢喜。后时店</a><a name="0312c10" id="0312c10">主报其婢曰。汝可白母我欲参见。婢便白母。</a><a name="0312c11" id="0312c11">母曰任来。婢还报已。遂乃多持香物行造</a><a name="0312c12" id="0312c12">彼家。亦既相见抱母而哭。母曰。汝何意哭。</a><a name="0312c13" id="0312c13">答言。阿母。颜状一同我母。情生悲感由是</a><a name="0312c14" id="0312c14">哭泣。母曰。我是汝母更无劳泣。遂令彼此</a><a name="0312c15" id="0312c15">爱念情深。其牛护妻在傍而立。母曰。尔来。此</a><a name="0312c16" id="0312c16">是汝兄。可执其足殷勤致敬。女随言作。遂问</a><a name="0312c17" id="0312c17">母曰。此女何名。答其名字。报曰。我家长嫂亦</a><a name="0312c18" id="0312c18">如是名。形貌相似即为我嫂。母曰。善哉。从</a><a name="0312c19" id="0312c19">兹已后倍增怜念。既至宅已。于时店主情怀</a><a name="0312c20" id="0312c20">诡诳佯病而眠。时彼婢使来。买涂香。报言。少</a><a name="0312c21" id="0312c21">女。我病极困。母何不来暂相看也。答曰。彼不</a><a name="0312c22" id="0312c22">知患。我当还报。婢归报知母即来问。问言。</a><a name="0312c23" id="0312c23">爱子。汝何所患。答言。我患极困。母曰。当问</a><a name="0312c24" id="0312c24">医人随病设药。答曰。阿母。斯非药疗。我缘此</a><a name="0312c25" id="0312c25">病必定命终。母曰。汝勿忧愁。作何方便能令</a><a name="0312c26" id="0312c26">病愈。答曰。有疗病药然得之无由。母曰。但使</a><a name="0312c27" id="0312c27">有者我皆为办。答言。阿母我若得与牛护大</a><a name="0312c28" id="0312c28">妃欢爱通者。病可得差。母闻大怒曰。汝贫寒</a><a name="0312c29" id="0312c29">人。欲得王妃何不命断。彼即振衣舍之而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240312b.htm'><img src='up.gif' border=0></a>
<a href='T240313a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>