<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0727b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷19)</font> 三十泥萨只波逸底迦法 从非亲尼取衣学处第五 <font face='Arial'>T23, p0727b</h2></font><hr>
<span class='old'>
</a><a name="0727a28" id="0727a28">时世尊以此因缘告诸苾刍广说。乃至于毗</a><a name="0727a29" id="0727a29">奈耶制其学处。当如是说。若复苾刍从非亲</span><a name="0727b01" id="0727b01">苾刍尼取衣者。泥萨只波逸底迦</a><a name="0727b02" id="0727b02"><p>世尊为诸苾刍制其学处已。室罗伐城有一</a><a name="0727b03" id="0727b03">长者。大富多财受用丰足。所有家产如毗沙</a><a name="0727b04" id="0727b04">门王。便于同望族娶女为妻。虽久共居。竟</a><a name="0727b05" id="0727b05">无男女。情怀忧悒。作如是念。我今舍内多有</a><a name="0727b06" id="0727b06">珍财。无一绍继。我死之后。所有资产。以无</a><a name="0727b07" id="0727b07">子故。没入王家。来世路粮。又未修集。以手</a><a name="0727b08" id="0727b08">支颊长叹而住。其妻问曰。何故情怀忧悒支</a><a name="0727b09" id="0727b09">颊而住。报言。贤首。我今宁得不忧。具述其</a><a name="0727b10" id="0727b10">事。妻曰。云何修习来世资粮。报言。贤首。若</a><a name="0727b11" id="0727b11">能以好饮食供养佛及僧。食已人人各奉一双</a><a name="0727b12" id="0727b12">上好白叠。是谓修习来世路粮预前安置。妻</a><a name="0727b13" id="0727b13">言。何故不为。是时长者往诣佛所。礼佛足已</a><a name="0727b14" id="0727b14">在一面坐。世尊尔时即为长者演说妙法。示</a><a name="0727b15" id="0727b15">教利喜默然而住。是时长者从坐而起。整衣</a><a name="0727b16" id="0727b16">一肩合十指掌。白佛言。世尊。唯愿哀愍。并苾</a><a name="0727b17" id="0727b17">刍僧伽。明当宅中受我微供。世尊默然受之。</a><a name="0727b18" id="0727b18">长者知佛为哀受已礼足而去。时彼长者于</a><a name="0727b19" id="0727b19">其夜中。具办种种上妙饮食。旦敷座席并安</a><a name="0727b20" id="0727b20">水器。令使往白世尊时到。世尊于日初分。着</a><a name="0727b21" id="0727b21">衣持钵与苾刍众随从而去。至彼长者设食</a><a name="0727b22" id="0727b22">之处就座而坐。长者既睹佛僧如法坐已。便</a><a name="0727b23" id="0727b23">以上妙饮食手自供养极令饱满。既澡漱已。</a><a name="0727b24" id="0727b24">奉佛及僧人各一双上妙白叠。时彼长者取</a><a name="0727b25" id="0727b25">卑小席。于世尊前听受妙法。佛随根性示教</a><a name="0727b26" id="0727b26">利喜为说妙法。咒愿颂已从座而去。是时长</a><a name="0727b27" id="0727b27">者随佛出已旋绕三匝礼足而退。于高楼上</a><a name="0727b28" id="0727b28">修舍施念。告其妻曰。贤首。应生极喜。我已多</a><a name="0727b29" id="0727b29">作来世资粮。妻便报曰。仁今虽作我未修营。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230727a.htm'><img src='up.gif' border=0></a>
<a href='T230727c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>