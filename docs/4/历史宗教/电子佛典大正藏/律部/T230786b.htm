<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0786b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷29)</font> 九十波逸底迦法 强牵苾刍出僧房学处第十六 <font face='Arial'>T23, p0786b</h2></font><hr>
<span class='old'>
</a><a name="0786a28" id="0786a28">故来晚。遂相告曰。作其常事于师卧处皆为</a><a name="0786a29" id="0786a29">敷说。濯足水涂足油安在一边。各自洗足入</span><a name="0786b01" id="0786b01">温堂中。诵所持经随处眠卧。时邬陀夷既见</a><a name="0786b02" id="0786b02">日暮方入寺中。四顾无人。遂便大唤具寿具</a><a name="0786b03" id="0786b03">寿。诸人出看告言。大德邬陀夷何故非时来</a><a name="0786b04" id="0786b04">入寺内。大声叫唤如牧牛人。答主人曰。我有</a><a name="0786b05" id="0786b05">少年在前而入。恐有病患。是故高声。少年闻</a><a name="0786b06" id="0786b06">已告言。阿遮利耶因何大唤。在彼房中敷设</a><a name="0786b07" id="0786b07">卧具。洗涂足物并已具安。可往彼卧怒而告</a><a name="0786b08" id="0786b08">曰。汝等白谁为洗足等事。答言。轨范来迟。我</a><a name="0786b09" id="0786b09">等更相告白。便自洗足。报云。汝可出寺。谁能</a><a name="0786b10" id="0786b10">与汝不恭敬。无怖惧懈惰之辈作依止师耶。</a><a name="0786b11" id="0786b11">即便强驱令出。彼居露地寒苦通宵。既至天</a><a name="0786b12" id="0786b12">明俱申言。敬白言。阿遮利耶我欲辞去。邬陀</a><a name="0786b13" id="0786b13">夷曰。具寿汝等何之。答言。还室罗伐。报云且</a><a name="0786b14" id="0786b14">住。我当与汝瞻病所须。答言。师主我本无病。</a><a name="0786b15" id="0786b15">仁遣病生。况复有病而能瞻养。遂便弃去还</a><a name="0786b16" id="0786b16">逝多林。时邬陀夷亦复随逐渐至给园。时诸</a><a name="0786b17" id="0786b17">苾刍见少年者至。唱言。善来具寿。行李安</a><a name="0786b18" id="0786b18">不。报言。同梵行者何有安乐。圣者邬陀夷驱</a><a name="0786b19" id="0786b19">我令出。通宵寒苦仅得存生。问言何故。诸少</a><a name="0786b20" id="0786b20">年者具以事白。少欲苾刍闻是事已共生嫌</a><a name="0786b21" id="0786b21">贱。云何苾刍驱他苾刍出僧房外故相恼乱。</a><a name="0786b22" id="0786b22">以此因缘具白世尊。世尊集僧问邬陀夷曰。</a><a name="0786b23" id="0786b23">实作如是驱遣苾刍夜出房不。白言。实尔大</a><a name="0786b24" id="0786b24">德。世尊种种呵责。广说乃至为诸苾刍制其</a><a name="0786b25" id="0786b25">学处。应如是说</a><a name="0786b26" id="0786b26"><p>若复苾刍嗔恚不喜。于僧住处牵苾刍出。或</a><a name="0786b27" id="0786b27">令他牵出者。除余缘故。波逸底迦</a><a name="0786b28" id="0786b28"><p>如是世尊为诸苾刍制其学处。佛在室罗伐</a><a name="0786b29" id="0786b29">城逝多林给孤独园。时有苾刍居士窟房。时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230786a.htm'><img src='up.gif' border=0></a>
<a href='T230786c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>