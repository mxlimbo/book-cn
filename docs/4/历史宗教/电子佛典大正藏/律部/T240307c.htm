<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0307c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷22)</font> 第三门第四子摄颂之余 <font face='Arial'>T24, p0307c</h2></font><hr>
<span class='old'>
</a><a name="0307b28" id="0307b28">随路而出。行至箱所围绕不进。时猛光王与</a><a name="0307b29" id="0307b29">安乐夫人。在高楼上望见群牛绕箱而住。命</span><a name="0307c01" id="0307c01">使者曰汝观门外。何意诸牛群聚而住。使者</a><a name="0307c02" id="0307c02">曰门有一箱络以朱绦紫矿封印。王曰汝急</a><a name="0307c03" id="0307c03">将来。夫人白王。箱中之物王当与我。王言</a><a name="0307c04" id="0307c04">随意。使者持箱既至王所。即便开印乃见珠</a><a name="0307c05" id="0307c05">璎及以孩子。王识珠璎报曰此是我儿。抱付</a><a name="0307c06" id="0307c06">夫人云是汝子。夫人得已即咒愿曰。愿儿长</a><a name="0307c07" id="0307c07">寿今此孩子与作何名。王曰有福孩儿被牛</a><a name="0307c08" id="0307c08">所护。应名牛护。又安乐夫人亲为抚养。母亦</a><a name="0307c09" id="0307c09">改号名牛护母</a><a name="0307c10" id="0307c10"><p>于时北方得叉尸罗国王名圆胜。所治国化</a><a name="0307c11" id="0307c11">安隐丰乐。人民炽盛广说如余。于诸园树常</a><a name="0307c12" id="0307c12">有花果。膏雨顺时乞食易得。后于异时王与</a><a name="0307c13" id="0307c13">诸臣。在高楼上欢娱恣意。告诸臣曰。颇有余</a><a name="0307c14" id="0307c14">国如我境中。丰乐安隐得相似不。大臣白言。</a><a name="0307c15" id="0307c15">有嗢逝尼国王名猛光。彼亦丰乐安隐花果</a><a name="0307c16" id="0307c16">不绝与此不殊。彼有商人来至于此。王遣唤</a><a name="0307c17" id="0307c17">来既至具问。闻其富盛王生嫉心。报诸臣曰。</a><a name="0307c18" id="0307c18">君等严兵我欲伐彼。其王即自亲整四兵。向</a><a name="0307c19" id="0307c19">嗢逝尼国渐至彼城。侵掠无度残暴非理。人</a><a name="0307c20" id="0307c20">不聊生。猛光大王既闻贼至。亦严四兵出相</a><a name="0307c21" id="0307c21">拒战猛光不如兵众分离。遂骑单马逃向余</a><a name="0307c22" id="0307c22">处。至荒野外见一耕人。名曰增长躬自犁作。</a><a name="0307c23" id="0307c23">王观容色有异余人。即问言汝是勇健壮儿。</a><a name="0307c24" id="0307c24">颇曾闻道有圆胜王与猛光王战。猛光大败</a><a name="0307c25" id="0307c25">知此事不。答曰我闻此事未知虚实。答曰不</a><a name="0307c26" id="0307c26">虚。耕人亦不知此人是猛光王。便报之曰。猛</a><a name="0307c27" id="0307c27">光王身居本国彼是客来。遂被欺陵随处</a><a name="0307c28" id="0307c28">逃窜。谋臣猛将何所用为。王若比来以我</a><a name="0307c29" id="0307c29">为爪牙者。久以长绳系圆胜颈曳入城中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240307b.htm'><img src='up.gif' border=0></a>
<a href='T240308a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>