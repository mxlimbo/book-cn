<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0177c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷15)</font> <font face='Arial'>T24, p0177c</h2></font><hr>
<span class='old'>
</a><a name="0177b28" id="0177b28"><p>时熊说此颂已即便命终。时彼猎师知熊死</a><a name="0177b29" id="0177b29">已。即入窟中取熊剥皮分作三分。语彼樵人。</span><a name="0177c01" id="0177c01">汝取肉二分。我取一分。时采樵人以手取肉。</a><a name="0177c02" id="0177c02">当取肉时两手俱落。猎师见以唱言。奇哉奇</a><a name="0177c03" id="0177c03">哉。猎师已肉亦不将行。便却入城。以希奇事</a><a name="0177c04" id="0177c04">闻奏于王。说向国人。王既闻已亲自往看。收</a><a name="0177c05" id="0177c05">取熊皮往诣寺中。打钟集众。遂将熊皮安僧</a><a name="0177c06" id="0177c06">众前。王礼僧已。为诸僧众说如上事。寺中上</a><a name="0177c07" id="0177c07">坐证阿罗汉果。以颂报国王曰</a><a name="0177c08" id="0177c08"><p class='lg'>　　大王今当知　　　此非实熊身</a><br><a name="0177c09" id="0177c09">　　是胜上菩萨　　　当获无上果</a><br><a name="0177c10" id="0177c10">　　应三世供养　　　大王须起塔　</p></a><a name="0177c11" id="0177c11"><p>时王闻已敕诸大臣。取种种香木。往诣熊窟</a><a name="0177c12" id="0177c12">所焚烧其身起塔安置种种花香悬缯幡盖洒</a><a name="0177c13" id="0177c13">扫供养。国王大臣及诸人等。共立制约。每一</a><a name="0177c14" id="0177c14">年中同集供养。共立制已礼塔而去。一切人</a><a name="0177c15" id="0177c15">民若有来礼彼塔及供养者。皆得生天。佛告</a><a name="0177c16" id="0177c16">诸苾刍。往昔熊者。今我身是。昔采樵恶人者。</a><a name="0177c17" id="0177c17">今提婆达多是。昔时早已无恩无报。今时亦</a><a name="0177c18" id="0177c18">复无恩无愧。汝等当知</a><a name="0177c19" id="0177c19"><p>尔时世尊复告诸苾刍。此提婆达多。复有无</a><a name="0177c20" id="0177c20">恩无报之行。汝等谛听。往昔婆罗[<a href='javascript:showpic("images/022129.gif")'>病-丙+尼</a>]斯城有</a><a name="0177c21" id="0177c21">一贫人。常取柴樵卖以活命。其人后于一时。</a><a name="0177c22" id="0177c22">执持绳斧诣于山林。至一树边欲采其樵。遂</a><a name="0177c23" id="0177c23">逢大虫惊怕却走。上一大树。不觉树上有熊。</a><a name="0177c24" id="0177c24">见已复怕不敢更上。熊见惊怕渐下报言。汝</a><a name="0177c25" id="0177c25">不须怕。但依投我。樵人闻已亦不敢近。熊见</a><a name="0177c26" id="0177c26">悲愍自来执抱。于其树上选安隐处。熊抱而</a><a name="0177c27" id="0177c27">坐。是时树下大虫报其熊曰。此是无恩众生。</a><a name="0177c28" id="0177c28">后殃害汝。何须守护。当可掷于树下。我须</a><a name="0177c29" id="0177c29">食之。若不得食我终不去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240177b.htm'><img src='up.gif' border=0></a>
<a href='T240178a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>