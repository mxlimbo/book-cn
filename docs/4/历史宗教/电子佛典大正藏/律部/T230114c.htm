<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0114c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷16)</font> 九十波逸提之六 <font face='Arial'>T23, p0114c</h2></font><hr>
<span class='old'>
</a><a name="0114b28" id="0114b28">(六十七竟)</a><a name="0114b29" id="0114b29"><p>佛在王舍城。尔时六群比丘性懒惰。不喜自</span><a name="0114c01" id="0114c01">浣染衣割截篸缝。若有衣可浣染割截篸</a><a name="0114c02" id="0114c02">缝者。便持是衣与比丘若比丘尼式叉摩尼</a><a name="0114c03" id="0114c03">若沙弥沙弥尼。诸人生自衣想。浣染割截篸</a><a name="0114c04" id="0114c04">缝作衣竟。尔时六群比丘知衣已成。便往索</a><a name="0114c05" id="0114c05">言。此衣何以久不还我。软语不得。即强夺</a><a name="0114c06" id="0114c06">取。尔时诸比丘。不见六群比丘浣染割截篸</a><a name="0114c07" id="0114c07">缝衣时。但见着新衣。诸比丘问六群比丘言。</a><a name="0114c08" id="0114c08">不见汝浣染割截篸缝衣时。但见着新衣。</a><a name="0114c09" id="0114c09">六群比丘言。我等有可浣染割截篸缝衣。持</a><a name="0114c10" id="0114c10">与比丘比丘尼式叉摩尼沙弥沙弥尼。诸人</a><a name="0114c11" id="0114c11">是衣中生自衣想。浣染作衣竟。我便往索。</a><a name="0114c12" id="0114c12">此衣何以久不还我。软语不得。即强夺取着。</a><a name="0114c13" id="0114c13">以是因缘故。汝等不见我浣染割截篸缝衣</a><a name="0114c14" id="0114c14">时。但见我着新衣。是中有比丘。少欲知足行</a><a name="0114c15" id="0114c15">头陀。闻是事种种因缘诃责六群比丘。云何</a><a name="0114c16" id="0114c16">名比丘。与比丘比丘尼式叉摩尼沙弥沙弥</a><a name="0114c17" id="0114c17">尼衣。他不还。便强夺取着。诸比丘种种因</a><a name="0114c18" id="0114c18">缘诃已。向佛广说。佛以是事集比丘僧。知而</a><a name="0114c19" id="0114c19">故问六群比丘。汝实作是事不。答言。实作</a><a name="0114c20" id="0114c20">世尊。佛种种因缘诃责六群比丘。云何名比</a><a name="0114c21" id="0114c21">丘。与比丘比丘尼式叉摩尼沙弥沙弥尼衣。</a><a name="0114c22" id="0114c22">他不还。便强夺取着。种种因缘诃已语诸比</a><a name="0114c23" id="0114c23">丘。以十利故与诸比丘结戒。从今是戒应</a><a name="0114c24" id="0114c24">如是说。若比丘与他比丘比丘尼式叉摩尼</a><a name="0114c25" id="0114c25">沙弥沙弥尼衣。他不还。便强夺取着。波逸</a><a name="0114c26" id="0114c26">提。波逸提者。煮烧覆障。若不悔过。能障碍</a><a name="0114c27" id="0114c27">道。是中犯者。若比丘。与比丘比丘尼式叉摩</a><a name="0114c28" id="0114c28">尼沙弥沙弥尼衣。他不还。便夺取着波逸提</a><a name="0114c29" id="0114c29"><p>尔时诸比丘不知长衣当云何畜。是事白佛。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230114b.htm'><img src='up.gif' border=0></a>
<a href='T230115a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>