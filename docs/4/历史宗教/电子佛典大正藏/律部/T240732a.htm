<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0732a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷8)</font> 舍利弗品 <font face='Arial'>T24, p0732a</h2></font><hr>
<span class='old'>
</a><a name="0731c28" id="0731c28">方便。三者结方便。四者要作。五者记识。教</a><a name="0731c29" id="0731c29">人故是初方便。汝等自当知。因离本处故。</span><a name="0732a01" id="0732a01">是名随方便。余三者依律本所说。何者尽</a><a name="0732a02" id="0732a02">力掷也。至右所落处。不取石势转处。若聚</a><a name="0732a03" id="0732a03">落无篱者。住屋栏水所落处掷石也。又法</a><a name="0732a04" id="0732a04">师解。老妪在户里掷粪箕及舂杵所及处立</a><a name="0732a05" id="0732a05">在此掷石所及处。又法师解。若屋无篱。于</a><a name="0732a06" id="0732a06">屋两头作栏。当栏中央掷石所及处以还。</a><a name="0732a07" id="0732a07">是名屋界。问曰。若本聚落广大今则狭小。</a><a name="0732a08" id="0732a08">齐何以为界。答曰。聚有人住屋漏所落处</a><a name="0732a09" id="0732a09">中人掷石所及处以还。是聚落界。阿兰若</a><a name="0732a10" id="0732a10">界者。从门闑以外五百弓。名为下品阿兰</a><a name="0732a11" id="0732a11">若。法师曰。此义我以分别说竟。屋界聚落</a><a name="0732a12" id="0732a12">聚落界为断恶比丘故说此五种。于此五</a><a name="0732a13" id="0732a13">处有主物。盗心取一分波罗夷。不与取者。</a><a name="0732a14" id="0732a14">他物若衣若食。他不以身口与而自取一</a><a name="0732a15" id="0732a15">分。或从手取。或从处取。不舍者。主心不舍</a><a name="0732a16" id="0732a16">若空地。亦名不舍。取此物者是名盗也。盗</a><a name="0732a17" id="0732a17">者是朱罗也。法师曰。我以法中不取文字。</a><a name="0732a18" id="0732a18">但取其义。言盗者。夺将举断步离本处相</a><a name="0732a19" id="0732a19">要。问曰。何谓为夺。若比丘夺人园林共诤</a><a name="0732a20" id="0732a20">时。得突吉罗罪。令园主狐疑。得偷兰遮罪。</a><a name="0732a21" id="0732a21">若园主作决定失心。比丘得波罗夷罪。问</a><a name="0732a22" id="0732a22">曰。何谓为将。若比丘将人物以头戴之。以</a><a name="0732a23" id="0732a23">偷心摩触。得突吉罗罪。若以手摇动。得偷</a><a name="0732a24" id="0732a24">兰遮罪。若下置肩上。得波罗夷罪。问曰。何</a><a name="0732a25" id="0732a25">为举。答曰。若比丘受人寄物举置藏。其主</a><a name="0732a26" id="0732a26">还就比丘取。比丘答言。我不受汝寄。作是</a><a name="0732a27" id="0732a27">言已。得突吉罗罪。令物主狐疑。得偷兰遮</a><a name="0732a28" id="0732a28">罪。物主言我不得此物。比丘得波罗夷罪。</a><a name="0732a29" id="0732a29">问曰。何谓无断步。答曰。若比丘欲偷物。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240731c.htm'><img src='up.gif' border=0></a>
<a href='T240732b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>