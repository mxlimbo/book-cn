<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0383c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷35)</font> 第八门第九子摄颂之余说 <font face='Arial'>T24, p0383c</h2></font><hr>
<span class='old'>
</a><a name="0383b28" id="0383b28">善法无损(一了)如是应知于法于戒。于教授事</a><a name="0383b29" id="0383b29">不放逸事。于卧具事于修定事。生殷重心恭</span><a name="0383c01" id="0383c01">敬供养。如是作时得安乐住。令诸苾刍众得</a><a name="0383c02" id="0383c02">增长善法无损(七了)</a><a name="0383c03" id="0383c03"><p>汝等苾刍复有七种不亏损法。汝等应听云</a><a name="0383c04" id="0383c04">何为七。若诸苾刍不爱作业。不爱言谈。不着</a><a name="0383c05" id="0383c05">睡眠。不乐聚集及近恶友。不贪名利。参问他</a><a name="0383c06" id="0383c06">人常修于定。于增上证不生喜足无退屈心。</a><a name="0383c07" id="0383c07">乃至证得真实谛来无暂休息。如是作时得安</a><a name="0383c08" id="0383c08">乐住。令诸苾刍众得增长善法无损(七了)汝等苾</a><a name="0383c09" id="0383c09">刍复有七种不亏损法。汝等应听云何为七。</a><a name="0383c10" id="0383c10">若有苾刍有净信心。有惭有愧。具大精勤。有</a><a name="0383c11" id="0383c11">念定慧。如是作时得安乐住。令诸苾刍众得</a><a name="0383c12" id="0383c12">增长善法无损(七了)汝等苾刍复有七种不亏损</a><a name="0383c13" id="0383c13">法。汝等应听云何为七。知法知义知时知量。</a><a name="0383c14" id="0383c14">知自身知门徒知他人行。如是作时得安乐</a><a name="0383c15" id="0383c15">住。令诸苾刍众得增长善法无损(七了)汝等苾刍</a><a name="0383c16" id="0383c16">复有七法。云何为七。若有苾刍修念觉分观</a><a name="0383c17" id="0383c17">时。依空闲处依止离欲。依止寂灭远离灾难。</a><a name="0383c18" id="0383c18">如是法勤喜安定舍。修观之时依空闲处依</a><a name="0383c19" id="0383c19">止离欲。依止寂灭远离灾难。如是作时得安</a><a name="0383c20" id="0383c20">乐住。令诸苾刍众得增长善法无损。汝等苾</a><a name="0383c21" id="0383c21">刍是谓七法。无有退转应常修习。汝等一心</a><a name="0383c22" id="0383c22">殷勤守护。令诸苾刍众得增长善法无损</a><a name="0383c23" id="0383c23"><p>汝等苾刍复有六法令他欢喜。汝应谛听我</a><a name="0383c24" id="0383c24">当为说。云何为六。一者我今应以身业行慈。</a><a name="0383c25" id="0383c25">谓于大师所及诸贤圣同梵行处。起慈善心</a><a name="0383c26" id="0383c26">以身礼敬。洒扫涂拭作曼荼罗。布列众华烧</a><a name="0383c27" id="0383c27">香供养。或复为其按摩手足。若见病苦随时</a><a name="0383c28" id="0383c28">供给。如是作时令他欢喜。爱念敬重共相亲</a><a name="0383c29" id="0383c29">附。和合摄受无诸违诤。一心同事如水乳合。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240383b.htm'><img src='up.gif' border=0></a>
<a href='T240384a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>