<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0346c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷29)</font> 第六门第四子摄之余明佛从天下等事 <font face='Arial'>T24, p0346c</h2></font><hr>
<span class='old'>
</a><a name="0346b28" id="0346b28">前悉皆证得预流果。各礼佛足隐而不现</a><a name="0346b29" id="0346b29"><p>尔时目连见众去已。即从座起偏袒右肩。合</span><a name="0346c01" id="0346c01">掌向佛白言。世尊。赡部洲中所有四众。各并</a><a name="0346c02" id="0346c02">虔诚来至我所作如是语。大德。我等久不见</a><a name="0346c03" id="0346c03">佛咸生渴仰。我等愿欲奉见世尊。善哉大德。</a><a name="0346c04" id="0346c04">不惮劳者。愿为我等至世尊处。传我等言顶</a><a name="0346c05" id="0346c05">礼佛足。伏惟大师自一夏来。起居轻利无病</a><a name="0346c06" id="0346c06">少恼安乐住不。我等四众无有神通能往三</a><a name="0346c07" id="0346c07">十三天礼世尊足亲觐供养。然彼诸天能来</a><a name="0346c08" id="0346c08">至此。善哉世尊。慈悲哀愍。从彼天处下赡</a><a name="0346c09" id="0346c09">部洲。作此白已。尔时世尊告目连曰。汝今可</a><a name="0346c10" id="0346c10">往赡部洲中告诸四众。满彼七日已。佛从天</a><a name="0346c11" id="0346c11">处向赡部洲。于僧羯奢城清净旷野乌昙跋</a><a name="0346c12" id="0346c12">罗树边而下。时大目连闻佛语已。顶礼佛足</a><a name="0346c13" id="0346c13">即还入定。犹如壮士屈申臂顷。于三十三天</a><a name="0346c14" id="0346c14">没赡部洲中出。告诸四众。满此七日已。佛从</a><a name="0346c15" id="0346c15">天处来赡部洲乌昙跋罗树边而下。时诸四</a><a name="0346c16" id="0346c16">众各持香花。往僧羯奢城时彼城中所有人</a><a name="0346c17" id="0346c17">众。闻佛将至皆大欢喜。净除诸秽扫饰街衢。</a><a name="0346c18" id="0346c18">洒以香水名花遍布。幢旛缯盖处处庄严。如</a><a name="0346c19" id="0346c19">欢喜园诚可爱乐。于一胜处敷妙高座企想</a><a name="0346c20" id="0346c20">如来。是时如来为三十三天众。说当机法示</a><a name="0346c21" id="0346c21">教利喜已。即于此没。将诸天众至夜摩天为</a><a name="0346c22" id="0346c22">说法已。即于此没。复将天众至睹史多天为</a><a name="0346c23" id="0346c23">其说法。如是至于化乐他化自在。梵众梵辅</a><a name="0346c24" id="0346c24">大梵。少光无量光光音。少净无量净遍净。</a><a name="0346c25" id="0346c25">无云福生广果无烦无热善见善现至色究竟</a><a name="0346c26" id="0346c26">天皆为说法示教利喜已。即于此没至善现</a><a name="0346c27" id="0346c27">天。如是向下乃至三十三天。是时帝释白佛</a><a name="0346c28" id="0346c28">言。世尊。今欲诣赡部洲。答言。我去。白言。为</a><a name="0346c29" id="0346c29">作神通为以足步。答言。足步。帝释即命巧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240346b.htm'><img src='up.gif' border=0></a>
<a href='T240347a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>