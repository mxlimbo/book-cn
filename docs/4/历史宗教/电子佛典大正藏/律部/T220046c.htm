<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0046c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷7)</font> 初分之五堕初 <font face='Arial'>T22, p0046c</h2></font><hr>
<span class='old'>
</a><a name="0046b28" id="0046b28">百比丘尼俱往到佛所。以是白佛。佛以是事</a><a name="0046b29" id="0046b29">集比丘僧。问六群比丘。汝实尔不。答言。实尔</span><a name="0046c01" id="0046c01">世尊。佛种种呵责已告诸比丘。今为诸比丘</a><a name="0046c02" id="0046c02">结戒。从今是戒应如是说。若比丘入比丘尼</a><a name="0046c03" id="0046c03">住处波逸提。时诸比丘。有因缘事塔事僧事</a><a name="0046c04" id="0046c04">私事。应入比丘尼住处惭愧不敢。不知云何。</a><a name="0046c05" id="0046c05">以是白佛。佛以是事集比丘僧。告诸比丘。若</a><a name="0046c06" id="0046c06">不为教诫因缘不听入。从今是戒应如是说。</a><a name="0046c07" id="0046c07">若比丘僧不差以教诫因缘入比丘尼住处波</a><a name="0046c08" id="0046c08">逸提。有诸比丘。僧虽差犹惭愧不敢入。诸比</a><a name="0046c09" id="0046c09">丘尼无教诫故空无所得。以是白佛。佛以是</a><a name="0046c10" id="0046c10">事集比丘僧。告诸比丘。僧所差比丘听入。从</a><a name="0046c11" id="0046c11">今是戒应如是说。若比丘僧不差为教诫故</a><a name="0046c12" id="0046c12">入比丘尼住处波逸提。尔时跋陀比丘尼病。</a><a name="0046c13" id="0046c13">遣信白舍利弗。愿大德来。为我作最后说法。</a><a name="0046c14" id="0046c14">舍利弗言。佛不听僧不差为教诫故入比丘</a><a name="0046c15" id="0046c15">尼住处。以是白佛。佛以是事集比丘僧。告诸</a><a name="0046c16" id="0046c16">比丘。听僧不差为病比丘尼说法。从今是戒</a><a name="0046c17" id="0046c17">应如是说。若比丘僧不差为教诫故入比丘</a><a name="0046c18" id="0046c18">尼住处。除因缘。波逸提。因缘者比丘尼病。是</a><a name="0046c19" id="0046c19">名因缘。若僧不差为教诫故入比丘尼住处。</a><a name="0046c20" id="0046c20">随入多少。步步波逸提。若一脚入门突吉罗。</a><a name="0046c21" id="0046c21">沙弥突吉罗(二十三竟)</a><a name="0046c22" id="0046c22"><p>佛在舍卫城。尔时诸上座比丘。次第教诫比</a><a name="0046c23" id="0046c23">丘尼。诸比丘尼或别请供养。或以钵囊或以</a><a name="0046c24" id="0046c24">腰绳。或以灯油衣食汤药而用布施。时六群</a><a name="0046c25" id="0046c25">比丘见已语诸比丘。可差我等为教诫人。诸</a><a name="0046c26" id="0046c26">比丘言。如佛所说成就十法。汝等无有。云何</a><a name="0046c27" id="0046c27">求差。六群比丘便作是语。诸比丘为供养利</a><a name="0046c28" id="0046c28">故教诫比丘尼。诸比丘种种呵责。以是白佛。</a><a name="0046c29" id="0046c29">佛以是事集比丘僧。问六群比丘。汝实尔不。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220046b.htm'><img src='up.gif' border=0></a>
<a href='T220047a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>