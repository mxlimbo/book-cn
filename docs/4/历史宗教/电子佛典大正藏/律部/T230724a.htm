<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0724a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷19)</font> 三十泥萨只波逸底迦法 从非亲尼取衣学处第五 <font face='Arial'>T23, p0724a</h2></font><hr>
<span class='old'>
</a><a name="0723c28" id="0723c28">为大法王。时世丰乐人物炽盛。无诸斗战干</a><a name="0723c29" id="0723c29">戈征罚。邪伪恶人共相侵害。亦无灾横及诸</span><a name="0724a01" id="0724a01">病苦。稻蔗牛羊在处充足。等观兆庶犹如一</a><a name="0724a02" id="0724a02">子。时王夫人。名曰妙梵。于此城中有一大池。</a><a name="0724a03" id="0724a03">亦名妙梵。时王无子。为求子故。祈祷世间一</a><a name="0724a04" id="0724a04">切诸神及同生天。希望后嗣。世俗皆云。由乞</a><a name="0724a05" id="0724a05">求故获得子息。此诚虚妄。若由乞求得子息</a><a name="0724a06" id="0724a06">者。于一一人咸有千子如转轮王。此事既无。</a><a name="0724a07" id="0724a07">故知是妄。但由三事现前方有子息。云何为</a><a name="0724a08" id="0724a08">三。一者父母有染心。二者其母腹净应合有</a><a name="0724a09" id="0724a09">娠。三者应受生者中有现前。具此三缘方有</a><a name="0724a10" id="0724a10">男女。其王一心求子而住。于时有一有情。于</a><a name="0724a11" id="0724a11">无上菩提誓愿修证。从地狱出托娠妙梵夫</a><a name="0724a12" id="0724a12">人。诸慧女人有五别智。广说如上。时彼王妃</a><a name="0724a13" id="0724a13">觉有娠已情生欢悦。遂白王曰。大王当知我</a><a name="0724a14" id="0724a14">所怀孕。必是大王光显国位。今我有娠现居</a><a name="0724a15" id="0724a15">右胁。观此相状是男不疑。时王闻已即大欢</a><a name="0724a16" id="0724a16">庆。广说如上。乃至胎成常令适悦</a><a name="0724a17" id="0724a17"><p>时大夫人发如是念。善哉我欲于城东门广</a><a name="0724a18" id="0724a18">行福施。如是南西北门及以城内普行福施。</a><a name="0724a19" id="0724a19">狱囚系闭咸皆放舍。时大夫人以事白王。王</a><a name="0724a20" id="0724a20">闻是已皆如所愿。四城门内广施无遮。所</a><a name="0724a21" id="0724a21">有狱囚并皆释放。夫人既遂所求此念便息。</a><a name="0724a22" id="0724a22">夫人复生是念。我今欲往花苑林泉暂为游</a><a name="0724a23" id="0724a23">观。王随出观此念便息。复生是念。我今欲往</a><a name="0724a24" id="0724a24">妙梵池中名花遍布。共诸婇女乘船而游。白</a><a name="0724a25" id="0724a25">王知已。为作轻舟置于池内。即命夫人并诸</a><a name="0724a26" id="0724a26">婇女乘船游玩。既至船所便诞一男。得宿命</a><a name="0724a27" id="0724a27">智颜貌端正。见者欢喜。身色如金。广说如上。</a><a name="0724a28" id="0724a28">乃至此儿今者当立何字。诸亲议曰。今此孩</a><a name="0724a29" id="0724a29">子生在水中。应与立字。名曰水生。时王即以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230723c.htm'><img src='up.gif' border=0></a>
<a href='T230724b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>