<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0099b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷14)</font> 九十波逸提之六 <font face='Arial'>T23, p0099b</h2></font><hr>
<span class='old'>
</a><a name="0099a28" id="0099a28">中有良马食麦四斗。二斗与佛。二斗与良</a><a name="0099a29" id="0099a29">马阿难取佛麦分并自分。入聚落中到一女</span><a name="0099b01" id="0099b01">人前赞佛功德。佛有如是念定智慧解脱知</a><a name="0099b02" id="0099b02">见大慈大悲。有一切智三十二相八十种好。</a><a name="0099b03" id="0099b03">身真金色项有圆光。有梵音声。视之无厌。</a><a name="0099b04" id="0099b04">若不出家应作转轮圣王。我与汝等一切皆</a><a name="0099b05" id="0099b05">属。今出家得阿耨多罗三藐三菩提。未度者</a><a name="0099b06" id="0099b06">度。未解者解。未灭者灭。未度生老病死忧</a><a name="0099b07" id="0099b07">悲苦恼者度。以小因缘在此安居。汝持此</a><a name="0099b08" id="0099b08">麦为佛作饭。女即答言。我家多事不能得作。</a><a name="0099b09" id="0099b09">时有一女。闻佛功德即生敬心。如是人者世</a><a name="0099b10" id="0099b10">未曾有。语阿难言。我与作饭及作汝分。更</a><a name="0099b11" id="0099b11">有善德持戒比丘。若有力者亦当与作。女</a><a name="0099b12" id="0099b12">即作饭持与阿难。阿难深心敬佛。如是思惟。</a><a name="0099b13" id="0099b13">佛为王种常御肴膳。今此粗恶何能益身。作</a><a name="0099b14" id="0099b14">是念已。行水授饭。见佛食之悲哽情塞。佛</a><a name="0099b15" id="0099b15">知其意。而欲释之曰。汝能啖此饭不。答言</a><a name="0099b16" id="0099b16">能啖。受而食之滋味非常。实是诸天以味加</a><a name="0099b17" id="0099b17">之。欣悦无量悲塞即除。佛食已讫。阿难行</a><a name="0099b18" id="0099b18">水浇手摄衣钵。白佛言。世尊。今倩一女作</a><a name="0099b19" id="0099b19">饭不肯。傍有一女不倩自作。佛语阿难。不作</a><a name="0099b20" id="0099b20">饭者所应。当得则不能得。若作饭者。应</a><a name="0099b21" id="0099b21">作转轮王第一夫人。自作饭者此福无量。若</a><a name="0099b22" id="0099b22">使不作余福。此德广大乃至解脱。是时世</a><a name="0099b23" id="0099b23">尊宿行未除。一时之中无有知佛及僧于毗</a><a name="0099b24" id="0099b24">罗然国啖马麦者。尔时魔王化作诸比丘。饭</a><a name="0099b25" id="0099b25">食盈长赍向诸国。道路逢者问言。汝从何</a><a name="0099b26" id="0099b26">来。答言。毗罗然国来。诸居士言。佛在彼住</a><a name="0099b27" id="0099b27">有供养不。答言。彼常有大会肴膳盈长。我</a><a name="0099b28" id="0099b28">所持者是彼遣余</a><a name="0099b29" id="0099b29"><p>尔时世尊宿行已毕。十六大国咸闻世尊与<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230099a.htm'><img src='up.gif' border=0></a>
<a href='T230099c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>