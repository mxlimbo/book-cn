<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1501 菩萨戒本 1111c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1501 菩萨戒本</font> <font face='Arial'>(卷1)</font> <font face='Arial'>T24, p1111c</h2></font><hr>
<span class='old'>
</a><a name="1111b28" id="1111b28">以故。非诸菩萨于净持戒。身语意业寂静现</a><a name="1111b29" id="1111b29">行。诸有情所起怜愍心欲作饶益。如于暴恶</span><a name="1111c01" id="1111c01">犯戒有情。于诸苦因而现转者。无违犯者。谓</a><a name="1111c02" id="1111c02">心狂乱。或欲方便调彼伏彼。广说如前。或为</a><a name="1111c03" id="1111c03">将护多有情心或护僧制。方便弃舍不作饶</a><a name="1111c04" id="1111c04">益。皆无违犯。若诸菩萨。安住菩萨净戒律仪</a><a name="1111c05" id="1111c05">如薄伽梵于别解说毗奈耶中将护他故。建</a><a name="1111c06" id="1111c06">立遮罪制诸声闻令不造作。诸有情类未净</a><a name="1111c07" id="1111c07">信者令生净信。已净信者令倍增长。于中菩</a><a name="1111c08" id="1111c08">萨与诸声闻应等修学无有差别。何以故。以</a><a name="1111c09" id="1111c09">诸声闻自利为胜。尚不弃舍将护他行。为令</a><a name="1111c10" id="1111c10">有情未信者信。信者增长学所学处何况菩</a><a name="1111c11" id="1111c11">萨利他为胜</a><a name="1111c12" id="1111c12"><p>若诸菩萨。安住菩萨净戒律仪如薄伽梵于</a><a name="1111c13" id="1111c13">别解脱毗奈耶中。为令声闻少事少业少希望</a><a name="1111c14" id="1111c14">住。建立遮罪制诸声闻令不造作。于中菩萨</a><a name="1111c15" id="1111c15">与诸声闻不应等学。何以故。以诸声闻自利</a><a name="1111c16" id="1111c16">为胜不顾利他。于利他中少事少业少希望</a><a name="1111c17" id="1111c17">住。可名为妙。非诸菩萨利他为胜不顾自利。</a><a name="1111c18" id="1111c18">于利他中少事少业少希望住。得名为妙。如</a><a name="1111c19" id="1111c19">是菩萨为利他故。从非亲里长者居士婆罗</a><a name="1111c20" id="1111c20">门等。及恣施家。应求百千种种衣服。观彼有</a><a name="1111c21" id="1111c21">情有力无力。随其所施如应而受。如说求衣</a><a name="1111c22" id="1111c22">求钵亦尔。如求衣钵如是自求。种种丝缕令</a><a name="1111c23" id="1111c23">非亲里为织作衣为利他故应蓄种种憍奢</a><a name="1111c24" id="1111c24">耶衣诸坐卧具。事各至百。生色可染百千拘</a><a name="1111c25" id="1111c25">胝。复过是数亦应取积。如是等中少事少业</a><a name="1111c26" id="1111c26">少希望住。制止遮罪菩萨。不与声闻共学安</a><a name="1111c27" id="1111c27">住。净戒律仪菩萨于利他中。怀嫌恨心怀恚</a><a name="1111c28" id="1111c28">恼心。少事少业少希望住。是名有犯有所违</a><a name="1111c29" id="1111c29">越。是染违犯。若由懒堕懈怠忘念无记之心。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241111b.htm'><img src='up.gif' border=0></a>
<a href='T241112a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>