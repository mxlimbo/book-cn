<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0041b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷9)</font> 庵罗夫人缘余 <font face='Arial'>T24, p0041b</h2></font><hr>
<span class='old'>
</a><a name="0041a28" id="0041a28"><p>尔时世尊至军底城于其城中有女药叉。名</a><a name="0041a29" id="0041a29">曰军底。常住此城心怀暴恶。而无畏难。一</span><a name="0041b01" id="0041b01">切人民所生男女。常被食啖。然彼城中婆罗</a><a name="0041b02" id="0041b02">门居士等。闻世尊到军底城侧。现在其处。</a><a name="0041b03" id="0041b03">诸人闻已。共为集会一时出城。往诣佛所。</a><a name="0041b04" id="0041b04">到已顶礼世尊双足。退坐一面。于时世尊。</a><a name="0041b05" id="0041b05">与婆罗门居士等。为说法要示教利喜已。乃</a><a name="0041b06" id="0041b06">至如上默然而住</a><a name="0041b07" id="0041b07"><p>尔时婆罗门居士等。从座而起。整理衣服。于</a><a name="0041b08" id="0041b08">世尊前合掌而白佛言。唯愿世尊及苾刍众。</a><a name="0041b09" id="0041b09">明旦食时受我微供。乃至饭食讫。收衣钵。</a><a name="0041b10" id="0041b10">洗手已。即持金瓶。在世尊前。有所求乞。而作</a><a name="0041b11" id="0041b11">是言。世尊。彼诸毒龙。及恶药叉。皆已调伏。</a><a name="0041b12" id="0041b12">然此军底女药叉。于长夜中。而与我等。非怨</a><a name="0041b13" id="0041b13">为怨。非仇为仇。我常恩义。彼常怨害。所生孩</a><a name="0041b14" id="0041b14">子。皆被侵夺。唯愿世尊哀愍我等。调伏军底</a><a name="0041b15" id="0041b15">女药叉。尔时药叉亦在会中。于时世尊告女</a><a name="0041b16" id="0041b16">药叉曰。汝今闻此诸人语不。药叉白言。善</a><a name="0041b17" id="0041b17">逝。而我已闻。复问女药叉曰。汝今闻不。答</a><a name="0041b18" id="0041b18">言。世尊。我今已闻。佛言。汝久远来。作此非</a><a name="0041b19" id="0041b19">法罪业。答言。诸人共我立契。若能为我造寺。</a><a name="0041b20" id="0041b20">即当永断</a><a name="0041b21" id="0041b21"><p>尔时世尊告婆罗门居士。汝等闻此女药叉</a><a name="0041b22" id="0041b22">语不。诸人答言。世尊。我今已闻。佛言。汝等</a><a name="0041b23" id="0041b23">云何。诸人白言。世尊。我等必为造寺。尔时世</a><a name="0041b24" id="0041b24">尊调伏此女药叉。并眷属已便舍而去</a><a name="0041b25" id="0041b25"><p>世尊复至渴树罗聚落。于此村中。有一童子。</a><a name="0041b26" id="0041b26">以土为塔。而作戏剧。世尊见已。便告金刚手。</a><a name="0041b27" id="0041b27">汝见此童子以土为塔。而作戏不。金刚手白</a><a name="0041b28" id="0041b28">佛言。我今已见。佛言。我灭度后。迦尼色迦王</a><a name="0041b29" id="0041b29">(此云净金)于此童子戏造塔处。建大窣堵波。号曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240041a.htm'><img src='up.gif' border=0></a>
<a href='T240041c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>