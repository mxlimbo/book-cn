<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0029c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷7)</font> 庵罗夫人缘余 <font face='Arial'>T24, p0029c</h2></font><hr>
<span class='old'>
</a><a name="0029b28" id="0029b28">安乐。到于本国。彼商人等。即于晨朝。互相告</a><a name="0029b29" id="0029b29">言。共议此事。我等所为迦摄世尊无上福田。</span><a name="0029c01" id="0029c01">作诸供养。以此善根。当令我等。天上人中。有</a><a name="0029c02" id="0029c02">大威德犹如三十三天。等无有异。汝诸苾刍。</a><a name="0029c03" id="0029c03">彼五百商人者。今广严城五百栗姑毗是。昔</a><a name="0029c04" id="0029c04">为迦摄如来。起于沙塔。以宝供养。由是因缘。</a><a name="0029c05" id="0029c05">天上人间。获大威德。三十三天。等无有异。苾</a><a name="0029c06" id="0029c06">刍当知。造纯黑业者。得纯黑报。造纯白业者。</a><a name="0029c07" id="0029c07">得纯白报。造杂业者。得杂业报。是故汝等。应</a><a name="0029c08" id="0029c08">舍纯黑业。及于杂业。修诸白业。勤加功用。无</a><a name="0029c09" id="0029c09">得放逸。佛说此已。诸苾刍等皆大欢喜。信</a><a name="0029c10" id="0029c10">受奉行</a><a name="0029c11" id="0029c11"><p>尔时世尊告阿难陀。汝可随我往竹林聚落。</a><a name="0029c12" id="0029c12">答曰。唯然世尊。尔时世尊游行薜利支人。</a><a name="0029c13" id="0029c13">间至竹林聚落北。升摄波树林中住。于时其</a><a name="0029c14" id="0029c14">国饥馑。极至困弊。乞食难得。尔时世尊告诸</a><a name="0029c15" id="0029c15">苾刍。时世饥俭。乞食难得。汝诸苾刍。如饥俭</a><a name="0029c16" id="0029c16">经广说。亦如道品传来经。六集经。及大涅槃</a><a name="0029c17" id="0029c17">经等法行。尔时世尊告阿难陀曰。汝随我往</a><a name="0029c18" id="0029c18">无间聚落。答曰。唯然。尔时世尊行至一处。忽</a><a name="0029c19" id="0029c19">然微笑。诸佛常法。于微笑时。当出青黄赤白</a><a name="0029c20" id="0029c20">等光。从如来口。分为二道。一道直上。一道直</a><a name="0029c21" id="0029c21">下。其光下者。照于等活。黑绳。众合。叫唤。大</a><a name="0029c22" id="0029c22">叫唤。热。极热。无间。水泡。遍泡。阿吒吒。呵呵</a><a name="0029c23" id="0029c23">婆。呼呼婆。嗢钵罗。钵头摩。摩诃钵头摩等地</a><a name="0029c24" id="0029c24">狱。其中热者。遇光便冷。如其冷者。遇光便热。</a><a name="0029c25" id="0029c25">所有一切极苦之事。皆悉休息。时诸罪人既</a><a name="0029c26" id="0029c26">得苦息。咸作是念。我等今从此灭余处生耶。</a><a name="0029c27" id="0029c27">令彼有情。心生深信故。如来化作别形。往彼</a><a name="0029c28" id="0029c28">教化。既见化佛。便作是念。我等不于此灭。亦</a><a name="0029c29" id="0029c29">不余处受生。我亦未曾见此有情。由佛威德。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240029b.htm'><img src='up.gif' border=0></a>
<a href='T240030a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>