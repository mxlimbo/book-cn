<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0113a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷3)</font> <font face='Arial'>T24, p0113a</h2></font><hr>
<span class='old'>
</a><a name="0112c28" id="0112c28">太子无有欢喜。王曰。何故不喜御者答曰我</a><a name="0112c29" id="0112c29">与太子出城。门外见一老人。形体羸弱颜容</span><a name="0113a01" id="0113a01">枯悴。倚杖前行身体战掉。太子见已即问我</a><a name="0113a02" id="0113a02">曰。彼是何人一当至此。我即答曰。此名为老</a><a name="0113a03" id="0113a03">人。又问我曰。我于后时当如此不。我即答</a><a name="0113a04" id="0113a04">曰。必当如此。太子闻已命我令还思惟是事。</a><a name="0113a05" id="0113a05">今者现在宫内思量是事。时净饭王闻此语</a><a name="0113a06" id="0113a06">已自私念言。太子生时。相师皆云出家修</a><a name="0113a07" id="0113a07">道。今若如此。应是斯事。我当倍诸五欲乐具</a><a name="0113a08" id="0113a08">以娱乐之。作是念已。即令倍诸五欲乐具。以</a><a name="0113a09" id="0113a09">娱太子。颂曰</a><a name="0113a10" id="0113a10"><p class='lg'>　　父王既闻御者言　　　即自思量相师语</a><br><a name="0113a11" id="0113a11">　　以诸五欲倍于前　　　愿令菩萨不出家　</p></a><a name="0113a12" id="0113a12"><p>菩萨常法。将欲出城游观。先敕御者。速当为</a><a name="0113a13" id="0113a13">我严饰车乘。我当出城游观。御者受命。即</a><a name="0113a14" id="0113a14">为严饰上妙车乘。既严饰已即白菩萨。今可</a><a name="0113a15" id="0113a15">游观。将欲出城。逢一病人。举身羸黄瘦瘠疲</a><a name="0113a16" id="0113a16">困路傍诸人皆不顾见。菩萨见已问御者曰。</a><a name="0113a17" id="0113a17">此是何人。身形瘦弱羸黄困笃。一切诸人皆</a><a name="0113a18" id="0113a18">不顾见。御者报曰。此名病人。因斯病故不</a><a name="0113a19" id="0113a19">久当死。菩萨问曰。如此病法。我超过不。御者</a><a name="0113a20" id="0113a20">答曰。此之病法亦未超过。菩萨闻已愁忧不</a><a name="0113a21" id="0113a21">乐。即命还宫。思惟是事。尔时御者送至宫内。</a><a name="0113a22" id="0113a22">既至宫已。菩萨于是端身思惟。如此病苦。时</a><a name="0113a23" id="0113a23">净饭王问御者曰。太子出城游观。欢乐以不。</a><a name="0113a24" id="0113a24">御者答曰。太子不乐。又问曰。何为不乐。尔时</a><a name="0113a25" id="0113a25">御者具陈上事。王闻是已。乃至倍加五欲娱</a><a name="0113a26" id="0113a26">乐太子。颂曰</a><a name="0113a27" id="0113a27"><p class='lg'>　　上妙色声香　　　最胜诸味触</a><br><a name="0113a28" id="0113a28">　　当受五欲乐　　　勿弃我出家　</p></a><a name="0113a29" id="0113a29"><p>菩萨常法。将欲出城游观。先命御者严饰车<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240112c.htm'><img src='up.gif' border=0></a>
<a href='T240113b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>