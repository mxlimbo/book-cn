<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0003c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷1)</font> 明四波罗夷法之一 <font face='Arial'>T23, p0003c</h2></font><hr>
<span class='old'>
</a><a name="0003b28" id="0003b28">使外道讥嫌呵责。佛现在世出如是漏结因</a><a name="0003b29" id="0003b29">缘法。阿难受教。即往破之。达尼迦比丘二月</span><a name="0003c01" id="0003c01">游行。还见舍破坏。问所嘱比丘。谁坏我舍。比</a><a name="0003c02" id="0003c02">丘答言。是佛大师教令破之。达尼迦心念。法</a><a name="0003c03" id="0003c03">王教破不得有言。今王舍城诸材木师。是我</a><a name="0003c04" id="0003c04">知识。可作木舍。过夜时到着衣持钵入城</a><a name="0003c05" id="0003c05">乞食。乞食已到木师所。汝今知不。摩竭国</a><a name="0003c06" id="0003c06">主韦提希子阿阇世王。与我材木。木师答</a><a name="0003c07" id="0003c07">言。若王与者随意取之。是中有大重材中守</a><a name="0003c08" id="0003c08">护城难持出入不应乞人者。即取斩截藏着</a><a name="0003c09" id="0003c09">一处。时知城统。见大重材中守护城斩截覆</a><a name="0003c10" id="0003c10">藏。见已惊怖毛竖生念。得无怨贼将欲来耶。</a><a name="0003c11" id="0003c11">若已得入往问木师。是大材木用守护城。谁</a><a name="0003c12" id="0003c12">取斩截藏着一处。答言。有达尼迦比丘。来作</a><a name="0003c13" id="0003c13">是言。阿阇世王与我材木。我时答言。若王与</a><a name="0003c14" id="0003c14">者随意取之。即便自取大材木斩截藏着一</a><a name="0003c15" id="0003c15">处。城统心念。王今云何乃以大材与此比丘。</a><a name="0003c16" id="0003c16">即到王所言。大王更有余材。云何乃以守城</a><a name="0003c17" id="0003c17">大材持与比丘。王言不与。城统言。王今已</a><a name="0003c18" id="0003c18">与。谁言我与。答言。木师言与。王曰。将木师</a><a name="0003c19" id="0003c19">来。即受教去将木师来。时木师中道见达尼</a><a name="0003c20" id="0003c20">迦比丘语言。以汝因缘故我今有事。比丘言。</a><a name="0003c21" id="0003c21">且去我随后往。时城统即将木师到王所言。</a><a name="0003c22" id="0003c22">大王。此是木师。时达尼迦比丘随后来。王遥</a><a name="0003c23" id="0003c23">见之便言。放木师去将比丘来。城统即放木</a><a name="0003c24" id="0003c24">师将达尼迦比丘前到王所。王言。汝比丘法</a><a name="0003c25" id="0003c25">云何不与而取。答言。大王。我非不与取。王</a><a name="0003c26" id="0003c26">先与我。王言。我不忆与。比丘答言。今令王</a><a name="0003c27" id="0003c27">忆。王言云何。答言。王当自念初登位时。作</a><a name="0003c28" id="0003c28">如是言。若我国内草木及水。随诸持戒沙门</a><a name="0003c29" id="0003c29">婆罗门取用。王言。我谓无主草木故作是说。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230003b.htm'><img src='up.gif' border=0></a>
<a href='T230004a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>