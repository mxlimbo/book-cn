<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0279b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷6)</font> 明僧残戒之一 <font face='Arial'>T22, p0279b</h2></font><hr>
<span class='old'>
</a><a name="0279a28" id="0279a28">持钱去。寻便安处欲作大房。尽五百金钱。正</a><a name="0279a29" id="0279a29">得起基起少墙壁。钱物已尽。复诣其家。主</span><a name="0279b01" id="0279b01">人礼足。共相慰劳。问言。阿阇梨作房竟未。答</a><a name="0279b02" id="0279b02">言。始起屋基作少墙壁。钱物已尽。尔时主</a><a name="0279b03" id="0279b03">人复与五百金钱。阐陀持五百金钱。作墙壁</a><a name="0279b04" id="0279b04">竟。安施户牖。钱物复尽。更诣主人。主人礼</a><a name="0279b05" id="0279b05">足复问。阿阇梨房舍竟耶。答言。墙壁户牖始</a><a name="0279b06" id="0279b06">竟。钱物已尽。尔时主人生不信心。语阐陀言</a><a name="0279b07" id="0279b07">阿阇梨。是出家人。用作大房舍。为用千金钱。</a><a name="0279b08" id="0279b08">可起楼阁而作一房。云何不足。尊者且还。不</a><a name="0279b09" id="0279b09">能复与。尔时阐陀即便愁忧。云何方便得成</a><a name="0279b10" id="0279b10">是房舍。有萨罗林树。便伐之持用成房。尔</a><a name="0279b11" id="0279b11">时林中有鬼神。依止此林。语阐陀言。莫斫是</a><a name="0279b12" id="0279b12">树。令我弱小儿女暴露风雨无所依止。阐</a><a name="0279b13" id="0279b13">陀答言。死鬼促去。莫住此中。谁喜见汝。即</a><a name="0279b14" id="0279b14">便伐之时。此鬼神即大啼哭。将诸儿子诣世</a><a name="0279b15" id="0279b15">尊所。佛知而故问。汝何以啼哭。答言。世尊。</a><a name="0279b16" id="0279b16">尊者阐陀伐我林树。持用作房。世尊。我男女</a><a name="0279b17" id="0279b17">劣小风雨漂露。当何所依。尔时世尊为此</a><a name="0279b18" id="0279b18">鬼神。随顺说法示教利喜。忧苦即除。去佛不</a><a name="0279b19" id="0279b19">远。更有林树。世尊指授令得住止。佛告诸比</a><a name="0279b20" id="0279b20">丘。唤阐陀来。即便唤来来已。佛广问上事。</a><a name="0279b21" id="0279b21">汝实尔不。答言。实尔。世尊。佛言。痴人。此是</a><a name="0279b22" id="0279b22">恶事。汝不知耶。如来应供正遍知一宿住止。</a><a name="0279b23" id="0279b23">是处左右有树木。与人等者。便为塔庙。是故</a><a name="0279b24" id="0279b24">神祇乐来依止。云何比丘恶口骂之。阐陀是</a><a name="0279b25" id="0279b25">非法非律。非是佛教。不可以是长养善法。诸</a><a name="0279b26" id="0279b26">比丘白佛言。世尊。云何是阐陀比丘。巧作方</a><a name="0279b27" id="0279b27">便营事。得彼主人千旧金钱。佛告诸比丘。</a><a name="0279b28" id="0279b28">是非巧便。若巧便者应当更得。何但齐千。诸</a><a name="0279b29" id="0279b29">比丘白佛言。实如世尊说。善知是阐陀比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220279a.htm'><img src='up.gif' border=0></a>
<a href='T220279c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>