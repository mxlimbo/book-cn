<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0424a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷57)</font> 二种毗尼及杂诵 <font face='Arial'>T23, p0424a</h2></font><hr>
<span class='old'>
</a><a name="0423c28" id="0423c28">二岁比丘尼。应常随逐和上。三岁净者。比</a><a name="0423c29" id="0423c29">丘中间相降三岁。得共大绳床上坐小绳床</span><a name="0424a01" id="0424a01">上得共二人坐。独坐床上但一人坐。五岁净</a><a name="0424a02" id="0424a02">者。五岁比丘应依止他。满五岁已得离依</a><a name="0424a03" id="0424a03">止宿。六岁净者。比丘尼六岁应依止他。满</a><a name="0424a04" id="0424a04">六岁已得离依止宿。七岁净者。佛听沙弥极</a><a name="0424a05" id="0424a05">小乃至七岁。九岁净者。九岁比丘应随僧作</a><a name="0424a06" id="0424a06">使。十岁净者。十岁比丘应畜弟子。又极小</a><a name="0424a07" id="0424a07">十岁曾嫁沙弥尼。得受六法。十二岁净者。</a><a name="0424a08" id="0424a08">曾嫁式叉摩尼年十二应受具足戒。十二岁</a><a name="0424a09" id="0424a09">净者。比丘尼应畜弟子。十八岁净者。童女</a><a name="0424a10" id="0424a10">沙弥尼年十八岁。应受六法。二十岁净者。</a><a name="0424a11" id="0424a11">沙弥年二十。应受具足戒。童女式叉摩尼年</a><a name="0424a12" id="0424a12">二十。应受具足戒。二十岁比丘僧。应令教</a><a name="0424a13" id="0424a13">化比丘尼。一净者。应一比丘作阿地檀布</a><a name="0424a14" id="0424a14">萨。二净者。二比丘应共分施物展转分。三</a><a name="0424a15" id="0424a15">净者。三语布萨。四净者。四比丘应说波罗</a><a name="0424a16" id="0424a16">提木叉。五净者。五比丘应差自恣人。八净</a><a name="0424a17" id="0424a17">者。八比丘应受大众会法。十净者。十比丘</a><a name="0424a18" id="0424a18">应受具足戒。二十净者。二十比丘应作出罪</a><a name="0424a19" id="0424a19">羯磨。钵净者。佛听二种钵。瓦钵铁钵。八种</a><a name="0424a20" id="0424a20">钵不应畜。衣净者。七种衣不作净施得畜。</a><a name="0424a21" id="0424a21">僧伽梨。郁多罗僧。安陀会。雨浴衣。覆疮衣。</a><a name="0424a22" id="0424a22">尼师坛。及余百一物。刀子净者。佛听畜月</a><a name="0424a23" id="0424a23">头刀子。为割截衣故。针净者。佛听畜二种</a><a name="0424a24" id="0424a24">针。铜针铁针。三种鼻。糠鼻圆鼻小豆鼻。比</a><a name="0424a25" id="0424a25">丘无针不应行。染净者。五比丘白佛言。世</a><a name="0424a26" id="0424a26">尊。我等用何等物染衣。佛言。用根汁茎汁</a><a name="0424a27" id="0424a27">叶汁花汁果汁新生犊子粪汁染。坏色净者。</a><a name="0424a28" id="0424a28">比丘得新衣。应三种坏色。若青若泥若茜。</a><a name="0424a29" id="0424a29">量净者。不应等佛衣量作衣。应随自身量。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230423c.htm'><img src='up.gif' border=0></a>
<a href='T230424b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>