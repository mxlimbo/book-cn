<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0388c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷36)</font> 第八门第十子摄颂之二 <font face='Arial'>T24, p0388c</h2></font><hr>
<span class='old'>
</a><a name="0388b28" id="0388b28">劫。佛告阿难陀。是汝之过作斯非理。我已</a><a name="0388b29" id="0388b29">再三分明告汝。汝自不能知其意趣。由魔波</span><a name="0388c01" id="0388c01">卑惑乱汝心。阿难陀。汝意云何。诸佛如来言</a><a name="0388c02" id="0388c02">有二不。白言不尔。佛言。善哉善哉。阿难陀。</a><a name="0388c03" id="0388c03">如来大师出二言者。无有是处。我已许魔汝</a><a name="0388c04" id="0388c04">无宜请。阿难陀。汝今可往取弓塔边侧近苾</a><a name="0388c05" id="0388c05">刍。皆令普集常食堂中。时阿难陀即往遍告。</a><a name="0388c06" id="0388c06">众既集已。诣世尊所。顶礼佛足合掌白言。大</a><a name="0388c07" id="0388c07">德世尊。诸苾刍众咸悉来集常食堂所。愿佛</a><a name="0388c08" id="0388c08">知时。佛从座起至其堂内。就座而坐告诸苾</a><a name="0388c09" id="0388c09">刍。汝等观察。诸行无常。是变易法。不可委</a><a name="0388c10" id="0388c10">信。深可厌舍而求解脱。汝等当知。有胜妙法</a><a name="0388c11" id="0388c11">能于现世得利乐住。未来世中亦复利乐。汝</a><a name="0388c12" id="0388c12">等苾刍宜于此法受持读诵善解其义谨慎奉</a><a name="0388c13" id="0388c13">行。能令梵行久住不灭。如是之法便得弘广</a><a name="0388c14" id="0388c14">利益有情哀愍一切安乐人天。云何胜法能得</a><a name="0388c15" id="0388c15">现世利乐及后世利乐。若诸苾刍受持读诵</a><a name="0388c16" id="0388c16">善解其义谨慎奉行。能令梵行久住不灭。如</a><a name="0388c17" id="0388c17">是之法便得弘广利益有情哀愍一切安乐人</a><a name="0388c18" id="0388c18">天。所谓四念处四正勤四神足五根五力七</a><a name="0388c19" id="0388c19">觉分八圣道。当知此是现法利乐及后世利</a><a name="0388c20" id="0388c20">乐。应当读诵受持勿忘。佛告阿难陀。我今欲</a><a name="0388c21" id="0388c21">往重患村中。时阿难陀闻佛教已即随佛后</a><a name="0388c22" id="0388c22">世尊行至广严城西北园林之界。如大象王</a><a name="0388c23" id="0388c23">全身右顾望广严城(躬行此处亲为敬礼愿于像末圣教流通)时阿</a><a name="0388c24" id="0388c24">难陀白言。世尊。如来右旋徘徊周望城郭。非</a><a name="0388c25" id="0388c25">无因缘。唯愿为说。佛告阿难陀。我今右旋顾</a><a name="0388c26" id="0388c26">视。如汝所言非无因缘。阿难陀。此是如来应</a><a name="0388c27" id="0388c27">正等觉。于最末后望广严城。我今欲往力士</a><a name="0388c28" id="0388c28">生处娑罗双树入般涅槃。不复重来。所以回</a><a name="0388c29" id="0388c29">顾望此城邑。时有苾刍闻佛语已说伽他曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240388b.htm'><img src='up.gif' border=0></a>
<a href='T240389a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>