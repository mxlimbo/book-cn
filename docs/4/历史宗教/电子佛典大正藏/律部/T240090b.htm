<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0090b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷17)</font> 诸大弟子说业报缘 <font face='Arial'>T24, p0090b</h2></font><hr>
<span class='old'>
</a><br><a name="0090a28" id="0090a28">　　佛舒百福臂　　　无比无等手</a><br><a name="0090a29" id="0090a29">　　持我献蜜钵　　　与声闻众饮</span><br><a name="0090b01" id="0090b01">　　情怀大欣庆　　　虔躬而合掌</a><br><a name="0090b02" id="0090b02">　　对此法王前　　　舞蹈礼已去</a><br><a name="0090b03" id="0090b03">　　我愿舍命后　　　得生于人趣</a><br><a name="0090b04" id="0090b04">　　常遇大导师　　　恒持真妙法</a><br><a name="0090b05" id="0090b05">　　由此善根故　　　遂获得人身</a><br><a name="0090b06" id="0090b06">　　敬奉事调御　　　无上等正觉</a><br><a name="0090b07" id="0090b07">　　于释师子教　　　得为作出家</a><br><a name="0090b08" id="0090b08">　　证获阿罗汉　　　至寂清凉处</a><br><a name="0090b09" id="0090b09">　　备六大神通　　　而此诸苾刍</a><br><a name="0090b10" id="0090b10">　　犹呼我蜜性　　　名称福远闻</a><br><a name="0090b11" id="0090b11">　　常受尊敬重　　　恒来供养我</a><br><a name="0090b12" id="0090b12">　　与诸苾刍众　　　游行于人间</a><br><a name="0090b13" id="0090b13">　　至于旷野处　　　大众咸遭渴</a><br><a name="0090b14" id="0090b14">　　我便心起念　　　愿令获净蜜</a><br><a name="0090b15" id="0090b15">　　四方非人类　　　知我心所愿</a><br><a name="0090b16" id="0090b16">　　各持大蜜器　　　咸来施与我</a><br><a name="0090b17" id="0090b17">　　我见即便受　　　乃至随意足</a><br><a name="0090b18" id="0090b18">　　充满苾刍众　　　皆发胜上心</a><br><a name="0090b19" id="0090b19">　　我于猴生中　　　为王供养故</a><br><a name="0090b20" id="0090b20">　　才舍傍生趣　　　得践甘露地</a><br><a name="0090b21" id="0090b21">　　我先所有念　　　及曾发深愿</a><br><a name="0090b22" id="0090b22">　　虔心奉大师　　　所作皆成办</a><br><a name="0090b23" id="0090b23">　　此是我所念　　　先为善业因</a><br><a name="0090b24" id="0090b24">　　今受其果报　　　微妙极受乐</a><br><a name="0090b25" id="0090b25">　　此蜜性苾刍　　　对大僧伽众</a><br><a name="0090b26" id="0090b26">　　于无热恼池　　　说斯先业报　</p></a><a name="0090b27" id="0090b27"><p class='juan'>
根本说一切有部毗奈耶药事卷第十七</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240090a.htm'><img src='up.gif' border=0></a>
<a href='T240090c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>