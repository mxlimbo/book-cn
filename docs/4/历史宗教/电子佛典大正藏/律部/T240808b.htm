<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毗尼母经 0808b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毗尼母经</font> <font face='Arial'>(卷2)</font> <font face='Arial'>T24, p0808b</h2></font><hr>
<span class='old'>
</a><a name="0808a28" id="0808a28">一者善摈二者恶摈。如摈十三种人者名为</a><a name="0808a29" id="0808a29">善摈。与此相违名为恶摈。是名摈出羯磨。复</span><a name="0808b01" id="0808b01">有众僧。听忏悔入僧次第羯磨。若比丘为调</a><a name="0808b02" id="0808b02">伏故摈出者。此人后时改悔求僧除罪。僧有</a><a name="0808b03" id="0808b03">所教敕皆顺僧意不敢违逆。能使众僧齐心</a><a name="0808b04" id="0808b04">欢喜。僧即聚集解摈羯磨更作。听入僧羯磨。</a><a name="0808b05" id="0808b05">是名听入僧羯磨。优波离问佛。摈出忏悔此</a><a name="0808b06" id="0808b06">事云何。佛言。为调伏者听使忏悔。永摈者不</a><a name="0808b07" id="0808b07">听忏悔。何者名为诃责羯磨。有人僧中健斗</a><a name="0808b08" id="0808b08">强诤。于僧法事中皆不如法。现前种种诃责</a><a name="0808b09" id="0808b09">乃至摈出。此诃责事。诃责犍度中广说。</a><a name="0808b10" id="0808b10">有诃责者。若比丘作种种不如法事。众僧</a><a name="0808b11" id="0808b11">语言。长老汝犯不如法事。此人即答僧言。</a><a name="0808b12" id="0808b12">我不知不见犯何等事。僧应种种苦责摈出。</a><a name="0808b13" id="0808b13">是名呵责羯磨。谏法应三处谏。见闻疑破戒</a><a name="0808b14" id="0808b14">破见破行。谏者。有五事因缘。一知时二利于</a><a name="0808b15" id="0808b15">前人三实心四调和语五不粗恶语。复有内</a><a name="0808b16" id="0808b16">立五种因缘故应谏。一利益二安乐三慈心</a><a name="0808b17" id="0808b17">四悲心五于犯罪中欲使速离。是名谏法缘</a><a name="0808b18" id="0808b18">事。云何名为缘事。若因若缘此中从何初起。</a><a name="0808b19" id="0808b19">如拔陀波罗比丘经中。应当广知。尔时世尊。</a><a name="0808b20" id="0808b20">在舍卫国一坐而食佛告诸比丘。吾一食已</a><a name="0808b21" id="0808b21">来身体调适无诸患苦。汝等亦应一食。诸比</a><a name="0808b22" id="0808b22">丘闻告欢喜奉行。拔陀波罗比丘不顺佛告。</a><a name="0808b23" id="0808b23">不能一食。何以故。我常数数食以此为法。佛</a><a name="0808b24" id="0808b24">复告言。汝能多食者中前多乞一坐而食。复</a><a name="0808b25" id="0808b25">言不能。佛复欲游诸国邑。阿难为佛缝衣。此</a><a name="0808b26" id="0808b26">比丘到阿难所问言。汝何所作。阿难答言。世</a><a name="0808b27" id="0808b27">尊欲游诸国邑。是故为佛缝衣。汝住此或无</a><a name="0808b28" id="0808b28">利益。闻此语已即到佛所。五体投地白佛言。</a><a name="0808b29" id="0808b29">世尊。当为弟子忏悔。佛言。忏悔无益。一切沙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240808a.htm'><img src='up.gif' border=0></a>
<a href='T240808c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>