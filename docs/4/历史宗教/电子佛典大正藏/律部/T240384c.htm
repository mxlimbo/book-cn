<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0384c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷36)</font> 第八门第十子摄颂之二 <font face='Arial'>T24, p0384c</h2></font><hr>
<span class='old'>
</a><a name="0384b28" id="0384b28">不生悔恨。五者命终之后生于天上长受安</a><a name="0384b29" id="0384b29">乐。是谓五种行不放逸利益之事。尔时世尊</span><a name="0384c01" id="0384c01">为波吒离邑诸婆罗门等。演说法要示教利</a><a name="0384c02" id="0384c02">喜已。默然而住。诸婆罗门等即从坐起。偏</a><a name="0384c03" id="0384c03">袒右肩右膝着地。合掌向佛白言。世尊。愿佛</a><a name="0384c04" id="0384c04">慈悲哀受我等。昼日游从闲静房舍。尔时世</a><a name="0384c05" id="0384c05">尊默然为受。诸婆罗门等知佛受已。顶礼佛</a><a name="0384c06" id="0384c06">足奉辞而去。诸人去后佛即诣彼闲静住处。</a><a name="0384c07" id="0384c07">既至彼已。即于房外洗足已入室宴坐。时摩</a><a name="0384c08" id="0384c08">揭陀国行雨大臣。便于波吒离邑。四边量度</a><a name="0384c09" id="0384c09">广立封疆。欲造城隍将罚佛栗氏国。时此</a><a name="0384c10" id="0384c10">邑中。有大势力威德天神各求住处。尔时世</a><a name="0384c11" id="0384c11">尊于宴坐处。即以天眼过于人天。观彼天神</a><a name="0384c12" id="0384c12">各求住处。乃于晡时从宴坐起。诣清凉处坐</a><a name="0384c13" id="0384c13">告阿难陀曰。汝岂不闻量度城邑。白言。我</a><a name="0384c14" id="0384c14">闻。行雨大臣欲置城邑。以自牢固将伐北</a><a name="0384c15" id="0384c15">城。佛言。阿难陀。善哉行雨大臣。有大智慧欲</a><a name="0384c16" id="0384c16">置城邑。即与三十三天形状相似。我于住处</a><a name="0384c17" id="0384c17">以天眼观见诸大天神各求住处。阿难陀。但</a><a name="0384c18" id="0384c18">是势力诸天欲住之处。于此城内福德大人。</a><a name="0384c19" id="0384c19">亦于其中而求住处。但是处中诸天欲住之</a><a name="0384c20" id="0384c20">处。其处中人及余诸类亦于此住。阿难陀。于</a><a name="0384c21" id="0384c21">其城邑有胜人住止。有胜人言议。有胜商</a><a name="0384c22" id="0384c22">人来共交易往还无滞者。谓即是此波吒离</a><a name="0384c23" id="0384c23">城。然有三灾祸城当损坏。所谓水火及内反</a><a name="0384c24" id="0384c24">逆。时行雨大臣闻佛世尊从摩揭陀渐渐游</a><a name="0384c25" id="0384c25">行至波[<a href='javascript:showpic("images/073867.gif")'>日*乇</a>]离邑住制底处。为诸人众之所恭</a><a name="0384c26" id="0384c26">敬。闻已寻往至世尊所。修敬已毕共相慰</a><a name="0384c27" id="0384c27">问退坐一面。佛为说法示教利喜已默然而</a><a name="0384c28" id="0384c28">住</a><a name="0384c29" id="0384c29"><p>尔时大臣即从座起偏露一肩。右膝着地合<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240384b.htm'><img src='up.gif' border=0></a>
<a href='T240385a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>