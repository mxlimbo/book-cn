<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0599a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷5)</font> 二十三僧残法之一 <font face='Arial'>T22, p0599a</h2></font><hr>
<span class='old'>
</a><a name="0598c28" id="0598c28">法相似别众。法相似和合众。非法非律非</a><a name="0598c29" id="0598c29">佛所教。若一切未作呵谏前。若与父</span><a name="0599a01" id="0599a01">母若与病人与小儿与妊娠妇女与牢</a><a name="0599a02" id="0599a02">狱系人与寺中客作者不犯。若种花树复</a><a name="0599a03" id="0599a03">教人种供养佛法僧。教人取花供养佛法</a><a name="0599a04" id="0599a04">僧。自造花鬘教人造供养佛法僧。自以</a><a name="0599a05" id="0599a05">线贯花教人贯供养佛法僧。自持花教</a><a name="0599a06" id="0599a06">人持花供养佛法僧。自以线贯华鬘教</a><a name="0599a07" id="0599a07">人贯持供养佛法僧。皆不犯。若人举手欲</a><a name="0599a08" id="0599a08">打。若被贼若象熊罴师子虎狼来恐难之处。</a><a name="0599a09" id="0599a09">若担刺棘来于中走避者不犯。若渡河</a><a name="0599a10" id="0599a10">沟渠坑跳踯者不犯。若同伴行在后还顾不</a><a name="0599a11" id="0599a11">见而啸唤者不犯。若为父母病。若闭在</a><a name="0599a12" id="0599a12">狱。若为笃信优婆塞有病。若闭在狱看</a><a name="0599a13" id="0599a13">书往。若为塔为僧为病比丘事持书往返</a><a name="0599a14" id="0599a14">者一切不犯。不犯者。最初未制戒。痴狂心</a><a name="0599a15" id="0599a15">乱痛恼所缠(十<span class='corr'>二</span>竟)</a><a name="0599a16" id="0599a16"><p>尔时佛在拘睒毗国瞿师罗园。时尊者阐</a><a name="0599a17" id="0599a17">陀比丘。恶性不受人语。语诸比丘言。汝莫</a><a name="0599a18" id="0599a18">语我若好若恶。我亦不语诸大德若好若</a><a name="0599a19" id="0599a19">恶。诸大德止。莫有所说。何用教我为。我应</a><a name="0599a20" id="0599a20">教诸大德。何以故。我圣主得正觉故。譬如</a><a name="0599a21" id="0599a21">大水初来漂诸草木积在一处。诸大德亦复</a><a name="0599a22" id="0599a22">如是。种种姓种种名种种家出家集在一处。</a><a name="0599a23" id="0599a23">亦如大风吹诸草木集在一处。诸大德亦</a><a name="0599a24" id="0599a24">如是。种种姓种种名种种家出家集在一</a><a name="0599a25" id="0599a25">处。是故诸大德。不应教我。我应教诸大</a><a name="0599a26" id="0599a26">德。何以故。我圣主得正觉故。时诸比丘。闻</a><a name="0599a27" id="0599a27">中有少欲知足行头陀乐学戒知惭愧者。</a><a name="0599a28" id="0599a28">嫌责阐陀比丘。云何恶性不受人语。语诸</a><a name="0599a29" id="0599a29">比丘言。诸大德。莫语我若好若恶。我亦不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220598c.htm'><img src='up.gif' border=0></a>
<a href='T220599b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>