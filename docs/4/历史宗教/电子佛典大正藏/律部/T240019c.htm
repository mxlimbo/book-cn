<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0019c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷5)</font> <font face='Arial'>T24, p0019c</h2></font><hr>
<span class='old'>
</a><a name="0019b28" id="0019b28"><p>内摄颂曰</a><a name="0019b29" id="0019b29"><p class='lg'>　　王城那兰陀　　　波吒竹仗林</span><br><a name="0019c01" id="0019c01">　　弶伽胜峰山　　　响声薜舍离　</p></a><a name="0019c02" id="0019c02"><p>尔时世尊在王舍城羯兰铎迦池竹园中。是</a><a name="0019c03" id="0019c03">时未生怨太子由被提婆达多种种击发。而</a><a name="0019c04" id="0019c04">受其语。便加杀害顺法父王。自登王位。尔时</a><a name="0019c05" id="0019c05">此王于如来所。欲作种种毁害之事。放一大</a><a name="0019c06" id="0019c06">象名为护财。及恶马恶狗。令害如来。尔时</a><a name="0019c07" id="0019c07">王母韦提希既闻斯事。即告子言。汝于世尊</a><a name="0019c08" id="0019c08">所。勿行轻毁。如来恒畏众生起轻毁行。恐佛</a><a name="0019c09" id="0019c09">世尊离王舍城。此国土中失大利益。由世尊</a><a name="0019c10" id="0019c10">威力故。安伽国及摩揭陀国所有众生。增长</a><a name="0019c11" id="0019c11">利乐。恒生欢喜。王闻此语。心怀忿怒。报其母</a><a name="0019c12" id="0019c12">言。余国土中无有如来。其国岂当灭没无有</a><a name="0019c13" id="0019c13">众生。其母种种方便遮止。亦不回心</a><a name="0019c14" id="0019c14"><p>尔时世尊即作是念。此未生怨太子作无量</a><a name="0019c15" id="0019c15">罪。我当令此住无根信。今未是时。我今旦</a><a name="0019c16" id="0019c16">往室罗伐城。作是念已。尔时世尊与声闻众。</a><a name="0019c17" id="0019c17">渐次游行诣室罗伐城。到彼城已。住逝多林</a><a name="0019c18" id="0019c18">给孤独园。时彼邻国王等。闻未生怨于世尊</a><a name="0019c19" id="0019c19">所欲行轻毁。如来惧于斯事。离王舍城。诣室</a><a name="0019c20" id="0019c20">罗伐城。今现到彼。邻国王等即作念言。彼</a><a name="0019c21" id="0019c21">小国王。父顺正法。而被杀害。由怀不足。诸天</a><a name="0019c22" id="0019c22">世人共所供养者。唯有如来。今此恶人更生</a><a name="0019c23" id="0019c23">轻毁。我等诸国共作种种方便。夺其王位。</a><a name="0019c24" id="0019c24">是诸王等展转遣使。更相报已备四种兵。具</a><a name="0019c25" id="0019c25">全甲仗。所谓象兵马兵车兵步兵。至王舍城。</a><a name="0019c26" id="0019c26">四方苗稼。悉被毁坏。周营而住。是时无稻</a><a name="0019c27" id="0019c27">干龙王复降大雹。更加伤损。有五百泉池。</a><a name="0019c28" id="0019c28">自然涸竭。天复无雨。国中饥馑。人亦不安。城</a><a name="0019c29" id="0019c29">外流水。咸散毒药。未生怨王大怀剧苦。非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240019b.htm'><img src='up.gif' border=0></a>
<a href='T240020a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>