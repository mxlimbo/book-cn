<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0526a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷37)</font> 三十事初 <font face='Arial'>T22, p0526a</h2></font><hr>
<span class='old'>
</a><a name="0525c28" id="0525c28">世尊。佛言。汝云何擿故僧伽梨已。不自缝不</a><a name="0525c29" id="0525c29">使人缝。从今日后。不听擿衣浣。复次尔时</span><a name="0526a01" id="0526a01">有释种女摩罗女。本是乐人。浣僧伽梨僧伽</a><a name="0526a02" id="0526a02">梨厚重难浣。语大爱道。大爱道往白世尊。佛</a><a name="0526a03" id="0526a03">言。从今日后。听至五六日。佛告大爱道瞿昙</a><a name="0526a04" id="0526a04">弥。依止舍卫城住比丘尼皆悉令集。乃至已</a><a name="0526a05" id="0526a05">闻者当重闻。若比丘尼故僧伽梨若自擿若</a><a name="0526a06" id="0526a06">使人擿。过五六日不自缝不使人缝。除病尼</a><a name="0526a07" id="0526a07">萨耆波夜提。比丘尼者如上说。故僧伽梨者。</a><a name="0526a08" id="0526a08">欲浣若自擿若使人擿五六日者。限齐六日。</a><a name="0526a09" id="0526a09">不还自缝不使人缝尼萨耆波夜提。尼萨耆</a><a name="0526a10" id="0526a10">波夜提者如上说。若比丘尼浣故僧伽梨。若</a><a name="0526a11" id="0526a11">轻而薄者不听擿。若厚而重者听擿擿已</a><a name="0526a12" id="0526a12">当浣浣已应舒置箔上。若席上以石镇四角。</a><a name="0526a13" id="0526a13">干竟当唤共行弟子依止弟子。同和上阿</a><a name="0526a14" id="0526a14">阇梨诸知识比丘尼速疾共成。若老病无人</a><a name="0526a15" id="0526a15">佐者无罪。是故世尊说</a><a name="0526a16" id="0526a16"><p>佛住舍卫城。尔时学戒尼语偷兰难陀言。阿</a><a name="0526a17" id="0526a17">梨耶。与我受具足。偷兰难陀言。汝与我衣当</a><a name="0526a18" id="0526a18">与汝受具足。即便与衣。后不与受具足。学戒</a><a name="0526a19" id="0526a19">尼言。与我受具足。如是经久。诸比丘尼语大</a><a name="0526a20" id="0526a20">爱道。大爱道即以是事往白世尊。佛言。唤</a><a name="0526a21" id="0526a21">是比丘尼来。来已佛问言。汝实尔不。答言实</a><a name="0526a22" id="0526a22">尔。佛言。此是恶事。乃至佛告大爱道。依止舍</a><a name="0526a23" id="0526a23">卫城住比丘尼皆悉令集。乃至已闻者当重</a><a name="0526a24" id="0526a24">闻。若比丘尼语式叉摩尼言。汝与我衣当与</a><a name="0526a25" id="0526a25">汝受具足。取衣已不与受具足者尼萨耆波</a><a name="0526a26" id="0526a26">夜提。比丘尼者如上说。式叉摩尼者。受学戒。</a><a name="0526a27" id="0526a27">衣者七种衣如上说。复有衣名僧伽梨乃至</a><a name="0526a28" id="0526a28">雨浴衣。许受具足者。后自不与受。不使人</a><a name="0526a29" id="0526a29">受。尼萨耆波夜提。尼萨耆波夜提者如上说。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220525c.htm'><img src='up.gif' border=0></a>
<a href='T220526b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>