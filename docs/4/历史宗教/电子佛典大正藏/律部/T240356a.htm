<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0356a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷30)</font> 第六门第四子摄之余明佛从天下等事 <font face='Arial'>T24, p0356a</h2></font><hr>
<span class='old'>
</a><a name="0355c28" id="0355c28">时诸苾刍咸皆有疑。请世尊曰。大德世尊。此</a><a name="0355c29" id="0355c29">瘦瞿答弥先作何业。夫被蛇蜇而死。一子野</span><a name="0356a01" id="0356a01">干所害。一子溺水而亡。父母亲知咸遭霹雳。</a><a name="0356a02" id="0356a02">自食子肉心乱癫狂。渐渐游行来诣佛所。善</a><a name="0356a03" id="0356a03">法律中出家近圆。断诸烦恼证阿罗汉。蒙佛</a><a name="0356a04" id="0356a04">授记于尼众中持律第一。佛言汝等苾刍当</a><a name="0356a05" id="0356a05">知。此尼由先作业。果报熟时皆须自受。非外</a><a name="0356a06" id="0356a06">四大等。乃式漏。广如余处。汝等苾刍当</a><a name="0356a07" id="0356a07">一心听。往古昔时于一聚落。有长者住大富</a><a name="0356a08" id="0356a08">多财。娶妻经久迥无儿息心怀忧恼。我有多</a><a name="0356a09" id="0356a09">财了无继嗣。身亡之后并入官收。妇问何忧。</a><a name="0356a10" id="0356a10">夫以事答。妇作是念。我今未知由夫薄业我</a><a name="0356a11" id="0356a11">无福耶。不生子息。岂非夫主于我情生异念</a><a name="0356a12" id="0356a12">更觅余妻。亲对我前掌颊而住。广说愁词</a><a name="0356a13" id="0356a13">我宜自行不劳他遣。告其夫曰。我有恶业不</a><a name="0356a14" id="0356a14">怀男女。可更觅妇男女当生。报言贤首。汝岂</a><a name="0356a15" id="0356a15">不闻。家有二妇欲将冷水饮糗无由。于其宅</a><a name="0356a16" id="0356a16">中常为斗诤。共相恼乱无有停歇。妻作矫情。</a><a name="0356a17" id="0356a17">报言圣子。宜可娶来。彼若年颜与妹同者。我</a><a name="0356a18" id="0356a18">便于彼如妹看之。与女相似如女瞻养。夫</a><a name="0356a19" id="0356a19">闻此语遂更求妻。于异聚落有一长者。妻生</a><a name="0356a20" id="0356a20">一女复有二子。女既长大父母并亡。其人遂</a><a name="0356a21" id="0356a21">来至二弟处求姊为妻。彼便见与作大礼仪</a><a name="0356a22" id="0356a22">共相婚媾。人皆法尔得新忘旧不念前妻。旧</a><a name="0356a23" id="0356a23">妇腹中先有恶病不生男女。见夫弃掷极生</a><a name="0356a24" id="0356a24">嫉妒。因即病差便即有娠。报夫主曰。我今</a><a name="0356a25" id="0356a25">有娠君当喜庆。夫曰贤首。汝若生子。我殁世</a><a name="0356a26" id="0356a26">后得为继嗣自作家主。妇曰诚如所说。君之</a><a name="0356a27" id="0356a27">后妻若不药我堕胎必有斯理。夫曰贤首。我</a><a name="0356a28" id="0356a28">先语汝。家有两妇定相恼乱。汝今无事早发</a><a name="0356a29" id="0356a29">斯言。妇便默尔。月满生儿。母便念曰。此子幸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240355c.htm'><img src='up.gif' border=0></a>
<a href='T240356b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>