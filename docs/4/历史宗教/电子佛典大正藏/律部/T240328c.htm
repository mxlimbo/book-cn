<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0328c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷25)</font> 第三门第四子摄颂之余 <font face='Arial'>T24, p0328c</h2></font><hr>
<span class='old'>
</a><br><a name="0328b28" id="0328b28">　　大神通大药　　　刀子下天宫　</p></a><a name="0328b29" id="0328b29"><p>缘在室罗伐城。时具寿邬波离有二求寂。一</span><a name="0328c01" id="0328c01">名驮索迦。二名波洛迦。此二相亲情怀莫逆。</a><a name="0328c02" id="0328c02">一告一曰。汝可近圆。我于亲教并及汝身。皆</a><a name="0328c03" id="0328c03">为给侍不令有乏。彼闻语已亦如是说。时此</a><a name="0328c04" id="0328c04">二人更相护惜。竟无一人受近圆者。时具</a><a name="0328c05" id="0328c05">寿邬波离请世尊曰。大德。颇得一亲教师一</a><a name="0328c06" id="0328c06">屏教师一羯磨师得与弟子二人同时受近圆</a><a name="0328c07" id="0328c07">不。佛言得。此二谁大。佛言。无有大小。得与</a><a name="0328c08" id="0328c08">三人同受不。佛言得。此三谁大。佛言。亦无大</a><a name="0328c09" id="0328c09">小。得与四人同受不。佛言不得。何以故。非</a><a name="0328c10" id="0328c10">众为众而作羯磨。理相违。故若如是作者得</a><a name="0328c11" id="0328c11">越法罪。世尊。此等诸人既同时受无大小者。</a><a name="0328c12" id="0328c12">云何致敬及为知事人并受利物。佛告邬波</a><a name="0328c13" id="0328c13">离。此等诸人不应相礼。若作知事及受利物。</a><a name="0328c14" id="0328c14">随他差与而领受之</a><a name="0328c15" id="0328c15"><p>缘处同前。时邬波离请世尊曰。大德。当来之</a><a name="0328c16" id="0328c16">世。人多健忘念力寡少。不知世尊于何方域</a><a name="0328c17" id="0328c17">城邑聚落。说何经典制何学处。此欲如何。佛</a><a name="0328c18" id="0328c18">言。于六大城。但是如来久住大制底处。称说</a><a name="0328c19" id="0328c19">无犯。若忘王等名欲说何者。佛言。王说胜</a><a name="0328c20" id="0328c20">光。长者给孤独。邬波斯迦毗舍佉。如是应知。</a><a name="0328c21" id="0328c21">于余方处随王长者而为称说。若说昔日因</a><a name="0328c22" id="0328c22">缘之事。当说何处。应云婆罗[<a href='javascript:showpic("images/022129.gif")'>病-丙+尼</a>]斯。王名梵</a><a name="0328c23" id="0328c23">授。长者名相续。邬波斯迦名长净。随时称说。</a><a name="0328c24" id="0328c24">若于经典不能记忆。当云何持。佛言。应写纸</a><a name="0328c25" id="0328c25">叶读诵受持</a><a name="0328c26" id="0328c26"><p class='juan'>
根本说一切有部毗奈耶杂事卷第二十五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240328b.htm'><img src='up.gif' border=0></a>
<a href='T240329a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>