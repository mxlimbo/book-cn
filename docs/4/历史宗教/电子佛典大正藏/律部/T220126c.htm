<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0126c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷18)</font> 第三分之四布萨法 <font face='Arial'>T22, p0126c</h2></font><hr>
<span class='old'>
</a><a name="0126b28" id="0126b28">便具以告。夫人白王。若实尔者愿听出家。</a><a name="0126b29" id="0126b29">王言。我相敬爱死不相离。余欢少日如何生</span><a name="0126c01" id="0126c01">离。夫人复白王言。少染世荣迷味道业。即此</a><a name="0126c02" id="0126c02">促期唯与苦会。愿必垂愍听遂出家。王言。</a><a name="0126c03" id="0126c03">汝年少修道识见明决必得生天。若还相见</a><a name="0126c04" id="0126c04">当遂汝意。夫人白言。若此愿果誓不违要。便</a><a name="0126c05" id="0126c05">听出家。于是辞去。行道不久得阿那含果。即</a><a name="0126c06" id="0126c06">便命终生于梵天。便作是念。我得出家是王</a><a name="0126c07" id="0126c07">之恩。恩重宜报。要不可违。即下在王宫上</a><a name="0126c08" id="0126c08">虚空中立。语王言。月光夫人即我身是。先与</a><a name="0126c09" id="0126c09">王要。故来赴信。王语言。我不识天可现本身。</a><a name="0126c10" id="0126c10">即变为昔形于王前立。王见情重欲附近之。</a><a name="0126c11" id="0126c11">便飞升虚空语王言。王何故犹习此爱欲。为</a><a name="0126c12" id="0126c12">欲为无常苦空不净。若思此义可得解脱。若</a><a name="0126c13" id="0126c13">不尔者必堕三涂。自拔良难。王闻此语心</a><a name="0126c14" id="0126c14">即调柔。即舍王位以付太子出家学道。在</a><a name="0126c15" id="0126c15">城左右山林树下。太子见父出家而不远去。</a><a name="0126c16" id="0126c16">恒恐变悔还夺其位。常愿父王远之他国。时</a><a name="0126c17" id="0126c17">王比丘作是念。我奉佛教而未见佛。今当往</a><a name="0126c18" id="0126c18">彼礼敬世尊。念已便行。时太子与诸婆罗门</a><a name="0126c19" id="0126c19">在高楼上见出林去。语新王言。王比丘今已</a><a name="0126c20" id="0126c20">去矣。太子欣悦。王比丘忘坐具。须臾忆之即</a><a name="0126c21" id="0126c21">便还取。诸婆罗门复语新王言。王比丘已复</a><a name="0126c22" id="0126c22">还。将无有以太子惶怖。便敕左右。汝速往</a><a name="0126c23" id="0126c23">杀。凡是沙门释子亦尽杀之。复敕言。彼或畏</a><a name="0126c24" id="0126c24">死多作方便。慎莫不杀而来见我。受教即往</a><a name="0126c25" id="0126c25">语言。新王敕我杀比丘。比丘问言。何故杀我。</a><a name="0126c26" id="0126c26">答言。以比丘出林还反恐夺其位是以相杀。</a><a name="0126c27" id="0126c27">王比丘言。我不贪王位。向忘坐具故暂还取。</a><a name="0126c28" id="0126c28">如何以此而便见杀。使复言。重被王敕。彼</a><a name="0126c29" id="0126c29">必畏死多作方便。慎莫不杀而还见我。我今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220126b.htm'><img src='up.gif' border=0></a>
<a href='T220127a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>