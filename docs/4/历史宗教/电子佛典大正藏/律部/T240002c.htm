<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0002c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷1)</font> <font face='Arial'>T24, p0002c</h2></font><hr>
<span class='old'>
</a><a name="0002b28" id="0002b28">刍。依言往问。具寿。我今患眼。有残安膳那</a><a name="0002b29" id="0002b29">不。然此苾刍即觅残药不得。报言。具寿。我之</span><a name="0002c01" id="0002c01">残药。今觅不得。以此因缘。往白世尊。佛言。</a><a name="0002c02" id="0002c02">苾刍。若有残安膳那。不应辄弃而不收举。</a><a name="0002c03" id="0002c03">其安膳那行法。我今为说安置法式。其安膳</a><a name="0002c04" id="0002c04">那。应置牢固处。花安膳那置于铜器中。汁药</a><a name="0002c05" id="0002c05">安小合内。粖药置在竹筒里。后一一安置袋</a><a name="0002c06" id="0002c06">中。或以物裹。或于墙壁。钉橛系之。持安膳那</a><a name="0002c07" id="0002c07">苾刍应依法式。不依行者。得越法罪缘处同</a><a name="0002c08" id="0002c08">前。时有具寿西羯多苾刍。遂患风瘨。随处</a><a name="0002c09" id="0002c09">游行。乃至婆罗门居士见已。自相问言。是</a><a name="0002c10" id="0002c10">谁家儿子。有人先识。告众人曰。是某居士儿。</a><a name="0002c11" id="0002c11">众人言曰。由是孤独。令于沙门释子教中出</a><a name="0002c12" id="0002c12">家。若不出家。亲戚必当。为疗风疾。以此因</a><a name="0002c13" id="0002c13">缘。时诸苾刍往白世尊。佛言。诸苾刍。当为西</a><a name="0002c14" id="0002c14">羯多苾刍问彼医人。为疗风疾。时诸苾刍往</a><a name="0002c15" id="0002c15">医人处。问曰。贤首。有一苾刍。患如是病。可</a><a name="0002c16" id="0002c16">为处方。医人曰。宜服生肉。必当得差。苾刍报</a><a name="0002c17" id="0002c17">曰。贤首。彼苾刍可是食肉人耶。医人曰。圣</a><a name="0002c18" id="0002c18">者。此是治风病药。除此药已。余不能疗。时诸</a><a name="0002c19" id="0002c19">苾刍以缘白佛。佛言。若医人说此为药。余不</a><a name="0002c20" id="0002c20">能疗。应与生肉。时诸苾刍便与生肉。彼人眼</a><a name="0002c21" id="0002c21">见。而不肯食。佛言。应以物掩眼。然后与食。</a><a name="0002c22" id="0002c22">时彼苾刍缘与。即除掩物。然病苾刍见手有</a><a name="0002c23" id="0002c23">血。遂便欧逆。佛言。不应即除系物。待彼食</a><a name="0002c24" id="0002c24">讫。净洗手已。别置香美饮食。方可除其掩系。</a><a name="0002c25" id="0002c25">而告之曰。汝应食此美食。病可得差。差已。每</a><a name="0002c26" id="0002c26">忆斯药时诸苾刍以缘白佛。佛言。若病差已。</a><a name="0002c27" id="0002c27">如常顺行。违者得越法罪</a><a name="0002c28" id="0002c28"><p>缘在王舍城。时具寿毕邻陀婆瑳才出家已。</a><a name="0002c29" id="0002c29">多有诸疾。时诸苾刍皆来问说。具寿四体如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240002b.htm'><img src='up.gif' border=0></a>
<a href='T240003a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>