<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0797b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷33)</font> 受戒揵度之一 <font face='Arial'>T22, p0797b</h2></font><hr>
<span class='old'>
</a><a name="0797a28" id="0797a28">何名炽然。炽然者。生老病死愁忧苦恼炽然。</a><a name="0797a29" id="0797a29">我说此苦所生处。乃至意亦如是。尔时世</span><a name="0797b01" id="0797b01">尊。以此三事教授千比丘尔时千比丘。受</a><a name="0797b02" id="0797b02">此三事教授已。即时无漏心解脱无碍解脱</a><a name="0797b03" id="0797b03">智生。尔时世尊。化此千比丘已便作是念。</a><a name="0797b04" id="0797b04">我先许瓶沙王请。若我成佛得一切智。先</a><a name="0797b05" id="0797b05">来至罗阅城。我今应往见瓶沙王。即正衣</a><a name="0797b06" id="0797b06">服。将大比丘千人。皆是旧学螺髻梵志。皆已</a><a name="0797b07" id="0797b07">得定调柔永得解脱。从摩竭国界游化渐</a><a name="0797b08" id="0797b08">至杖林中。尔时世尊。于杖林中善住尼拘律</a><a name="0797b09" id="0797b09">树王下坐。时瓶沙王。闻沙门瞿昙出自释</a><a name="0797b10" id="0797b10">种出家学道。将千弟子游行摩竭界。皆是</a><a name="0797b11" id="0797b11">旧学螺髻梵志。皆已得定调柔永得解脱。</a><a name="0797b12" id="0797b12">从摩竭界游行来至杖林中。止善住尼拘</a><a name="0797b13" id="0797b13">律树王下坐。彼沙门瞿昙有大名称。靡所</a><a name="0797b14" id="0797b14">不闻。所谓名称者。如来至真等正觉明行足</a><a name="0797b15" id="0797b15">为善逝世间解无上士调御丈夫天人师佛世</a><a name="0797b16" id="0797b16">尊。于天及世间久魔若魔天及梵天众沙门</a><a name="0797b17" id="0797b17">婆罗门众中。自知得神通智证。常自娱乐。</a><a name="0797b18" id="0797b18">与人说法。上中下言悉善。义味深邃。具足演</a><a name="0797b19" id="0797b19">布。修诸梵行善哉乃得见如是阿罗汉。我</a><a name="0797b20" id="0797b20">今宁可自往见大沙门瞿昙。时王瓶沙。驾</a><a name="0797b21" id="0797b21">万二千乘车。将八万四千人前后围绕。以</a><a name="0797b22" id="0797b22">王威势出罗阅城。欲见世尊。时王瓶沙。往</a><a name="0797b23" id="0797b23">杖林中。齐车所至处。即下车步进入林。遥</a><a name="0797b24" id="0797b24">见世尊颜貌殊特犹如紫金。便发欢喜心。</a><a name="0797b25" id="0797b25">于如来所前头面礼足已在一面坐。时摩</a><a name="0797b26" id="0797b26">竭国人。或有礼足而坐者。或有举手相问</a><a name="0797b27" id="0797b27">讯而坐者。或有称姓名而坐者。或有叉手</a><a name="0797b28" id="0797b28">合掌向如来而坐者。或有默然而坐者。时</a><a name="0797b29" id="0797b29">摩竭国人作是念。为大沙门从郁鞞罗迦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220797a.htm'><img src='up.gif' border=0></a>
<a href='T220797c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>