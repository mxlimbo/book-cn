<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0586c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷3)</font> 二十三僧残法之一 <font face='Arial'>T22, p0586c</h2></font><hr>
<span class='old'>
</a><a name="0586b28" id="0586b28">作大房有主为己作。当将余比丘往指授</a><a name="0586b29" id="0586b29">处所。彼比丘应指授处所无难处无妨处。若</span><a name="0586c01" id="0586c01">比丘有难处妨处作大房有主为己作。不</a><a name="0586c02" id="0586c02">将余比丘往看指授处所僧伽婆尸沙。比</a><a name="0586c03" id="0586c03">丘义如上大者多用财物。房者屋也。有主</a><a name="0586c04" id="0586c04">者若一若二若众多人。为己者自为己身作。</a><a name="0586c05" id="0586c05">难处者师子虎狼熊罴下至蚁子。若比丘不</a><a name="0586c06" id="0586c06">为彼所娆者应平治地。若有树株若有</a><a name="0586c07" id="0586c07">石若有刺棘应除去。若有坑坎泥水应填</a><a name="0586c08" id="0586c08">满平治。若畏水应设提防若有人识认</a><a name="0586c09" id="0586c09">者应先断了。是谓无难处。无妨处者中间</a><a name="0586c10" id="0586c10">容草车回转是谓无妨处。彼比丘作无难</a><a name="0586c11" id="0586c11">无妨处竟。应至僧中偏露右肩脱革屣</a><a name="0586c12" id="0586c12">礼上座足胡跪合掌作如是白。大德僧听。</a><a name="0586c13" id="0586c13">我某甲比丘欲作大房有主自为己。今从</a><a name="0586c14" id="0586c14">僧乞指授无难无妨处。如是第二第三</a><a name="0586c15" id="0586c15">说。众僧应观察彼人。为可信不。有智慧</a><a name="0586c16" id="0586c16">不。若有信有智慧。即信彼应与羯磨。若</a><a name="0586c17" id="0586c17">无信无智慧应举众往。若遣有信有智慧</a><a name="0586c18" id="0586c18">者往指授处所。若彼处所有难有妨处不应</a><a name="0586c19" id="0586c19">指授若有难无妨处亦不应指授若无难</a><a name="0586c20" id="0586c20">有妨处亦不应指授。若无难无妨处应与</a><a name="0586c21" id="0586c21">指授应作如是指授。众中应差堪能羯磨</a><a name="0586c22" id="0586c22">者。如上应作如是白。大德僧听。此某甲比</a><a name="0586c23" id="0586c23">丘欲作大房有主自为己。今从僧乞指授</a><a name="0586c24" id="0586c24">无难无妨处。若僧时到僧忍听。与某甲比丘</a><a name="0586c25" id="0586c25">指授无难无妨处。白如是。大德僧听。此某</a><a name="0586c26" id="0586c26">甲比丘作大房有主自为己。从僧乞指授</a><a name="0586c27" id="0586c27">无难无妨处。今僧与某甲比丘指授无难无</a><a name="0586c28" id="0586c28">妨处。谁诸大德忍。僧与某甲比丘指授无</a><a name="0586c29" id="0586c29">难无妨处者默然。翩漪已忍。与<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220586b.htm'><img src='up.gif' border=0></a>
<a href='T220587a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>