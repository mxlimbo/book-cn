<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1475 沙弥尼离戒文 0939b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1475 沙弥尼离戒文</font> <font face='Arial'>(卷1)</font> <font face='Arial'>T24, p0939b</h2></font><hr>
<span class='old'>
</a><a name="0939a28" id="0939a28">本行。归念佛者少</a><a name="0939a29" id="0939a29"><p>佛言。观见人间。上至二十八天。下至十八地</span><a name="0939b01" id="0939b01">狱。皆苦无乐。故结戒以训后生。佛告诸弟子。</a><a name="0939b02" id="0939b02">为道至难。鲜能去家断绝六情。受佛重戒捐</a><a name="0939b03" id="0939b03">弃爱欲。有其然者少</a><a name="0939b04" id="0939b04"><p>佛告诸弟子。汝慎莫妄度沙弥离。女人姿</a><a name="0939b05" id="0939b05">态难保悦。在须臾以复更生恶意。譬如水泡</a><a name="0939b06" id="0939b06">一起一灭。无有常定。能见人根观其大行。见</a><a name="0939b07" id="0939b07">其宿罪。今以尽度。便得道者急当度之。自非</a><a name="0939b08" id="0939b08">菩萨阿罗汉。不可度尼</a><a name="0939b09" id="0939b09"><p>除觐说戒节度</a><a name="0939b10" id="0939b10"><p>维那先具舍罗筹香火戒文。净扫除精舍。却</a><a name="0939b11" id="0939b11">鸣b槌。烧香礼佛呗咒愿意。咒愿鬼子母。</a><a name="0939b12" id="0939b12">各便就坐。整法服叉手静默。维那便行香火</a><a name="0939b13" id="0939b13">人。各说一偈。维那在户里三唱。白衣出除觐</a><a name="0939b14" id="0939b14">布萨竟。三弹指令白衣远去。莫令闻说戒音</a><a name="0939b15" id="0939b15">声讫。开户维那唱言。静坐除觐默今布萨。亦</a><a name="0939b16" id="0939b16">三过唱讫。便维那捉筹。上座尼前长跪。布</a><a name="0939b17" id="0939b17">萨人与一筹。亦自取讫。便还敛筹。别着一</a><a name="0939b18" id="0939b18">处。还取未布筹。手捉从上座尼前问。谁脱不</a><a name="0939b19" id="0939b19">受筹。未得者便当言未。已得者当默讫竟。维</a><a name="0939b20" id="0939b20">那数筹有几人。数知少多。维那唱言。除觐等</a><a name="0939b21" id="0939b21">若干人。随年号月。十五便言十五日。月尽便</a><a name="0939b22" id="0939b22">言三十日。于某州某郡某县某檀越精舍中</a><a name="0939b23" id="0939b23">说戒。愿持说戒功德归流。大檀越眷属一切</a><a name="0939b24" id="0939b24">安隐。命过者生天人中增益功德。十方厄难</a><a name="0939b25" id="0939b25">普使解脱。各咒愿讫。维那长跪上座尼前。</a><a name="0939b26" id="0939b26">请能说戒人令说戒。复请一人三呗读经。读</a><a name="0939b27" id="0939b27">经竟呗。呗讫。上座普咒愿。下座尼皆长跪受</a><a name="0939b28" id="0939b28">咒愿。维那唱。皆共礼佛礼般若讫。下坐尼皆</a><a name="0939b29" id="0939b29">礼大尼讫。便维那长跪唱言。随所安<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240939a.htm'><img src='up.gif' border=0></a>
<a href='T240939c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>