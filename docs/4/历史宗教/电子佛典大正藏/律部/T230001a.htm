<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0001a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷1)</font> <font face='Arial'>T23, p0001a</h2></font><hr>
<span class='old'>
<p><p></span><a name="0001a01" id="0001a01"></a><a name="0001a02" id="0001a02"></a><a name="0001a03" id="0001a03"><p><b>　　<A NAME="n1"></A>No. 1435</b></a><a name="0001a04" id="0001a04"><p class='juan'>
十诵律卷第一(初诵之一)</p>
</a><a name="0001a05" id="0001a05"></a><a name="0001a06" id="0001a06"><p><span class='byline'>　　　　后秦北印度三藏</a><a name="0001a07" id="0001a07">弗若多罗共罗什译</span><br></a><a name="0001a08" id="0001a08"><p><b>　　<A NAME="n3"></A>明四波罗夷法之一</b></a><a name="0001a09" id="0001a09"><p>佛在毗耶离国。去城不远有一聚落。是中有</a><a name="0001a10" id="0001a10">长者子。名须提那加兰陀子。富贵多财种种</a><a name="0001a11" id="0001a11">成就。自归三宝为佛弟子。厌世出家剃除须</a><a name="0001a12" id="0001a12">发被着法服而作比丘。远离乡土到憍萨罗</a><a name="0001a13" id="0001a13">国一处安居。时世饥馑乞食难得。诸人民妻</a><a name="0001a14" id="0001a14">子尚乏饮食。何况能与诸乞求人。时须提那</a><a name="0001a15" id="0001a15">作是念。此大饥馑乞求难得。我等诸亲里多</a><a name="0001a16" id="0001a16">饶财富。当因我故布施作福。今正是时。作是</a><a name="0001a17" id="0001a17">念已。夏安居过三月自恣竟作衣毕。着衣持</a><a name="0001a18" id="0001a18">钵还毗耶离。经游诸国至本聚落。晨朝时到</a><a name="0001a19" id="0001a19">着衣持钵入村乞食至亲里舍。为诸比丘各各</a><a name="0001a20" id="0001a20">劝与种种饮食。自行头陀受乞食法。次乞食</a><a name="0001a21" id="0001a21">已还到自舍。而作是言。先许当还我今来归。</a><a name="0001a22" id="0001a22">作是语已便駃出去。其家小婢见其駃去。</a><a name="0001a23" id="0001a23">即驰往白须提那母。向须提那入门便去。其</a><a name="0001a24" id="0001a24">母念言。须提那入门即去。或能愁忧欲还舍</a><a name="0001a25" id="0001a25">戒不乐梵行。我今当往教令还家自恣五欲</a><a name="0001a26" id="0001a26">布施作福。作是念已。往到其所语须提那。汝</a><a name="0001a27" id="0001a27">若愁忧不乐梵行欲舍戒者。便来还家受五</a><a name="0001a28" id="0001a28">欲乐布施作福。即答母言。我无愁忧不欲舍</a><a name="0001a29" id="0001a29">戒不厌梵行。亦不欲舍沙门之法心乐梵行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230001b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>