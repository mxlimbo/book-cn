<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1482 佛阿毗昙经出家相品 0958c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1482 佛阿毗昙经出家相品</font> <font face='Arial'>(卷1)</font> <font face='Arial'>T24, p0958c</h2></font><hr>
<span class='old'>
</a><a name="0958b28" id="0958b28">如是有无明故有行增长。如是有生故有老死</a><a name="0958b29" id="0958b29">增长。其无明亦不念言。我能造行。行亦不念</span><a name="0958c01" id="0958c01">言。我为无明所造。乃至生亦不言。我能造老</a><a name="0958c02" id="0958c02">死。老死亦不言。我为生所造。如是有无明故</a><a name="0958c03" id="0958c03">有行增长。乃至有生故有老死增长云何名</a><a name="0958c04" id="0958c04">无明。所言无明者。依六种性称为男女。何者</a><a name="0958c05" id="0958c05">为六种性。如是地性水性火性风性空性识</a><a name="0958c06" id="0958c06">性。其地性者。坚相能成身使身不败。水性亦</a><a name="0958c07" id="0958c07">能持能润能软能湿。火性亦能持所饮啖食味</a><a name="0958c08" id="0958c08">能令成熟。风性亦能持歔吸噫气喘息吐等。</a><a name="0958c09" id="0958c09">此等四大所成。内孔即是空大。乃至成名色。</a><a name="0958c10" id="0958c10">喻如束荻缘由。则是识性。其地性非我非众</a><a name="0958c11" id="0958c11">生非命非男非女非自非他。如是乃至识性。</a><a name="0958c12" id="0958c12">如是六性缘具故。有众生想常想恒想有想</a><a name="0958c13" id="0958c13">吾我想淫欲想我想。如是等类种种无知。称</a><a name="0958c14" id="0958c14">为无明。有此无明故。于境则生爱着则生嗔</a><a name="0958c15" id="0958c15">恚则生痴。此等贪嗔痴依境故起则称为行。</a><a name="0958c16" id="0958c16">随事分别故名为识。从此识故复生四阴。即</a><a name="0958c17" id="0958c17">是名色。依名色故有诸根。以此称为六入。此</a><a name="0958c18" id="0958c18">聚集故有触。觉触故想。想后故爱。爱增广故</a><a name="0958c19" id="0958c19">取。依取故生后有。业有生故有有。以业为因</a><a name="0958c20" id="0958c20">故有阴。阴起故生。阴熟故老。阴坏故死。内烦</a><a name="0958c21" id="0958c21">热故忧。思想故悲。身识阴和会故苦。意识阴</a><a name="0958c22" id="0958c22">和会故不适。如是等名随烦恼分。其闇义故</a><a name="0958c23" id="0958c23">无明。其造作义故行。识义故识。坚立义故名</a><a name="0958c24" id="0958c24">色。入门义故六入。触义故触。领取义故受。爱</a><a name="0958c25" id="0958c25">取义故取。更生后有义故有。起义故生。熟义</a><a name="0958c26" id="0958c26">故老。坏义故死。烦热义故忧。思想义故悲。逼</a><a name="0958c27" id="0958c27">恼身义故苦。逼恼心义故不适。随烦恼分义</a><a name="0958c28" id="0958c28">故苦恼。如是不随实相故则随邪行。无知故</a><a name="0958c29" id="0958c29">则无明。如是无明故生三种行。则是善不善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240958b.htm'><img src='up.gif' border=0></a>
<a href='T240959a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>