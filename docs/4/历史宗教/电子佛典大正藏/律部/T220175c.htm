<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0175c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷26)</font> 第五分杂法 <font face='Arial'>T22, p0175c</h2></font><hr>
<span class='old'>
</a><a name="0175b28" id="0175b28">诸比丘持盖乞食还着温室讲堂食处余霤</a><a name="0175b29" id="0175b29">湿地成泥佛言。听作屋安之勿令相妨。有</span><a name="0175c01" id="0175c01">诸比丘欲私作盖。佛言。听作。方圆随意木作</a><a name="0175c02" id="0175c02">头子除漆树。若叶若草作覆。亦听十种衣一</a><a name="0175c03" id="0175c03">一衣覆之。僧四方僧及私皆听畜。亦听长一</a><a name="0175c04" id="0175c04">以为备豫。有一比丘患眼。佛言。听着眼药灌</a><a name="0175c05" id="0175c05">鼻以油酥摩顶上以盐酥摩脚下。诸比丘不</a><a name="0175c06" id="0175c06">知用何物作灌鼻筒。佛言。除漆树余竹木铜</a><a name="0175c07" id="0175c07">铁牙角作之。有一比丘名瞿夷食后辄齝。诸</a><a name="0175c08" id="0175c08">比丘见疑犯非时食。以是白佛。佛言。诸比丘。</a><a name="0175c09" id="0175c09">此比丘前五百世常生牛中。余报生人间。凡</a><a name="0175c10" id="0175c10">有所食非齝不消。从今如此等比非时齝</a><a name="0175c11" id="0175c11">无犯。有诸比丘或依止僧住。或依止四方僧</a><a name="0175c12" id="0175c12">住。或依止塔住。无人教诫愚痴无知不能学</a><a name="0175c13" id="0175c13">戒。以是白佛。佛言不听依止僧四方僧及塔</a><a name="0175c14" id="0175c14">住。犯者皆突吉罗。听依止上座及如法比丘</a><a name="0175c15" id="0175c15">能教诫者。时诸比丘同覆眠更相触身生染</a><a name="0175c16" id="0175c16">着心不乐修梵行。佛言。不听同覆眠。犯者</a><a name="0175c17" id="0175c17">突吉罗。若无衣覆者。听异衬身衣上得同</a><a name="0175c18" id="0175c18">覆。若住处迮不相识。听同床坐。皆不得眠。若</a><a name="0175c19" id="0175c19">眠突吉罗。有一阿练若处野火欲至。不知云</a><a name="0175c20" id="0175c20">何。以是白佛。佛言。汝往灭之。受教往灭。不</a><a name="0175c21" id="0175c21">能令灭。还白佛。佛言。可以我名语火神言。世</a><a name="0175c22" id="0175c22">尊欲令汝灭。受教往语火即灭。还白佛。佛言。</a><a name="0175c23" id="0175c23">此火神不但今世闻我名火便灭。过去世时</a><a name="0175c24" id="0175c24">海中有洲。于七岁中常为火所烧。彼洲上丛</a><a name="0175c25" id="0175c25">草中有雉生一鶵。父母见火欲至便舍而去。</a><a name="0175c26" id="0175c26">其鶵于后帐舒翅脚示火神。说偈言</a><a name="0175c27" id="0175c27"><p class='lg'>　　有脚未能行　　　有翅未能飞</a><br><a name="0175c28" id="0175c28">　　父母见舍去　　　唯愿活我命　</p></a><a name="0175c29" id="0175c29"><p>火神即以偈答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220175b.htm'><img src='up.gif' border=0></a>
<a href='T220176a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>