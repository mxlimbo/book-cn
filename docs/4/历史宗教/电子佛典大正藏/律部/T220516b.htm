<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0516b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷36)</font> 明八波罗夷法初 <font face='Arial'>T22, p0516b</h2></font><hr>
<span class='old'>
</a><a name="0516a28" id="0516a28">尼罪。不能男及女人越比尼心悔。若比丘尼</a><a name="0516a29" id="0516a29">漏心漏心男子申手内住乃至共期去波罗</span><a name="0516b01" id="0516b01">夷。若一一次第犯八事波罗夷。若间犯满</a><a name="0516b02" id="0516b02">者亦波罗夷。若犯一即悔偷兰遮。悔已复犯。</a><a name="0516b03" id="0516b03">乃至第七偷兰遮满八者。波罗夷。是故说佛</a><a name="0516b04" id="0516b04">住毗舍离。广说如上。尔时离车初生二男。次</a><a name="0516b05" id="0516b05">生一女以为不吉。心自念言。今此不祥之女</a><a name="0516b06" id="0516b06">谁当取者。有人语言。汝欲安处此女不。答</a><a name="0516b07" id="0516b07">言欲得。若尔者可持。与迦梨比丘尼。当与</a><a name="0516b08" id="0516b08">汝养育。即便唤迦梨来。白言阿梨耶。我今</a><a name="0516b09" id="0516b09">生此不吉之女无人取者。与我长养度令出</a><a name="0516b10" id="0516b10">家。我自给衣食。比丘尼即取养育便与出家。</a><a name="0516b11" id="0516b11">家中日日送食年年与衣。长大与学戒。次受</a><a name="0516b12" id="0516b12">具足女人之法淫欲偏多。年遂转大欲情亦</a><a name="0516b13" id="0516b13">炽。不能自制。即白师言。我结使起不乐出家。</a><a name="0516b14" id="0516b14">今欲还俗。师言怪哉。俗中犹如火坑。何由可</a><a name="0516b15" id="0516b15">乐。从是以后。渐与俗人及诸外道交通遂便</a><a name="0516b16" id="0516b16">有娠。比丘尼即便驱出。语其师言。汝不知弟</a><a name="0516b17" id="0516b17">子与俗人外道私通耶。答言。我亦早知。但其</a><a name="0516b18" id="0516b18">家日日送食年年得衣。若当白僧便当驱出。</a><a name="0516b19" id="0516b19">我利此二事是故不说。比丘尼即语大爱道。</a><a name="0516b20" id="0516b20">大爱道即以是事往白世尊佛言。唤迦梨</a><a name="0516b21" id="0516b21">来。来已问言。汝实尔不。答言。实尔世尊。佛</a><a name="0516b22" id="0516b22">言。此是恶事。迦梨汝云何知比丘尼犯重</a><a name="0516b23" id="0516b23">罪。覆藏此非法非律不可以是长养善法。佛</a><a name="0516b24" id="0516b24">语大爱道。依止毗舍离比丘尼皆悉令集。乃</a><a name="0516b25" id="0516b25">至已闻者当重闻。若比丘尼知比丘尼犯重</a><a name="0516b26" id="0516b26">罪不向人说。是比丘尼若离处若死若罢道。</a><a name="0516b27" id="0516b27">后作是言。我先知是比丘尼犯重罪。不向人</a><a name="0516b28" id="0516b28">说。不欲令他知。是比丘尼波罗夷不应共住。</a><a name="0516b29" id="0516b29">比丘尼者如上说。知者。若自知若从他闻。重<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220516a.htm'><img src='up.gif' border=0></a>
<a href='T220516c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>