<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0361c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷17)</font> 明单提九十二事法之一 <font face='Arial'>T22, p0361c</h2></font><hr>
<span class='old'>
</a><a name="0361b28" id="0361b28">比丘者。为比丘作不为余人。不为送粮者。除</a><a name="0361b29" id="0361b29">此二事。为余人作。得取不犯。不自恣与随得</span><a name="0361c01" id="0361c01">持去。若瞎眼女去。后母与得取无罪。若女至</a><a name="0361c02" id="0361c02">婿家。已与得取无罪。若估客发去已。估客妇</a><a name="0361c03" id="0361c03">后与得取无罪。若估客到所在已。与得取无</a><a name="0361c04" id="0361c04">罪。若彼家嫁女娶妇饮食节会日比丘往到</a><a name="0361c05" id="0361c05">其家主人作如是言。尊者。我欲遣信请恐不</a><a name="0361c06" id="0361c06">可得。何况自来如是得自恣取无罪。是故说</a><a name="0361c07" id="0361c07"><p>佛住舍卫城。广说如上。尔时六群比丘到酥</a><a name="0361c08" id="0361c08">家乞酥。油家乞油。乳家乞乳。酪家乞酪。蜜</a><a name="0361c09" id="0361c09">家乞蜜。石蜜家乞石蜜。鱼家乞鱼肉家</a><a name="0361c10" id="0361c10">乞肉。为世人所讥。作如是言。瞿昙沙门。无量</a><a name="0361c11" id="0361c11">方便赞叹少欲知足。易养易满。毁訾多欲。无</a><a name="0361c12" id="0361c12">厌难养难满。而今是沙门不能乞粗食。而从</a><a name="0361c13" id="0361c13">酥家乞酥。乃至肉家乞肉。此坏败人。何道之</a><a name="0361c14" id="0361c14">有。诸比丘。以是因缘往白世尊。佛言。呼六群</a><a name="0361c15" id="0361c15">比丘来。来已佛问六群比丘。汝实尔不。答言</a><a name="0361c16" id="0361c16">实尔。佛语六群比丘。此是恶事。汝常不闻。我</a><a name="0361c17" id="0361c17">无量方便赞叹少欲。毁訾多欲耶。此非法非</a><a name="0361c18" id="0361c18">律非如佛教。不可以是长养善法。从今日后</a><a name="0361c19" id="0361c19">不听乞美食食。复次佛住迦维罗卫国释氏</a><a name="0361c20" id="0361c20">尼拘律树精舍。佛以五事饶益故。五日一行</a><a name="0361c21" id="0361c21">诸比丘房。见病比丘。佛知而故问汝病何似</a><a name="0361c22" id="0361c22">为有损不。答言不损。佛言。汝不能索随病食</a><a name="0361c23" id="0361c23">随病药耶。答言能乞。但世尊制戒不听乞美</a><a name="0361c24" id="0361c24">食。故不敢乞。我无檀越无人与者。佛言。从</a><a name="0361c25" id="0361c25">今日后听病比丘乞美食。佛告诸比丘。依止</a><a name="0361c26" id="0361c26">迦维罗卫住者。皆悉令集。以十利故。与诸</a><a name="0361c27" id="0361c27">比丘制戒。乃至已闻者当重闻。若诸家中有</a><a name="0361c28" id="0361c28">如是美食。酥油蜜石蜜乳酪鱼肉。如是美食</a><a name="0361c29" id="0361c29">不病比丘为身索者。波夜提。家者。如上说。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220361b.htm'><img src='up.gif' border=0></a>
<a href='T220362a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>