<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0982b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷14)</font> 与无衣外道男女食学处第二十九 <font face='Arial'>T23, p0982b</h2></font><hr>
<span class='old'>
</a><a name="0982a28" id="0982a28">者为说法要。乃至白言。大德。世尊欲向何处</a><a name="0982a29" id="0982a29">人间慢行。阿难陀曰。仁等自可往问世尊。答</span><a name="0982b01" id="0982b01">言。世尊大师威德严重。我等何敢辄有咨问。</a><a name="0982b02" id="0982b02">阿难陀曰。我观相貌。世尊不久当向室罗伐</a><a name="0982b03" id="0982b03">城。既至夏了。世尊将诸大众随路而行。时商</a><a name="0982b04" id="0982b04">旅内有露形外道亦与随行。求食不得现其</a><a name="0982b05" id="0982b05">饥相。诸苾刍尼有钵食余各持授与。饼果之</a><a name="0982b06" id="0982b06">类盛满其器。广说乃至于其路中逢一露形。</a><a name="0982b07" id="0982b07">问言。仁等道粮谁复相济。答言。诸秃释女。时</a><a name="0982b08" id="0982b08">露形者闻是语已情生不忍。为诸外道说伽</a><a name="0982b09" id="0982b09">他曰</a><a name="0982b10" id="0982b10"><p class='lg'>　　云何汝身不陷地　　　云何舌不百片裂</a><br><a name="0982b11" id="0982b11">　　云何诸神见此事　　　不以霹雳破汝身</a><br><a name="0982b12" id="0982b12">　　野干每食师子残　　　而常有念害师子</a><br><a name="0982b13" id="0982b13">　　十力圣众以食济　　　汝今见骂不知恩</a><br><a name="0982b14" id="0982b14">　　彼定证得一切智　　　于友非友心平等</a><br><a name="0982b15" id="0982b15">　　汝等外道可恶人　　　尚亦相依蒙济给</a><br><a name="0982b16" id="0982b16">　　若人不识恩与义　　　当知此类不如狗</a><br><a name="0982b17" id="0982b17">　　狗于人处解施恩　　　汝似恶蛇常吐毒　</p></a><a name="0982b18" id="0982b18"><p>此是缘起尚未制戒</a><a name="0982b19" id="0982b19"><p>尔时世尊人间慢行。至室罗伐城。时有五百</a><a name="0982b20" id="0982b20">邑人。请佛及僧。广说乃至闻法见谛。时有露</a><a name="0982b21" id="0982b21">形外道二女。一老一少。来从乞食。阿难陀不</a><a name="0982b22" id="0982b22">善观察饼有相黏。老者与一。少者得二。老者</a><a name="0982b23" id="0982b23">曰。王子苾刍与我一饼汝便得二定知于汝</a><a name="0982b24" id="0982b24">心生爱念当自严饰。少者曰。勿作是语。今此</a><a name="0982b25" id="0982b25">王子弃上宫闱出家厌俗。脱屣尘劳如捐涕</a><a name="0982b26" id="0982b26">唾。时诸苾刍以缘白佛。佛告诸苾刍。我观十</a><a name="0982b27" id="0982b27">利为二部弟子制其学处。应如是说。若复苾</a><a name="0982b28" id="0982b28">刍尼。自手授与无衣外道及余外道男女食</a><a name="0982b29" id="0982b29">者。波逸底迦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230982a.htm'><img src='up.gif' border=0></a>
<a href='T230982c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>