<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0146c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷9)</font> <font face='Arial'>T24, p0146c</h2></font><hr>
<span class='old'>
</a><a name="0146b28" id="0146b28"><p>时摩纳婆。以颂答王曰</a><a name="0146b29" id="0146b29"><p class='lg'>　　不怖日炙我　　　思欲能烧我</span><br><a name="0146c01" id="0146c01">　　世欲有热苦　　　日不能炙人　</p></a><a name="0146c02" id="0146c02"><p>时梵授王闻说偈已。作如是念。当知此摩纳</a><a name="0146c03" id="0146c03">婆。善说凉话故。时日中采花不知热。王即下</a><a name="0146c04" id="0146c04">乘坐一树下。而命摩纳婆。可说凉话。我当听</a><a name="0146c05" id="0146c05">之。摩纳婆闻王语已。作如是念。必知王今遇</a><a name="0146c06" id="0146c06">热至甚要须凉话。作此念已。即于是时。说种</a><a name="0146c07" id="0146c07">种凉事。王闻此语。即时身体而得大凉。心</a><a name="0146c08" id="0146c08">生欢悦告诸臣曰。若有人能救灌顶王命者。</a><a name="0146c09" id="0146c09">当与何赏。其臣答曰。当分半国而赠彼人。</a><a name="0146c10" id="0146c10">时王告摩纳婆曰。卿可与我宫内同宿。明朝</a><a name="0146c11" id="0146c11">赐卿半国之赏时摩纳婆与王同宿。王即具</a><a name="0146c12" id="0146c12">设种种净馔上妙衣服资身卧具。令其寝息。</a><a name="0146c13" id="0146c13">更无伴侣。便作是念。若得半国为半国王。后</a><a name="0146c14" id="0146c14">宫婇女悉当属我。随意自在当受快乐。复作</a><a name="0146c15" id="0146c15">是念。半国之赏岂足在言。何如杀王而取全</a><a name="0146c16" id="0146c16">位。复作是念。凡尊胜位人皆共贪。我今</a><a name="0146c17" id="0146c17">何须半国及以全位。何以故。由贪国位欲害</a><a name="0146c18" id="0146c18">国王。作是念已即说漏曰</a><a name="0146c19" id="0146c19"><p class='lg'>　　未得财时起贪爱　　　求不得时生苦恼</a><br><a name="0146c20" id="0146c20">　　设得财物贪不息　　　故知财利招无利　</p></a><a name="0146c21" id="0146c21"><p>念此颂已便即睡着。中宵觉后心生悔恨。从</a><a name="0146c22" id="0146c22">床而起。取旧鹿皮敷地而卧。时梵授王。于晨</a><a name="0146c23" id="0146c23">朝时告使者曰。唤摩纳婆来。我今当赐半国</a><a name="0146c24" id="0146c24">之位。使者奉教诣摩纳婆所。白言。大王。我观</a><a name="0146c25" id="0146c25">彼人威仪所作。无堪半国之位。王问其故。答</a><a name="0146c26" id="0146c26">言。大王。我向亲观弃妙床褥委身在地寝卧</a><a name="0146c27" id="0146c27">鹿皮。斯下之人岂当王位。王曰。彼是智人。非</a><a name="0146c28" id="0146c28">无缘故。当去唤来。使人复往报言。王唤。既</a><a name="0146c29" id="0146c29">至王所。王告之曰。何弃床褥卧鹿皮耶。彼便<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240146b.htm'><img src='up.gif' border=0></a>
<a href='T240147a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>