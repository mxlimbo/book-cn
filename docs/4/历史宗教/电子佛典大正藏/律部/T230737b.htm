<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0737b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷21)</font> 三十泥萨只波逸底迦法 作新敷具不为坏色学处第十五 <font face='Arial'>T23, p0737b</h2></font><hr>
<span class='old'>
</a><a name="0737a28" id="0737a28">有佛出世。时北方商人闻佛出世。若有人能</a><a name="0737a29" id="0737a29">兴供养者。得大果报得大利益。名称远闻资</span><a name="0737b01" id="0737b01">财巨富。闻斯事已作如是念。我今宜应持诸</a><a name="0737b02" id="0737b02">货物往室罗伐城。一得求利润二得礼觐世</a><a name="0737b03" id="0737b03">尊。作是念已。便与五百商人。将北方货物</a><a name="0737b04" id="0737b04">往趣中国。时诸商人至室罗伐。安货物已即</a><a name="0737b05" id="0737b05">便往诣给孤独长者所作如是言。长者当知。</a><a name="0737b06" id="0737b06">我等今欲礼觐世尊。长者答曰。善哉善哉。能</a><a name="0737b07" id="0737b07">生妙意。如来应正遍知是应礼敬。实难会遇</a><a name="0737b08" id="0737b08">时乃一现如乌昙跋罗华。作是语已。长者即</a><a name="0737b09" id="0737b09">便将彼五百商人往诣佛所。顶礼佛足在一</a><a name="0737b10" id="0737b10">面坐。尔时世尊即为长者及五百商人宣说</a><a name="0737b11" id="0737b11">法要。示教利喜令信乐已默然而住。时诸商</a><a name="0737b12" id="0737b12">人闻法欢喜礼佛而退。即便往诣耆宿苾刍</a><a name="0737b13" id="0737b13">而申礼敬。复欲遍观房舍及大众苾刍。时给</a><a name="0737b14" id="0737b14">孤独长者将诸商人周遍观看。时彼商人见</a><a name="0737b15" id="0737b15">诸苾刍于床褥上尼师但那中间穿破。问长</a><a name="0737b16" id="0737b16">者曰。何意诸大耆宿苾刍尼师但那中间穿</a><a name="0737b17" id="0737b17">破。长者报曰。诸尊宿苾刍夜多端坐乃至天</a><a name="0737b18" id="0737b18">明。由此因缘并多穿坏。时诸商客极生敬</a><a name="0737b19" id="0737b19">重。便将五百妙叠奉施众僧时诸苾刍既得</a><a name="0737b20" id="0737b20">叠已作新尼师但那。所有故者近一旧房。安</a><a name="0737b21" id="0737b21">在露地总为一聚。尔时有一长者。请佛及僧</a><a name="0737b22" id="0737b22">就家设供。时诸苾刍时至皆去。唯佛世尊独</a><a name="0737b23" id="0737b23">留在寺令人取食。然佛世尊有五因缘不赴</a><a name="0737b24" id="0737b24">请处。云何为五。一为宴默而居。二为诸天说</a><a name="0737b25" id="0737b25">法。三为观察病者。四为看诸卧具。五为苾刍</a><a name="0737b26" id="0737b26">制其学处。此中世尊意欲看其卧具。并欲为</a><a name="0737b27" id="0737b27">诸苾刍制其学处不赴请家。尔时世尊苾刍</a><a name="0737b28" id="0737b28">出后未久之顷。便持户钥随处经行。周遍观</a><a name="0737b29" id="0737b29">察诣一旧房。见诸苾刍以故尼师但那聚之一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230737a.htm'><img src='up.gif' border=0></a>
<a href='T230737c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>