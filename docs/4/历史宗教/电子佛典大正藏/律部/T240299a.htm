<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0299a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷20)</font> 第三门第四子摄颂之余 <font face='Arial'>T24, p0299a</h2></font><hr>
<span class='old'>
</a><a name="0298c28" id="0298c28">既入城已到王门所。报门人曰。汝去白王。阿</a><a name="0298c29" id="0298c29">私多仙今至门首。使去白王。王曰随入谁遮</span><a name="0299a01" id="0299a01">大仙。即诣王所王见仙至。遥唱善来奉吉祥</a><a name="0299a02" id="0299a02">事。为洗足已妙师子座安置令坐。王礼足已</a><a name="0299a03" id="0299a03">白言大仙。何事得来。仙说伽他曰</a><a name="0299a04" id="0299a04"><p class='lg'>　　国主我今至　　　欲见王太子</a><br><a name="0299a05" id="0299a05">　　瞻仰牟尼尊　　　导师中第一　</p></a><a name="0299a06" id="0299a06"><p>王言太子睡着。答曰虽睡我欲暂观。王便抱</a><a name="0299a07" id="0299a07">现。睹菩萨眼双眸不合。仙既见已说伽他曰</a><a name="0299a08" id="0299a08"><p class='lg'>　　良马不多睡　　　半夜暂时眠</a><br><a name="0299a09" id="0299a09">　　所为事未成　　　因何久安寝　</p></a><a name="0299a10" id="0299a10"><p>仙复问曰。诸占相人有何记说。王言大仙彼</a><a name="0299a11" id="0299a11">相者云。当作轮王化四天下。仙以伽他而答</a><a name="0299a12" id="0299a12">王曰</a><a name="0299a13" id="0299a13"><p class='lg'>　　相者语多谬　　　末劫无轮王</a><br><a name="0299a14" id="0299a14">　　有此胜福缘　　　断惑当成佛</a><br><a name="0299a15" id="0299a15">　　若是化四洲　　　轮王相非显</a><br><a name="0299a16" id="0299a16">　　分明大师相　　　成佛定无疑　</p></a><a name="0299a17" id="0299a17"><p>仙人遍观见成佛相已。复更观察久近当得</a><a name="0299a18" id="0299a18">无上甘露转妙法轮。遂见二十九年舍王城</a><a name="0299a19" id="0299a19">去。六年苦行当成正觉。复观自身得几时住</a><a name="0299a20" id="0299a20">得见佛不。知不见佛便生忧恼涕泪盈目。王</a><a name="0299a21" id="0299a21">见怀愁说漏问曰</a><a name="0299a22" id="0299a22"><p class='lg'>　　若男若女来观者　　　咸悉欢喜遍身心</a><br><a name="0299a23" id="0299a23">　　仁今亲睹相非常　　　何因泣涕盈双目</a><br><a name="0299a24" id="0299a24">　　假使太子相非善　　　短寿多病不吉祥</a><br><a name="0299a25" id="0299a25">　　唯愿大仙如实言　　　勿令我意增忧悴　</p></a><a name="0299a26" id="0299a26"><p>仙人答曰</a><a name="0299a27" id="0299a27"><p class='lg'>　　假使霹雳从空下　　　可畏来临太子身</a><br><a name="0299a28" id="0299a28">　　此于无上牟尼尊　　　如毛发许不能损</a><br><a name="0299a29" id="0299a29">　　假使烈火腾风焰　　　利剑如霜现在前<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240298c.htm'><img src='up.gif' border=0></a>
<a href='T240299b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>