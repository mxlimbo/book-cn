<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0711c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷16)</font> 三十泥萨只波逸底迦法 有长衣不分别学处第一 <font face='Arial'>T23, p0711c</h2></font><hr>
<span class='old'>
</a><a name="0711b28" id="0711b28">拟施衣现持至此。既居俗累多有婴缠。幸愿</a><a name="0711b29" id="0711b29">大德见迦摄波来。为持此衣以申供养。哀愍</span><a name="0711c01" id="0711c01">我故而披着之。时阿难陀便作是念。我受衣</a><a name="0711c02" id="0711c02">者违世尊教。若不受者障施主福。大迦摄波</a><a name="0711c03" id="0711c03">又阙衣利。我今持衣往问世尊。世尊以此为</a><a name="0711c04" id="0711c04">缘当有开许。时阿难陀为受其衣。居士辞去。</a><a name="0711c05" id="0711c05">阿难陀便持彼衣诣世尊所。礼双足已具以</a><a name="0711c06" id="0711c06">白佛。佛告阿难陀。善哉善哉阿难陀。我未听</a><a name="0711c07" id="0711c07">者今汝预知。若有婆罗门居士施苾刍衣者。</a><a name="0711c08" id="0711c08">彼诸苾刍须应为受。应舍旧衣当持新者。时</a><a name="0711c09" id="0711c09">诸苾刍虽闻此语仍未解了。所舍旧衣欲何</a><a name="0711c10" id="0711c10">所作。佛言所有旧衣及余长衣。应于亲教师</a><a name="0711c11" id="0711c11">及轨范师处。作委寄想而持用之。时诸苾刍</a><a name="0711c12" id="0711c12">不为分别经久持畜。世尊知已告诸苾刍曰。</a><a name="0711c13" id="0711c13">我观十利重为汝等。制其学处应如是说</a><a name="0711c14" id="0711c14"><p>若复苾刍作衣已竟羯耻那衣。复出得长衣</a><a name="0711c15" id="0711c15">齐十日。不分别应畜。若过畜者。泥萨只波</a><a name="0711c16" id="0711c16">逸底迦</a><a name="0711c17" id="0711c17"><p>若复苾刍作衣已竟。羯耻那衣复出者。有作</a><a name="0711c18" id="0711c18">衣竟非出羯耻那衣。有出羯耻那衣非作衣</a><a name="0711c19" id="0711c19">竟。有出羯耻那衣作衣亦竟。有非作衣竟非</a><a name="0711c20" id="0711c20">出羯耻那衣。初句者。若苾刍浣染缝刺作衣</a><a name="0711c21" id="0711c21">已竟。然僧未出羯耻那衣。第二句者。若苾刍</a><a name="0711c22" id="0711c22">作衣未竟。僧已出羯耻那衣。第三句者。若</a><a name="0711c23" id="0711c23">苾刍作衣已了。僧复出羯耻那衣。第四句者。</a><a name="0711c24" id="0711c24">若苾刍作衣未竟。羯耻那衣未出。言得长衣</a><a name="0711c25" id="0711c25">齐十日者。谓是十夜。长衣者。谓受持衣外别</a><a name="0711c26" id="0711c26">有余衣。作分别法应畜。若过畜泥萨只波逸</a><a name="0711c27" id="0711c27">底迦者。此物应舍。其罪应说</a><a name="0711c28" id="0711c28"><p>此中犯相其事云何。若苾刍月一日得衣。苾</a><a name="0711c29" id="0711c29">刍于十日内。应持应舍。应作法应与他。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230711b.htm'><img src='up.gif' border=0></a>
<a href='T230712a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>