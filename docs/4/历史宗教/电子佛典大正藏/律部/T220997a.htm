<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0997a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷58)</font> 毗尼增一之一 <font face='Arial'>T22, p0997a</h2></font><hr>
<span class='old'>
</a><a name="0996c28" id="0996c28">数恐我等。我今宁可于世尊前至诚悔过</a><a name="0996c29" id="0996c29">耶。时彼比丘。即持衣钵。往王舍城。到世尊</span><a name="0997a01" id="0997a01">所。头面礼足却坐一面。以此因缘具白世</a><a name="0997a02" id="0997a02">尊。从坐起头面礼足至诚悔过言。大德。我</a><a name="0997a03" id="0997a03">愚痴无智不善。而世尊为诸比丘无数方便</a><a name="0997a04" id="0997a04">说戒法。而我生不信乐心。怀忧恼言。世尊</a><a name="0997a05" id="0997a05">数恐我等。唯愿大德。受我悔过。佛告比</a><a name="0997a06" id="0997a06">丘言。汝自忏悔愚痴无智不善。我为诸比</a><a name="0997a07" id="0997a07">丘说戒。汝自不信乐。心怀忧恼言。世尊数</a><a name="0997a08" id="0997a08">恐我等。于我法中。能至诚如法忏悔者。便</a><a name="0997a09" id="0997a09">得增益。汝忏悔应生厌离心。汝比丘至诚</a><a name="0997a10" id="0997a10">如法忏悔。我为受之。时彼迦叶比丘。礼佛</a><a name="0997a11" id="0997a11">足已却坐一面。佛告言。若上座既不学</a><a name="0997a12" id="0997a12">戒亦不赞叹戒。若有余比丘乐学戒赞</a><a name="0997a13" id="0997a13">叹戒者。亦复不能以时劝勉赞叹迦叶比</a><a name="0997a14" id="0997a14">丘。我不赞叹如是上座。何以故。若我赞叹</a><a name="0997a15" id="0997a15">者。令诸比丘亲近。若有亲近者。令余人习</a><a name="0997a16" id="0997a16">学其法。若有习学其法。长夜受苦。是故迦</a><a name="0997a17" id="0997a17">叶比丘。我见如是上座过失故不赞叹。若</a><a name="0997a18" id="0997a18">中下座亦如是(此上中下座。是不如法者。其次应有上中下座如法者反上句。即是不复烦文。</a><a name="0997a19" id="0997a19">故不出也)佛说如是。迦叶比丘欢喜信乐</a><a name="0997a20" id="0997a20">受持。尔时佛告诸比丘。譬如有驴与群牛</a><a name="0997a21" id="0997a21">共行。自言我亦是牛我亦是牛。而驴毛不似</a><a name="0997a22" id="0997a22">牛脚。不似牛音声。亦不似牛。而与牛共</a><a name="0997a23" id="0997a23">行。自言是牛。如是有痴人。随逐如法比丘。</a><a name="0997a24" id="0997a24">自言我是比丘。此痴人无有增戒增心增</a><a name="0997a25" id="0997a25">慧。如善比丘与众僧共行。自言我是比丘。</a><a name="0997a26" id="0997a26">是故汝等。当勤修习增戒增心增慧学。佛说</a><a name="0997a27" id="0997a27">如是。诸比丘闻。欢喜信乐受持</a><a name="0997a28" id="0997a28"><p>尔时世尊在毗舍离。有跋阇子比丘。往世</a><a name="0997a29" id="0997a29">尊所头面礼足却坐一面。白世尊言。半月<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220996c.htm'><img src='up.gif' border=0></a>
<a href='T220997b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>