<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本说一切有部毗奈耶颂 0657a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本说一切有部毗奈耶颂</font> <font face='Arial'>(卷3)</font> 下明于十七跋窣睹等中述其要事 <font face='Arial'>T24, p0657a</h2></font><hr>
<span class='old'>
</a><br><a name="0656c28" id="0656c28">　　邬波难陀阿湿迦　　　阐陀难陀邬陀夷</a><br><a name="0656c29" id="0656c29">　　补奈伐苏六难调　　　世尊教中为滓秽</span><br><a name="0657a01" id="0657a01">　　若有要心不犯戒　　　斯则名为上智者</a><br><a name="0657a02" id="0657a02">　　虽犯能悔亦胜流　　　长时不悔生恶趣</a><br><a name="0657a03" id="0657a03">　　诸佛能超德海岸　　　所有施作叵称量</a><br><a name="0657a04" id="0657a04">　　宣说调伏济众生　　　于胜善人能引导</a><br><a name="0657a05" id="0657a05">　　凡夫无始积无明　　　轮转恒迷处长夜</a><br><a name="0657a06" id="0657a06">　　唯佛能将正法手　　　殷勤牵使出幽冥</a><br><a name="0657a07" id="0657a07">　　阿僧企耶割跛时　　　常习大悲熏妙智</a><br><a name="0657a08" id="0657a08">　　善能调御巡生界　　　十种大事必须为</a><br><a name="0657a09" id="0657a09">　　所谓授记当来佛　　　留第三分为众生</a><br><a name="0657a10" id="0657a10">　　舍利目连第一双　　　佛应化者皆自度</a><br><a name="0657a11" id="0657a11">　　结界之事终须作　　　现大神变下天宫</a><br><a name="0657a12" id="0657a12">　　父母获果说业缘　　　最后涅槃归命礼</a><br><a name="0657a13" id="0657a13">　　敬礼结集诸大德　　　牟尼隐教能彰着</a><br><a name="0657a14" id="0657a14">　　宝舟沉没重令浮　　　光明普照无边海</a><br><a name="0657a15" id="0657a15">　　亦礼侍者阿难陀　　　闻持善集于经藏</a><br><a name="0657a16" id="0657a16">　　令诸品类生欣乐　　　烦恼系缚得蠲除</a><br><a name="0657a17" id="0657a17">　　次礼圣者邬波离　　　能正宣通调伏藏</a><br><a name="0657a18" id="0657a18">　　譬如善持明咒者　　　能除恶趣毒蛇王</a><br><a name="0657a19" id="0657a19">　　次礼尊者迦摄波　　　善闲摩窒哩迦藏</a><br><a name="0657a20" id="0657a20">　　于此世间光普照　　　皆令隐义尽敷扬</a><br><a name="0657a21" id="0657a21">　　次于王城五百众　　　结集三藏是应人</a><br><a name="0657a22" id="0657a22">　　重流法雨润生津　　　我悉至诚归命礼</a><br><a name="0657a23" id="0657a23">　　帝释天王为上首　　　阿苏罗众咸恭敬</a><br><a name="0657a24" id="0657a24">　　遍满空中悉云集　　　稽首深心赞希有</a><br><a name="0657a25" id="0657a25">　　尔时王舍大城侧　　　天香普馥满山林</a><br><a name="0657a26" id="0657a26">　　诸天婇女散名花　　　流芳下落弥山际</a><br><a name="0657a27" id="0657a27">　　次复于彼广严城　　　猕猴池边重结集</a><br><a name="0657a28" id="0657a28">　　七百罗汉弘真轨　　　冀令法教得增明</a><br><a name="0657a29" id="0657a29">　　大哉佛日埋光尽　　　遗余法宝恐沈辉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240656c.htm'><img src='up.gif' border=0></a>
<a href='T240657b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>