<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0193b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷30)</font> 第五分之十七百集法 <font face='Arial'>T22, p0193b</h2></font><hr>
<span class='old'>
</a><a name="0193a28" id="0193a28">有一持律比丘名沙兰。窃独思惟。跋耆比</a><a name="0193a29" id="0193a29">丘为如法不。即依诸经律察其所为。为不如</span><a name="0193b01" id="0193b01">法。时空中神三反唱言。如是如是。跋耆比丘</a><a name="0193b02" id="0193b02">所行非法。如汝所见。跋耆诸比丘到拘舍弥。</a><a name="0193b03" id="0193b03">皆共上岸到长老离婆多所白言。我等多载</a><a name="0193b04" id="0193b04">沙门所须之物来奉大德。愿为纳受。答言。我</a><a name="0193b05" id="0193b05">衣钵具足不复须之。又白言。若不多须愿受</a><a name="0193b06" id="0193b06">少许。答言。我衣钵已备不得为汝亏法有受。</a><a name="0193b07" id="0193b07">离婆多有一弟子名曰达磨。常侍左右。跋耆</a><a name="0193b08" id="0193b08">诸比丘便往其所语言。我有沙门所须之物。</a><a name="0193b09" id="0193b09">若有短乏便可取之。答言。我皆自有无所</a><a name="0193b10" id="0193b10">乏少。跋耆诸比丘复言。佛在世时人来施佛。</a><a name="0193b11" id="0193b11">佛不受者以施阿难。阿难皆受。阿难既受则</a><a name="0193b12" id="0193b12">是佛受。达磨闻之为受一物。受已问言。汝等</a><a name="0193b13" id="0193b13">何意强施我物。答言。欲汝为我白汝和尚</a><a name="0193b14" id="0193b14">以力见助不令耶舍坏我法律。达磨便为往</a><a name="0193b15" id="0193b15">和尚所白言。和尚可助跋耆比丘。答言。行</a><a name="0193b16" id="0193b16">非法人我所不助。达磨复白。愿更筹量。答言。</a><a name="0193b17" id="0193b17">汝今劝我助非法人非我弟子。从今勿复在</a><a name="0193b18" id="0193b18">我左右。我亦不复共汝语言。达磨愧惧。出到</a><a name="0193b19" id="0193b19">跋耆诸比丘所。彼皆问言。汝和尚有助我意</a><a name="0193b20" id="0193b20">不。答言无有。徒令我今为汝受责得不共语</a><a name="0193b21" id="0193b21">摈。跋耆诸比丘问言。汝今几岁。答言二十岁。</a><a name="0193b22" id="0193b22">便言汝年德如此。何忍作此不共语摈。于是</a><a name="0193b23" id="0193b23">长老离婆多作是念。我若于此灭彼事者。彼</a><a name="0193b24" id="0193b24">造事人必更发起。今当共往就彼灭之。念已</a><a name="0193b25" id="0193b25">便与大众俱之毗舍离城。彼城先有比丘名</a><a name="0193b26" id="0193b26">一切去。于阎浮提沙门释子中最为上座。得</a><a name="0193b27" id="0193b27">阿罗汉三明六通。亦是阿难最大弟子。耶舍</a><a name="0193b28" id="0193b28">于僧坊外语离婆多。可往上座房敷卧具宿</a><a name="0193b29" id="0193b29">并具白上事。我晨朝亦当问讯上座。众人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220193a.htm'><img src='up.gif' border=0></a>
<a href='T220193c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>