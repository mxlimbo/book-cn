<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0848a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷40)</font> 九十波逸底迦法 杀傍生学处第六十一 <font face='Arial'>T23, p0848a</h2></font><hr>
<span class='old'>
</a><a name="0847c28" id="0847c28">随邬陀夷后。令彼恶响周遍十方。作如是说。</a><a name="0847c29" id="0847c29">仁等当知。大德邬陀夷有斯技艺。空中落羽</span><a name="0848a01" id="0848a01">箭入乌肠。时诸婆罗门居士等。见斯事已各</a><a name="0848a02" id="0848a02">起讥嫌。云何苾刍自执弓箭杀诸禽鸟。此</a><a name="0848a03" id="0848a03">则肉不堪食筋皮无用。于不应处而为恶业。</a><a name="0848a04" id="0848a04">少欲苾刍闻生嫌耻。以缘白佛。尔时世尊广</a><a name="0848a05" id="0848a05">说如前。乃至我观十利。为诸苾刍制其学处</a><a name="0848a06" id="0848a06">应如是说</a><a name="0848a07" id="0848a07"><p>若复苾刍故断傍生命者。波逸底迦。若复苾</a><a name="0848a08" id="0848a08">刍者谓邬陀夷。余义如上。故者明非错误。</a><a name="0848a09" id="0848a09">傍生者谓是飞乌。或复诸余禽兽之类。断命</a><a name="0848a10" id="0848a10">者谓杀其命根。释罪同前。此中犯相其事云</a><a name="0848a11" id="0848a11">何。言断傍生命者。谓以三事。内外及俱。而兴</a><a name="0848a12" id="0848a12">方便断彼命根。若苾刍作杀害心。乃至以一</a><a name="0848a13" id="0848a13">指损害傍生。因此命终者。得波逸底迦。或当</a><a name="0848a14" id="0848a14">时不死。后时因此死者。亦得堕罪。若后时不</a><a name="0848a15" id="0848a15">死者。得恶作罪。如是广说。如前断人命学处</a><a name="0848a16" id="0848a16">具说。又无犯者谓最初犯人。如前广说</a><a name="0848a17" id="0848a17"><p><b>　　<A NAME="n599"></A>故恼苾刍学处第六十二</b></a><a name="0848a18" id="0848a18"><p>佛在室罗伐城逝多林给孤独园。时大目干</a><a name="0848a19" id="0848a19">连与十七众出家并受近圆。彼十七众遂便</a><a name="0848a20" id="0848a20">亲近六众苾刍。时邬陀夷告十七众作如是</a><a name="0848a21" id="0848a21">语。具寿。汝等为我作如是如是事。答曰我不</a><a name="0848a22" id="0848a22">能作。岂仁是我阿遮利耶邬波驮耶。令我执</a><a name="0848a23" id="0848a23">作。邬陀夷见是语已。即便驱遣不许同住。时</a><a name="0848a24" id="0848a24">十七众遂向余处而为读诵。邬陀夷便诣邬</a><a name="0848a25" id="0848a25">波难陀处告言。上座知不。此诸小师不受我</a><a name="0848a26" id="0848a26">语。事欲如何。邬波难陀曰。汝今应可令彼小</a><a name="0848a27" id="0848a27">师各生恼悔废其习读。当作是语。广说恼缘。</a><a name="0848a28" id="0848a28">时邬陀夷闻是教已。如言即作。告十七众曰。</a><a name="0848a29" id="0848a29">具寿。汝等岂复能得漏尽入正定聚耶。由汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230847c.htm'><img src='up.gif' border=0></a>
<a href='T230848b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>