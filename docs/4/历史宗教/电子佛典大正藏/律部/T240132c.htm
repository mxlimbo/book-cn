<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0132c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷7)</font> <font face='Arial'>T24, p0132c</h2></font><hr>
<span class='old'>
</a><a name="0132b28" id="0132b28">会。七日之中皆往优楼频螺迦摄处兴大供</a><a name="0132b29" id="0132b29">养。时既将至。迦摄作念。若摩揭陀国人来诣</span><a name="0132c01" id="0132c01">于此。睹此沙门如是神力。必应舍我定当随</a><a name="0132c02" id="0132c02">彼。其大沙门。于七日间若不住此。斯为善事。</a><a name="0132c03" id="0132c03">于时世尊知其所念。遂屏身相使令不现。是</a><a name="0132c04" id="0132c04">时国人供养将毕。迦摄获大利养。众既散已。</a><a name="0132c05" id="0132c05">迦摄复作是念。我七日中得大所须。今若大</a><a name="0132c06" id="0132c06">沙门来于此处。我当供设。于时世尊知彼所</a><a name="0132c07" id="0132c07">念。即为现身。迦摄遥见即作是念语。大沙门。</a><a name="0132c08" id="0132c08">汝亦还来。佛言。迦摄。我还至此。迦摄问。大沙</a><a name="0132c09" id="0132c09">门。七日已来何故而去。佛答迦摄。汝先岂不</a><a name="0132c10" id="0132c10">作如是念耶。若摩揭陀国人来诣我处。见此</a><a name="0132c11" id="0132c11">沙门神力威德。人应舍我定随彼耶。其大沙</a><a name="0132c12" id="0132c12">门。于七日间不住于此。斯为善事。于时我知</a><a name="0132c13" id="0132c13">汝念。所以于七日中而不住此。迦摄复言。既</a><a name="0132c14" id="0132c14">知我意而去。今何得还。佛言。汝今复作是念。</a><a name="0132c15" id="0132c15">我已获得所须供物。若大沙门来于此处。我</a><a name="0132c16" id="0132c16">当供设。复知汝念所以却来。迦摄言。大沙门。</a><a name="0132c17" id="0132c17">我实有此念。便白佛言。大沙门。汝诸饮食随</a><a name="0132c18" id="0132c18">意受用。是时迦摄复作是念。此大沙门。虽有</a><a name="0132c19" id="0132c19">如是大威神力不可思议。然我亦是大阿罗</a><a name="0132c20" id="0132c20">汉</a><a name="0132c21" id="0132c21"><p>尔时世尊。住优楼频螺迦摄修习林中。时迦</a><a name="0132c22" id="0132c22">摄来请世尊曰。大沙门。愿见住此。我等如法</a><a name="0132c23" id="0132c23">资设供给。世尊默然受之。迦摄既知世尊受</a><a name="0132c24" id="0132c24">请。即便自手敷办器具而造饮食。诣世尊所</a><a name="0132c25" id="0132c25">告言。沙门。食饮办讫。愿自知时。世尊报迦摄</a><a name="0132c26" id="0132c26">曰。汝当先去。我随汝即来。尔时世尊。迦摄去</a><a name="0132c27" id="0132c27">后。以神通力往赡部树。取得其果。香美鲜色</a><a name="0132c28" id="0132c28">满钵盛已。来迦摄处就座而坐。迦摄后至。见</a><a name="0132c29" id="0132c29">世尊已问言。大沙门。汝早至此耶。答言。已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240132b.htm'><img src='up.gif' border=0></a>
<a href='T240133a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>