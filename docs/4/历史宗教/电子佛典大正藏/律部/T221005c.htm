<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 1005c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷59)</font> 毗尼增一之一 <font face='Arial'>T22, p1005c</h2></font><hr>
<span class='old'>
</a><a name="1005b28" id="1005b28">是。是为犯戒人五事过失如彼死尸。不忍</a><a name="1005b29" id="1005b29">辱人有五过失。一凶恶不忍二后生悔恨</span><a name="1005c01" id="1005c01">三多人不爱四恶声流布五死堕恶道。是为</a><a name="1005c02" id="1005c02">五。能忍辱人有五功德(即反上句是)向火有五过</a><a name="1005c03" id="1005c03">失。一令人无颜色二无力三令人眼闇四</a><a name="1005c04" id="1005c04">令人多闹集五多说俗事。是为五。常喜</a><a name="1005c05" id="1005c05">往反白衣家比丘有五过失。一不嘱比丘</a><a name="1005c06" id="1005c06">便入村。二在有欲意男女中坐。三独坐。四</a><a name="1005c07" id="1005c07">在屏处覆处坐。五无有知男子与女人说法</a><a name="1005c08" id="1005c08">过五六语。是为五。复有五。一数见女人。二</a><a name="1005c09" id="1005c09">既相见相附近。三转亲厚。四已亲厚生欲意。</a><a name="1005c10" id="1005c10">五已有欲意或犯死罪若次死罪。是为</a><a name="1005c11" id="1005c11">五。散乱心眠有五过失。若见恶梦。诸天</a><a name="1005c12" id="1005c12">不祐护。心不思法。不系意在明。失不净。</a><a name="1005c13" id="1005c13">是为五。不散乱心眠有五功德(即反上句是)饮酒</a><a name="1005c14" id="1005c14">有五过失。无颜色。体无力眼闇喜现嗔相。</a><a name="1005c15" id="1005c15">失财物。是为五。复有五事。生病益斗诤。</a><a name="1005c16" id="1005c16">恶名流布。智慧转少。死堕恶道。是为五。破</a><a name="1005c17" id="1005c17">戒有五过失。自害。为智者所呵。有恶名流</a><a name="1005c18" id="1005c18">布。临终时生悔恨。死堕恶道。是为五。持戒</a><a name="1005c19" id="1005c19">有五功德(即反上句是)复有五事。先所未得物</a><a name="1005c20" id="1005c20">不能得。既得不护。若随所在众若刹利众</a><a name="1005c21" id="1005c21">婆罗门众若居士众若比丘众于中有愧耻。</a><a name="1005c22" id="1005c22">无数由旬内沙门婆罗门称说其恶。破戒恶</a><a name="1005c23" id="1005c23">人死堕恶道。是为五。持戒有五功德(即反上句</a><a name="1005c24" id="1005c24">是)不嚼杨枝有五过失。口气臭。不善别</a><a name="1005c25" id="1005c25">味。热[<a href='javascript:showpic("images/022480.gif")'>病-丙+阴</a>]不消。不引食。眼不明。是为五。</a><a name="1005c26" id="1005c26">嚼杨枝有五事好(即反上句是)食粥五事好。除</a><a name="1005c27" id="1005c27">饥。解渴。消宿食。大小便通利。除风。是为</a><a name="1005c28" id="1005c28">五。经行有五事好。堪远行。能思惟。少病。</a><a name="1005c29" id="1005c29">消食饮。得定久住。有五种食。饭干饭糗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221005b.htm'><img src='up.gif' border=0></a>
<a href='T221006a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>