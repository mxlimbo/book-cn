<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0409c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷40)</font> 第八门第十子摄颂之六五百之余及七百结集事 <font face='Arial'>T24, p0409c</h2></font><hr>
<span class='old'>
</a><a name="0409b28" id="0409b28">云此迦摄波。是释迦牟尼佛上首弟子。于少</a><a name="0409b29" id="0409b29">欲知足中行杜多行最为第一。释迦牟尼所</span><a name="0409c01" id="0409c01">说教法。能为结集建立法眼。时诸声闻当作</a><a name="0409c02" id="0409c02">是念。过去世中人身卑小佛身广大。时彼世</a><a name="0409c03" id="0409c03">尊便持迦摄波僧伽胝衣。示声闻众。此是释</a><a name="0409c04" id="0409c04">迦牟尼应正等觉所披僧伽胝服。时九十六俱</a><a name="0409c05" id="0409c05">胝声闻闻。是语已便证阿罗汉果。皆悉勤行</a><a name="0409c06" id="0409c06">杜多少欲知足之行。是故尊者有此遗身。以</a><a name="0409c07" id="0409c07">定力持不可焚燎。可于其上造窣睹波。时王</a><a name="0409c08" id="0409c08">出后三山还合盖覆其身。于上造塔。王礼阿</a><a name="0409c09" id="0409c09">难陀足。白言尊者。我不见佛入般涅槃。亦复</a><a name="0409c10" id="0409c10">不睹尊者迦摄波灭度。若圣者涅槃我当愿</a><a name="0409c11" id="0409c11">见。尊者便许。时奢搦迦从大海中安隐来至。</a><a name="0409c12" id="0409c12">安置物已往竹林园。时阿难陀在香台门首</a><a name="0409c13" id="0409c13">而作经行。彼既见已礼足言曰。我从大海安</a><a name="0409c14" id="0409c14">隐来至是三宝力。我今愿设五年法会供养</a><a name="0409c15" id="0409c15">佛僧。世尊今者在何方处。答言。子佛已涅</a><a name="0409c16" id="0409c16">槃。时奢搦迦闻闷绝于地水洒稣息。又问。尊</a><a name="0409c17" id="0409c17">者舍利子大目干连。及大迦摄波皆在何处。</a><a name="0409c18" id="0409c18">答曰并已涅槃。闻极忧戚。即便广设五年会</a><a name="0409c19" id="0409c19">已。尊者言。子于佛法内四摄行中已作财摄。</a><a name="0409c20" id="0409c20">今者更应作法摄事。答言大德。今作何事。尊</a><a name="0409c21" id="0409c21">者言。子汝可于佛教中出家修行。答言。如是</a><a name="0409c22" id="0409c22">应作。尊者即与出家并授近圆。羯磨既了</a><a name="0409c23" id="0409c23">遂发誓愿。始从今日乃至尽形。常着奢搦迦</a><a name="0409c24" id="0409c24">衣。此苾刍聪明闻持一领便受其阿难陀亲</a><a name="0409c25" id="0409c25">于佛所受持八万法蕴。奢搦迦尽皆领受。具</a><a name="0409c26" id="0409c26">足三明洞闲三藏。时阿难陀与诸苾刍在竹</a><a name="0409c27" id="0409c27">林园。有一苾砥漏曰</a><a name="0409c28" id="0409c28"><p class='lg'>　　若人寿百岁　　　不见水白鹤</a><br><a name="0409c29" id="0409c29">　　不如一日生　　　得见水白鹤　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240409b.htm'><img src='up.gif' border=0></a>
<a href='T240410a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>