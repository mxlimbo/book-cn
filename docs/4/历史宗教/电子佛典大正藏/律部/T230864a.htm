<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0864a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷43)</font> 九十波逸底迦法 非时入聚落不嘱授苾刍学处第八十 <font face='Arial'>T23, p0864a</h2></font><hr>
<span class='old'>
</a><a name="0863c28" id="0863c28">耶授我明咒。师曰汝可受之。弟子曰何谓也。</a><a name="0863c29" id="0863c29">师曰所谓诸行皆无常。一切法无我。涅槃真寂</span><a name="0864a01" id="0864a01">灭。此是钵中明咒。于三夜中汝勤修习必有</a><a name="0864a02" id="0864a02">神验。于此句义当善思惟。时彼弟子为求验</a><a name="0864a03" id="0864a03">故冀有成功。于日夜中一心相续思三句法。</a><a name="0864a04" id="0864a04">妙解真源众惑断除证阿罗汉。便诣师处礼</a><a name="0864a05" id="0864a05">足白言。我今实得无上明咒。我生已尽梵行</a><a name="0864a06" id="0864a06">已立不受后有。如实而知。邬陀夷曰。善哉善</a><a name="0864a07" id="0864a07">哉。汝是真报佛恩自他俱利。于三有海不复</a><a name="0864a08" id="0864a08">轮回</a><a name="0864a09" id="0864a09"><p>相扑者。尔时有一壮士。从南方来。欲于中国</a><a name="0864a10" id="0864a10">求人捔力。至室罗伐城于城门下脱衣拍髀。</a><a name="0864a11" id="0864a11">高声大叫。我从远来觅人相扑。若有能者可</a><a name="0864a12" id="0864a12">来接手。时此城中无人对敌。时邬陀夷知此</a><a name="0864a13" id="0864a13">壮士堪任受化。于晨朝时执持衣钵欲行乞</a><a name="0864a14" id="0864a14">食。至城门下见斯壮士告言。男子汝是壮儿</a><a name="0864a15" id="0864a15">欲求相扑。答曰如是。邬陀夷曰。汝当共我</a><a name="0864a16" id="0864a16">相扑为当共。我所扑得者而相扑乎。壮士答</a><a name="0864a17" id="0864a17">曰。仁扑得者我且扑之。邬陀夷曰。彼有强力</a><a name="0864a18" id="0864a18">汝不能禁。壮士曰。要待对敌方知强弱。邬陀</a><a name="0864a19" id="0864a19">夷曰。贪嗔痴三是我所伏。汝试扑之。壮士曰。</a><a name="0864a20" id="0864a20">此有大力欺一切人。我何方便能为彼敌。邬</a><a name="0864a21" id="0864a21">陀夷曰。先可出家方能对敌。即剃发染衣思</a><a name="0864a22" id="0864a22">降三毒。未久之顷。结惑皆除证阿罗汉。诣邬</a><a name="0864a23" id="0864a23">陀夷所白言。大师我已降伏三种。壮士四事</a><a name="0864a24" id="0864a24">究竟广如上说。如是邬陀夷苾刍于室罗伐</a><a name="0864a25" id="0864a25">城。教化十八亿家皆令解脱</a><a name="0864a26" id="0864a26"><p>尔时邬陀夷化暴恶女令得见谛。广说如前。</a><a name="0864a27" id="0864a27">乃至为受食座。未久之顷时暴恶女为儿娶</a><a name="0864a28" id="0864a28">妻。身婴疾病临死之时告家人曰。我死之后</a><a name="0864a29" id="0864a29">随有何事。勿废圣者邬陀夷食座。说是语已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230863c.htm'><img src='up.gif' border=0></a>
<a href='T230864b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>