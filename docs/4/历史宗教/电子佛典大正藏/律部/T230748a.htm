<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0748a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷22)</font> 三十泥萨只波逸底迦法 自乞缕使非亲族织师织作衣学处第二十三 <font face='Arial'>T23, p0748a</h2></font><hr>
<span class='old'>
</a><a name="0747c28" id="0747c28">大王必当罚汝五百金钱。妇闻是已便大惊</a><a name="0747c29" id="0747c29">怖。告其夫曰。我等系狱谁当救济。必婴枷锁</span><a name="0748a01" id="0748a01">而取终亡。我今宜可织此大叠。织师即便报</a><a name="0748a02" id="0748a02">使者曰。勿将我去付彼法官。我当与汝辛苦</a><a name="0748a03" id="0748a03">之直。随汝来心可留其线。使者留缕而去。是</a><a name="0748a04" id="0748a04">时织师报其妇曰。贤首。我今为织令其失缕</a><a name="0748a05" id="0748a05">复不成衣。妇便报曰。看此形势豪猛沙门。</a><a name="0748a06" id="0748a06">若织恶衣岂肯相放。即便辛苦为织叠衣。即</a><a name="0748a07" id="0748a07">织衣了。邬波难陀便就彼家索取其叠。织师</a><a name="0748a08" id="0748a08">告曰。大德。可不与我饮啖直耶。报言穷人</a><a name="0748a09" id="0748a09">从我索酒。何不饮毒及啖糟耶。时彼织师便</a><a name="0748a10" id="0748a10">生嫌贱出毁骂言。沙门释子造作恶行非沙</a><a name="0748a11" id="0748a11">门法。如何自乞缕线。或因说法。或假托王力</a><a name="0748a12" id="0748a12">令非亲人织衣共相恼乱。时诸苾刍闻是语</a><a name="0748a13" id="0748a13">已具以白佛。尔时世尊集苾刍众。问邬波难</a><a name="0748a14" id="0748a14">陀。彼言实尔。种种呵责。广说乃至我今制其</a><a name="0748a15" id="0748a15">学处应如是说</a><a name="0748a16" id="0748a16"><p>若复苾刍自乞缕线。使非亲织师织作衣。若</a><a name="0748a17" id="0748a17">得衣者泥萨只波逸底迦</a><a name="0748a18" id="0748a18"><p>若复苾刍者谓邬波难陀。余义如上。自乞缕</a><a name="0748a19" id="0748a19">者。或一两半两等。使非亲者广说如上。织师</a><a name="0748a20" id="0748a20">者谓客织人。衣有七种亦如上说。若得衣者</a><a name="0748a21" id="0748a21">犯舍堕。舍法如上。此中犯相其事云何。苾刍</a><a name="0748a22" id="0748a22">从非亲乞缕使非亲织。皆得恶作。得衣之时</a><a name="0748a23" id="0748a23">便犯舍堕。苾刍从非亲乞缕使亲织衣。乞时</a><a name="0748a24" id="0748a24">恶作得衣无罪。苾刍从亲乞缕使非亲织。乞</a><a name="0748a25" id="0748a25">时无犯得衣舍堕。苾刍从亲乞缕使亲而织。</a><a name="0748a26" id="0748a26">二俱无犯。苾刍从非亲乞缕自织其叠。乞时</a><a name="0748a27" id="0748a27">恶作衣成亦恶作罪。苾刍从亲乞缕自织其</a><a name="0748a28" id="0748a28">叠。乞时无犯衣成恶作。若酬价织者无犯。又</a><a name="0748a29" id="0748a29">无犯者谓初犯人。或痴狂心乱痛恼所缠<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230747c.htm'><img src='up.gif' border=0></a>
<a href='T230748b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>