<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0990a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷15)</font> 水中戏学处第四十九 <font face='Arial'>T23, p0990a</h2></font><hr>
<span class='old'>
</a><a name="0989c28" id="0989c28"><p><b>　　<A NAME="n781"></A>水中戏学处第四十九</b></a><a name="0989c29" id="0989c29"><p>缘处同前。时十七众中有最大苾刍。名邬波</span><a name="0990a01" id="0990a01">离。断诸烦恼证阿罗汉果已。便作是念。我始</a><a name="0990a02" id="0990a02">观察。于共住同梵行者。于此众中谁有善根</a><a name="0990a03" id="0990a03">谁无善根。观已知有系属于谁。知属于我。为</a><a name="0990a04" id="0990a04">作引导方便相随。俱往阿市罗跋底河滤水</a><a name="0990a05" id="0990a05">添瓶。观察水已。正念用心为洗浴事。既洗浴</a><a name="0990a06" id="0990a06">竟住在一边。时十六人亦皆澡浴。既入河中</a><a name="0990a07" id="0990a07">乍浮乍没。或往彼岸或还此岸。或沿波或溯</a><a name="0990a08" id="0990a08">流。或打水鼓或击水蛙。或为水索或为水杵。</a><a name="0990a09" id="0990a09">如是等类作众伎乐。身手掉举共为戏笑。时</a><a name="0990a10" id="0990a10">胜光大王。于高楼上遥见彼戏。告胜鬘夫人</a><a name="0990a11" id="0990a11">曰。试当观汝所重福田。夫人白言大王。此辈</a><a name="0990a12" id="0990a12">少年颜容盛壮。能修梵行王不称奇。王虽年</a><a name="0990a13" id="0990a13">迈未能静息。彼水中戏亦何见责。时邬波离</a><a name="0990a14" id="0990a14">观知王心已。告诸人曰。可各整衣俱持水瓶</a><a name="0990a15" id="0990a15">共还住处。时邬波离以神通力。与同梵行者</a><a name="0990a16" id="0990a16">各升虚空。于王楼上飞腾而过。时胜鬘夫人。</a><a name="0990a17" id="0990a17">俯观其影仰视希奇。便白王曰。王可观此胜</a><a name="0990a18" id="0990a18">妙福田腾空而去。王言夫人。岂有证阿罗汉</a><a name="0990a19" id="0990a19">者水中戏耶。夫人答曰。此则是王之所闻知。</a><a name="0990a20" id="0990a20">有未闻事王所不知。王曰。何谓也。夫人曰。</a><a name="0990a21" id="0990a21">心如电光须臾改易。以坚固定犹若金刚。刹</a><a name="0990a22" id="0990a22">那之间破无明惑。王不应怪。王闻语已默然</a><a name="0990a23" id="0990a23">无答。时胜鬘夫人。令使白佛。唯愿世尊而为</a><a name="0990a24" id="0990a24">忆念。尔时世尊知已集众问实。诃责。告言。我</a><a name="0990a25" id="0990a25">观十利为二部弟子制其学处。应如是说</a><a name="0990a26" id="0990a26"><p>若复苾刍尼。水中戏者。波逸底迦</a><a name="0990a27" id="0990a27"><p>余义如上。水中戏者。并如上说。皆得堕罪。此</a><a name="0990a28" id="0990a28">中犯相。作水中戏意入水中。乃至未没已来。</a><a name="0990a29" id="0990a29">皆恶作罪。身若没时。便得堕罪。乃至以指<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230989c.htm'><img src='up.gif' border=0></a>
<a href='T230990b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>