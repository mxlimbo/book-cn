<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0331b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷26)</font> 第六门第四子摄颂之余佛现大神通事 <font face='Arial'>T24, p0331b</h2></font><hr>
<span class='old'>
</a><a name="0331a28" id="0331a28">信。告诸外道曰。如来大师已现神变。仁等次</a><a name="0331a29" id="0331a29">第可现希奇。彼言。大王。今既无边大众云</span><a name="0331b01" id="0331b01">集。设现神变未知是谁为是沙门为是我等。</a><a name="0331b02" id="0331b02">时哥罗王子以神变力往香醉山。取彼种种</a><a name="0331b03" id="0331b03">奇妙林树。花果资繁好鸟和鸣。随树而至。</a><a name="0331b04" id="0331b04">于神通舍北面安置。王见是已特生希有告</a><a name="0331b05" id="0331b05">外道曰。如来大师已现神变仁等次第亦可</a><a name="0331b06" id="0331b06">现之。彼言。大王。岂不前言。今既无边大众</a><a name="0331b07" id="0331b07">云集。设现神变未知是谁。次有贫人苏达多</a><a name="0331b08" id="0331b08">长者。以神通力于三十三天取如意树。于神</a><a name="0331b09" id="0331b09">通舍南面置之。王见是已倍生欢悦。告诸</a><a name="0331b10" id="0331b10">外道曰。如来大师已现神变仁等可为外道</a><a name="0331b11" id="0331b11">答曰。大众既多谁知胜负。我及沙门未能分</a><a name="0331b12" id="0331b12">别。时有百千远近方国。种种人民悉皆集</a><a name="0331b13" id="0331b13">会。于虚空中有百千亿诸天大众。亦皆云聚</a><a name="0331b14" id="0331b14">乐观神变。尔时世尊暂出房外。净洗足已复</a><a name="0331b15" id="0331b15">入房中。就座而坐入火光定。遂于门钩孔中</a><a name="0331b16" id="0331b16">出大火光。至神通舍悉皆火着。诸外道言。大</a><a name="0331b17" id="0331b17">王。此是沙门现神通事。所住堂舍皆被火</a><a name="0331b18" id="0331b18">烧。唤彼沙门来灭其火。王闻默然竟不能答。</a><a name="0331b19" id="0331b19">怀忧而住如是胜鬘夫人行雨夫人仙授故旧</a><a name="0331b20" id="0331b20">给孤长者毗舍佉母。更有诸余净信之类。及</a><a name="0331b21" id="0331b21">处中人悉皆惊愕。诸外道师并彼弟子。见大</a><a name="0331b22" id="0331b22">火然悉皆欢喜。时彼火光咸悉遍烧神通之</a><a name="0331b23" id="0331b23">舍。除其尘垢皆令清净。光明更甚一无所损</a><a name="0331b24" id="0331b24">自然火灭。由佛神力及天力故。时王见已倍</a><a name="0331b25" id="0331b25">发欢心如死重苏。便命外道曰。如来大师已</a><a name="0331b26" id="0331b26">现神变。仁等今可出己神通。彼便默然低颜</a><a name="0331b27" id="0331b27">无对</a><a name="0331b28" id="0331b28"><p>尔时世尊遂便作意。即以右足踏其香殿(西方名佛所住</a><a name="0331b29" id="0331b29">堂。为健陀俱知。健陀是香。俱知是室。此是香室香台香殿之义。不可亲触尊颜。故但唤其所住之殿。即如此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240331a.htm'><img src='up.gif' border=0></a>
<a href='T240331c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>