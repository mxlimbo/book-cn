<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0023b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷5)</font> <font face='Arial'>T24, p0023b</h2></font><hr>
<span class='old'>
</a><a name="0023a28" id="0023a28">人等睹神变已。速发信心。时诸母等见子</a><a name="0023a29" id="0023a29">神变。如截树倒。便即归礼。咸作是言。圣者。</span><a name="0023b01" id="0023b01">今能证得如是神通圣果。尊者须食。我等</a><a name="0023b02" id="0023b02">求福。唯愿留心。在此园苑。受我供养。时辟支</a><a name="0023b03" id="0023b03">佛。默然受请。彼诸母等。次第送食。每日供</a><a name="0023b04" id="0023b04">养。时独觉作念。而我于此坏幻之身。所作已</a><a name="0023b05" id="0023b05">办。我今可入无余涅槃。犹如鹅王翅翮具足</a><a name="0023b06" id="0023b06">飞腾虚空。广现神变。身上出火身下出水。</a><a name="0023b07" id="0023b07">放大光明。现神变已便入涅槃。于时母等积</a><a name="0023b08" id="0023b08">叠香薪。遂即焚烧。以乳洒火。收取余骨。置在</a><a name="0023b09" id="0023b09">金瓶。于园苑内起窣堵波。用以镮钏种种庄</a><a name="0023b10" id="0023b10">具。严饰其塔。幢幡伞盖置于塔上。后于春时。</a><a name="0023b11" id="0023b11">林花吐馥于其苑中。多诸胜鸟出美妙声。王</a><a name="0023b12" id="0023b12">与夫人及诸婇女。前后围绕诣林苑中。游行</a><a name="0023b13" id="0023b13">观看见独觉塔。命守苑人。此是何物。彼答</a><a name="0023b14" id="0023b14">王曰。此宫内事。我今不知。便问宫人塔之所</a><a name="0023b15" id="0023b15">由。诸宫怖惧一时作礼。即前白言。唯愿大</a><a name="0023b16" id="0023b16">王施与无畏。王曰。我今与汝。时诸宫人具以</a><a name="0023b17" id="0023b17">因缘。广为王说。王即语言。汝等不是。彼子既</a><a name="0023b18" id="0023b18">求爱乐王位。何不相报令使我知。册立为王</a><a name="0023b19" id="0023b19">受灌顶位。彼是大威德者。虽入涅槃。我以</a><a name="0023b20" id="0023b20">头冠缯彩伞盖。置于塔上。是时大王爱念子</a><a name="0023b21" id="0023b21">故。遂于塔上安置斯物。佛告。汝等苾刍。勿</a><a name="0023b22" id="0023b22">生异念。彼善现王者。即我身是。我于昔时。将</a><a name="0023b23" id="0023b23">以伞盖。供养缘觉窣堵波塔。由此福业。我昔</a><a name="0023b24" id="0023b24">已获二千五百转轮王位。复由彼业。今证无</a><a name="0023b25" id="0023b25">上正觉。于其顶上。咸持二千五百天人百辐</a><a name="0023b26" id="0023b26">伞盖。我若不证殊胜之果。更合感得二千五</a><a name="0023b27" id="0023b27">百转轮王位。于我所有福业异熟。悉皆回向</a><a name="0023b28" id="0023b28">施诸声闻。若种一升真珠。还博一升粳米。</a><a name="0023b29" id="0023b29">于我弟子亦不少乏。苾刍当知。作纯黑业。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240023a.htm'><img src='up.gif' border=0></a>
<a href='T240023c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>