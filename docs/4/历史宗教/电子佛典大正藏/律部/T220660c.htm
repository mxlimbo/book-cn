<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0660c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷14)</font> 九十单提法之一 <font face='Arial'>T22, p0660c</h2></font><hr>
<span class='old'>
</a><a name="0660b28" id="0660b28">弃之。是故众乌诤食鸣唤。佛告阿难。</a><a name="0660b29" id="0660b29">自今已去听取所受食作余食法应食。作</span><a name="0660c01" id="0660c01">如是余食法言。大德我足食已。知是看是</a><a name="0660c02" id="0660c02">此作余食法。彼比丘应取少许食已语彼</a><a name="0660c03" id="0660c03">比丘言。随意取食。应作如是余食法食。</a><a name="0660c04" id="0660c04">后有一长老多知识比丘入村乞食。大得</a><a name="0660c05" id="0660c05">积聚一处共食。即持余食来至僧伽蓝中</a><a name="0660c06" id="0660c06">与诸比丘。诸比丘足食已。不敢食遂弃</a><a name="0660c07" id="0660c07">之。众鸟诤食鸣唤。尔时世尊知而故问</a><a name="0660c08" id="0660c08">阿难。众鸟何故鸣唤。阿难白佛言。长老多知</a><a name="0660c09" id="0660c09">识比丘入村乞食。大得饮食积聚一处共</a><a name="0660c10" id="0660c10">食。持残食来还与诸比丘。诸比丘足食已。</a><a name="0660c11" id="0660c11">不敢食便弃之。众乌诤食是故鸣唤。</a><a name="0660c12" id="0660c12">佛告阿难。自今已去听诸比丘从彼持食</a><a name="0660c13" id="0660c13">还当作余食法而食之。当作如是余食</a><a name="0660c14" id="0660c14">法言。大德我足食已。知是看是。此作余食</a><a name="0660c15" id="0660c15">法。彼应取少许食已当语彼比丘言。我</a><a name="0660c16" id="0660c16">止汝取食之。彼比丘当作如是余食法食。</a><a name="0660c17" id="0660c17">时舍卫国中有一比丘。贪餮不知足食不</a><a name="0660c18" id="0660c18">足食。不知余食不余食。得便食之。时诸比</a><a name="0660c19" id="0660c19">丘闻。其中有少欲知足行头陀乐学戒知</a><a name="0660c20" id="0660c20">惭愧者。嫌责彼比丘。云何贪餮。不知足食</a><a name="0660c21" id="0660c21">不足食。不知余食不余食。得便食之。时诸</a><a name="0660c22" id="0660c22">比丘往至世尊所。头面礼足在一面坐。以</a><a name="0660c23" id="0660c23">此因缘具白世尊。世尊尔时集比丘僧。知</a><a name="0660c24" id="0660c24">而故问彼比丘言。汝实尔贪餮不知足食</a><a name="0660c25" id="0660c25">不足食不知余食不余食得便食之耶。</a><a name="0660c26" id="0660c26">答言实尔。佛以无数方便呵责彼比丘。汝</a><a name="0660c27" id="0660c27">所为非。非威仪非沙门法非净行非随顺</a><a name="0660c28" id="0660c28">行。所不应为。云何比丘贪餮如是耶。</a><a name="0660c29" id="0660c29">世尊呵责已告诸比丘。自今已去与比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220660b.htm'><img src='up.gif' border=0></a>
<a href='T220661a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>