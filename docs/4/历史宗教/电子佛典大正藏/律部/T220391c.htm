<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0391c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷20)</font> 明单提九十二事法之一 <font face='Arial'>T22, p0391c</h2></font><hr>
<span class='old'>
</a><a name="0391b28" id="0391b28">子所应服饰。比丘言。我非王子耶。若世尊不</a><a name="0391b29" id="0391b29">出家者。应作转轮圣王。君四天下。汝等一</span><a name="0391c01" id="0391c01">切是我人民。然世尊不乐是处。出家成佛作</a><a name="0391c02" id="0391c02">法轮王。我是法轮王子。设复服饰。过此犹尚</a><a name="0391c03" id="0391c03">是宜。况此粗物。王子闻已。惭愧无言。诸比丘</a><a name="0391c04" id="0391c04">以是因缘。往白世尊。佛言。呼难陀优波难陀</a><a name="0391c05" id="0391c05">来。来已佛具问上事。汝实尔不。答言实尔。佛</a><a name="0391c06" id="0391c06">言。汝等云何严饰床褥。为世人所讥。从今日</a><a name="0391c07" id="0391c07">后不听过量作床。复次佛住舍卫城。广说如</a><a name="0391c08" id="0391c08">上。世尊制戒不听过量作床。诸比丘如量截</a><a name="0391c09" id="0391c09">已。即以断头还榰床脚。尔时斋日月八日</a><a name="0391c10" id="0391c10">十四日十五日。城内人民出礼拜世尊。波斯</a><a name="0391c11" id="0391c11">匿王子亦来礼拜。次至难陀优波难陀所。语</a><a name="0391c12" id="0391c12">曰。尊者。示我观看处。乃至到难陀房中。见已</a><a name="0391c13" id="0391c13">即问。何故截此床脚。答言。齐截已上世尊</a><a name="0391c14" id="0391c14">所听。王子言。若世尊听齐截已上。而今还以</a><a name="0391c15" id="0391c15">榰床与本何异。诸比丘以是因缘。往白世</a><a name="0391c16" id="0391c16">尊。佛言。从今日后床脚应量不听复榰。佛</a><a name="0391c17" id="0391c17">告诸比丘。依止舍卫城住者。皆悉令集。以十</a><a name="0391c18" id="0391c18">利故。为诸比丘制戒。乃至已闻者当重闻。若</a><a name="0391c19" id="0391c19">比丘作床脚。应量作高。修伽陀。八指除入</a><a name="0391c20" id="0391c20">梐。若过量作截已。波夜提。比丘者。如上</a><a name="0391c21" id="0391c21">说。卧床坐床各十四种。如上说。是中过量</a><a name="0391c22" id="0391c22">者犯。作者。若自作若使人作。修伽陀者。如来</a><a name="0391c23" id="0391c23">应供正遍知。八指者。佛八指。过者。过量。入</a><a name="0391c24" id="0391c24">梐者齐孔已下截已。波夜提。悔过不截悔者。</a><a name="0391c25" id="0391c25">越毗尼罪。波夜提者。如上说。若自作终日坐</a><a name="0391c26" id="0391c26">上。一波夜提。若起已还坐随坐一一波夜提。</a><a name="0391c27" id="0391c27">他床而坐上者。越毗尼罪。榰脚床亦应量</a><a name="0391c28" id="0391c28">当使坚牢。若客比丘来次第付床褥。得过量</a><a name="0391c29" id="0391c29">床。应语知事者言。借我锯来问作何等。答言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220391b.htm'><img src='up.gif' border=0></a>
<a href='T220392a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>