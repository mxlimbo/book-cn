<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0180b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷16)</font> <font face='Arial'>T24, p0180b</h2></font><hr>
<span class='old'>
</a><a name="0180a28" id="0180a28">可杀一妻取肉充食。用济身命得出长途。于</a><a name="0180a29" id="0180a29">时小枝作如是念。宁可自死不断他命。更无</span><a name="0180b01" id="0180b01">余计。宜将己妻密走他国。作是念已。将妻逃</a><a name="0180b02" id="0180b02">走饥渴所逼。妻便困乏不能前进。告其夫曰。</a><a name="0180b03" id="0180b03">圣子。我命将终无由涉路。小枝作念。我于罗</a><a name="0180b04" id="0180b04">刹恶伴存彼躯命。于此而终深可伤惜。即割</a><a name="0180b05" id="0180b05">髀肉与食。又刺臂血令饮。妻食肉血。渐渐</a><a name="0180b06" id="0180b06">徐行至一山谷。采拾根果以济身命。于其山</a><a name="0180b07" id="0180b07">间有大河水。时有一人。因遭怨贼截其手足。</a><a name="0180b08" id="0180b08">掷着河中作苦恼声。随流而去。小枝因出闻</a><a name="0180b09" id="0180b09">苦叫声。生悲愍心寻声往觅。遂见一人随水</a><a name="0180b10" id="0180b10">流下。即入河中背负令出。置河岸上。见手足</a><a name="0180b11" id="0180b11">俱无。情怀痛切。问言。善男子。尔因何事遭斯</a><a name="0180b12" id="0180b12">苦楚。其人具以事答。小枝报曰。汝今虽苦勿</a><a name="0180b13" id="0180b13">生忧怖。将根果令食。便语妻曰。可生慈念看</a><a name="0180b14" id="0180b14">养此人。既蒙恩养疮苦渐差。其妇于彼情生</a><a name="0180b15" id="0180b15">爱着。频频就彼共作言谈。菩萨禀性少行欲</a><a name="0180b16" id="0180b16">染。虽时聚会无解淫情。然此山中所有根果。</a><a name="0180b17" id="0180b17">由菩萨威力悉皆精妙。妇人食已弥益邪心。</a><a name="0180b18" id="0180b18">至其人所求行非法。彼便不许答曰。我几命</a><a name="0180b19" id="0180b19">断幸蒙见济。共为恶事便是弃恩。汝夫若知</a><a name="0180b20" id="0180b20">定分身首。妇数求及被烦恼逼。遂共交通深</a><a name="0180b21" id="0180b21">生爱着。不欲暂离。于其本夫心无恋乐。彼虽</a><a name="0180b22" id="0180b22">遣去亦不见随。便作是念。今此女人于我耽</a><a name="0180b23" id="0180b23">着。私通他妇乃是大怨。我定遭苦。即共筹议</a><a name="0180b24" id="0180b24">告其妇曰。夫若知我行非法者。必当断命。此</a><a name="0180b25" id="0180b25">不须疑。女人闻说以之为然。当设余计。女人</a><a name="0180b26" id="0180b26">耶智不学而知。即以衣缠头枕石而卧。小枝</a><a name="0180b27" id="0180b27">采果还至其傍。见有异状问言。贤首。有何所</a><a name="0180b28" id="0180b28">苦。答言。圣子。头甚苦痛。小枝报曰。欲何所</a><a name="0180b29" id="0180b29">作。女密怀计生此恶心告其夫曰。我先头<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240180a.htm'><img src='up.gif' border=0></a>
<a href='T240180c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>