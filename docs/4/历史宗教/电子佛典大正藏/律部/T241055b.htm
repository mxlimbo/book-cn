<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1055b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷4)</font> 杂品第十九 <font face='Arial'>T24, p1055b</h2></font><hr>
<span class='old'>
</a><a name="1055a28" id="1055a28">最下之人见来求者恶心嗔责。中品之人见</a><a name="1055a29" id="1055a29">来求者直言无物。上品之人见来求者自鄙</span><a name="1055b01" id="1055b01">无物心生愁恼。善男子。又复下者常为圣</a><a name="1055b02" id="1055b02">贤之所呵责。又复中者常为贤圣之所怜愍。</a><a name="1055b03" id="1055b03">又复上者贤圣见已心生欢喜。善男子。智人</a><a name="1055b04" id="1055b04">行施为自他利。知财宝物是无常故。为令众</a><a name="1055b05" id="1055b05">生生喜心故。为怜愍故。为坏悭故。为不求</a><a name="1055b06" id="1055b06">索后果报故。为欲庄严菩提道故。是故菩萨</a><a name="1055b07" id="1055b07">一切施已不生悔心不虑财尽。不轻财物不</a><a name="1055b08" id="1055b08">轻自身。不观时节不观求者。常念乞者如饥</a><a name="1055b09" id="1055b09">思食。亲近善友咨受正教。见来求者心生欢</a><a name="1055b10" id="1055b10">喜。如失火家得出财物。欢喜赞叹说财多过。</a><a name="1055b11" id="1055b11">施已生喜如寄善人。复语乞者汝今真是我</a><a name="1055b12" id="1055b12">功德因。我今远离悭贪之心。皆由于汝来乞</a><a name="1055b13" id="1055b13">因缘。即于求者生亲爱心。既施与已复教乞</a><a name="1055b14" id="1055b14">者。如法守护勤修供养佛法僧宝。菩萨如是</a><a name="1055b15" id="1055b15">乐行施已。则得远离一切放逸。虽以身分施</a><a name="1055b16" id="1055b16">于乞者。终不生于一念恶心。因是更增慈</a><a name="1055b17" id="1055b17">悲喜舍。不轻受者亦不自高。自庆有财称求</a><a name="1055b18" id="1055b18">者意。增长信心不疑业果。善男子。若能观</a><a name="1055b19" id="1055b19">财是无常相。观诸众生作一子想。是人乃</a><a name="1055b20" id="1055b20">能施于乞者。善男子。是人不为悭结所动。如</a><a name="1055b21" id="1055b21">须弥山风不能动。如是之人能为众生而作</a><a name="1055b22" id="1055b22">归依。是人能具檀波罗蜜。善男子。有智之</a><a name="1055b23" id="1055b23">人为四事故乐行惠施。一者因施能破烦恼</a><a name="1055b24" id="1055b24">二者因施发种种愿。三者因施得受安乐。四</a><a name="1055b25" id="1055b25">者因施多饶财宝。善男子。无贪之心名之为</a><a name="1055b26" id="1055b26">施。云何无贪施。即是业物即是作为业。为</a><a name="1055b27" id="1055b27">作具足布施。名为无贪。因于布施破烦恼者。</a><a name="1055b28" id="1055b28">既行惠施破悭贪嫉妒嗔恚愚痴。云何因施</a><a name="1055b29" id="1055b29">发种种愿。因是施已能发种种善恶等愿。因<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241055a.htm'><img src='up.gif' border=0></a>
<a href='T241055c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>