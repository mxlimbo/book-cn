<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0824a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷36)</font> 九十波逸底迦法 别众食学处第三十六 <font face='Arial'>T23, p0824a</h2></font><hr>
<span class='old'>
</a><a name="0823c28" id="0823c28"><p>尔时影胜王未得见谛。以竹林园施露形外</a><a name="0823c29" id="0823c29">道。及生净信得见谛已。遂废外道奉施佛僧</span><a name="0824a01" id="0824a01">而为受用。时影胜王舅在外道中出家。王白</a><a name="0824a02" id="0824a02">僧曰。此是我舅。愿且留住。乃至过失未生任</a><a name="0824a03" id="0824a03">其住止。若过起者当遣出去。王自供食。时诸</a><a name="0824a04" id="0824a04">苾刍于初后夜警觉思惟。外道见已起敬信</a><a name="0824a05" id="0824a05">心。报苾刍曰。我与苾刍食。苾刍曰善。为一为</a><a name="0824a06" id="0824a06">众。答曰。我不能多。我之饮食从王处来。或十</a><a name="0824a07" id="0824a07">或二十。事容得济。苾刍报曰。世尊不许别众</a><a name="0824a08" id="0824a08">食。苾刍白佛。佛言。除沙门施食时。尔时世尊</a><a name="0824a09" id="0824a09">赞叹少欲及尊重戒者。为说法已告诸苾刍。</a><a name="0824a10" id="0824a10">前是创制。此是随开。我今为制学处。应如是</a><a name="0824a11" id="0824a11">说。若复苾刍别众食者。除余时。波逸底迦。余</a><a name="0824a12" id="0824a12">时者。病时作时道行时船行时大众食时沙</a><a name="0824a13" id="0824a13">门施食时。此是时</a><a name="0824a14" id="0824a14"><p>若复苾刍者谓提婆达多。余义如上。别众食</a><a name="0824a15" id="0824a15">者谓别别而食。除余时者谓除别时。病时者。</a><a name="0824a16" id="0824a16">于一食时不能安坐。作时者。或窣睹波或是</a><a name="0824a17" id="0824a17">众事。下至扫地大如席许。或时涂拭如牛卧</a><a name="0824a18" id="0824a18">处。道行时者。若行半驿或一驿往来。船行时</a><a name="0824a19" id="0824a19">者。若附他船或半驿一驿。大会者。谓多人聚</a><a name="0824a20" id="0824a20">集。沙门者。谓佛法外诸外道类亦名沙门。以</a><a name="0824a21" id="0824a21">彼劳身求道故。此是随开。结罪同前。此中犯</a><a name="0824a22" id="0824a22">相其事云何。若苾刍于同界内作同界想及</a><a name="0824a23" id="0824a23">疑。为别众食。得波逸底迦。若在界外作界内</a><a name="0824a24" id="0824a24">想疑。得恶作罪。若在界外作界外想。及在</a><a name="0824a25" id="0824a25">界内为界外想者。无犯。凡言住处。有二种。一</a><a name="0824a26" id="0824a26">根本住处。二院外住处。若于本处苾刍食时。</a><a name="0824a27" id="0824a27">应问院外苾刍同来食不。若不问而食者。得</a><a name="0824a28" id="0824a28">恶作罪。若院外苾刍食时。应问本处苾刍来</a><a name="0824a29" id="0824a29">同食不。若不问知。四人同食者。得波逸底迦。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230823c.htm'><img src='up.gif' border=0></a>
<a href='T230824b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>