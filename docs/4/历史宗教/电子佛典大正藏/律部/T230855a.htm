<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0855a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷41)</font> 九十波逸底迦法 过四月索食学处第七十四 <font face='Arial'>T23, p0855a</h2></font><hr>
<span class='old'>
</a><a name="0854c28" id="0854c28">移向诸处。汝诸苾刍彼是鸟类。闻强乞时尚</a><a name="0854c29" id="0854c29">皆远去。况复于人。尔时世尊广引譬喻种种</span><a name="0855a01" id="0855a01">呵责已。告诸苾刍。乃至我观十利。为诸苾刍</a><a name="0855a02" id="0855a02">制其学处应如是说</a><a name="0855a03" id="0855a03"><p>若复苾刍有四月请须时应受。若过受者波</a><a name="0855a04" id="0855a04">逸底迦。如是世尊制学处已。渐次游行至王</a><a name="0855a05" id="0855a05">舍城。住竹林园中至坐夏时。影胜大王请佛</a><a name="0855a06" id="0855a06">及僧三月供养。时具寿毕邻陀跋蹉姊夫复</a><a name="0855a07" id="0855a07">请供养。毕邻陀跋蹉遂便白佛。佛言今我随</a><a name="0855a08" id="0855a08">开。若别别请者。苾刍应受无犯。复有客苾刍</a><a name="0855a09" id="0855a09">来。作如是念。我不被王请。遂行乞食。王因见</a><a name="0855a10" id="0855a10">之问言。我请众僧何因乞食。答言我不受请。</a><a name="0855a11" id="0855a11">王曰诸有苾刍我更请之。以事白佛。佛言</a><a name="0855a12" id="0855a12">若更请者苾刍应受。时诸苾刍作如是念。王</a><a name="0855a13" id="0855a13">务繁多或容废忘。我行乞食。王复遥见。我</a><a name="0855a14" id="0855a14">已更请何意乞食。苾刍告曰。王法事繁或容</a><a name="0855a15" id="0855a15">废忘。王曰我更殷勤重请。愿受我食。以事白</a><a name="0855a16" id="0855a16">佛。佛言若殷勤重请当可受之。时影胜王请</a><a name="0855a17" id="0855a17">佛僧食。时既满已巡行乞食。王复遥见。何因</a><a name="0855a18" id="0855a18">圣者仍行乞食。白言王请食了。是以行乞。王</a><a name="0855a19" id="0855a19">曰我今常请。时诸苾刍以事白佛。佛言若常</a><a name="0855a20" id="0855a20">请者苾刍应受。尔时世尊赞叹持戒少欲。呵</a><a name="0855a21" id="0855a21">责多欲。告诸苾刍曰前是创制此是随开。为</a><a name="0855a22" id="0855a22">诸弟子重制学处。应如是说</a><a name="0855a23" id="0855a23"><p>若复苾刍有四月请须时应受。若过受者除</a><a name="0855a24" id="0855a24">余时。波逸底迦。余时者。谓别请更请。殷勤请</a><a name="0855a25" id="0855a25">常请。此是时。若苾刍者谓邬波难陀。四月者</a><a name="0855a26" id="0855a26">谓齐四月。请者谓他延请。受者谓许其事。若</a><a name="0855a27" id="0855a27">过者谓过期限。除余时者谓别请时。即是不</a><a name="0855a28" id="0855a28">及余人。更请。谓数数更请。殷勤请者。谓更殷</a><a name="0855a29" id="0855a29">勤尽心而请。常请者。谓是长时延请。此是时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230854c.htm'><img src='up.gif' border=0></a>
<a href='T230855b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>