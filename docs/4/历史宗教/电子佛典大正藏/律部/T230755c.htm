<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0755c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷24)</font> 三十泥萨只波逸底迦法 阿兰若六夜学处第二十七 <font face='Arial'>T23, p0755c</h2></font><hr>
<span class='old'>
</a><a name="0755b28" id="0755b28">即便于此内外观察。遂见香花满树美果丰</a><a name="0755b29" id="0755b29">枝。清沼茂林皆可爱乐。上座告曰。诸具寿今</span><a name="0755c01" id="0755c01">此住处花果丰盈。若前安居果实未熟。我等</a><a name="0755c02" id="0755c02">宜作后安居。作是议已便后安居。时彼长者</a><a name="0755c03" id="0755c03">唯造一寺。所有福业皆在其中。于此聚落及</a><a name="0755c04" id="0755c04">余村坊更无别寺。诸人福业亦皆臻凑。时诸</a><a name="0755c05" id="0755c05">苾刍于此安居多获利养。随意事了犹未分</a><a name="0755c06" id="0755c06">散。时有迦栗底迦贼。共相议曰。我等当作何</a><a name="0755c07" id="0755c07">业于一岁中。不假劬劳丰足衣食。有作是说。</a><a name="0755c08" id="0755c08">我等宜应偷苾刍物。余贼报曰。彼一日中过</a><a name="0755c09" id="0755c09">百门阃。辛苦乞索仅得充躯。彼何所有。中有</a><a name="0755c10" id="0755c10">一贼谙委苾刍。告诸人曰。汝不知彼大有财</a><a name="0755c11" id="0755c11">物。所以然知此造寺长者信心淳善。唯造一</a><a name="0755c12" id="0755c12">寺所有福业皆在其中。于此聚落及余村坊</a><a name="0755c13" id="0755c13">更无别寺。诸人福业亦皆臻凑。时诸苾刍于</a><a name="0755c14" id="0755c14">此安居多获利养。若不信者可共亲观。诸人</a><a name="0755c15" id="0755c15">报曰。若尔汝可先观我当后去。报言我且先</a><a name="0755c16" id="0755c16">行。即便整理衣服缓步从容。口诵伽他旋行</a><a name="0755c17" id="0755c17">制底便入寺内。于时门所有一莫诃罗苾刍。</a><a name="0755c18" id="0755c18">彼贼见已礼足而问。圣者此是谁寺。房宇庄</a><a name="0755c19" id="0755c19">严令人爱乐。愿生天者是其梯蹬苾刍报言。</a><a name="0755c20" id="0755c20">贤首是某甲长者之所兴建。问言圣者。此是</a><a name="0755c21" id="0755c21">毗诃罗为是毗伽多。苾刍问曰。何谓毗诃罗</a><a name="0755c22" id="0755c22">何谓毗伽多。报曰若资具充满是毗诃罗。若</a><a name="0755c23" id="0755c23">所须阙乏是毗伽多苾刍报曰。贤首若如是</a><a name="0755c24" id="0755c24">者。此是毗诃罗非毗伽多。于此住处资产丰</a><a name="0755c25" id="0755c25">足。贼便报曰。圣者。若足食者不应餐土。若</a><a name="0755c26" id="0755c26">足衣者不着树皮。仁之衣服应有多少。时莫</a><a name="0755c27" id="0755c27">诃罗禀性愚直便携贼手共进房中报言。汝</a><a name="0755c28" id="0755c28">观架上衣物。重复问言。圣者。此是仁物为僧</a><a name="0755c29" id="0755c29">只耶。报言贤首。是我私物。问言圣者。仁是上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230755b.htm'><img src='up.gif' border=0></a>
<a href='T230756a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>