<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0288c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷7)</font> 明僧残戒之余 <font face='Arial'>T22, p0288c</h2></font><hr>
<span class='old'>
</a><a name="0288b28" id="0288b28">驱以二狗不驱故。非理诽谤。今日被驱亦复</a><a name="0288b29" id="0288b29">如是。以阐陀迦留陀夷比丘不被驱故。非理</span><a name="0288c01" id="0288c01">谤僧。诸比丘白佛言。世尊。云何是阐陀比丘</a><a name="0288c02" id="0288c02">众人欲安处知事。而阿难不听。佛告诸比丘。</a><a name="0288c03" id="0288c03">是阐陀比丘不但今日欲还知事阿难不听。</a><a name="0288c04" id="0288c04">过去世时。已曾欲举为王。阿难不听。诸比丘</a><a name="0288c05" id="0288c05">白佛言。世尊。已曾尔耶。佛言如是。唯愿欲</a><a name="0288c06" id="0288c06">闻佛言。过去世时。雪山根底曲山壅中。有</a><a name="0288c07" id="0288c07">向阳暖处。有众鸟类云集其中。便共议言。</a><a name="0288c08" id="0288c08">我等今日当推举一鸟为王。令众畏难不作</a><a name="0288c09" id="0288c09">非法。众鸟言善。谁应为王。有一鸟言。当推</a><a name="0288c10" id="0288c10">鸧鹄。有一鸟言。不可。何以故。高脚长颈众</a><a name="0288c11" id="0288c11">鸟脱犯啄。我等脑众咸言尔复有一鸟言。当</a><a name="0288c12" id="0288c12">推鹅为王。其色绝白众鸟所敬众鸟复言。此</a><a name="0288c13" id="0288c13">亦不可。颜貌虽白项长且曲。自颈不直。安</a><a name="0288c14" id="0288c14">能正他。又复言。正有孔雀毛衣彩饰。观者悦</a><a name="0288c15" id="0288c15">目。可应为王。复言。不可。所以者何。衣毛虽</a><a name="0288c16" id="0288c16">好而无惭愧。每至舞时丑形出现。是故不可。</a><a name="0288c17" id="0288c17">有一鸟言。秃枭应为王。所以者何。昼则安</a><a name="0288c18" id="0288c18">静夜则勤伺。守护我等。堪为王者。众咸言</a><a name="0288c19" id="0288c19">可。尔时有一鹦鹉鸟。在一处住。有智慧。作是</a><a name="0288c20" id="0288c20">念。众鸟之法夜应眠息。是秃枭法。夜则不</a><a name="0288c21" id="0288c21">眠。而诸众鸟围侍左右。昼夜警宿不得眠</a><a name="0288c22" id="0288c22">睡。甚为苦事。我今设语。彼当嗔恚拔我毛羽。</a><a name="0288c23" id="0288c23">正欲不言。众鸟之类长夜受困。宁受拔毛</a><a name="0288c24" id="0288c24">不越正理。便到众鸟前。举翅恭敬。白众鸟言。</a><a name="0288c25" id="0288c25">愿听我说一偈。时众鸟即说偈答言</a><a name="0288c26" id="0288c26"><p class='lg'>　　黠慧广知义　　　不必以年耆</a><br><a name="0288c27" id="0288c27">　　汝年虽幼小　　　智者宜时说　</p></a><a name="0288c28" id="0288c28"><p>时鹦鹉闻众鸟说偈。听已即说偈言</a><a name="0288c29" id="0288c29"><p class='lg'>　　若从我意者　　　不用秃枭王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220288b.htm'><img src='up.gif' border=0></a>
<a href='T220289a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>