<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0394a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷20)</font> 明单提九十二事法之一 <font face='Arial'>T22, p0394a</h2></font><hr>
<span class='old'>
</a><a name="0393c28" id="0393c28">从上座次第付得已。不听裸浴。又不得着雨</a><a name="0393c29" id="0393c29">浴衣。应着余故衣。若在屏处。若深水裸浴无</span><a name="0394a01" id="0394a01">罪。不得着雨浴衣作。众僧治堂舍作。及白灰</a><a name="0394a02" id="0394a02">作泥作。覆屋作。通水沟抒井作。当着余故衣。</a><a name="0394a03" id="0394a03">是雨浴衣不得作。三衣不得净施。不得余用</a><a name="0394a04" id="0394a04">持取薪草及盛巨磨。不得着入池水汪水中</a><a name="0394a05" id="0394a05">浴。大雨时得着。小小雨不得着。若大雨卒止</a><a name="0394a06" id="0394a06">垢腻未净。得着入池水。汪水中浴。若比</a><a name="0394a07" id="0394a07">丘病服药吐下刺头出血。及露地食时。得持</a><a name="0394a08" id="0394a08">作幔障。此雨浴衣四月半受用。至八月十五</a><a name="0394a09" id="0394a09">日。应僧中唱言。诸大德。今日僧舍雨浴衣。如</a><a name="0394a10" id="0394a10">是三唱舍已得受持作三衣。若净施得作余</a><a name="0394a11" id="0394a11">用。是故说</a><a name="0394a12" id="0394a12"><p>佛住王舍城。广说如上。尔时诸比丘着留缕</a><a name="0394a13" id="0394a13">衣。诸外道亦着留缕衣。时优婆塞欲礼比丘。</a><a name="0394a14" id="0394a14">误礼外道。闻咒愿异知非比丘。即便惭愧。时</a><a name="0394a15" id="0394a15">外道弟子欲礼外道。误礼比丘。如是参错。诸</a><a name="0394a16" id="0394a16">比丘以是因缘。往白世尊。佛言。从今已后。比</a><a name="0394a17" id="0394a17">丘衣应截缕作净染作净。外道欲与比丘作</a><a name="0394a18" id="0394a18">异故。留朱罗赤石染衣。捉三奇杖持军持。复</a><a name="0394a19" id="0394a19">次佛住舍卫城。旷野比丘得拘舍耶衣。欲染</a><a name="0394a20" id="0394a20">煮染汁。如上三种染衣色中说</a><a name="0394a21" id="0394a21"><p>复次佛住舍卫城毗舍离。比丘得钦婆罗。亦</a><a name="0394a22" id="0394a22">如上说。复次佛住舍卫城时。尊者孙陀罗难</a><a name="0394a23" id="0394a23">陀。是佛姨母子。有三十相。食后从舍卫城出。</a><a name="0394a24" id="0394a24">阿难随后。亦如上三色衣中说。复次佛住舍</a><a name="0394a25" id="0394a25">卫城。尔时尊者阿罗军荼。效佛衣量作衣。</a><a name="0394a26" id="0394a26">着入舍卫城。是比丘身短衣长曳地而行。为</a><a name="0394a27" id="0394a27">世人所讥。沙门释子曳衣而行。又人呵言。汝</a><a name="0394a28" id="0394a28">不知耶。瞿昙沙门衣非己父母作。败复更</a><a name="0394a29" id="0394a29">得。是故如是。诸比丘以是因缘。往白世尊。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220393c.htm'><img src='up.gif' border=0></a>
<a href='T220394b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>