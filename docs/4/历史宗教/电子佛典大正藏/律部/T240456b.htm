<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本说一切有部百一羯磨 0456b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本说一切有部百一羯磨</font> <font face='Arial'>(卷1)</font> <font face='Arial'>T24, p0456b</h2></font><hr>
<span class='old'>
</a><a name="0456a28" id="0456a28">作如是语</a><a name="0456a29" id="0456a29"><p>大德僧伽听。此某甲从苾刍某甲希求出家。</span><a name="0456b01" id="0456b01">在俗白衣未落鬓发。愿于善说法律出家</a><a name="0456b02" id="0456b02">近圆。成苾刍性。此某甲若剃鬓发披法服</a><a name="0456b03" id="0456b03">已。起正信心。舍家趣非家。某甲为邬波驮耶</a><a name="0456b04" id="0456b04">僧伽。为与某甲出家不(此乃但是以言白事不是羯磨单白)众咸言。</a><a name="0456b05" id="0456b05">若遍净者。应与出家。俱问者善。如不问者。得</a><a name="0456b06" id="0456b06">越法罪</a><a name="0456b07" id="0456b07"><p>次为请苾刍看剃发者。彼便尽剃。其人后悔。</a><a name="0456b08" id="0456b08">佛言。应留顶上少发。问曰。除尔顶髻不。若</a><a name="0456b09" id="0456b09">言不者。应言随汝意去。若言除者。应可剃除。</a><a name="0456b10" id="0456b10">次与洗浴。若寒与汤热授冷水。次与着裙当</a><a name="0456b11" id="0456b11">须捡察。恐是无根二根及根不全等。时有苾</a><a name="0456b12" id="0456b12">刍露形捡察。彼生愧耻。佛言。不应露体而为</a><a name="0456b13" id="0456b13">捡察。为着裙时应可私视。勿令彼觉。次授缦</a><a name="0456b14" id="0456b14">条教其顶受。为着衣已。师应为请苾刍。与</a><a name="0456b15" id="0456b15">受求寂律仪护者。教礼敬已。应在二师前。蹲</a><a name="0456b16" id="0456b16">踞合掌。教作是语(二师可相近坐令弟子执亲教师袈裟角亲见西方行法如是)</a><a name="0456b17" id="0456b17">阿遮利耶存念。我某甲始从今日乃至命存。</a><a name="0456b18" id="0456b18">归依佛陀两足中尊。归依达摩离欲中尊。归</a><a name="0456b19" id="0456b19">依僧伽诸众中尊彼薄伽梵。释迦牟尼。释迦</a><a name="0456b20" id="0456b20">师子释迦大王。如知应正等觉。彼既出家。我</a><a name="0456b21" id="0456b21">当随出。在俗容仪我已弃舍。出家形相我今</a><a name="0456b22" id="0456b22">受持。我因事至说亲教师名。亲教师名某甲。</a><a name="0456b23" id="0456b23">如是三说。师云好答云善。次授十学处。教</a><a name="0456b24" id="0456b24">云。汝随我语</a><a name="0456b25" id="0456b25"><p>阿遮利耶存念。如诸圣阿罗汉乃至命存。不</a><a name="0456b26" id="0456b26">杀生。不偷盗。不淫欲。不虚诳语。不饮诸酒。</a><a name="0456b27" id="0456b27">不歌舞作乐。不香鬘涂彩。不坐高床大床。不</a><a name="0456b28" id="0456b28">非时食。不受畜金银我某甲始从今日乃至</a><a name="0456b29" id="0456b29">命存。不杀生。不偷盗。不淫欲。不虚诳语。不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240456a.htm'><img src='up.gif' border=0></a>
<a href='T240456c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>