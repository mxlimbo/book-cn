<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0374a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷33)</font> 第六门第四子摄之余明佛从天下等事 <font face='Arial'>T24, p0374a</h2></font><hr>
<span class='old'>
</a><a name="0373c28" id="0373c28">给施沙门婆罗门孤独乞人善友亲族。唯有</a><a name="0373c29" id="0373c29">一舍犹未施他时吐罗难陀苾刍尼闻来至家</span><a name="0374a01" id="0374a01">中。告言。长者凡诸女人利养寡薄。喜舍之次</a><a name="0374a02" id="0374a02">分惠少多。答曰。圣者来迟。我之财物悉皆</a><a name="0374a03" id="0374a03">施尽唯有此室。尼言长者我本希望举面而</a><a name="0374a04" id="0374a04">来今遣空还不称元意。报言。圣者唯有此</a><a name="0374a05" id="0374a05">室。仁意欲将我终不惜。尼曰。若尔我今便受</a><a name="0374a06" id="0374a06">愿除病苦。后时长者遂便命过。诸亲来集。以</a><a name="0374a07" id="0374a07">青黄赤白缯彩灵舆。送往尸林。时吐罗难陀</a><a name="0374a08" id="0374a08">苾刍尼。闻长者命终疾疾至彼。封闭其室立</a><a name="0374a09" id="0374a09">在一边。时彼亲族焚烧既毕。咸悉归来见舍</a><a name="0374a10" id="0374a10">封闭。问言。谁闭。尼曰。其受施者自来封闭。</a><a name="0374a11" id="0374a11">报言。圣者施与何人。尼曰施我。圣者若尔且</a><a name="0374a12" id="0374a12">赁与我。后酬价直。尼曰虚实。答言实与。尼即</a><a name="0374a13" id="0374a13">开门令入。时有长者婆罗门来入其舍。闻如</a><a name="0374a14" id="0374a14">是事皆共讥嫌。沙门释女作斯非法。云何将</a><a name="0374a15" id="0374a15">屋赁与他人。尼白苾刍。苾刍白佛。佛言。非沙</a><a name="0374a16" id="0374a16">门女法理合讥嫌。从今已去诸苾刍尼。不应</a><a name="0374a17" id="0374a17">赁舍与人赁者得越法罪</a><a name="0374a18" id="0374a18"><p>缘处同前。长者好施。知欲命终悉皆舍讫唯</a><a name="0374a19" id="0374a19">有一铺。尼闻来乞事并同前。乃至身亡尼便</a><a name="0374a20" id="0374a20">封闭。诸人嫌耻苾刍白佛。佛言。若赁铺者得</a><a name="0374a21" id="0374a21">越法罪(恐烦故略)</a><a name="0374a22" id="0374a22"><p>缘处同前。吐罗难陀尼入城乞食。见师巫女</a><a name="0374a23" id="0374a23">摇铃绕家谈说凶吉。多获利物足得资身。即</a><a name="0374a24" id="0374a24">便念曰。是好方便我亦为之。求得铃已明旦</a><a name="0374a25" id="0374a25">入城。即巡诸家摇铃振响。为他男女洗沐身</a><a name="0374a26" id="0374a26">形。诡说吉凶妄谈来兆。有病患者天缘皆差。</a><a name="0374a27" id="0374a27">遂使王城之内咸共知闻。所有请祈无不启</a><a name="0374a28" id="0374a28">竭。自余巫卜人皆不问。时旧医巫诣诸人</a><a name="0374a29" id="0374a29">处。问言。有事我为占相。诸人答曰。更不劳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240373c.htm'><img src='up.gif' border=0></a>
<a href='T240374b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>