<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0297a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷8)</font> 明三十尼萨耆波夜提法之初 <font face='Arial'>T22, p0297a</h2></font><hr>
<span class='old'>
</a><a name="0296c21" id="0296c21">暂内手车上者不犯。若比丘在车上宿。置衣</a><a name="0296c22" id="0296c22">车下。若在车前置衣车后。若在车后置衣车</span><a name="0297a01" id="0297a01">前。若在车左置衣车右。若在车右置衣车左。</a><a name="0297a02" id="0297a02">日光未灭至明相出时。皆尼萨耆。若比丘置</a><a name="0297a03" id="0297a03">衣车上。离车二十五肘外。静处宿者。日光未</a><a name="0297a04" id="0297a04">灭去至明相出时还。尼萨耆。亦如上说。若</a><a name="0297a05" id="0297a05">比丘畏贼故。于车外过二十五肘。藏衣还车</a><a name="0297a06" id="0297a06">上宿。日光未灭至明相出时。尼萨耆。亦如上</a><a name="0297a07" id="0297a07">说。若夜中起大小行。离衣二十五肘内。与衣</a><a name="0297a08" id="0297a08">合无罪。若车营内以长绳横断为系牛故。比</a><a name="0297a09" id="0297a09">丘于绳一边住。置衣绳一边。日光未灭至明相</a><a name="0297a10" id="0297a10">出时。尼萨耆。亦如上说。是名两道界。井界者。</a><a name="0297a11" id="0297a11">比丘与估客共行。于井边宿。井栏外二十五</a><a name="0297a12" id="0297a12">肘内。名为井界。衣着井栏上。比丘去井过二</a><a name="0297a13" id="0297a13">十五肘。日光未灭去至明相出时。尼萨耆。亦</a><a name="0297a14" id="0297a14">如上说。若畏贼故藏衣井外。过二十五肘来</a><a name="0297a15" id="0297a15">井边宿。日光未灭去。至明相出时还尼萨耆。</a><a name="0297a16" id="0297a16">若藏衣井半龛中。于井上宿。日光未灭去至</a><a name="0297a17" id="0297a17">明相出时。尼萨耆。若绳连衣着身宿者不犯。</a><a name="0297a18" id="0297a18">置衣井底。于井上宿。置衣井上。井底宿。亦复</a><a name="0297a19" id="0297a19">如是。若夜暂垂手脚井中。与衣合者无罪。是</a><a name="0297a20" id="0297a20">名井界。树界者。于树一切枝叶外。二十五肘</a><a name="0297a21" id="0297a21">为树界。若比丘置衣树下。过二十五肘外。日</a><a name="0297a22" id="0297a22">光未灭去至明相出。应如上说。若比丘树下</a><a name="0297a23" id="0297a23">畏贼。藏衣树外。过二十五肘。日光未灭去至</a><a name="0297a24" id="0297a24">明相出时还。尼萨耆。日光未灭去至明相未</a><a name="0297a25" id="0297a25">出还不犯。日光灭去至明相出还不犯。若夜</a><a name="0297a26" id="0297a26">中暂到衣所。与衣合不犯。若置衣树上。树下</a><a name="0297a27" id="0297a27">宿若置衣树下。树上宿。日光未灭去。至明相</a><a name="0297a28" id="0297a28">出时。尼萨耆。若绳连着身者无罪。是名树界。</a><a name="0297a29" id="0297a29">园界亦如是。连蔓界者。若蒲萄蔓架。不破蔓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220296c.htm'><img src='up.gif' border=0></a>
<a href='T220297b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>