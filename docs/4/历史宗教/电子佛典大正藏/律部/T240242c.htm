<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0242c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷9)</font> 第二门第四子摄颂胜鬘之余 <font face='Arial'>T24, p0242c</h2></font><hr>
<span class='old'>
</a><br><a name="0242b28" id="0242b28">　　自知此喜由先业　　　更复转生于善趣</a><br><a name="0242b29" id="0242b29">　　今生若乐来世乐　　　由其作福二俱乐</span><br><a name="0242c01" id="0242c01">　　自知此乐由先业　　　更复受乐于余趣　</p></a><a name="0242c02" id="0242c02"><p>尔时具寿阿难陀。闻佛说已白佛言。大德。我</a><a name="0242c03" id="0242c03">今不解如斯颂义。佛言。阿难陀其逝多太子</a><a name="0242c04" id="0242c04">无有愆犯。被愚人恶生枉见诛戮。人间胜报</a><a name="0242c05" id="0242c05">尚犹未尽。天中妙乐邻次受之。我缘此事故</a><a name="0242c06" id="0242c06">说斯颂。时阿难陀默然信受。后于异时愚人</a><a name="0242c07" id="0242c07">恶生与诸婇女在宫殿中。便自夸赞。如我大</a><a name="0242c08" id="0242c08">力勇健难当所为究竟。于此世间有相似不。</a><a name="0242c09" id="0242c09">于时恶生所将五百释女。闻其语已共说</a><a name="0242c10" id="0242c10">颂曰</a><a name="0242c11" id="0242c11"><p class='lg'>　　彼是佛家子　　　为戒所拘束</a><br><a name="0242c12" id="0242c12">　　汝今尽诛戮　　　自赞欲何为　</p></a><a name="0242c13" id="0242c13"><p>王闻释迦女说是颂已。发大嗔怒亦即以颂</a><a name="0242c14" id="0242c14">告诸臣曰</a><a name="0242c15" id="0242c15"><p class='lg'>　　诛龙留龙女　　　于我生嗔毒</a><br><a name="0242c16" id="0242c16">　　速宜截手足　　　急遣随亲去　</p></a><a name="0242c17" id="0242c17"><p>时诸臣等即将五百释女。于波吒罗池边截</a><a name="0242c18" id="0242c18">其手足。因此号为截手足池。诸经首云。佛在</a><a name="0242c19" id="0242c19">室罗伐城截手足池边。此是其事。是时五百</a><a name="0242c20" id="0242c20">释女。被截手足受大痛苦。不能裁忍便作是</a><a name="0242c21" id="0242c21">念。我等今时诸苦逼身痛切难堪。世尊。大慈</a><a name="0242c22" id="0242c22">宁不垂愍。诸佛常法无有一事而不觉了。于</a><a name="0242c23" id="0242c23">时世尊起大悲心。遂到其处见诸释女露形</a><a name="0242c24" id="0242c24">而坐。世尊见已起世间智。诸佛常法若起世</a><a name="0242c25" id="0242c25">俗心。乃至昆蚁皆知佛意。若起出世心。乃至</a><a name="0242c26" id="0242c26">声闻独觉不知佛意。况余含识而能得知。佛</a><a name="0242c27" id="0242c27">作是念。善哉若得舍支天女持衣及水。来至</a><a name="0242c28" id="0242c28">此者极为要事。佛作念已。舍支天女即知佛</a><a name="0242c29" id="0242c29">意。作如是念。何故如来起世间念。我知世尊。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240242b.htm'><img src='up.gif' border=0></a>
<a href='T240243a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>