<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0320a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷24)</font> 第三门第四子摄颂之余 <font face='Arial'>T24, p0320a</h2></font><hr>
<span class='old'>
</a><a name="0319c28" id="0319c28">献五宝皆共分讫。便往尊者处礼双足已。在</a><a name="0319c29" id="0319c29">一面坐。白言。大德。慈造弘深事难具说。谨</span><a name="0320a01" id="0320a01">持国位奉献尊者。唯愿慈悲哀怜纳受。尊者</a><a name="0320a02" id="0320a02">报曰。世尊有教。遮诸苾刍不受王位。王曰。若</a><a name="0320a03" id="0320a03">如是者。当受半国。答曰。此亦不听。王曰。若</a><a name="0320a04" id="0320a04">作国主是佛所遮。受用五欲理应无损。我</a><a name="0320a05" id="0320a05">悉奉施。答曰。大王。所有诸欲佛皆不许。王</a><a name="0320a06" id="0320a06">曰。此不应者。所有受用及上受用供身资具。</a><a name="0320a07" id="0320a07">幸当为受随情而用。答言。大王。待我白佛王。</a><a name="0320a08" id="0320a08">言。任意请佛</a><a name="0320a09" id="0320a09"><p>尔时佛在室罗伐城逝多林住。是时大师无</a><a name="0320a10" id="0320a10">不知见。遂作是念。假令迦多演那。于诸受</a><a name="0320a11" id="0320a11">用及上受用自无所须。然为未来诸苾刍故</a><a name="0320a12" id="0320a12">应可受取。如是念已起世俗心。诸佛常法。若</a><a name="0320a13" id="0320a13">起世俗心时。乃至昆蚁亦知佛意。若作出世</a><a name="0320a14" id="0320a14">心时。声闻独觉尚不能了。何论畜类。于时世</a><a name="0320a15" id="0320a15">尊为斯事故。遥知迦多演那意趣。遂起世俗</a><a name="0320a16" id="0320a16">心。即令迦多演那天耳天眼彼此闻见。是时</a><a name="0320a17" id="0320a17">尊者即白言。世尊。苾刍得取受用之物及上</a><a name="0320a18" id="0320a18">受用不。佛言。为欲哀愍未来世中诸苾刍故。</a><a name="0320a19" id="0320a19">又令施主福报增故。是故我今听为四方僧</a><a name="0320a20" id="0320a20">伽。得取受用之物及上受用。非是别人。此中</a><a name="0320a21" id="0320a21">受用谓是村田。上受用者。谓是牛羊等。于时</a><a name="0320a22" id="0320a22">尊者请世尊已。白猛光王曰。世尊已许。为四</a><a name="0320a23" id="0320a23">方僧伽得取受用及上受用。为欲哀愍未来</a><a name="0320a24" id="0320a24">世中诸苾刍故。又令施主福报增故。时王即</a><a name="0320a25" id="0320a25">为尊者。遂造大寺四事供养悉皆充足。庄田</a><a name="0320a26" id="0320a26">牛畜施四方僧。佛告诸苾刍我今最初许邬</a><a name="0320a27" id="0320a27">波索迦。为诸声闻四方僧众施受用物。谓是</a><a name="0320a28" id="0320a28">嗢逝尼城猛光王为首。又最初许邬波索迦。</a><a name="0320a29" id="0320a29">为诸声闻四方僧众施其饼食。谓是鹫峰山<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240319c.htm'><img src='up.gif' border=0></a>
<a href='T240320b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>