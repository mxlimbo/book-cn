<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0545c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷4)</font> <font face='Arial'>T24, p0545c</h2></font><hr>
<span class='old'>
</a><a name="0545b28" id="0545b28">驱摈之</a><a name="0545b29" id="0545b29"><p><b>　　<A NAME="n268"></A>无根谤学处第八</b></span><a name="0545c01" id="0545c01"><p>佛在王舍城。时蜜呾罗步弭迦二人。由昔生</a><a name="0545c02" id="0545c02">中与实力子有怨仇。故遂共妹蜜呾罗尼。谤</a><a name="0545c03" id="0545c03">实力子云。犯波罗市迦。便为举诘。自相符证。</a><a name="0545c04" id="0545c04">由同梵行事及不忍烦恼。制斯学处</a><a name="0545c05" id="0545c05"><p>若复苾刍怀嗔不舍。故于清净苾刍。以无根</a><a name="0545c06" id="0545c06">波罗市迦法。谤欲坏彼净行。后于异时。若问</a><a name="0545c07" id="0545c07">若不问。知此是无根谤彼苾刍。由嗔恚故。</a><a name="0545c08" id="0545c08">作是语者。僧伽伐尸沙</a><a name="0545c09" id="0545c09"><p>言苾刍怀嗔者。谓嗔惑未断。不舍者。谓是</a><a name="0545c10" id="0545c10">现缠意欲作其无益之事。言无根者。根有</a><a name="0545c11" id="0545c11">三种。谓见闻疑。此若无者是无根事。言谤者。</a><a name="0545c12" id="0545c12">谓以恶事毁呰于他。无根方犯。若有三根。</a><a name="0545c13" id="0545c13">即非犯类。所言谤者。谓非言诤。苾刍由嗔</a><a name="0545c14" id="0545c14">恚故。作是语者。谓无实想故。表由嗔恨故。便</a><a name="0545c15" id="0545c15">生恶谤。应知此中所谤之境。有四种人。一</a><a name="0545c16" id="0545c16">者清净。二者虽清净相似不清净。三者不清</a><a name="0545c17" id="0545c17">净。四者虽不清净相似清净。若谤初二十事</a><a name="0545c18" id="0545c18">成犯。五事非犯。何谓为十。谓不见不闻不疑</a><a name="0545c19" id="0545c19">妄言见等。是谓三事。或闻而忘。或疑而忘。言</a><a name="0545c20" id="0545c20">我闻疑复是二事。或闻而信。或闻不信而言。</a><a name="0545c21" id="0545c21">我见复是二事。或闻而疑。或闻不疑。或但自</a><a name="0545c22" id="0545c22">疑而云。我见复是三事语。语说时咸得本罪。</a><a name="0545c23" id="0545c23">五事无犯者。谓不见不闻不疑有见等想而</a><a name="0545c24" id="0545c24">云见等。是谓三事。或闻而忘。或疑而忘。有闻</a><a name="0545c25" id="0545c25">疑想而言闻等。是为二事。此皆无犯谤。后</a><a name="0545c26" id="0545c26">二人十一事。犯六事非犯。谓以见而忘一事。</a><a name="0545c27" id="0545c27">于上两处为第四事。余事皆同。思之可识。前</a><a name="0545c28" id="0545c28">之二人体是清净故。无见忘。若以书。若以</a><a name="0545c29" id="0545c29">字印手印。若遣使。若自书字。作如是言。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240545b.htm'><img src='up.gif' border=0></a>
<a href='T240546a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>