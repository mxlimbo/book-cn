<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0243a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷9)</font> 第二门第四子摄颂胜鬘之余 <font face='Arial'>T24, p0243a</h2></font><hr>
<span class='old'>
</a><a name="0242c28" id="0242c28">此者极为要事。佛作念已。舍支天女即知佛</a><a name="0242c29" id="0242c29">意。作如是念。何故如来起世间念。我知世尊。</span><a name="0243a01" id="0243a01">欲为五百释女宣说妙法。须衣及水。即持五</a><a name="0243a02" id="0243a02">百天衣往无热池处。以瓶取水来至佛所。顶</a><a name="0243a03" id="0243a03">礼佛足而白佛言。大德。五百天衣及妙香水。</a><a name="0243a04" id="0243a04">今并持来。佛言。汝往慰问诸释迦女。与洗</a><a name="0243a05" id="0243a05">身体皆令着衣。于时舍支如佛所教次第皆</a><a name="0243a06" id="0243a06">作</a><a name="0243a07" id="0243a07"><p>尔时如来以神通力。令彼五百释女苦痛皆</a><a name="0243a08" id="0243a08">除。告言汝等善女人。自作斯业今时成熟。</a><a name="0243a09" id="0243a09">必当自受无人肯代。尔时世尊说此语已。舍</a><a name="0243a10" id="0243a10">之而去。彼诸释女于世尊处。发净信心即便</a><a name="0243a11" id="0243a11">命过。生四天王宫。若男若女生天上者即起</a><a name="0243a12" id="0243a12">三念。我于何处死。今在何处生。由作何业。</a><a name="0243a13" id="0243a13">便忆前身于人趣死。今生四天王宫。于世尊</a><a name="0243a14" id="0243a14">处。极生尊重发净信心。时彼五百释女便作</a><a name="0243a15" id="0243a15">是念。我若不往礼世尊者。是不恭敬是非所</a><a name="0243a16" id="0243a16">宜。于时五百天女作斯念已。即各严身具诸</a><a name="0243a17" id="0243a17">璎珞光明姝妙。便以天衣盛妙天花。所谓嗢</a><a name="0243a18" id="0243a18">钵罗花。钵头摩花。拘物头花。分陀利花。曼陀</a><a name="0243a19" id="0243a19">罗花。过初夜分来诣佛所。天花供养礼双足</a><a name="0243a20" id="0243a20">已。在一面坐听受妙法。时诸天女光明赫奕。</a><a name="0243a21" id="0243a21">周遍照曜逝多园林。尔时世尊随诸天女意</a><a name="0243a22" id="0243a22">乐根性。为说妙法。令彼得悟四圣谛理。时诸</a><a name="0243a23" id="0243a23">天女以金刚智杵。摧破二十萨迦耶见山。得</a><a name="0243a24" id="0243a24">预流果。既见谛已。三白世尊言。大德。由佛</a><a name="0243a25" id="0243a25">世尊令我证得解脱之果。此非父母人王天</a><a name="0243a26" id="0243a26">众沙门婆罗门亲友眷属之所能作。我遇世</a><a name="0243a27" id="0243a27">尊善知识故。于地狱傍生饿鬼趣中。拔济令</a><a name="0243a28" id="0243a28">出。安置人天胜妙之处。当尽生死得涅槃路。</a><a name="0243a29" id="0243a29">干竭血海超越骨山。无始积集萨迦耶见。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240242c.htm'><img src='up.gif' border=0></a>
<a href='T240243b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>