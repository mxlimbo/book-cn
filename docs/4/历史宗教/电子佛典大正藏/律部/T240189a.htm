<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0189a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷17)</font> <font face='Arial'>T24, p0189a</h2></font><hr>
<span class='old'>
</a><a name="0188c28" id="0188c28">鼠狼名有喜。鼠名恒河受。其爱君及有喜等</a><a name="0188c29" id="0188c29">告恒河受言。汝是勤健。当为我向余处求觅</span><a name="0189a01" id="0189a01">饮食将来。其鼠性行质直心意贤善。为彼蛇</a><a name="0189a02" id="0189a02">及鼠狼勤来觅食。未回来间。鼠狼报蛇言曰。</a><a name="0189a03" id="0189a03">彼若求食不得空来。我即食伊。其蛇闻是语</a><a name="0189a04" id="0189a04">已遂作是念。此鼠狼今遭此苦难。由欲拟害</a><a name="0189a05" id="0189a05">彼鼠。我今恐彼求食不得空来。决定被食我</a><a name="0189a06" id="0189a06">今预须报彼鼠知。作是念已即便附信报鼠</a><a name="0189a07" id="0189a07">令知作如是言。其鼠狼作如是言。如鼠无食</a><a name="0189a08" id="0189a08">空来必定食汝。其鼠苦求食饮不得。作是思</a><a name="0189a09" id="0189a09">惟。我今食既不得空去。必定食我。其鼠复附</a><a name="0189a10" id="0189a10">信与蛇。以颂报曰</a><a name="0189a11" id="0189a11"><p class='lg'>　　若人俭少无悲心　　　饥火逼迫遂生急</a><br><a name="0189a12" id="0189a12">　　汝大有恩报此语　　　我今无复更来亲　</p></a><a name="0189a13" id="0189a13"><p>佛告诸苾刍等其鼠者。岂异人乎。我身是也。</a><a name="0189a14" id="0189a14">其鼠狼者。提婆达多是也。其提婆达多。往昔</a><a name="0189a15" id="0189a15">之时亦无恩义。今亦不知恩德。时未生怨王。</a><a name="0189a16" id="0189a16">于父前掷剑。王便问言。爱子。汝因何意掷剑</a><a name="0189a17" id="0189a17">于我前耶。答王曰。我有嗔恚。父有受用我</a><a name="0189a18" id="0189a18">无受用。王闻是语便告子曰。若如是者。其瞻</a><a name="0189a19" id="0189a19">波城与汝受用。子得城用欢喜踊跃。便往提</a><a name="0189a20" id="0189a20">婆达多处。作如是言。尊者。我今得瞻波城恣</a><a name="0189a21" id="0189a21">情受用。时提婆达多报太子曰。汝今用功现</a><a name="0189a22" id="0189a22">果报力交得受用。太子答曰。圣者。我今见也。</a><a name="0189a23" id="0189a23">复言。汝可更用大功必得增胜。时太子遣往</a><a name="0189a24" id="0189a24">瞻波城。征税重役逼迫百姓。为被逼切各散</a><a name="0189a25" id="0189a25">投诸方。或有投王舍城。或投诸国。或有其中</a><a name="0189a26" id="0189a26">发使奏王言。太子逼迫瞻波城人散走外国。</a><a name="0189a27" id="0189a27">唯愿大王。制其非法</a><a name="0189a28" id="0189a28"><p>尔时父王即命太子告言。汝今何故逼迫百</a><a name="0189a29" id="0189a29">姓。太子答言。为兵士不能存济。父王言。若如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240188c.htm'><img src='up.gif' border=0></a>
<a href='T240189b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>