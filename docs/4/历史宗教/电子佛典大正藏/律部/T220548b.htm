<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0548b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷40)</font> 明一百四十一波夜提法之一 <font face='Arial'>T22, p0548b</h2></font><hr>
<span class='old'>
</a><a name="0548a28" id="0548a28">比丘尼比尼竟</a><a name="0548a29" id="0548a29"><p>摩诃僧祇律私记</span><a name="0548b01" id="0548b01"><p>中天竺昔时。暂有恶王御世。诸沙门避之四</a><a name="0548b02" id="0548b02">奔。三藏比丘星离。恶王既死更有善王。还</a><a name="0548b03" id="0548b03">请诸沙门还国供养。时巴连弗邑有五百僧。</a><a name="0548b04" id="0548b04">欲断事而无律师。又无律文无所承案。即遣</a><a name="0548b05" id="0548b05">人到祇洹精舍。写得律本于今传赏。法显于</a><a name="0548b06" id="0548b06">摩竭提国巴连弗邑阿育王塔南天王精舍。</a><a name="0548b07" id="0548b07">写得梵本还杨州。以晋义熙十二年岁在</a><a name="0548b08" id="0548b08">丙辰十一月。于斗场寺出之。至十四年二月</a><a name="0548b09" id="0548b09">末都讫。共禅师译梵本为秦焉。故记之。佛</a><a name="0548b10" id="0548b10">泥洹后。大迦叶集律藏为大师宗。具持八万</a><a name="0548b11" id="0548b11">法藏。大迦叶灭后。次尊者阿难亦具持八</a><a name="0548b12" id="0548b12">万法藏。次尊者末田地亦具持八万法藏。次</a><a name="0548b13" id="0548b13">尊者舍那婆斯亦具持八万法藏。次尊者优</a><a name="0548b14" id="0548b14">波崛多世尊记无相佛。如降魔因缘中说。而</a><a name="0548b15" id="0548b15">亦能具持八万法藏。于是遂有五部名生。初</a><a name="0548b16" id="0548b16">昙摩崛多别为一部。次弥沙塞别为一部。次</a><a name="0548b17" id="0548b17">迦叶维复为一部。次萨婆多。萨婆多者。晋</a><a name="0548b18" id="0548b18">言说一切有。所以名一切有者。自上诸部义</a><a name="0548b19" id="0548b19">宗各异。萨婆多者。言过去未来现在中阴各</a><a name="0548b20" id="0548b20">自有性。故名一切有。于是五部并立纷然竞</a><a name="0548b21" id="0548b21">起。各以自义为是。时阿育王言。我今何以</a><a name="0548b22" id="0548b22">测其是非。于是问僧佛法断事云何。皆言法</a><a name="0548b23" id="0548b23">应从多。王言若尔者。当行筹知何众多。于是</a><a name="0548b24" id="0548b24">行筹取本众筹者甚多。以众多故。故名摩诃</a><a name="0548b25" id="0548b25">僧祇。摩诃僧祇者大众名也</a><a name="0548b26" id="0548b26">佛说犯戒罪报轻重经</a><a name="0548b27" id="0548b27"><p>如是我闻。一时佛住王舍城迦兰陀竹园。尔</a><a name="0548b28" id="0548b28">时尊者目连。晡时从禅定觉。往至世尊所。</a><a name="0548b29" id="0548b29">头面礼足却住一面。时尊者大目连白佛言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220548a.htm'><img src='up.gif' border=0></a>
<a href='T220548c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>