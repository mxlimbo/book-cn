<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0585b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷10)</font> <font face='Arial'>T24, p0585b</h2></font><hr>
<span class='old'>
</a><a name="0585a28" id="0585a28">时。但得恶作。若作了心唱言休足。此成遮足。</a><a name="0585a29" id="0585a29">然具五支。一知是食。谓五正食。二知有授食</span><a name="0585b01" id="0585b01">人。谓是女男半择迦等。三知授入手。谓已</a><a name="0585b02" id="0585b02">受得食。四知足食。谓作食了心发言唱足。五</a><a name="0585b03" id="0585b03">知从座起。若更食者。得根本罪。异此五种不</a><a name="0585b04" id="0585b04">成遮足。若食杂不净物者。亦不成足。余如</a><a name="0585b05" id="0585b05">广文。言食者。有五蒲膳尼。即五种可啖食。一</a><a name="0585b06" id="0585b06">饭二麦豆饭三糗四肉五饼。鱼是肉摄故不</a><a name="0585b07" id="0585b07">别言。又有五种珂但尼。即五种可嚼食。谓根</a><a name="0585b08" id="0585b08">茎叶华果。若先食五种嚼食及乳酪菜等。后</a><a name="0585b09" id="0585b09">食五啖食者无犯。若先食五啖食。更食五嚼</a><a name="0585b10" id="0585b10">食及乳酪菜等名犯。遮足应知。有五未足之</a><a name="0585b11" id="0585b11">言。谓见他人授食之时。未即须者应报彼言。</a><a name="0585b12" id="0585b12">且待且去。且有且待我食。且待我尽。若兼且</a><a name="0585b13" id="0585b13">声名曰未足。若无且声即是遮足。若未为足</a><a name="0585b14" id="0585b14">意设作足言。亦不成足。得恶作罪。由言不称</a><a name="0585b15" id="0585b15">法故。不作余食法者。若病人残虽不作法。开</a><a name="0585b16" id="0585b16">食无犯。若得余食作法食者。自身乐住施主</a><a name="0585b17" id="0585b17">得福。欲作法时先净洗手。受得食已。应持就</a><a name="0585b18" id="0585b18">一未足苾刍。或虽已足。未离本座。对彼蹲</a><a name="0585b19" id="0585b19">踞。告曰。具寿存念。我苾刍某甲食已遮足。</a><a name="0585b20" id="0585b20">今复得此啖食嚼食。我欲更食愿与我作余</a><a name="0585b21" id="0585b21">食法。时彼苾刍取两三口食已报曰。此是汝</a><a name="0585b22" id="0585b22">物随意应食。此据前人自未遮足。得食无犯。</a><a name="0585b23" id="0585b23">若自足已便不合食。应以手按告曰。斯是</a><a name="0585b24" id="0585b24">汝物随意食之。有五不成作余食法。一身在</a><a name="0585b25" id="0585b25">界内对界外人。二不相及处。三在傍边。四在</a><a name="0585b26" id="0585b26">背后。五前人离座。翻此便成。若一人作法设</a><a name="0585b27" id="0585b27">余人食。并皆无犯。若遮足已作遮足想疑。不</a><a name="0585b28" id="0585b28">作余法而吞咽者。便得堕罪。虽未遮足为遮</a><a name="0585b29" id="0585b29">足想疑。俱得恶作。后二无犯。若北方果。若天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240585a.htm'><img src='up.gif' border=0></a>
<a href='T240585c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>