<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0892a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷48)</font> 九十波逸底迦法 入王宫门学处第八十二之一 <font face='Arial'>T23, p0892a</h2></font><hr>
<span class='old'>
</a><a name="0891c28" id="0891c28">至绀容。王曰。可持此鸟令充食用。绀容见活</a><a name="0891c29" id="0891c29">不肯受之。捕人还送。王见怪言。何不烹宰。王</span><a name="0892a01" id="0892a01">复寻思。由彼念善情存护命。无比白言。若为</a><a name="0892a02" id="0892a02">佛及僧彼便杀鸟以充供养。王曰。可报绀容</a><a name="0892a03" id="0892a03">为佛办食。无比即便教捕人曰。汝可杀鸟授</a><a name="0892a04" id="0892a04">与夫人。即杀将付。绀容见死受以充厨。捕人</a><a name="0892a05" id="0892a05">还报夫人已受。王便大嗔。为我不受为余便</a><a name="0892a06" id="0892a06">杀。王持弓箭往射绀容。夫人遥见即入慈定。</a><a name="0892a07" id="0892a07">王所射箭中路而堕。回镞向王。王便更射。夫</a><a name="0892a08" id="0892a08">人白言。王勿自害。王曰。何意如是。夫人曰。我</a><a name="0892a09" id="0892a09">证不还复无愆过。王兴恶意必招重罪。王问</a><a name="0892a10" id="0892a10">知实。便就礼敬忏谢前非。情厚夫人作姊妹</a><a name="0892a11" id="0892a11">想。从兹已后但有新谷新果必先见授。日日</a><a name="0892a12" id="0892a12">常自问其安不。时王边境有城反叛。王亲领</a><a name="0892a13" id="0892a13">兵自往征罚遂敕大臣无忧留守都邑。其二</a><a name="0892a14" id="0892a14">夫人掌率宫内。王曰。汝之二人勿相嫉妒。晨</a><a name="0892a15" id="0892a15">昏靡怠守护宫闱。夫人曰善。是时无比每劝</a><a name="0892a16" id="0892a16">其父令害绀容。无忧遂即作杀方便。时绀容</a><a name="0892a17" id="0892a17">夫人。夜读佛经复须抄写。告大臣曰。桦皮贝</a><a name="0892a18" id="0892a18">叶笔墨灯明。此要所须便宜多进入。大臣依</a><a name="0892a19" id="0892a19">教奉进。于桦皮内密安火炭置在宫门。夜被</a><a name="0892a20" id="0892a20">风吹火便大发光彻楼上。城人咸至悉皆持水</a><a name="0892a21" id="0892a21">共救火灾。时无忧大臣更拔利剑遮不令进。</a><a name="0892a22" id="0892a22">告诸人曰。汝等岂欲劫内宫耶。诸人遂散。时</a><a name="0892a23" id="0892a23">绀容夫人与五百彩女俱升楼阁。告诸女</a><a name="0892a24" id="0892a24">曰。我与汝等自业所招。卒难逃避。说伽他曰</a><a name="0892a25" id="0892a25"><p class='lg'>　　我于城隙处　　　遥望见世尊</a><br><a name="0892a26" id="0892a26">　　依教具修行　　　已获真实谛　</p></a><a name="0892a27" id="0892a27"><p>诸女皆悉投身火聚犹若飞蛾。同时命殒。曲</a><a name="0892a28" id="0892a28">脊侍女从水窦出得免火灾。无忧大臣至天</a><a name="0892a29" id="0892a29">晓已。收诸女骨弃在尸林。苾刍入城为行乞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230891c.htm'><img src='up.gif' border=0></a>
<a href='T230892b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>