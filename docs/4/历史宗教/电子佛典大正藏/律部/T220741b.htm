<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0741b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷25)</font> 一百七十八单提法之一 <font face='Arial'>T22, p0741b</h2></font><hr>
<span class='old'>
</a><a name="0741a28" id="0741a28">子共立共语。若遣伴远去独与男子耳语。</a><a name="0741a29" id="0741a29">如似淫女贼女无异。时诸比丘尼闻。其中</span><a name="0741b01" id="0741b01">有少欲知足行头陀乐学戒知惭愧者。嫌</a><a name="0741b02" id="0741b02">责六群比丘尼。汝等云何入村在巷陌中屏</a><a name="0741b03" id="0741b03">处与男子耳语。时诸比丘尼往白诸比丘。</a><a name="0741b04" id="0741b04">诸比丘往白世尊。世尊以此因缘集比丘</a><a name="0741b05" id="0741b05">僧。呵责六群比丘尼。汝所为非。非威仪非</a><a name="0741b06" id="0741b06">沙门法非净行非随顺行。所不应为。云</a><a name="0741b07" id="0741b07">何比丘尼。入村内巷陌中屏处独与男子</a><a name="0741b08" id="0741b08">耳语。时世尊以无数方便呵责六群比丘</a><a name="0741b09" id="0741b09">尼已告诸比丘。此六群比丘尼。多种有漏处</a><a name="0741b10" id="0741b10">最初犯戒。自今已去与比丘尼结戒。集十</a><a name="0741b11" id="0741b11">句义乃至正法久住。欲说戒者当如是说。</a><a name="0741b12" id="0741b12">若比丘尼。入村内巷陌中遣伴远去在屏</a><a name="0741b13" id="0741b13">处与男子共立耳语者波逸提。比丘尼义如</a><a name="0741b14" id="0741b14">上。村者白衣舍巷陌屏处者。有见屏处闻</a><a name="0741b15" id="0741b15">屏处。见屏处者烟云雾尘黑闇眼所不见。闻</a><a name="0741b16" id="0741b16">屏处者。乃至常语不闻声也。耳语者耳边</a><a name="0741b17" id="0741b17">语。彼比丘尼。入村巷陌中遣伴至不见不</a><a name="0741b18" id="0741b18">闻处在屏处与男子共立共耳语波逸提。</a><a name="0741b19" id="0741b19">离见处至闻处突吉罗。离闻处至见处</a><a name="0741b20" id="0741b20">突吉罗。比丘突吉罗。式叉摩那沙弥沙弥尼</a><a name="0741b21" id="0741b21">突吉罗。是谓为犯。不犯者。若二比丘尼为</a><a name="0741b22" id="0741b22">伴。或与可知女人为伴。或有余人为伴。</a><a name="0741b23" id="0741b23">若伴不盲不聋。或病发倒地。或为强力者</a><a name="0741b24" id="0741b24">所执。或被缚将去。或命难梵行难。若有所</a><a name="0741b25" id="0741b25">与遣伴远去。若伴病。若无威仪。而语言妹</a><a name="0741b26" id="0741b26">汝去。我当送食与汝。若破戒破见破威</a><a name="0741b27" id="0741b27">仪。若被举若应灭摈。若以此事有命难</a><a name="0741b28" id="0741b28">梵行难不犯。不犯者。最初未制戒。痴狂心</a><a name="0741b29" id="0741b29">乱痛恼所缠(八十二)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220741a.htm'><img src='up.gif' border=0></a>
<a href='T220741c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>