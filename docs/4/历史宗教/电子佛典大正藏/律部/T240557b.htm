<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0557b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷6)</font> <font face='Arial'>T24, p0557b</h2></font><hr>
<span class='old'>
</a><a name="0557a28" id="0557a28">烧衣吹衣漂衣此是时。言居士居士妇者。简</a><a name="0557a29" id="0557a29">余黄门。谓是男子女人。方得重罪。若是不男</span><a name="0557b01" id="0557b01">二根外道之类。但得恶作。言乞者。或自乞或</a><a name="0557b02" id="0557b02">使人乞。言夺衣者。谓被贼夺。或他与衣后还</a><a name="0557b03" id="0557b03">却索。言失衣者。谓失落或忘处。或虫鼠啮</a><a name="0557b04" id="0557b04">伤。言烧衣者。或火烧或灰汁坏。言吹衣者。谓</a><a name="0557b05" id="0557b05">风吹去。言漂衣者。谓水漂。将衣价色量三</a><a name="0557b06" id="0557b06">种不同。价谓直。五迦利沙波拏等。色谓青黄</a><a name="0557b07" id="0557b07">赤白等。量谓五肘等。此中犯者。谓价量满足。</a><a name="0557b08" id="0557b08">乞时恶作得便本罪。于非亲想疑等。准上应</a><a name="0557b09" id="0557b09">说。或现身相。或遣书等或时减量。或乞经纬。</a><a name="0557b10" id="0557b10">或取时根转。或出谄言。或诈欺人。或现异</a><a name="0557b11" id="0557b11">相。或苦言求觅者。咸得恶作。无犯者谓失夺</a><a name="0557b12" id="0557b12">等。或他施衣。或乞衣缋得小片物。或乞小片</a><a name="0557b13" id="0557b13">他与大段。或乞雨衣。或乞蚊帱。或为众乞。</a><a name="0557b14" id="0557b14">或从非人傍生趣乞。咸悉无犯</a><a name="0557b15" id="0557b15"><p><b>　　<A NAME="n284"></A>过量乞衣学处第七</b></a><a name="0557b16" id="0557b16"><p>佛在室罗伐城给孤独园。六众苾刍数被贼</a><a name="0557b17" id="0557b17">夺。因斯过分乞上下衣。事恼同前。制斯学</a><a name="0557b18" id="0557b18">处。若复苾刍夺衣失衣烧衣吹衣漂衣。从非</a><a name="0557b19" id="0557b19">亲居士居士妇乞衣。彼多施衣。苾刍若须应</a><a name="0557b20" id="0557b20">受上下二衣。若过受者泥萨只波逸底迦</a><a name="0557b21" id="0557b21"><p>言施者。谓重重施殷勤施。真心施诈心施。胜</a><a name="0557b22" id="0557b22">心施劣心施。期心施随顺施。不顺施自财施。</a><a name="0557b23" id="0557b23">他财施共他施。去时施还时施。嗔心施喜心</a><a name="0557b24" id="0557b24">施。串习施不串施。现相施自言施。遣他施</a><a name="0557b25" id="0557b25">自手施。此等施相据施主心。有斯差别。随顺</a><a name="0557b26" id="0557b26">施诈心施嗔心施乞得之时。得恶作罪。余皆</a><a name="0557b27" id="0557b27">本罪。言上下衣者。有其二种。一苾刍上下衣。</a><a name="0557b28" id="0557b28">上者僧伽胝横五肘竖三肘。下者是裙横五</a><a name="0557b29" id="0557b29">肘竖二肘。二俗人上下衣。上者长十一肘阔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240557a.htm'><img src='up.gif' border=0></a>
<a href='T240557c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>