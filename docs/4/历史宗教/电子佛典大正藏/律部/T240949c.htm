<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大爱道比丘尼经 0949c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大爱道比丘尼经</font> <font face='Arial'>(卷1)</font> <font face='Arial'>T24, p0949c</h2></font><hr>
<span class='old'>
</a><a name="0949b28" id="0949b28">沙弥具足亦得阿罗汉。身中能出水火。以足</a><a name="0949b29" id="0949b29">指按须弥山顶。三千大千国土皆为六反震</span><a name="0949c01" id="0949c01">动。如是女人虽得阿罗汉道。不能动摇一针</a><a name="0949c02" id="0949c02">大如毛发也。云何阿难。女人坐贡高。以阴不</a><a name="0949c03" id="0949c03">净。以倰男子。用是故不得道也。佛言。夙夜</a><a name="0949c04" id="0949c04">不学。目无所见。动入罪中。宛转益深自没其</a><a name="0949c05" id="0949c05">体。其亦苦辛往而不反。投命太山地狱之罪。</a><a name="0949c06" id="0949c06">难可堪任。生时不学死当入渊。老不止淫尘</a><a name="0949c07" id="0949c07">灭世门。呼吸而尽何足自珍。能自改悔守身</a><a name="0949c08" id="0949c08">良真。今世灭罪后世得申。有财不施世世受</a><a name="0949c09" id="0949c09">贫。常多疾病面目萎黄。行步须人卧亦不安。</a><a name="0949c10" id="0949c10">甫能自悔深远之端。今入我法律。得全人身。</a><a name="0949c11" id="0949c11">却后无数亦得自然</a><a name="0949c12" id="0949c12"><p>尔时大爱道比丘尼与诸长老比丘尼。闻佛</a><a name="0949c13" id="0949c13">说经如是。皆大愁忧不乐。泪下如雨。前头面</a><a name="0949c14" id="0949c14">着佛足下。白佛言。如是女人为不可度耶。佛</a><a name="0949c15" id="0949c15">报言。有女人作沙门。精进持戒具足无缺减。</a><a name="0949c16" id="0949c16">不犯如毛发。现世得化成男子身。便得无量</a><a name="0949c17" id="0949c17">决得作佛。无所挂碍自恣所作。若所求者皆</a><a name="0949c18" id="0949c18">可得。大爱道裘昙弥比丘尼。复问佛言。宁有</a><a name="0949c19" id="0949c19">比乎。佛言有。乃前过去佛时。有女人持金花</a><a name="0949c20" id="0949c20">散佛上佛即授决。却后如恒沙数劫。当得作</a><a name="0949c21" id="0949c21">佛。号名金花佛。其女人名恒竭优婆夷。受决</a><a name="0949c22" id="0949c22">已大欢喜。踊在虚空中。化成男子身。时我上</a><a name="0949c23" id="0949c23">佛华五茎。佛亦授我决。却后无数劫。当得作</a><a name="0949c24" id="0949c24">佛号字释迦文。今我身是也。我为释迦文佛</a><a name="0949c25" id="0949c25">时。尔时恒竭优婆夷来生我国土。为女人身。</a><a name="0949c26" id="0949c26">号字须摩提。谁能当此慧为文殊师利瑞应</a><a name="0949c27" id="0949c27">故。化成男子。为作八岁沙弥。如是分明当勤</a><a name="0949c28" id="0949c28">精进。可得无上正真之道。佛言。复有明比前</a><a name="0949c29" id="0949c29">过去迦叶佛时。国王家有七女人。从生至长<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240949b.htm'><img src='up.gif' border=0></a>
<a href='T240950a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>