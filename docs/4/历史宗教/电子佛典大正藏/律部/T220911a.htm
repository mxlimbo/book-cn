<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0911a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷46)</font> 破僧揵度第十五 <font face='Arial'>T22, p0911a</h2></font><hr>
<span class='old'>
</a><a name="0910c28" id="0910c28">由旬。二王作要。若我生男当取汝女。若汝</a><a name="0910c29" id="0910c29">生男当取我女。时王月益不生男女。为求</span><a name="0911a01" id="0911a01">儿故。祠祀水神。礼事种种诸天。满善天宝</a><a name="0911a02" id="0911a02">善天。日月释梵地火风神。摩醯首罗天。园</a><a name="0911a03" id="0911a03">神林神。空野神市神。鬼子母神城郭神。为天</a><a name="0911a04" id="0911a04">作福希望有儿。时修罗吒河边。有二五通</a><a name="0911a05" id="0911a05">仙人住。时河水神白王言。修罗吒河边有</a><a name="0911a06" id="0911a06">二五通仙人住。若彼求愿生王家者王当</a><a name="0911a07" id="0911a07">有儿。时王月益。即至河边。渐行求觅。至仙</a><a name="0911a08" id="0911a08">人所。语仙人言知不。我家无儿。若汝等能</a><a name="0911a09" id="0911a09">求愿生我家者命终便得生。若生我家者</a><a name="0911a10" id="0911a10">五欲自恣快乐无乏。仙人答言可尔。时王月</a><a name="0911a11" id="0911a11">益欢喜还归。时一仙人于后七日命终。即处</a><a name="0911a12" id="0911a12">彼第一夫人胎中。女人有三种智。知有娠</a><a name="0911a13" id="0911a13">时。知所从得。知男子有欲意看。时夫人</a><a name="0911a14" id="0911a14">白王言。王今知不。我今有娠。王言善快。</a><a name="0911a15" id="0911a15">当重供养。即敕一切供具增益一倍。时第</a><a name="0911a16" id="0911a16">二仙人七日复命终。即处第二夫人胎中。夫</a><a name="0911a17" id="0911a17">人白王。王今知不。我今有娠。王即增供具</a><a name="0911a18" id="0911a18">如上。时王即遣人往看修罗吒河边有几</a><a name="0911a19" id="0911a19">仙人。使即往看。见二仙人已死。即还白王</a><a name="0911a20" id="0911a20">言。仙人已死。王自念言。彼二仙人命终。生</a><a name="0911a21" id="0911a21">我二夫人胎中彼九月满。生一男儿颜貌端</a><a name="0911a22" id="0911a22">正。王第一夫人生男儿时。众善自至。有五</a><a name="0911a23" id="0911a23">百贾客来至。五百贾客从海取宝而还。有</a><a name="0911a24" id="0911a24">五百伏藏悉自发出。有五百死囚从狱得</a><a name="0911a25" id="0911a25">出。时王月益自思惟言。当为此儿作何等</a><a name="0911a26" id="0911a26">字。彼国法。若初生男儿。或父母若沙门婆罗</a><a name="0911a27" id="0911a27">门作字。时王自念。何须沙门婆罗门作字</a><a name="0911a28" id="0911a28">为。此儿生日。多有善事现。即字为善行。时</a><a name="0911a29" id="0911a29">王即与四种母。一者治身。二者洗浴浣濯。三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220910c.htm'><img src='up.gif' border=0></a>
<a href='T220911b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>