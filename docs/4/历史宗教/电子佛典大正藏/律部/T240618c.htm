<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本说一切有部毗奈耶颂 0618c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本说一切有部毗奈耶颂</font> <font face='Arial'>(卷1)</font> 创明受近圆事及苾刍等要行轨式 <font face='Arial'>T24, p0618c</h2></font><hr>
<span class='old'>
</a><br><a name="0618b28" id="0618b28">　　终时唯日夜　　　六月十六日</a><br><a name="0618b29" id="0618b29">　　十七旦长时　　　乃至九月半</span><br><a name="0618c01" id="0618c01">　　三月少一日　　　此谓五时差</a><br><a name="0618c02" id="0618c02">　　终时进近圆　　　同夏中最小</a><br><a name="0618c03" id="0618c03">　　长时旦若受　　　同夏则为尊</a><br><a name="0618c04" id="0618c04">　　受具从苾刍　　　半月请教授</a><br><a name="0618c05" id="0618c05">　　近苾刍夏坐　　　随意二众中</a><br><a name="0618c06" id="0618c06">　　不骂于苾刍　　　不诘其破戒</a><br><a name="0618c07" id="0618c07">　　若犯僧残罪　　　两众行半月</a><br><a name="0618c08" id="0618c08">　　尼具虽百年　　　苾刍新受戒</a><br><a name="0618c09" id="0618c09">　　殷勤应致礼　　　是名八敬法</a><br><a name="0618c10" id="0618c10">　　女作男子状　　　丈夫为女形</a><br><a name="0618c11" id="0618c11">　　俗人及黄门　　　不应作亲教</a><br><a name="0618c12" id="0618c12">　　贼及形残等　　　虽是善应遮</a><br><a name="0618c13" id="0618c13">　　授彼近圆时　　　众僧皆获罪</a><br><a name="0618c14" id="0618c14">　　不乐非圆具　　　及不了生年</a><br><a name="0618c15" id="0618c15">　　形貌善观瞻　　　睹相猜其岁</a><br><a name="0618c16" id="0618c16">　　不满二十年　　　授与圆具戒</a><br><a name="0618c17" id="0618c17">　　明智计令满　　　应数胎闰月</a><br><a name="0618c18" id="0618c18">　　如其数胎等　　　不满二十年</a><br><a name="0618c19" id="0618c19">　　应置求寂中　　　此非成受具</a><br><a name="0618c20" id="0618c20">　　或经一二岁　　　方忆知年减</a><br><a name="0618c21" id="0618c21">　　足前年若满　　　斯名善近圆</a><br><a name="0618c22" id="0618c22">　　若人闻白竟　　　其耳忽然聋</a><br><a name="0618c23" id="0618c23">　　此亦名善受　　　佛许开无过</a><br><a name="0618c24" id="0618c24">　　正受近圆时　　　男形转为女</a><br><a name="0618c25" id="0618c25">　　此名为受具　　　应置在尼中</a><br><a name="0618c26" id="0618c26">　　若邬波驮耶　　　闻白已形变</a><br><a name="0618c27" id="0618c27">　　此不名受具　　　秉法者无愆</a><br><a name="0618c28" id="0618c28">　　受戒人在地　　　秉法者居空</a><br><a name="0618c29" id="0618c29">　　二界体既殊　　　不名为受具<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240618b.htm'><img src='up.gif' border=0></a>
<a href='T240619a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>