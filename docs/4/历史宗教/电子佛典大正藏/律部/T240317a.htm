<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0317a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷23)</font> 第三门第四子摄颂之余 <font face='Arial'>T24, p0317a</h2></font><hr>
<span class='old'>
</a><a name="0316c28" id="0316c28">于无罪过圣人之所。放犬令食。以斯业力五</a><a name="0316c29" id="0316c29">百生中。常遭犬食而取命终。汝等苾刍当知。</span><a name="0317a01" id="0317a01">若纯黑业得纯黑报。若纯白业得纯白报。若</a><a name="0317a02" id="0317a02">作杂业当得杂报。以是因缘应舍黑杂二业。</a><a name="0317a03" id="0317a03">当修白业。汝等苾刍。当如是学</a><a name="0317a04" id="0317a04"><p>时憍闪毗国出光王死。嗢逝尼猛光王无有</a><a name="0317a05" id="0317a05">怨仇安乐而住。曾于一时在高殿上。与诸大</a><a name="0317a06" id="0317a06">臣作非法言论。问诸人曰。何处城邑聚落之</a><a name="0317a07" id="0317a07">中有好淫女。有云大王。得叉尸罗城王名圆</a><a name="0317a08" id="0317a08">胜。于此城中有一倡女。颜容姝妙善六十四</a><a name="0317a09" id="0317a09">能。于此人间大地之内。未有丈夫才相见时</a><a name="0317a10" id="0317a10">不生耽染。王才闻说容颜智慧。即生爱着报</a><a name="0317a11" id="0317a11">增养曰。纵使远求如斯女类卒难可得。我今</a><a name="0317a12" id="0317a12">宜往共彼交欢。答言。大王。彼圆胜王。于长</a><a name="0317a13" id="0317a13">夜中是王怨隙。彼即常在得叉尸罗。王自往</a><a name="0317a14" id="0317a14">者彼若知时定为非义。答曰。我今意正事不</a><a name="0317a15" id="0317a15">可违。卿住于斯我当行矣。答言。上命难违。</a><a name="0317a16" id="0317a16">去时随意。然须谨慎。时王即乘苇山大象</a><a name="0317a17" id="0317a17">行向彼城。于其路中有右杵山。安象此中身</a><a name="0317a18" id="0317a18">诣城内。既至彼已便脱颈上胜妙珠璎价直</a><a name="0317a19" id="0317a19">千万。与彼淫女便共交通。时嗢逝尼城大</a><a name="0317a20" id="0317a20">臣人众婆罗门等。怪不见王莫知去处。共相</a><a name="0317a21" id="0317a21">谓曰。王非凡庶去必人知。又曰。王既丰足内</a><a name="0317a22" id="0317a22">宫更何所觅。又曰。我等宜应共问增养。即便</a><a name="0317a23" id="0317a23">俱至问曰。大王今者不知去处。答曰。君等何</a><a name="0317a24" id="0317a24">乃疾欲见王。且复忍心不久当见。问曰何时</a><a name="0317a25" id="0317a25">可见。答曰。满十二年。诸人皆忿报言。仁今杀</a><a name="0317a26" id="0317a26">王欲拟自立。能出如是不义之言。若七日内</a><a name="0317a27" id="0317a27">见王者善。若不见者当立余王断汝形命。</a><a name="0317a28" id="0317a28">增养闻已默然怀忧而住。时牛护母国大夫</a><a name="0317a29" id="0317a29">人。见增养愁命而问曰。卿今何故情事忧惶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240316c.htm'><img src='up.gif' border=0></a>
<a href='T240317b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>