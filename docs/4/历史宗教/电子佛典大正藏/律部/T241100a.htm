<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1494 佛说净业障经 1100a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1494 佛说净业障经</font> <font face='Arial'>(卷1)</font> <font face='Arial'>T24, p1100a</h2></font><hr>
<span class='old'>
</a><a name="1099c28" id="1099c28">光明照阎浮提。于诸众生而作利益。无量</a><a name="1099c29" id="1099c29">无边不可思议。文殊师利。当知是经亦复</span><a name="1100a01" id="1100a01">如是。能令菩萨破诸结缚。能生无量智慧</a><a name="1100a02" id="1100a02">光明。亦于诸法得无障碍。速疾能生无碍</a><a name="1100a03" id="1100a03">智辩。若说法时不为众魔及外道之所破</a><a name="1100a04" id="1100a04">坏。断其乐说。文殊师利。譬如大火焚烧草</a><a name="1100a05" id="1100a05">木无有遗余。当知是经烧一切结。亦复如是。</a><a name="1100a06" id="1100a06">文殊师利。如雪山王诸余黑山不能障翳。若</a><a name="1100a07" id="1100a07">有菩萨得闻是经。亦复如是。诸余外道不能</a><a name="1100a08" id="1100a08">如法而毁坏者。文殊师利。如转轮王诸小国</a><a name="1100a09" id="1100a09">王无敢拒逆。若有菩萨得闻是经。亦复如是。</a><a name="1100a10" id="1100a10">一切杂论严饰章句。如是之人不能抑制。文</a><a name="1100a11" id="1100a11">殊师利。譬如比丘善能持律能除他人破戒</a><a name="1100a12" id="1100a12">疑悔。当知此经亦复如是。能令众生离诸忧</a><a name="1100a13" id="1100a13">悔。文殊师利。如日天子所至之处能破众冥。</a><a name="1100a14" id="1100a14">若有菩萨得闻是经。亦复如是。能破一切无</a><a name="1100a15" id="1100a15">明黑闇。能生一切智慧光耀。所以者何。以</a><a name="1100a16" id="1100a16">因是经善修慧故。尔时恶魔来至佛所白佛</a><a name="1100a17" id="1100a17">言。世尊。如来大悲怜愍一切常施安乐。唯愿</a><a name="1100a18" id="1100a18">世尊莫说此经。所以者何。若说此经诸魔宫</a><a name="1100a19" id="1100a19">殿皆悉震动。诸忧恼箭入我身中。以此经典</a><a name="1100a20" id="1100a20">行阎浮提故。世尊。我今当令如是经典无有</a><a name="1100a21" id="1100a21">受持读诵书写供养之者。当使此经似如邪</a><a name="1100a22" id="1100a22">道。令诸众生起于邪见。读诵方广大乘比丘。</a><a name="1100a23" id="1100a23">心生疑悔诽谤此经。尔时释提桓因以佛神</a><a name="1100a24" id="1100a24">力。即于佛前头面礼足。以天曼陀罗华而散</a><a name="1100a25" id="1100a25">佛上。白佛言。世尊。恶魔波旬设诸方便欲</a><a name="1100a26" id="1100a26">为此经而作留难。世尊。我当受持读诵书写</a><a name="1100a27" id="1100a27">供养恭敬。如来灭后我与阿难。当令此经行</a><a name="1100a28" id="1100a28">阎浮提。普令周遍。我与四王诸鬼神等。常</a><a name="1100a29" id="1100a29">当拥护说是经者。若有受持读诵书写供养<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241099c.htm'><img src='up.gif' border=0></a>
<a href='T241100b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>