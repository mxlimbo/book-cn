<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0960b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷10)</font> 第三部三十三舍堕事 出纳求利学处第十二 <font face='Arial'>T23, p0960b</h2></font><hr>
<span class='old'>
</a><a name="0960a28" id="0960a28">俗何殊。谁能与彼衣食而相供给。诸苾刍白</a><a name="0960a29" id="0960a29">佛。佛以此缘同前集众问实诃责。广说乃至</span><a name="0960b01" id="0960b01">制其学处。应如是说</a><a name="0960b02" id="0960b02"><p>若复苾刍尼。种种出纳求利者。泥萨只波逸</a><a name="0960b03" id="0960b03">底迦。言苾刍尼者。谓此法中尼。言种种者。谓</a><a name="0960b04" id="0960b04">非一事。出纳求利者。谓作取与出纳而觅利</a><a name="0960b05" id="0960b05">润。得舍堕罪者广说如上。此中犯相者。若苾</a><a name="0960b06" id="0960b06">刍尼为求利故。收聚货物作诸方便。驱驰车</a><a name="0960b07" id="0960b07">乘往诣他方。立契保人持输税物。乃至未得</a><a name="0960b08" id="0960b08">利来得恶作罪。若得利时便招舍堕。若苾刍</a><a name="0960b09" id="0960b09">尼为求利故。以诸财货金银等物。出与他人</a><a name="0960b10" id="0960b10">共立契保。乃至得罪如前广说。若苾刍尼为</a><a name="0960b11" id="0960b11">求生利。将诸财谷举与他人。升斗校量共立</a><a name="0960b12" id="0960b12">契证。乃至得罪如前。苾刍尼为求利故。纳取</a><a name="0960b13" id="0960b13">珍宝真珠贝玉。计时取利。得不得利亦如上</a><a name="0960b14" id="0960b14">说。若苾刍尼为利故。以己衣共他换易得恶</a><a name="0960b15" id="0960b15">作罪。得利犯舍堕</a><a name="0960b16" id="0960b16"><p>尔时世尊。在广严城猕猴池侧高阁堂中。于</a><a name="0960b17" id="0960b17">此城中栗姑毗等自所住宅举高六重。见诸</a><a name="0960b18" id="0960b18">苾刍尼所居卑下。即便为造高六七重严好</a><a name="0960b19" id="0960b19">房舍。其舍经久多并隤坏。施主见已咸作是</a><a name="0960b20" id="0960b20">念。我等现存寺皆破坏。命过之后其欲如何。</a><a name="0960b21" id="0960b21">我等宜应施无尽物令其营造。便持施物到苾</a><a name="0960b22" id="0960b22">刍尼所。报言。圣者。此是无尽施物为拟修补。</a><a name="0960b23" id="0960b23">当可受之。诸苾刍尼报曰。世尊制戒。我不合</a><a name="0960b24" id="0960b24">受。时诸苾刍尼白诸苾刍。苾刍白佛。佛告诸</a><a name="0960b25" id="0960b25">苾刍尼。若为僧伽有所营造得受无尽物。然</a><a name="0960b26" id="0960b26">苾刍毗诃罗应三重作。若苾刍尼应两重作。</a><a name="0960b27" id="0960b27">时诸苾刍尼得无尽物置僧库中。时施主来</a><a name="0960b28" id="0960b28">问言。圣者。何意毗诃罗仍不修补。苾刍尼报</a><a name="0960b29" id="0960b29">言。贤首。为无饮食。施主曰。我岂不施无尽物<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230960a.htm'><img src='up.gif' border=0></a>
<a href='T230960c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>