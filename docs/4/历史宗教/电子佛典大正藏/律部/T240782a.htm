<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0782a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷15)</font> 舍利弗品 <font face='Arial'>T24, p0782a</h2></font><hr>
<span class='old'>
</a><a name="0781c28" id="0781c28">若比丘有八法堪教诫比丘尼。何者为八。</a><a name="0781c29" id="0781c29">一者持戒。二者守护波罗提木叉。三者威仪</span><a name="0782a01" id="0782a01">具足。四者见小罪生怖畏心。五者坚持。六</a><a name="0782a02" id="0782a02">者多闻。七者多闻坚固。八者分别说法初中</a><a name="0782a03" id="0782a03">后善。纯一清白梵行具足。正见无邪诵二部</a><a name="0782a04" id="0782a04">波罗提木叉。义字分明音声流利为比丘尼</a><a name="0782a05" id="0782a05">恭敬贵重。善能随顺说法。是名八法。持戒</a><a name="0782a06" id="0782a06">者。或言戒在身。或言持戒不犯。是名持戒。</a><a name="0782a07" id="0782a07">护持者。身口意业不犯。或言行无上法。或</a><a name="0782a08" id="0782a08">言受具足波罗提木叉法。是名守护持。威仪</a><a name="0782a09" id="0782a09">具足者。不邪命自活。不往五处。一者淫女。</a><a name="0782a10" id="0782a10">二者寡妇。三者比丘尼寺。四者大童女家。五</a><a name="0782a11" id="0782a11">者黄门。亦不往信心优婆夷家。是名威仪</a><a name="0782a12" id="0782a12">具足。见小罪生怖畏者。若见小罪如见</a><a name="0782a13" id="0782a13">大毒蛇无异。是名怖畏。坚持不犯者于持</a><a name="0782a14" id="0782a14">戒中不生退心。是名坚持。多闻者。解一阿</a><a name="0782a15" id="0782a15">含或言二阿含。是名多闻。坚固者。所解阿</a><a name="0782a16" id="0782a16">含坚固不失。是名多闻坚固。初中后善者。</a><a name="0782a17" id="0782a17">法师曰。于毗兰若婆罗门品以说。义字分明</a><a name="0782a18" id="0782a18">者。为人解说无疑乱。音声流利者。言辞辩</a><a name="0782a19" id="0782a19">了亦不謇吃。反复流利者。诵二部波罗提木</a><a name="0782a20" id="0782a20">叉。无有滞碍。半月半月尽布萨。悉知六斋</a><a name="0782a21" id="0782a21">日。能为人说法。若诵一阿含二阿含亦知</a><a name="0782a22" id="0782a22">无碍。知沙门禅定法。乃至阿罗汉果悉知无</a><a name="0782a23" id="0782a23">碍。若满二十岁。能为人受具足戒。法师曰。</a><a name="0782a24" id="0782a24">何以不言知阿毗昙。答曰。若能知阿毗昙</a><a name="0782a25" id="0782a25">最善。若下根者。知律及修多罗。亦得教授。</a><a name="0782a26" id="0782a26">音声流利女人乐闻。何以言音声流利教授</a><a name="0782a27" id="0782a27">比丘尼。答曰。女人多贪着音声。然后听法。</a><a name="0782a28" id="0782a28">为比丘尼敬重者。此比丘有道德故。为比</a><a name="0782a29" id="0782a29">丘尼所贵重。不污三众。何以言污三众不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240781c.htm'><img src='up.gif' border=0></a>
<a href='T240782b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>