<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1493 大乘三聚忏悔经 1094a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1493 大乘三聚忏悔经</font> <font face='Arial'>(卷1)</font> <font face='Arial'>T24, p1094a</h2></font><hr>
<span class='old'>
</a><a name="1093c28" id="1093c28">方四维上下。诸世界中满中七宝。持用布施</a><a name="1093c29" id="1093c29">诸佛如来。其所得福宁为多不。舍利弗言。</span><a name="1094a01" id="1094a01">甚多世尊。非可思量能得边际。舍利弗。汝</a><a name="1094a02" id="1094a02">今当观。若善男子善女人等正信无谄。能发</a><a name="1094a03" id="1094a03">无上菩提之心。能作如是劝请诸佛转于法</a><a name="1094a04" id="1094a04">轮。舍利弗。如此福聚比前福聚。百分不及</a><a name="1094a05" id="1094a05">一。千分百千分不及一。乃至算数譬喻所不</a><a name="1094a06" id="1094a06">能及。舍利弗。若善男子善女人等发菩提心。</a><a name="1094a07" id="1094a07">能作如是劝请回向。和合善根能具足者。当</a><a name="1094a08" id="1094a08">速成就无上菩提。舍利弗。我于往昔行菩萨</a><a name="1094a09" id="1094a09">行时。亦常如是劝请诸佛。转于法轮及久住</a><a name="1094a10" id="1094a10">世。我以如是劝请诸佛转法轮故。因彼善根</a><a name="1094a11" id="1094a11">因缘之力。是故今者帝释天王诸梵王等。恭</a><a name="1094a12" id="1094a12">敬合掌而劝请我转于法轮。而作是言。唯愿</a><a name="1094a13" id="1094a13">世尊。多所怜愍安乐饶益一切世间诸天人</a><a name="1094a14" id="1094a14">故转于法轮。舍利弗。我于往昔行菩萨行时。</a><a name="1094a15" id="1094a15">劝请诸佛久住于世转法轮故。今得十力四</a><a name="1094a16" id="1094a16">无所畏四无碍辩大慈大悲十八不共法。我</a><a name="1094a17" id="1094a17">涅槃后正法当住于五百岁。像法亦复住五</a><a name="1094a18" id="1094a18">百岁。尔时舍利弗复白佛言。大德世尊。是</a><a name="1094a19" id="1094a19">住大乘诸善男子善女人等。于阿耨多罗三</a><a name="1094a20" id="1094a20">藐三菩提善根。云何回向</a><a name="1094a21" id="1094a21"><p>尔时佛告舍利弗言。汝舍利弗。是住大乘若</a><a name="1094a22" id="1094a22">善男子善女人等。应昼三时及夜三时从坐</a><a name="1094a23" id="1094a23">而起。偏袒右边右膝着地。合十指掌应作</a><a name="1094a24" id="1094a24">是言。我于无始生死流转已来。至于今日所</a><a name="1094a25" id="1094a25">有福聚。自作教他见作随喜。或于三宝福</a><a name="1094a26" id="1094a26">伽罗所修诸福德。若修布施。若行持戒诸福</a><a name="1094a27" id="1094a27">德事。若复等行诸福德事。若复思念作福德</a><a name="1094a28" id="1094a28">事。乃至于今忏悔随喜劝请等事。一切和合</a><a name="1094a29" id="1094a29">皆悉回向。施与一切诸众生等。如于过去诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241093c.htm'><img src='up.gif' border=0></a>
<a href='T241094b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>