<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0748a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷11)</font> 舍利弗品 <font face='Arial'>T24, p0748a</h2></font><hr>
<span class='old'>
</a><a name="0747c28" id="0747c28">船。出入息者如篙。心流五欲。而出息入息</a><a name="0747c29" id="0747c29">制其令定。若息入心随入。如肪膏入身美</span><a name="0748a01" id="0748a01">满。若息出心随出。于观中最大。因其大故。</a><a name="0748a02" id="0748a02">心亦难调。除此二法。于触处住至而数</a><a name="0748a03" id="0748a03">之。然后即成三昧。是故律本中说。莫数内</a><a name="0748a04" id="0748a04">外息。数何时可止者。若心不乱如息出入。</a><a name="0748a05" id="0748a05">便止不数如是已便作随念。何谓名为随</a><a name="0748a06" id="0748a06">念。知出入息。不假数而知随念有三种。何</a><a name="0748a07" id="0748a07">谓为三。答曰。齐为初。心为中。鼻头为后。</a><a name="0748a08" id="0748a08">是名三种。若出息者。齐为初心为中。鼻</a><a name="0748a09" id="0748a09">头为后。若入息。鼻头为初。心为中。齐为</a><a name="0748a10" id="0748a10">后。若心随出息。心即不定。因心不定。身即</a><a name="0748a11" id="0748a11">动摇。是故律本。若心随出息入息。而内不</a><a name="0748a12" id="0748a12">定。而外动摇内动摇。因动摇故。不成三</a><a name="0748a13" id="0748a13">昧。若随入随出亦复如是。是故莫随息中</a><a name="0748a14" id="0748a14">后出入。但安置鼻头住正心。而住待息出</a><a name="0748a15" id="0748a15">入。若断数心忆识自定。譬如跛脚人守养小</a><a name="0748a16" id="0748a16">儿。以篮贮悬系屋间。坐住揽至而荡一处。</a><a name="0748a17" id="0748a17">手不移动。比丘坐禅亦复如是。又曰。譬如</a><a name="0748a18" id="0748a18">守门人。人出入不先遥问。临到门限然后</a><a name="0748a19" id="0748a19">问之。亦不问所从来及所持杂物。但知其</a><a name="0748a20" id="0748a20">出入而已。比丘坐禅亦复如是。不先逆取</a><a name="0748a21" id="0748a21">知出入息。汝自当知。佛言。若知三法心即</a><a name="0748a22" id="0748a22">定。何谓为三。一者乐入。二者方便。三者得</a><a name="0748a23" id="0748a23">上。是名为三。譬如大木善置地上。有人欲</a><a name="0748a24" id="0748a24">解木。先观木际然后用锯解之。心恒注</a><a name="0748a25" id="0748a25">看锯齿。令其正直不观往还。出息入息亦</a><a name="0748a26" id="0748a26">复如是。现思禅法办立方便。如大木在地。</a><a name="0748a27" id="0748a27">善观木际如心善思。禅法如锯往还。出入</a><a name="0748a28" id="0748a28">息亦尔。心注看锯齿。如注鼻头。比丘坐禅</a><a name="0748a29" id="0748a29">应知此譬。亦现禅定。亦立方便。亦至上处。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240747c.htm'><img src='up.gif' border=0></a>
<a href='T240748b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>