<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1483a 佛说目连问戒律中五百轻重事 0981a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1483a 佛说目连问戒律中五百轻重事</font> <font face='Arial'>(卷1)</font> 问杂事品第十三 <font face='Arial'>T24, p0981a</h2></font><hr>
<span class='old'>
</a><a name="0980c28" id="0980c28"><p>问比丘本在俗时。共父母兄弟藏物。出家后</a><a name="0980c29" id="0980c29">家人尽死。比丘还自来取物。犯何事答若自</span><a name="0981a01" id="0981a01">取犯弃。若有所亲白衣。可语使取作福应分</a><a name="0981a02" id="0981a02">半与官。所以尔者。此物无主。应属官。不得全</a><a name="0981a03" id="0981a03">取。取犯重</a><a name="0981a04" id="0981a04"><p>问师更受戒小弟子。弟子得下腊下戒及在</a><a name="0981a05" id="0981a05">下行不。若不下得为作礼不。答都无此理</a><a name="0981a06" id="0981a06"><p>问比丘行他田地中或有苗或无苗。有事不。</a><a name="0981a07" id="0981a07">答有苗犯堕急事不犯。无苗尽得</a><a name="0981a08" id="0981a08"><p>问大悔人已发露。或五三日。或有难众僧分</a><a name="0981a09" id="0981a09">散。罪得决不。答更求众乃决问王者问比丘</a><a name="0981a10" id="0981a10">吉凶事。比丘为说。然后供养。犯何事。答若得</a><a name="0981a11" id="0981a11">食犯堕。得衣犯舍堕。若说征伐得供养犯重</a><a name="0981a12" id="0981a12"><p>问比丘有缘事俗田行得不。答得</a><a name="0981a13" id="0981a13"><p>问比丘未满五腊不依止。犯何事。答不依止</a><a name="0981a14" id="0981a14">师。若饮水食饭日日犯盗。若先不知法。犹得</a><a name="0981a15" id="0981a15">忏悔</a><a name="0981a16" id="0981a16"><p>问若比丘或十腊不诵戒。答同上依止</a><a name="0981a17" id="0981a17"><p>问比丘市卖。自誉己物过价。前人信贵买。犯</a><a name="0981a18" id="0981a18">何事。答犯盗</a><a name="0981a19" id="0981a19"><p>问比丘行迥路。有食无人受。云何得食。答正</a><a name="0981a20" id="0981a20">得舒一手下向一捉食便止过。犯堕</a><a name="0981a21" id="0981a21"><p>问比丘船行水大不得下。得水中便利不。答</a><a name="0981a22" id="0981a22">得</a><a name="0981a23" id="0981a23"><p>问比丘书经竹木上诵讫。拭去犯事不。答犯</a><a name="0981a24" id="0981a24">堕</a><a name="0981a25" id="0981a25"><p>问未满五腊。得并入诵律不。答不得为可粗</a><a name="0981a26" id="0981a26">教诫而已。若诵犯堕舍大戒不灭沙弥戒故。</a><a name="0981a27" id="0981a27">是沙弥非。答非</a><a name="0981a28" id="0981a28"><p>问比丘昼眠犯何事。答开户不得犯堕</a><a name="0981a29" id="0981a29"><p>问比丘得倚堕伏地不。答私户得。众中不得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240980c.htm'><img src='up.gif' border=0></a>
<a href='T240981b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>