<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0768a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷26)</font> 九十波逸底迦法 离间语学处第三 <font face='Arial'>T23, p0768a</h2></font><hr>
<span class='old'>
</a><a name="0767c28" id="0767c28">世尊告曰。汝非沙门非随顺行。不清净不应</a><a name="0767c29" id="0767c29">为。非出家人之所应作。世尊种种呵责已告</span><a name="0768a01" id="0768a01">诸苾刍曰。汝等若作离间语者自损损他。汝</a><a name="0768a02" id="0768a02">当善听。乃往古昔于险林中有母师子怀妊</a><a name="0768a03" id="0768a03">而住。凡母师子欲至产日。先多取肉后乃生</a><a name="0768a04" id="0768a04">儿。时母师子为求肉故。往牛群处随逐而行。</a><a name="0768a05" id="0768a05">时有牸牛新生犊子为护子故在后而行。时</a><a name="0768a06" id="0768a06">彼师子便杀牸牛牵往险林。是时犊子为贪</a><a name="0768a07" id="0768a07">乳故。逐死母行到其住处。师子见已便作是</a><a name="0768a08" id="0768a08">念。此小犊儿我今亦取。后更起念此不须杀。</a><a name="0768a09" id="0768a09">我若生儿将作朋友共为欢戏。便即生儿二</a><a name="0768a10" id="0768a10">俱乳养皆渐长大。后于异时母师子患临命</a><a name="0768a11" id="0768a11">终际。并唤两儿俱告之曰。汝等二子一乳所</a><a name="0768a12" id="0768a12">资。我意无差义成兄弟。须知人世离间之徒。</a><a name="0768a13" id="0768a13">构合谄言满赡部内。我终殁后宜好相看。背</a><a name="0768a14" id="0768a14">面之言勿复听采。作是语已即便命终。汝诸</a><a name="0768a15" id="0768a15">苾刍诸法常尔。即说漏曰</a><a name="0768a16" id="0768a16"><p class='lg'>　　积聚皆消散　　　崇高必堕落</a><br><a name="0768a17" id="0768a17">　　合会终别离　　　有命咸归死　</p></a><a name="0768a18" id="0768a18"><p>时母师子既命过已。其儿于后取好麋鹿。热</a><a name="0768a19" id="0768a19">肉热血以自资养日渐长大。其牛由彼师子</a><a name="0768a20" id="0768a20">力故。所获丰草随情啖之形貌肥壮。时有老</a><a name="0768a21" id="0768a21">野干。常随师子规觅残食。师子每食热血肉</a><a name="0768a22" id="0768a22">已疾还住处。与彼大牛而共欢戏。所有残肉</a><a name="0768a23" id="0768a23">余兽野干寻皆餐啖。时老野干作如是念。我</a><a name="0768a24" id="0768a24">试观察此师子王何处居止。遂逐其后往至</a><a name="0768a25" id="0768a25">林中。见与牛王共为欢戏。见已便念。此二皆</a><a name="0768a26" id="0768a26">当俱入我腹。我今宜可作离间事令其相杀。</a><a name="0768a27" id="0768a27">时彼野干待师子去。向牛王边垂耳而住。圣</a><a name="0768a28" id="0768a28">方国法。唤老者为舅名少者为外甥。牛见野</a><a name="0768a29" id="0768a29">干年老唤言。阿舅岂可温风吹身困极垂耳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230767c.htm'><img src='up.gif' border=0></a>
<a href='T230768b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>