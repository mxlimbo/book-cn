<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0358b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷31)</font> 第六门第四子摄之余明佛从天下等事 <font face='Arial'>T24, p0358b</h2></font><hr>
<span class='old'>
</a><a name="0358a28" id="0358a28">为贪说法不令尼坐。久立疲倦被日照身热闷</a><a name="0358a29" id="0358a29">倒地。是时众中无信心者共相议曰。我闻莲</span><a name="0358b01" id="0358b01">华色尼无诸染欲。今见阿难陀美貌容仪遂</a><a name="0358b02" id="0358b02">生异念。欲火烧心便即倒地。诸苾刍闻以缘</a><a name="0358b03" id="0358b03">白佛。佛言汝等苾刍诸长者婆罗门善说其</a><a name="0358b04" id="0358b04">过。从今已后。若苾刍尼于苾刍处来听法时。</a><a name="0358b05" id="0358b05">应言姊妹就座而坐。苾刍若为说法忘命令</a><a name="0358b06" id="0358b06">坐。苾刍尼应可白知随处安坐</a><a name="0358b07" id="0358b07"><p>缘处同前。如世尊说。汝等苾刍。由此譬喻</a><a name="0358b08" id="0358b08">能解其义。汝等应听我略教诲。言日出者。谓</a><a name="0358b09" id="0358b09">是如来出现于世。喻如日出放大光明。众鸟</a><a name="0358b10" id="0358b10">皆鸣者。谓说法人挍量义理。农夫耕作者。谓</a><a name="0358b11" id="0358b11">是诸余信施檀越。于我弟子营福智田。群贼</a><a name="0358b12" id="0358b12">皆散者。谓是魔军及诸外道悉皆逃迸。如是</a><a name="0358b13" id="0358b13">苾刍。如来大师于诸声闻弟子所应作者教</a><a name="0358b14" id="0358b14">令疾作。为欲哀愍以大悲心成就利益。所应</a><a name="0358b15" id="0358b15">作事我已作讫。汝等作者自可修行。当离諠</a><a name="0358b16" id="0358b16">闹独处闲居。往空林中在一树下。或空室内</a><a name="0358b17" id="0358b17">或在山崖或依坎窟。或在草积。或于露地。或</a><a name="0358b18" id="0358b18">向冢间。或尸林处。随宜卧具趣得支身。如是</a><a name="0358b19" id="0358b19">等处当可端心。勤修静虑莫为放逸。勿于后</a><a name="0358b20" id="0358b20">时情生悔恨。此则是我之所教诫。时诸苾刍</a><a name="0358b21" id="0358b21">闻佛说已。便往山林坎窟之中。茂林清沼华</a><a name="0358b22" id="0358b22">果胜处。一心静虑远离放逸。诸苾刍尼亦近</a><a name="0358b23" id="0358b23">王园。于闇林中或在余处。受用随时供身卧</a><a name="0358b24" id="0358b24">具。加趺而坐宴默思惟。遂有虫来入小便</a><a name="0358b25" id="0358b25">处。因生苦恼。世尊闻已告诸苾刍。诸尼不应</a><a name="0358b26" id="0358b26">加趺而坐。以修寂定应半加坐。是时诸尼</a><a name="0358b27" id="0358b27">奉教而作。尚有细虫入身相恼。佛言应以故</a><a name="0358b28" id="0358b28">破衣及以软叶而为掩蔽。方始半加当修寂</a><a name="0358b29" id="0358b29">定<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240358a.htm'><img src='up.gif' border=0></a>
<a href='T240358c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>