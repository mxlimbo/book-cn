<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0909b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷1)</font> 八波罗市迦法 不净行学处第一 <font face='Arial'>T23, p0909b</h2></font><hr>
<span class='old'>
</a><a name="0909a28" id="0909a28">自宗善破他论。智识分明利同于火。众推先</a><a name="0909a29" id="0909a29">俊请为师导。教婆罗门子五百余人。年既长</span><a name="0909b01" id="0909b01">大。其父告曰。迦摄波。汝今知不。年既长成宜</a><a name="0909b02" id="0909b02">遵婚礼。答曰。世间欲乐非我所愿。父又诲曰。</a><a name="0909b03" id="0909b03">夫为人子须绍家业。敬事祖祢无令绝嗣。迦</a><a name="0909b04" id="0909b04">摄波曰。父岂不闻。古仙论曰。乐隐遁者其神</a><a name="0909b05" id="0909b05">清升至究竟处。父曰。嫁娶之仪岂非正典。答</a><a name="0909b06" id="0909b06">曰。此是近伐俗论非古仙法。时迦摄波即便</a><a name="0909b07" id="0909b07">叹曰。我于今者何期祸哉。一陷欲泥永劫难</a><a name="0909b08" id="0909b08">出。父母恩重复不可违。此乃进退逃避无路。</a><a name="0909b09" id="0909b09">时父再三殷勤诲示。其人恭顺不敢违命。覆</a><a name="0909b10" id="0909b10">自思惟。设何方便得免斯缚。遂启父曰。今若</a><a name="0909b11" id="0909b11">见逼为婚娶者。请以紫金铸一女像。父速为</a><a name="0909b12" id="0909b12">造应时成就。色相分明容仪可爱。量如人等。</a><a name="0909b13" id="0909b13">时迦摄波既观金女。报其父曰。若得如此女</a><a name="0909b14" id="0909b14">人。我当随教共为婚匹。父闻语已。内怀愁恼</a><a name="0909b15" id="0909b15">以手掌颊叹息而住。祸哉我今何处卒可求</a><a name="0909b16" id="0909b16">得知斯美女。时诸学徒见其忧苦。问曰。何意</a><a name="0909b17" id="0909b17">长者如是忧愁。便以事告。谁能获此端正女</a><a name="0909b18" id="0909b18">耶。学徒告曰。可为求觅。遍观世间未见有器</a><a name="0909b19" id="0909b19">而无盖者。如迦摄波具众福德。如斯妙女应</a><a name="0909b20" id="0909b20">亦可求。时诸学徒即说漏曰</a><a name="0909b21" id="0909b21"><p class='lg'>　　于此大地广无边　　　如是之人必应有</a><br><a name="0909b22" id="0909b22">　　此子既是大福德　　　今为求婚愿勿忧　</p></a><a name="0909b23" id="0909b23"><p>应可更造三金女像。我等擎持周遍四方。必</a><a name="0909b24" id="0909b24">望得见如斯美女。时诸学徒持一金像。号曰金</a><a name="0909b25" id="0909b25">神。鸣鼓吹螺盛兴供养。花盖云布周遍城邑。</a><a name="0909b26" id="0909b26">在处寻访渐次行至劫比罗城。于此城中有</a><a name="0909b27" id="0909b27">大婆罗门亦名劫比罗。富有资财多诸仆使。</a><a name="0909b28" id="0909b28">广如前说。乃于望族娶女为妻。未久同居便</a><a name="0909b29" id="0909b29">生一女。颜容超绝人所乐观。于时父母欲与立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230909a.htm'><img src='up.gif' border=0></a>
<a href='T230909c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>