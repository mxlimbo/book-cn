<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0106b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷2)</font> <font face='Arial'>T24, p0106b</h2></font><hr>
<span class='old'>
</a><a name="0106a28" id="0106a28">五百婇女为其侍从。种种珍服庄严女身。送</a><a name="0106a29" id="0106a29">劫比罗国。时师子颊王得其女至。即如国法。</span><a name="0106b01" id="0106b01">会诸群臣作倡伎乐。纳娶其女为太子妃。未</a><a name="0106b02" id="0106b02">久之间师子颊崩。以其净饭太子后继父位。</a><a name="0106b03" id="0106b03">正法化人国土安乐。五谷丰熟无诸衰恼。其</a><a name="0106b04" id="0106b04">国人众处处充满。于异时中。与大幻化夫人</a><a name="0106b05" id="0106b05">登诸楼阁。后宫婇女围绕侍卫。奏诸女乐纵</a><a name="0106b06" id="0106b06">逸游戏。菩萨若在睹史多天。常有五法观察</a><a name="0106b07" id="0106b07">世间。何谓五法。一者观察生处。二者观察国</a><a name="0106b08" id="0106b08">土。三者观察时节。四者观察种族。五者观察</a><a name="0106b09" id="0106b09">所生父母。何故菩萨观察生处。在睹史多天</a><a name="0106b10" id="0106b10">宫。常作是念。过去菩萨何处受生便即观见。</a><a name="0106b11" id="0106b11">或于净行婆罗门家生。或于刹帝利贵种家</a><a name="0106b12" id="0106b12">生。或为婆罗门师。或为刹帝利师故。当今</a><a name="0106b13" id="0106b13">之时。刹利为尊。我当往彼刹利家生。何以</a><a name="0106b14" id="0106b14">故。若我于彼贫下家生者。或有来世众生。诽</a><a name="0106b15" id="0106b15">谤我故。由此因缘。菩萨以自在福力。随其所</a><a name="0106b16" id="0106b16">念皆得生彼。由此义故。菩萨受生之时。先当</a><a name="0106b17" id="0106b17">观察所生之处。何故菩萨观察国土。菩萨在</a><a name="0106b18" id="0106b18">睹史多天。常作是念。过去菩萨生何国土即</a><a name="0106b19" id="0106b19">见彼国。有甘蔗粳米大麦小麦黄牛水牛家</a><a name="0106b20" id="0106b20">家充满。乞食易得。无有十恶多修十善。菩萨</a><a name="0106b21" id="0106b21">思惟中天竺国。如是等物悉皆具足故。我今</a><a name="0106b22" id="0106b22">生彼中天竺国。何以故。若生边地者。或时有</a><a name="0106b23" id="0106b23">情诽谤我故。是故菩萨以福德力。随其所念</a><a name="0106b24" id="0106b24">皆得生彼。如佛所说无有虚也。何故观察时</a><a name="0106b25" id="0106b25">节。菩萨在睹史多天宫。常作是念。过去菩萨</a><a name="0106b26" id="0106b26">于何时节下生人间若见彼国众生上寿八万</a><a name="0106b27" id="0106b27">岁下寿乃至百岁。菩萨尔时来生其国。何以</a><a name="0106b28" id="0106b28">故。若人长寿八万已上时。诸众生无有愁苦</a><a name="0106b29" id="0106b29">愚痴顽钝憍慢。着乐非正法器难受化故。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240106a.htm'><img src='up.gif' border=0></a>
<a href='T240106c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>