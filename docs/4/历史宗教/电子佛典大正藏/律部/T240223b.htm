<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0223b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷4)</font> 第一门第四子摄颂之余 <font face='Arial'>T24, p0223b</h2></font><hr>
<span class='old'>
</a><a name="0223a28" id="0223a28">业。修纯白业。如余广说</a><a name="0223a29" id="0223a29"><p>缘处同前。时诸苾刍诵经之时。不闲声韵随</span><a name="0223b01" id="0223b01">句而说。犹如泻枣置之异器。彼诸外道讽诵</a><a name="0223b02" id="0223b02">经典作吟咏声。给孤独长者日日常往礼觐</a><a name="0223b03" id="0223b03">世尊。于其路侧闻诸外道诵经之声。作如是</a><a name="0223b04" id="0223b04">念。此诸外道。于恶法律而为出家。讽诵经</a><a name="0223b05" id="0223b05">典作吟咏声音词可爱。我诸圣者不闲声韵</a><a name="0223b06" id="0223b06">逐句随文。犹如泻枣置之异器。此是我事</a><a name="0223b07" id="0223b07">当白大师。既至佛所礼双足已。退坐一面白</a><a name="0223b08" id="0223b08">言。世尊。彼诸外道于恶法律而为出家。讽诵</a><a name="0223b09" id="0223b09">经典作吟咏声音词可爱。我诸圣者不闲声</a><a name="0223b10" id="0223b10">韵逐句随文。犹如泻枣置之异器。若佛世尊</a><a name="0223b11" id="0223b11">慈悲许者。听诸圣众作吟咏声而诵经典。世</a><a name="0223b12" id="0223b12">尊意许默然无说。长者见佛默然许已。礼佛</a><a name="0223b13" id="0223b13">而去。佛告诸苾刍。从今已往我听汝等。作</a><a name="0223b14" id="0223b14">吟咏声而诵经法。佛听许已诸苾刍众。作吟</a><a name="0223b15" id="0223b15">咏声而诵经法。及以读经。请教白事亦皆如</a><a name="0223b16" id="0223b16">是。给孤长者因入寺中。见合寺僧音声喧杂。</a><a name="0223b17" id="0223b17">白言圣者。今此伽蓝先为法宇。今日变作干</a><a name="0223b18" id="0223b18">闼婆城。时诸苾刍以缘白佛。佛言苾刍不应</a><a name="0223b19" id="0223b19">作吟咏声诵诸经法。及以读经请教白事。皆</a><a name="0223b20" id="0223b20">不应作。然有二事作吟咏声。一谓赞大师德。</a><a name="0223b21" id="0223b21">二谓诵三启经。余皆不合。佛许二事作吟咏</a><a name="0223b22" id="0223b22">声。赞佛德诵三启。有一少年苾刍。作二事时</a><a name="0223b23" id="0223b23">不解吟咏。但知直说如泻枣声。诸苾刍曰。</a><a name="0223b24" id="0223b24">佛许二事作吟咏声如何不作。答曰我先不</a><a name="0223b25" id="0223b25">解。苾刍白佛。佛言应学。佛遣学时。苾刍随在</a><a name="0223b26" id="0223b26">房中廊下门屋堂殿。悉皆学习吟咏之声。长</a><a name="0223b27" id="0223b27">者入见同上讥嫌。白言圣者乾闼婆城未能</a><a name="0223b28" id="0223b28">舍弃。复往白佛。佛言应在屏处学吟咏声。勿</a><a name="0223b29" id="0223b29">居显露。违者得越法罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240223a.htm'><img src='up.gif' border=0></a>
<a href='T240223c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>