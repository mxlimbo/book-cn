<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0828c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷37)</font> 九十波逸底迦法 受用虫水学处第四十一 <font face='Arial'>T23, p0828c</h2></font><hr>
<span class='old'>
</a><a name="0828b28" id="0828b28">或他告。水有虫者虫有二种。一谓才观即见。</a><a name="0828b29" id="0828b29">二罗漉方见。水谓诸水。用水有二。一谓内受</span><a name="0828c01" id="0828c01">用。二谓外受用。云何内受用。谓是内身所有</a><a name="0828c02" id="0828c02">受用。洗浴饮啖或嚼齿木。或洗手足。云何</a><a name="0828c03" id="0828c03">外受用。谓于身外所有受用。谓洗濯衣钵。</a><a name="0828c04" id="0828c04">若浣染衣。若洒地。若牛粪涂拭等。波逸底迦。</a><a name="0828c05" id="0828c05">释义如上。此中犯相其事云何。苾刍用虫水</a><a name="0828c06" id="0828c06">作有虫想及疑。皆得波逸底迦。若水无虫作</a><a name="0828c07" id="0828c07">有虫想。疑得恶作罪。余二无犯。若苾刍知糗</a><a name="0828c08" id="0828c08">蜜糖油醋水浆及醋乳酪饼果等有虫而受用</a><a name="0828c09" id="0828c09">者。皆得堕罪。又无犯者。谓最初犯人。或痴狂</a><a name="0828c10" id="0828c10">心乱痛恼所缠</a><a name="0828c11" id="0828c11"><p><b>　　<A NAME="n576"></A>知有食家强坐学处第四十二</b></a><a name="0828c12" id="0828c12"><p>佛在室罗伐城逝多林给孤独园。尔时具寿邬</a><a name="0828c13" id="0828c13">陀夷。解俗法术预知他事。时邬陀夷晨朝着</a><a name="0828c14" id="0828c14">衣持钵入城乞食。时此城中有一卖香少年。</a><a name="0828c15" id="0828c15">初为婚娶。至香铺所才始开铺便生邪念。欲</a><a name="0828c16" id="0828c16">还舍内与妇交欢。还闭香铺时邬陀夷见而</a><a name="0828c17" id="0828c17">生念。自余诸铺今始开张。此一少年何因掩</a><a name="0828c18" id="0828c18">闭。即以他心道术而观察之。知其欲归共妇</a><a name="0828c19" id="0828c19">欢戏。我今宜可废彼欲情。即在少年前往其</a><a name="0828c20" id="0828c20">宅内。就座而坐。告彼妇曰。汝来此坐我为说</a><a name="0828c21" id="0828c21">法。妇便敬礼听受法义。正说法时少年来至。</a><a name="0828c22" id="0828c22">告其妇曰。汝宜取食与圣者邬陀夷令其归</a><a name="0828c23" id="0828c23">寺。时邬陀夷报少年曰。贤首。我废善品来汝</a><a name="0828c24" id="0828c24">宅中。令增信心为汝说法。汝不乐听欲何所</a><a name="0828c25" id="0828c25">为。即强唤坐令其听法。既久听已欲念便歇。</a><a name="0828c26" id="0828c26">邬陀夷知已从座而去。时彼少年极生嫌贱作</a><a name="0828c27" id="0828c27">如是语。云何苾刍知他俗人有欲乐意。故相</a><a name="0828c28" id="0828c28">恼乱使失望心。令于己妻不得自在。此则何</a><a name="0828c29" id="0828c29">有沙门之法。少欲苾刍闻是语已咸生嫌耻。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230828b.htm'><img src='up.gif' border=0></a>
<a href='T230829a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>