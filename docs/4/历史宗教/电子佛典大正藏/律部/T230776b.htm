<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0776b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷27)</font> 九十波逸底迦法 坏生种学处第十一 <font face='Arial'>T23, p0776b</h2></font><hr>
<span class='old'>
</a><a name="0776a28" id="0776a28">伐草木。然我俗流婆罗门等乃至佣人。亦自</a><a name="0776a29" id="0776a29">作使人斩伐诸树及杀草等。释子沙门亦作</span><a name="0776b01" id="0776b01">其事虽复出家与俗何别。谁当供养如是秃</a><a name="0776b02" id="0776b02">沙门耶。时诸苾刍即以此缘具白世尊。世尊</a><a name="0776b03" id="0776b03">以此因缘集苾刍众。问答呵责广说如前。为</a><a name="0776b04" id="0776b04">诸苾刍制其学处应如是说</a><a name="0776b05" id="0776b05"><p>若复苾刍自坏种子有情村。及令他坏者。波</a><a name="0776b06" id="0776b06">逸底迦</a><a name="0776b07" id="0776b07"><p>若复苾刍者谓六众也。余义如上。种子村者。</a><a name="0776b08" id="0776b08">有五种子。一根种。二茎种。三节种。四开种。</a><a name="0776b09" id="0776b09">五子种。云何根种。谓香附子菖蒲黄姜白姜</a><a name="0776b10" id="0776b10">乌头附子等。此物皆由种根乃生。故名根种。</a><a name="0776b11" id="0776b11">云何茎种。谓石榴树柳树蒲萄树菩提树</a><a name="0776b12" id="0776b12">乌昙跋罗树溺屈路陀树等。此等皆由茎生。</a><a name="0776b13" id="0776b13">故名茎种。云何节种。谓甘蔗竹[<a href='javascript:showpic("images/026240.gif")'>竺-二+韦</a>]等。此等</a><a name="0776b14" id="0776b14">皆由节上而生。故名节种。云何开种。谓兰香</a><a name="0776b15" id="0776b15">芸荽橘柚等子。此等诸子皆由开裂乃生。故</a><a name="0776b16" id="0776b16">名开种。云何子种。谓稻麦大麦诸豆芥等。此</a><a name="0776b17" id="0776b17">等诸子由子故生。故名子种。斯等总名种子</a><a name="0776b18" id="0776b18">村。云何有情村。有情者。谓蛗螽蛱蝶蚊虻蜣</a><a name="0776b19" id="0776b19">螂蚁子蛇蝎及诸蜂等。此等有情皆依草树</a><a name="0776b20" id="0776b20">木而为窟宅。若苾刍于草树木若拔若破若</a><a name="0776b21" id="0776b21">斫截。皆波逸底迦。义如前说。此中犯相其事</a><a name="0776b22" id="0776b22">云何。摄颂曰</a><a name="0776b23" id="0776b23"><p class='lg'>　　根等生种想　　　斫树草及花</a><br><a name="0776b24" id="0776b24">　　树等经行处　　　青苔瓶架等　</p></a><a name="0776b25" id="0776b25"><p>若苾刍于根种作根种想。生作生想。自斫教</a><a name="0776b26" id="0776b26">人斫。得波逸底迦。若疑波逸底迦。若干物</a><a name="0776b27" id="0776b27">作生想。疑俱得恶作罪。若苾刍于根种作茎</a><a name="0776b28" id="0776b28">种想。生想及疑。自斫教人斫。皆得波逸底迦。</a><a name="0776b29" id="0776b29">若干物作生想。疑断坏之时。皆得恶作罪。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230776a.htm'><img src='up.gif' border=0></a>
<a href='T230776c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>