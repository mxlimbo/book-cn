<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0876c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷6)</font> 僧残法之一 <font face='Arial'>T24, p0876c</h2></font><hr>
<span class='old'>
</a><a name="0876b28" id="0876b28">若不许而作者。舍堕。佛游舍卫国祇树给孤</a><a name="0876b29" id="0876b29">独园。时跋难陀释子新作尼师檀。故者捐</span><a name="0876c01" id="0876c01">弃。诸比丘见便往白世尊。世尊告曰。若比丘</a><a name="0876c02" id="0876c02">新作坐具。取故者缘。缘四边以乱其色。若不</a><a name="0876c03" id="0876c03">取故缘。缘四边者。舍堕。佛世尊游舍卫国只</a><a name="0876c04" id="0876c04">树给孤独园。尔时有忧陀夷。与众多比丘</a><a name="0876c05" id="0876c05">从拘萨罗至舍卫国。道逢贾客。驱车策马大</a><a name="0876c06" id="0876c06">载毳至舍卫国。时道中多贼寇。诸比丘语贾</a><a name="0876c07" id="0876c07">客。我等欲与汝为伴至舍卫国。诸贾客报亦</a><a name="0876c08" id="0876c08">相贪为侣。诸比丘畏尘土坌体。常在后行。有</a><a name="0876c09" id="0876c09">一贾客车轴折。语诸同伴。汝等众众与我致</a><a name="0876c10" id="0876c10">少毳。诸同伴语。吾己分尚不能致。况能致</a><a name="0876c11" id="0876c11">汝物。便舍前进。时此贾客对毳愁闷坐。须臾</a><a name="0876c12" id="0876c12">间。诸比丘至。时此贾客以毳布施比丘僧。诸</a><a name="0876c13" id="0876c13">比丘各各分持而去。时此路当由一城里过。</a><a name="0876c14" id="0876c14">路侧人民语比丘言。此毳为索几许毳为贵</a><a name="0876c15" id="0876c15">贱。贸易何物。辛苦<span class='corr'>担</span>负获何等利。其中十二</a><a name="0876c16" id="0876c16">法比丘闻此语。不知当何答。前至舍卫具白</a><a name="0876c17" id="0876c17">世尊。世尊告曰。若比丘行路人施羊毛。得持</a><a name="0876c18" id="0876c18">行三由延。若过者。舍堕。佛游舍卫国祇树给</a><a name="0876c19" id="0876c19">孤独园。时迦留陀夷所得毳分与诸比丘尼。</a><a name="0876c20" id="0876c20">与我浣择染为色。迦留陀夷波斯匿王善知</a><a name="0876c21" id="0876c21">识。末利夫人阿阇梨。诸比丘尼不违语。与取</a><a name="0876c22" id="0876c22">毳浣择染妨诵经禀受。大爱道瞿昙弥往具</a><a name="0876c23" id="0876c23">白世尊世尊告曰。若比丘非亲里比丘尼。与</a><a name="0876c24" id="0876c24">羊毛浣择染者。舍堕。佛世尊游鞞舍离猕猴</a><a name="0876c25" id="0876c25">江石台所。时跋难陀释子平旦着衣持钵。入</a><a name="0876c26" id="0876c26">鞞舍离分卫。时鞞舍离城内有诸童子。住</a><a name="0876c27" id="0876c27">街巷头。遥见跋难陀释子来。还相谓言。此跋</a><a name="0876c28" id="0876c28">难陀是凶横恶比丘。我等取金银试着道头。</a><a name="0876c29" id="0876c29">若取者我等当捉牵向耆老。时跋难陀释子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240876b.htm'><img src='up.gif' border=0></a>
<a href='T240877a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>