<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 1016b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷20)</font> 第四部波罗底提舍尼法 畜假髻庄具学处第一百八十 <font face='Arial'>T23, p1016b</h2></font><hr>
<span class='old'>
</a><a name="1016a28" id="1016a28"><p>诸大德。此十一波罗底提舍尼法。半月半月</a><a name="1016a29" id="1016a29">戒经中说</span><a name="1016b01" id="1016b01"><p>摄诵曰</a><a name="1016b02" id="1016b02"><p class='lg'>　　乳酪及生酥　　　熟酥油糖蜜</a><br><a name="1016b03" id="1016b03">　　鱼肉并干脯　　　得法学人家　</p></a><a name="1016b04" id="1016b04"><p>缘在室罗伐城。时十二众苾刍尼。无病为身</a><a name="1016b05" id="1016b05">而行乞食。从他索乳随意而饮。诸外道不信</a><a name="1016b06" id="1016b06">敬长者婆罗门等共为讥嫌。诸苾刍尼非清</a><a name="1016b07" id="1016b07">净行。但自养身从他索乳得便自饮。谁不乐</a><a name="1016b08" id="1016b08">欲精淳美味。诸尼闻此俗旅讥嫌。诸少欲尼</a><a name="1016b09" id="1016b09">具白苾刍。苾刍白佛。佛问诸尼。汝等如此实</a><a name="1016b10" id="1016b10">无有病为己身。从他乞乳便于俗家随意而</a><a name="1016b11" id="1016b11">饮。答言实尔。世尊诃责。广说乃至制其学处</a><a name="1016b12" id="1016b12">应如是说</a><a name="1016b13" id="1016b13"><p>若复苾刍尼。无病为己。诣白衣家乞乳。若使</a><a name="1016b14" id="1016b14">人乞而饮用者。是苾刍尼。应还村外住处诣</a><a name="1016b15" id="1016b15">诸苾刍尼所。各别告言。大德。我犯对说恶法。</a><a name="1016b16" id="1016b16">是不应为。今对说悔。是名对说法</a><a name="1016b17" id="1016b17"><p>如是世尊为诸苾刍尼。制学处已。后于异时。</a><a name="1016b18" id="1016b18">苾刍尼病。余尼问疾。圣者病得损不。病尼</a><a name="1016b19" id="1016b19">报曰。我先以乳用为饮食。病得除损。世尊今</a><a name="1016b20" id="1016b20">制不许尼乞。病何能愈。即以此缘白诸苾刍。</a><a name="1016b21" id="1016b21">苾刍白佛。佛言。我今听尼有病乞乳随意当</a><a name="1016b22" id="1016b22">饮。先制不许次复重开。如上广说。乃至是名</a><a name="1016b23" id="1016b23">对说法。除有病时</a><a name="1016b24" id="1016b24"><p>尼谓此法中尼。无病为己诣白衣家乞乳者。</a><a name="1016b25" id="1016b25">谓身无病患从他求乳。若使人乞而食用者。</a><a name="1016b26" id="1016b26">谓使余人乞。是苾刍尼者。谓犯此学尼。应还</a><a name="1016b27" id="1016b27">村外住处者。谓往余尼所。各别告言者。谓各</a><a name="1016b28" id="1016b28">别说悔。大德我犯对说恶法者。谓陈所犯罪</a><a name="1016b29" id="1016b29">相。是不应为者。谓其非法。今对说悔者。谓自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231016a.htm'><img src='up.gif' border=0></a>
<a href='T231016c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>