<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0068a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷14)</font> 尾施缚多罗缘 <font face='Arial'>T24, p0068a</h2></font><hr>
<span class='old'>
</a><a name="0067c28" id="0067c28"><p>尔时王子为求菩提故。当舍妻时。地六震动。</a><a name="0067c29" id="0067c29">其妻哽咽。随逐婆罗门。既失男女。复离贤夫。</span><a name="0068a01" id="0068a01">苦中生苦。愁毒缠怀。说伽他曰</a><a name="0068a02" id="0068a02"><p class='lg'>　　我先作是业　　　无始恒相续</a><br><a name="0068a03" id="0068a03">　　如牛失犊苦　　　我苦过于是　</p></a><a name="0068a04" id="0068a04"><p>其王子妻作是语已。尔时天帝释还复本形。</a><a name="0068a05" id="0068a05">告其妻曰。我非是人。亦非婆罗门。我是帝释。</a><a name="0068a06" id="0068a06">能伏阿修罗。为欲成就菩萨大愿无上菩提。</a><a name="0068a07" id="0068a07">哀愍有情。其菩萨妻。闻天帝释语已。踊跃欢</a><a name="0068a08" id="0068a08">喜合掌白言</a><a name="0068a09" id="0068a09"><p class='lg'>　　天帝愿我子　　　得离奴婢身</a><br><a name="0068a10" id="0068a10">　　为作善因缘　　　遣向父王所　</p></a><a name="0068a11" id="0068a11"><p>说此颂已。时天帝释至菩萨所。左手持妻。白</a><a name="0068a12" id="0068a12">菩萨曰</a><a name="0068a13" id="0068a13"><p class='lg'>　　此妻回与汝　　　任意充供侍</a><br><a name="0068a14" id="0068a14">　　幸勿转与人　　　受寄将余用　</p></a><a name="0068a15" id="0068a15"><p>时彼婆罗门所将二子。帝释迷惑。令向菩萨</a><a name="0068a16" id="0068a16">父王国中。然婆罗门常避其国。由帝释故。不</a><a name="0068a17" id="0068a17">觉至彼城中。而卖王孙。城内群臣见王孙已。</a><a name="0068a18" id="0068a18">启白王曰</a><a name="0068a19" id="0068a19"><p class='lg'>　　我等见王孙　　　儿孙及女孙</a><br><a name="0068a20" id="0068a20">　　随逐婆罗门　　　于此城中卖　</p></a><a name="0068a21" id="0068a21"><p>王闻此已。心闷迷乱。良久醒已。时王即敕左</a><a name="0068a22" id="0068a22">右臣曰。卿等速即将见。臣等依命将至。时有</a><a name="0068a23" id="0068a23">一臣。先抱儿来。直见大王。王见孙子身体瘦</a><a name="0068a24" id="0068a24">弱。垢秽异常。衣裳破坏。迷闷躄地。诸臣扶</a><a name="0068a25" id="0068a25">坐。复告臣曰</a><a name="0068a26" id="0068a26"><p class='lg'>　　在于山林中　　　犹常乐布施</a><br><a name="0068a27" id="0068a27">　　卿等可速唤　　　我子并新妇　</p></a><a name="0068a28" id="0068a28"><p>尔时帝释礼菩萨已。退还本宫。国内一切人</a><a name="0068a29" id="0068a29">民。皆往请菩萨。却归本国。若王本国建立为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240067c.htm'><img src='up.gif' border=0></a>
<a href='T240068b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>