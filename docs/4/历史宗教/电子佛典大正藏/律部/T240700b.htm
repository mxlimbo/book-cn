<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0700b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷4)</font> 阿育王品第三集法藏 <font face='Arial'>T24, p0700b</h2></font><hr>
<span class='old'>
</a><a name="0700a28" id="0700a28">亦言弃欲。何以故。初入第一禅定者。无明</a><a name="0700a29" id="0700a29">是欲傥。欲是禅定怨家。已弃欲故而得禅</span><a name="0700b01" id="0700b01">定。是谓为怨家。欲与恶离者禅定而来。欲</a><a name="0700b02" id="0700b02">恶灭已禅定即起。如是二句义自当知。又</a><a name="0700b03" id="0700b03">有三静。身静心静覆静。是为三静。此三静</a><a name="0700b04" id="0700b04">者。亦入前二句静。问曰。何谓为欲。答曰。欲</a><a name="0700b05" id="0700b05">有二。一者处欲。二者烦恼欲。问曰。何谓</a><a name="0700b06" id="0700b06">处欲。何谓烦恼欲。答曰。处欲者。心着色处。</a><a name="0700b07" id="0700b07">烦恼欲者。令人至欲所。此后二句者。正着</a><a name="0700b08" id="0700b08">所解。前句者。为弃乐欲。后句者。从烦恼</a><a name="0700b09" id="0700b09">出。如是欲处烦恼欲。于其二中心极清净。</a><a name="0700b10" id="0700b10">又言。前句除欲处。后句者。除烦恼欲。前句</a><a name="0700b11" id="0700b11">者。除因缘动摇。后句者除痴相。前句者着</a><a name="0700b12" id="0700b12">净。后句止欲。如是次第自当知之。问曰。贪</a><a name="0700b13" id="0700b13">欲者。贪即是欲。贪别欲别。答曰。归一。何以</a><a name="0700b14" id="0700b14">故。一切诸恶法理归一。然分别各异。又律中</a><a name="0700b15" id="0700b15">说。贪者烦恼。欲者欲处。亦如三昧贪欲怨</a><a name="0700b16" id="0700b16">家。欢喜者。是嗔恚怨家。思者。是睡怨家。安</a><a name="0700b17" id="0700b17">乐者。是动疑怨家。度量者。是狐疑怨家。亦</a><a name="0700b18" id="0700b18">如初禅者贪欲怨家。贪欲者含入五盖。</a><a name="0700b19" id="0700b19">诸恶法者含取诸盖。何谓为诸盖。答曰。三</a><a name="0700b20" id="0700b20">毒根五欲五尘邪贪。后句。着处分别诸尘嗔</a><a name="0700b21" id="0700b21">恚痴流法。前句者。欲流欲着欲泉欲受杀心</a><a name="0700b22" id="0700b22">结欲。后句者。诸流泉受着。前句者诸爱等。</a><a name="0700b23" id="0700b23">后句者无明等。前句者贪等八心受。后句者</a><a name="0700b24" id="0700b24">四不善心起。如是欲中清净恶亦清净。念思</a><a name="0700b25" id="0700b25">者何谓为念。答曰。动转。何以动转。于观</a><a name="0700b26" id="0700b26">处初置心。是名念。问曰。何谓为思。答曰。</a><a name="0700b27" id="0700b27">诸禅人以心置观处。中心徘徊观处。又言。</a><a name="0700b28" id="0700b28">思者。研心着心连心。譬如钟声初大后</a><a name="0700b29" id="0700b29">微。初大声者如念。后微者如思。如鸟翔初<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240700a.htm'><img src='up.gif' border=0></a>
<a href='T240700c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>