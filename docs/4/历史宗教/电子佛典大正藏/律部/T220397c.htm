<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0397c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷21)</font> 四提舍尼初 <font face='Arial'>T22, p0397c</h2></font><hr>
<span class='old'>
</a><a name="0397b28" id="0397b28">痍。佛知而故问。比丘汝身力调和不。答言。世</a><a name="0397b29" id="0397b29">尊。但患饥苦。佛问比丘汝不能乞食耶。答言。</span><a name="0397c01" id="0397c01">世尊。我能乞食。但身体疮痍人所恶贱每行</a><a name="0397c02" id="0397c02">乞食。若未入门闭门不前。若得入门驱出不与。</a><a name="0397c03" id="0397c03">佛言。汝不能往尸利摩比丘尼边乞食耶。答</a><a name="0397c04" id="0397c04">言。世尊。制戒白衣家内非亲里比丘尼边。不</a><a name="0397c05" id="0397c05">得自手受食。彼非我亲里。是故不往。佛言。</a><a name="0397c06" id="0397c06">从今日后听病比丘往。佛告诸比丘。依止毗</a><a name="0397c07" id="0397c07">舍离住者。皆悉令集。以十利故。与诸比丘</a><a name="0397c08" id="0397c08">制戒。乃至已闻者当重闻。若比丘不病白衣</a><a name="0397c09" id="0397c09">家内非亲里比丘尼边自手受食。若啖若食。</a><a name="0397c10" id="0397c10">是比丘应余比丘边悔过言。长老。我堕可呵</a><a name="0397c11" id="0397c11">法。此法悔过。是名波罗提提舍尼法。比丘者。</a><a name="0397c12" id="0397c12">如上说。非亲里者非父亲非母亲。病者。世尊</a><a name="0397c13" id="0397c13">说无罪。不谓小小病谓疥黄烂疮痍痈痤人</a><a name="0397c14" id="0397c14">所恶贱。是名为病。白衣家内者。俗人家内。比</a><a name="0397c15" id="0397c15">丘尼者。二部众中受具足。自手受者。手从手</a><a name="0397c16" id="0397c16">受器从器受。啖者。饼果等。食者。五正食。是比</a><a name="0397c17" id="0397c17">丘应向余比丘悔过长老我堕可呵法此法悔</a><a name="0397c18" id="0397c18">过前人应问。汝见罪不。答言见。应语慎莫更</a><a name="0397c19" id="0397c19">作。答言顶戴持。波罗提提舍尼者。如上说。若</a><a name="0397c20" id="0397c20">比丘不病在俗人家内非亲里比丘尼边。自</a><a name="0397c21" id="0397c21">手受食受时。越比尼罪。食时犯悔过法。非</a><a name="0397c22" id="0397c22">亲里非亲里想受食者。犯悔过。非亲里疑想</a><a name="0397c23" id="0397c23">受食者。犯悔过。非亲里亲里想受食者。越</a><a name="0397c24" id="0397c24">比尼罪。亲里非亲里想受食者。越比尼罪</a><a name="0397c25" id="0397c25">亲里疑想受食者。越比尼罪。亲里亲里想无</a><a name="0397c26" id="0397c26">罪为余人受者。越比尼罪。病人无罪为病人</a><a name="0397c27" id="0397c27">受无罪。食病人残无罪。若式叉摩尼沙弥尼</a><a name="0397c28" id="0397c28">持食来语。令放地。然后余人边受无罪。比</a><a name="0397c29" id="0397c29">丘尼自持来放地已作是言。尊者为我故受。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220397b.htm'><img src='up.gif' border=0></a>
<a href='T220398a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>