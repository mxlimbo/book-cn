<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0293b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷19)</font> 第三门第四子摄颂之余 <font face='Arial'>T24, p0293b</h2></font><hr>
<span class='old'>
</a><a name="0293a28" id="0293a28">时遍身血出。俗旅见时问其何故。苾刍具答。</a><a name="0293a29" id="0293a29">彼言圣者。仁等岂可不畜蚊帱耶。答曰世尊</span><a name="0293b01" id="0293b01">不许欲何所畜。报言世尊大悲此应听许。苾</a><a name="0293b02" id="0293b02">刍白佛。佛言听诸苾刍畜其蚊帱。苾刍不知</a><a name="0293b03" id="0293b03">当如何作。佛言周十二肘。于上安盖。盖长</a><a name="0293b04" id="0293b04">四肘阔二肘。随身高下[<a href='javascript:showpic("images/028101.gif")'>糸*属</a>]带悬垂。直缝留门</a><a name="0293b05" id="0293b05">蚊虫还入。佛言不应尽缝应留少许。相掩作</a><a name="0293b06" id="0293b06">门热应摇扇。若下边蚊入可以毡席。或将余</a><a name="0293b07" id="0293b07">物压之。勿令得入</a><a name="0293b08" id="0293b08"><p>缘处同前。佛言用水应漉者。时诸苾刍以手</a><a name="0293b09" id="0293b09">捉罗遂致劳倦。佛言系于杖上开罗取水。如</a><a name="0293b10" id="0293b10">是用时仍犹劳倦。佛言持三股杖以绳系杖。</a><a name="0293b11" id="0293b11">绳不肯住。佛言近上应穿为三孔以绳贯系。</a><a name="0293b12" id="0293b12">或安铁镮宽开三股。罗系于二开罗受水。泻</a><a name="0293b13" id="0293b13">水之时溢出流地。佛言用心泻水勿令溢出。</a><a name="0293b14" id="0293b14">瓨底无倦随处倾侧。佛言安棬勿令瓨动。水</a><a name="0293b15" id="0293b15">在罗中急过不住。令虫闷绝。佛言应可罗中</a><a name="0293b16" id="0293b16">安物。苾刍不解。佛言或砂或干牛粪。应以水</a><a name="0293b17" id="0293b17">湿安在罗中。水犹不住。佛言应作承水器。苾</a><a name="0293b18" id="0293b18">刍不知如何作器。佛言器有二种。谓铜及瓦。</a><a name="0293b19" id="0293b19">苾刍以手持碗遂致疲劳。佛言不应手持。可</a><a name="0293b20" id="0293b20">于碗边穿作三孔。以绳系之悬在三股叉上</a><a name="0293b21" id="0293b21">方便令牢。应以罗角置在器中存养虫命。若</a><a name="0293b22" id="0293b22">其罗密水不下者。应以滑杖罗外打之。苾刍</a><a name="0293b23" id="0293b23">于不满瓨内。而观于水不能见虫。佛言泻水</a><a name="0293b24" id="0293b24">满瓨令其不动已。方可观察水上有尘。观虫</a><a name="0293b25" id="0293b25">不见。佛言去尘方察。若以小虫示他人时将</a><a name="0293b26" id="0293b26">指头示。小虫行急见不分明。佛言应以茅端</a><a name="0293b27" id="0293b27">及草莛等而指示之。苾刍得虫时于井口上而</a><a name="0293b28" id="0293b28">覆其罗。虫虽落水多并闷绝或时致死。佛言</a><a name="0293b29" id="0293b29">应作放生器覆水在中。苾刍即用此罐满而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240293a.htm'><img src='up.gif' border=0></a>
<a href='T240293c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>