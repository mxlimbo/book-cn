<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0240b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷8)</font> 第二门第四子摄颂之余 <font face='Arial'>T24, p0240b</h2></font><hr>
<span class='old'>
</a><a name="0240a28" id="0240a28">外邑捡挍农作。闻彼恶生亲领四兵。至劫比</a><a name="0240a29" id="0240a29">罗欲诛释种。不闻诸释所作制令。又未见</span><a name="0240b01" id="0240b01">谛。乃严兵众来袭恶生。仓卒横击即便大败。</a><a name="0240b02" id="0240b02">恶生之军杀伤几尽。是时恶生告苦母曰。汝</a><a name="0240b03" id="0240b03">向者言。释种见谛不伤蚊蚁。况害于人。今闪</a><a name="0240b04" id="0240b04">婆一人。将兵来战杀害弥多。况劫比罗诸余</a><a name="0240b05" id="0240b05">释种。委兵来集敌对难当。若得且归犹胜全</a><a name="0240b06" id="0240b06">没。苦母对曰。大王彼闪婆者从外而来。元未</a><a name="0240b07" id="0240b07">得入劫比罗城。不知唱制致此卒暴起战斗</a><a name="0240b08" id="0240b08">心。内外不通愿王勿虑。于时闪婆释子心欲</a><a name="0240b09" id="0240b09">入城。至于门首唤言为开。时守门者问言是</a><a name="0240b10" id="0240b10">谁。答曰。我是闪婆汝宜可住报诸释种。城</a><a name="0240b11" id="0240b11">中即便令使报曰。汝从今后非释迦种当</a><a name="0240b12" id="0240b12">随意去。何以故。缘汝毁犯城中制令。所以不</a><a name="0240b13" id="0240b13">得入此城门。闪婆即问众有何制。说我毁犯。</a><a name="0240b14" id="0240b14">答曰。我等作制。不拟伤害恶生兵众。若有犯</a><a name="0240b15" id="0240b15">者即非释种。报曰。我实不闻愿见容纳。如是</a><a name="0240b16" id="0240b16">苦请众皆不许。乃告众曰。既不容入请还家</a><a name="0240b17" id="0240b17">口。众出与之得眷属已。诣世尊处顶礼双足。</a><a name="0240b18" id="0240b18">退坐一面而白佛言。劫比罗城诸释种子摈</a><a name="0240b19" id="0240b19">我令出。愿佛慈悲赐我记念。常为供养敬奉</a><a name="0240b20" id="0240b20">如来。佛以慈悲。持自发爪授与闪婆尔时闪</a><a name="0240b21" id="0240b21">婆以殷重心受如来发爪。往婆具荼国。彼诸</a><a name="0240b22" id="0240b22">人闻豪健释子名曰闪婆。今来至此欲为我</a><a name="0240b23" id="0240b23">主。我等共议可随彼不。国人皆来于一山下</a><a name="0240b24" id="0240b24">筹量此事。时闪婆释子。屏诸从者置在一处。</a><a name="0240b25" id="0240b25">自身诈作送书使人。腋挟利刀诣众集处作</a><a name="0240b26" id="0240b26">如是语。诸君当知闪婆释子。有大势力勇健</a><a name="0240b27" id="0240b27">难当。令我赍书遗及仁等。问言何为。答曰。彼</a><a name="0240b28" id="0240b28">欲为王统领仁等。应当就坐共读其书。诸人</a><a name="0240b29" id="0240b29">答曰。此无坐物何以安居。彼即拔刀斩诸磐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240240a.htm'><img src='up.gif' border=0></a>
<a href='T240240c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>