<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0172b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷26)</font> 第五分杂法 <font face='Arial'>T22, p0172b</h2></font><hr>
<span class='old'>
</a><a name="0172a28" id="0172a28">常以五百釜羹日再供养五百婆罗门。此非</a><a name="0172a29" id="0172a29">福田不应受施。宁可更作极美饮食供养迦</span><a name="0172b01" id="0172b01">叶世尊。念已敕作日送供养。时诸婆罗门闻</a><a name="0172b02" id="0172b02">摩梨尼已作迦叶佛弟子更以上馔供养迦</a><a name="0172b03" id="0172b03">叶生嫉姤心作是议。我等当作方便共杀此</a><a name="0172b04" id="0172b04">女。于时禁寐王夜得十一种梦。梦见树长四</a><a name="0172b05" id="0172b05">指便生华。梦见华即成果。梦见犊子耕大牛</a><a name="0172b06" id="0172b06">住视。梦见三釜并煮饭而两边釜饭各跳相</a><a name="0172b07" id="0172b07">入不堕中央。梦见骆驼两头食草。梦见马母</a><a name="0172b08" id="0172b08">反饮驹乳。梦见金钵于空中行。梦见野狐尿</a><a name="0172b09" id="0172b09">金钵中。梦见猕猴坐金床上。梦见卖牛头栴</a><a name="0172b10" id="0172b10">檀犹如腐草。梦见水中央浊四边清净。旦集</a><a name="0172b11" id="0172b11">诸群臣广说上梦而访问之。为是何梦。众臣</a><a name="0172b12" id="0172b12">言。应问相师婆罗门。即召问之。诸婆罗门作</a><a name="0172b13" id="0172b13">是念。我等志杀此女今得之矣。便语王言。此</a><a name="0172b14" id="0172b14">梦不吉或当失国或以命终。王又问。颇有方</a><a name="0172b15" id="0172b15">便免斯灾乎。答言有。而是王所爱念必不能</a><a name="0172b16" id="0172b16">用。王言但说。相师言。王某甲象某甲马某</a><a name="0172b17" id="0172b17">甲大臣某甲大婆罗门。将五百特牛五百水</a><a name="0172b18" id="0172b18">牛五百牸犊五百特犊五百羖羊五百犍羊王</a><a name="0172b19" id="0172b19">女摩梨尼及其五百眷属。却后七日于四衢</a><a name="0172b20" id="0172b20">道中。杀以祠天此灾可灭。若不作是祸不可</a><a name="0172b21" id="0172b21">免。王闻信之即敕令办。便呼其女具以事语。</a><a name="0172b22" id="0172b22">听六日内随意所愿。女白王言。甚不惜死。愿</a><a name="0172b23" id="0172b23">第一日与城中人民男女大小到迦叶佛所。</a><a name="0172b24" id="0172b24">王即听之。于是悉召城内前后围绕往到迦</a><a name="0172b25" id="0172b25">叶所。佛为说种种妙法示教利喜。乃至见法</a><a name="0172b26" id="0172b26">得果受三归五戒。愿第二日与王众臣共往</a><a name="0172b27" id="0172b27">佛所。愿第三日与诸王子共往佛所。愿第四</a><a name="0172b28" id="0172b28">日与诸王女共往佛所。愿第五日与王夫人</a><a name="0172b29" id="0172b29">婇女共往佛所。愿第六日与王共往佛所。王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220172a.htm'><img src='up.gif' border=0></a>
<a href='T220172c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>