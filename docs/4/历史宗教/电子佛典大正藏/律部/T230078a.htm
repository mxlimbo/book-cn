<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0078a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷11)</font> 明九十波夜提法之一 <font face='Arial'>T23, p0078a</h2></font><hr>
<span class='old'>
</a><a name="0077c28" id="0077c28">食多美。僧饱满不。佛即问诸比丘。饮食多</a><a name="0077c29" id="0077c29">美。僧饱满不。诸比丘言。饮食多美众僧饱</span><a name="0078a01" id="0078a01">满。佛语诸比丘。汝等入居士舍已。我持户钩</a><a name="0078a02" id="0078a02">游行诸房。开一房户。见草敷中生虫。虫啖</a><a name="0078a03" id="0078a03">是草。啖床脚床梐床档床绳。啖被褥枕。</a><a name="0078a04" id="0078a04">啖已入壁中住欲啮人。是事不是非法不</a><a name="0078a05" id="0078a05">应尔。云何僧卧具。取用践蹋不知护惜。诸</a><a name="0078a06" id="0078a06">居士血肉干竭。为福德故。布施供养。汝等应</a><a name="0078a07" id="0078a07">少用守护者善。佛语诸比丘。谁是中宿。诸比</a><a name="0078a08" id="0078a08">丘言。世尊。有二客比丘来。次第是中共住。</a><a name="0078a09" id="0078a09">一人得床一人得草敷。夜宿已地了便去。佛</a><a name="0078a10" id="0078a10">种种因缘诃责。云何名比丘。用僧卧具无所</a><a name="0078a11" id="0078a11">付嘱便去。种种因缘诃已。语诸比丘。以十利</a><a name="0078a12" id="0078a12">故。与诸比丘结戒。从今是戒应如是说。若比</a><a name="0078a13" id="0078a13">丘。比丘房中敷僧卧具。若自敷若使人敷。</a><a name="0078a14" id="0078a14">是中坐卧。去时不举不教举者。波逸提。比丘</a><a name="0078a15" id="0078a15">房者。或属众僧。或属一人。极小乃至容四</a><a name="0078a16" id="0078a16">威仪行立坐卧。自敷者自手敷。使敷者教他</a><a name="0078a17" id="0078a17">敷。坐者坐上。卧者身卧上。不举者不自手举。</a><a name="0078a18" id="0078a18">不教举者不教他举。波逸提者。煮烧覆障。若</a><a name="0078a19" id="0078a19">不悔过。能障碍道。是中犯者。若客比丘。比</a><a name="0078a20" id="0078a20">丘房中敷僧卧具出界去。波逸提。若旧比丘。</a><a name="0078a21" id="0078a21">比丘房中敷僧卧具出界去。作是念。即日当</a><a name="0078a22" id="0078a22">还。有急因缘不得即还。出界至地了时突吉</a><a name="0078a23" id="0078a23">罗。佛言。从今日听付嘱僧卧具已便行。嘱</a><a name="0078a24" id="0078a24">者。有三种言。此是户钥。此是房舍。此是卧</a><a name="0078a25" id="0078a25">具。若说此是户钥此是房舍此是卧具。应付</a><a name="0078a26" id="0078a26">嘱谁耶。应付嘱敷卧具者。若无敷卧具者。应</a><a name="0078a27" id="0078a27">付嘱典房者。若无典房者。应嘱修治房舍人。</a><a name="0078a28" id="0078a28">若无是人。应付嘱是中旧比丘善好有功德</a><a name="0078a29" id="0078a29">持戒者。若无是人。是僧坊中。若有善好贤者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230077c.htm'><img src='up.gif' border=0></a>
<a href='T230078b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>