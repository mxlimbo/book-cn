<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0874b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷45)</font> 九十波逸底迦法 入王宫门学处第八十二之一 <font face='Arial'>T23, p0874b</h2></font><hr>
<span class='old'>
</a><a name="0874a28" id="0874a28">法先画像已。于其像下书三归依。云我从今</a><a name="0874a29" id="0874a29">日乃至命存。归依佛陀两足中尊。归依达摩</span><a name="0874b01" id="0874b01">离欲中尊。归依僧伽诸众中尊。次书五学处。</a><a name="0874b02" id="0874b02">一不杀生。二不偷盗。三不欲邪行。四不妄语。</a><a name="0874b03" id="0874b03">五不饮诸酒。次书十二缘生流转还灭。所谓</a><a name="0874b04" id="0874b04">此有故彼有。此生故彼生。从无明缘行乃至</a><a name="0874b05" id="0874b05">积集而生。此无故彼无。此灭故彼灭。从无明</a><a name="0874b06" id="0874b06">灭乃至积集俱灭。皆广书之。复于像上边书</a><a name="0874b07" id="0874b07">其二颂曰</a><a name="0874b08" id="0874b08"><p class='lg'>　　汝当求出离　　　于佛教勤精</a><br><a name="0874b09" id="0874b09">　　降伏生死军　　　如象摧草舍</a><br><a name="0874b10" id="0874b10">　　于此法律中　　　当修不放逸</a><br><a name="0874b11" id="0874b11">　　能竭烦恼海　　　当尽苦边际　</p></a><a name="0874b12" id="0874b12"><p>如是画讫授与使人。应报彼曰。汝持画像至</a><a name="0874b13" id="0874b13">本国时。可于广博之处悬缯幡盖。香花布列</a><a name="0874b14" id="0874b14">盛设庄严。方开其像。若有问云此是何物。应</a><a name="0874b15" id="0874b15">答彼言。此是世尊形像。舍转轮王位而成正</a><a name="0874b16" id="0874b16">觉。又问此下字义云何。答曰是归依三宝为</a><a name="0874b17" id="0874b17">出离因。次下云何。答曰教持五戒生人天道。</a><a name="0874b18" id="0874b18">次下云何。答曰是十二缘生。明三界五趣流转</a><a name="0874b19" id="0874b19">还灭因果道理。若问于上二颂其义云何。答曰</a><a name="0874b20" id="0874b20">斯之二颂明劝诸有情。依教修行破生死军。</a><a name="0874b21" id="0874b21">勿为放逸速趣菩提。时影胜王奉佛教已。欢</a><a name="0874b22" id="0874b22">喜顶受礼足而去。王即画像上下具书其事。</a><a name="0874b23" id="0874b23">以种种妙香遍熏尊像。然后细卷内金函中。</a><a name="0874b24" id="0874b24">次以金函内银函中。次以银函内铜函中。复</a><a name="0874b25" id="0874b25">以上妙香叠密裹此函。置香象上严整衢路。</a><a name="0874b26" id="0874b26">幢幡导从出王舍城。时影胜王并作敕书报</a><a name="0874b27" id="0874b27">仙道王曰。虽未相见使至览书。蒙赠宝甲世</a><a name="0874b28" id="0874b28">所希有。今画世尊形像三界最尊。令使持将</a><a name="0874b29" id="0874b29">冀申供养。既至彼已可去王城有两驿半。平<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230874a.htm'><img src='up.gif' border=0></a>
<a href='T230874c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>