<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0326b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷25)</font> 第三门第四子摄颂之余 <font face='Arial'>T24, p0326b</h2></font><hr>
<span class='old'>
</a><a name="0326a28" id="0326a28">妙光自手常为供养。若见苾刍颜容姝好色</a><a name="0326a29" id="0326a29">泽超伦者。即记在怀。是时长者有缘暂须外</span><a name="0326b01" id="0326b01">出。报言。贤首。我于某处有事须行。汝于福田</a><a name="0326b02" id="0326b02">供承莫绝。答曰。如是。长者复去报苾刍曰。我</a><a name="0326b03" id="0326b03">有他缘须适余处。唯愿圣者于日日中就舍</a><a name="0326b04" id="0326b04">受食。答言。愿汝无病。我当就食。长者行后苾</a><a name="0326b05" id="0326b05">刍就宅。是时妙光以夫不在。于苾刍前现其</a><a name="0326b06" id="0326b06">姿态作娇媚相。苾刍见已各并食讫。还至寺</a><a name="0326b07" id="0326b07">中更相告曰。仁等知不。过失相现今欲如何。</a><a name="0326b08" id="0326b08">一人告曰。我明不去彼何所为。一人复曰。我</a><a name="0326b09" id="0326b09">乞食人当行乞食。诸人云善。苾刍明日无一</a><a name="0326b10" id="0326b10">人去。后时长者事了归家。问妙光曰。圣者福</a><a name="0326b11" id="0326b11">田。常来食不。答曰。一日来食后更不来。长者</a><a name="0326b12" id="0326b12">思量。岂非此妇于圣者前现娇淫相彼惧过</a><a name="0326b13" id="0326b13">患是故不来。便向寺中殷勤重请。答曰。我是</a><a name="0326b14" id="0326b14">乞食人可依常法。白言。圣者。我已忖知。更不</a><a name="0326b15" id="0326b15">同前恐生过患。苾刍便受。彼礼而去。便于他</a><a name="0326b16" id="0326b16">日苾刍就食。长者遂遣妙光入室返系其户。</a><a name="0326b17" id="0326b17">长者户外自手授食。苾刍食时妙光室内生</a><a name="0326b18" id="0326b18">分别想。某甲圣者如是足踹如是腰背。胸</a><a name="0326b19" id="0326b19">项面目乃至头顶。如是系念分别便生极重</a><a name="0326b20" id="0326b20">爱染。遂被欲火内外烧然。遍体汗流奄便命</a><a name="0326b21" id="0326b21">过。苾刍食讫如常澡漱。活漏已辞之而去。</a><a name="0326b22" id="0326b22">长者开户唤妙光曰。汝可出来我欲共食。彼</a><a name="0326b23" id="0326b23">既命终寂无言向。长者便入见躄于地。谓是</a><a name="0326b24" id="0326b24">睡着欲令警觉。以手推摩方知命过。悲啼哀</a><a name="0326b25" id="0326b25">惨告家人曰。我是薄福下品之人。如斯宝女</a><a name="0326b26" id="0326b26">忽然见弃。可报诸亲云女身死。宗亲既聚悉</a><a name="0326b27" id="0326b27">来号哭。椎胸懊恼。自扑于地。或于长者兴</a><a name="0326b28" id="0326b28">骂詈言。如是纷纭遂便日晚。以五色叠装</a><a name="0326b29" id="0326b29">饰丧舆送至林所。是时去林不远便有五百<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240326a.htm'><img src='up.gif' border=0></a>
<a href='T240326c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>