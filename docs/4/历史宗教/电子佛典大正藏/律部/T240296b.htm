<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0296b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷19)</font> 第三门第四子摄颂之余 <font face='Arial'>T24, p0296b</h2></font><hr>
<span class='old'>
</a><a name="0296a28" id="0296a28">王杀好糜鹿。敢其精肉饮鲜血已决舍而去。</a><a name="0296a29" id="0296a29">然其虎类食肉既饱藏举残肉。是故苾刍不</span><a name="0296b01" id="0296b01">食虎残。食者得越法罪。然众首上座所有行</a><a name="0296b02" id="0296b02">法。我今当制。凡是上座见行肉食。时应可问</a><a name="0296b03" id="0296b03">言此是何肉非虎残耶。又非不应食物不。不</a><a name="0296b04" id="0296b04">问而受得越法罪</a><a name="0296b05" id="0296b05"><p>第五门第九子摄颂曰</a><a name="0296b06" id="0296b06"><p class='lg'>　　不合自藏身　　　不为言白等</a><br><a name="0296b07" id="0296b07">　　若得上价緂　　　卖之应共分　</p></a><a name="0296b08" id="0296b08"><p>缘处同前。于一城中先有僧寺。时难陀邬波</a><a name="0296b09" id="0296b09">难陀因行人间撇到此寺。于时大众多获利</a><a name="0296b10" id="0296b10">物。时诸苾刍虽见此二。知其恶行曾无一人</a><a name="0296b11" id="0296b11">为解劳者。时邬波难陀白难陀曰。阿遮利耶</a><a name="0296b12" id="0296b12">此诸黑钵常生傲慢。我等宜可为作恼缘。且</a><a name="0296b13" id="0296b13">共潜身隐居一处。观彼如何分张利物。答言</a><a name="0296b14" id="0296b14">甚善应如是作。遂即隐身窃观分物。既见分</a><a name="0296b15" id="0296b15">已。报言斯分不善。是恶分张。仁可白众言</a><a name="0296b16" id="0296b16">欲分衣。报曰分时不见今何处来。苾刍白佛。</a><a name="0296b17" id="0296b17">佛言欲分利时先白众知。僧有利物今欲共</a><a name="0296b18" id="0296b18">分。所有苾刍不应辄去。时诸苾刍重聚其物。</a><a name="0296b19" id="0296b19">普告众知不应出食。即分其物。时彼二人还</a><a name="0296b20" id="0296b20">自藏隐。及众分了同前出告此不成分。报言</a><a name="0296b21" id="0296b21">先已告众。仁何处来。二人告曰。虽言告知</a><a name="0296b22" id="0296b22">可鸣揵稚。苾刍白佛。佛言言白告知复打</a><a name="0296b23" id="0296b23">揵稚方可分物。时诸苾刍复还敛物。告众令</a><a name="0296b24" id="0296b24">知复打揵稚共分其物。二人复藏分了方出。</a><a name="0296b25" id="0296b25">同前诘责。诸人报曰。岂可不闻告众及揵稚</a><a name="0296b26" id="0296b26">声。即便告曰。虽告众知及鸣揵稚。仁等岂可</a><a name="0296b27" id="0296b27">共行筹耶。苾刍白佛。佛言言白告知复打揵</a><a name="0296b28" id="0296b28">稚。并可行筹方共分物。时诸苾刍复还敛物。</a><a name="0296b29" id="0296b29">为三事已。如前复藏分了方出同前诘责。诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240296a.htm'><img src='up.gif' border=0></a>
<a href='T240296c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>