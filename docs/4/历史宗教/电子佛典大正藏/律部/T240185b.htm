<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0185b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷16)</font> <font face='Arial'>T24, p0185b</h2></font><hr>
<span class='old'>
</a><a name="0185a28" id="0185a28">天来供养于佛。此竹林中。极理香好。佛言。王</a><a name="0185a29" id="0185a29">国界内有大城。名曰瞻波。有长者子。日用五</span><a name="0185b01" id="0185b01">百金钱造食。目连苾刍往彼乞来。其长者子</a><a name="0185b02" id="0185b02">有是福力。彼王闻已心生欢喜。欲令使唤。佛</a><a name="0185b03" id="0185b03">知王意即语王言。汝莫轻彼遣使往唤。又告</a><a name="0185b04" id="0185b04">大王。汝可颇能受我钵中残食食不。大王白</a><a name="0185b05" id="0185b05">言。我是积贵摩顶授记王种。不合吃人残食。</a><a name="0185b06" id="0185b06">佛是我法王。令食即吃。佛问王言。汝曾生来</a><a name="0185b07" id="0185b07">得如此食随意吃不。答言。世尊。我生王宫。王</a><a name="0185b08" id="0185b08">宫长养。身见为王。未曾食此好美饮食。佛</a><a name="0185b09" id="0185b09">言。大王当知。彼长者子是大福德之人。常吃</a><a name="0185b10" id="0185b10">如斯上味饮食。尔时频毗娑罗王。顶礼佛已</a><a name="0185b11" id="0185b11">退归还宫。即敕群臣。当令四事具办兵马往</a><a name="0185b12" id="0185b12">瞻波城。群臣问王。因何向彼。王言。我欲往见</a><a name="0185b13" id="0185b13">宝德之子。臣等答言。在王国境何因往看。令</a><a name="0185b14" id="0185b14">使唤取。王言。其人是大福德。不可往唤。臣等</a><a name="0185b15" id="0185b15">答王。我作方便不用王唤其人自来。王言。可</a><a name="0185b16" id="0185b16">尔。任卿等意。臣即作书使人往送。令扫洒城。</a><a name="0185b17" id="0185b17">大王欲来。其长者子闻已欢喜。大臣又报。王</a><a name="0185b18" id="0185b18">子亦来。时长者子闻其王子性行凶粗。恐有</a><a name="0185b19" id="0185b19">费损。诸大臣等更作书报。王及王子二俱不</a><a name="0185b20" id="0185b20">来。汝等须作计议。拥塞弶伽令水却流。无</a><a name="0185b21" id="0185b21">今一滴顺河而过。长者闻已心极忧惧。当知</a><a name="0185b22" id="0185b22">王欲科罚我等作此书来。其瞻波城诸人聚</a><a name="0185b23" id="0185b23">集。共作一书驰报宰相。王频附书。敕云王来。</a><a name="0185b24" id="0185b24">复言子来。复令拥塞弶伽却流。读此书已。又</a><a name="0185b25" id="0185b25">得报云。王及王子俱亦不来。王欲得见宝德</a><a name="0185b26" id="0185b26">之子。汝等速当遣来是要。时瞻波人密遣一</a><a name="0185b27" id="0185b27">人。往王舍城听察虚实。其人乃知一依书事。</a><a name="0185b28" id="0185b28">于时城邑诸人。同往长者之宅。咨宝德言。</a><a name="0185b29" id="0185b29">大王欲见汝男。其国臣相实语不虚。我密遣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240185a.htm'><img src='up.gif' border=0></a>
<a href='T240185c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>