<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0184b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷28)</font> 第五分之七调伏法 <font face='Arial'>T22, p0184b</h2></font><hr>
<span class='old'>
</a><a name="0184a28" id="0184a28">欲掷杀蛇。佛言。人死无犯。掷蛇犯突吉罗。有</a><a name="0184a29" id="0184a29">比丘杀猕猴以似人。生疑问佛。佛言。夺畜</span><a name="0184b01" id="0184b01">生命犯波逸提。有一妇人夫行不在。傍通有</a><a name="0184b02" id="0184b02">娠。从常供养比丘乞堕胎药。与之儿死母不</a><a name="0184b03" id="0184b03">死。生疑问佛。佛言犯。若欲堕胎。母死儿不死</a><a name="0184b04" id="0184b04">犯偷罗遮。若俱死犯波罗夷。若俱不死犯偷</a><a name="0184b05" id="0184b05">罗遮。按腹堕胎亦如是。有诸比丘不乐修梵</a><a name="0184b06" id="0184b06">行。而不罢道还就下贱。于高处自坠取死。</a><a name="0184b07" id="0184b07">堕下人上下人死已不死。生疑问佛。佛言。汝</a><a name="0184b08" id="0184b08">以何心。答言。欲自堕死。佛言。彼死无犯。</a><a name="0184b09" id="0184b09">作方便自杀皆偷罗遮。有二比丘先相嗔。后</a><a name="0184b10" id="0184b10">共道行于路相打。一人遂死。生疑问佛。佛言。</a><a name="0184b11" id="0184b11">汝以何心。答言嗔心。佛言。无杀心不犯嗔他</a><a name="0184b12" id="0184b12">比丘得波逸提罪。从今不听相嗔未相悔谢</a><a name="0184b13" id="0184b13">共道行。犯者突吉罗。有比丘打杀鬼。生疑</a><a name="0184b14" id="0184b14">问佛。佛言。犯偷罗遮。有比丘欲杀彼而误</a><a name="0184b15" id="0184b15">杀此。生疑问佛。佛言不犯。得偷罗遮罪</a><a name="0184b16" id="0184b16"><p>时诸比丘为利养故。种种赞叹他戒成就。</a><a name="0184b17" id="0184b17">定慧解脱解脱知见成就。而密以自美。生疑</a><a name="0184b18" id="0184b18">问佛。佛言。若如是等不分明自说皆犯偷罗</a><a name="0184b19" id="0184b19">遮</a><a name="0184b20" id="0184b20"><p>毗舍离有一大树名尼拘类。荫五百乘车。花</a><a name="0184b21" id="0184b21">色比丘尼见语诸比丘尼言。我在天上时捶</a><a name="0184b22" id="0184b22">耳边华如此树大。诸比丘尼谓无此理。种种</a><a name="0184b23" id="0184b23">呵责。云何比丘尼自说得过人法。以是白</a><a name="0184b24" id="0184b24">佛。佛言。天上实有此华。华色比丘尼实语</a><a name="0184b25" id="0184b25">无犯。毗罗茶私呵比丘身生五百痈疮。痈疮</a><a name="0184b26" id="0184b26">溃烂不可视。华色比丘尼。与五百比丘尼俱</a><a name="0184b27" id="0184b27">共问讯。见已便笑。诸比丘尼呵责。云何无</a><a name="0184b28" id="0184b28">怜愍心见比丘如此方更笑之。华色答言。此</a><a name="0184b29" id="0184b29">比丘过去世。时作大国王。名毗竭婆。我时为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220184a.htm'><img src='up.gif' border=0></a>
<a href='T220184c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>