<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0732c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷20)</font> 三十泥萨只波逸底迦法 知俗人共许与衣就乞学处第八 <font face='Arial'>T23, p0732c</h2></font><hr>
<span class='old'>
</a><a name="0732b28" id="0732b28">世尊以此因缘集刍众。广说乃至。佛告邬</a><a name="0732b29" id="0732b29">波难陀曰。汝实作如是不端严事。随他所施</span><a name="0732c01" id="0732c01">无知足心。更求好物令彼辛苦。白言实尔。</a><a name="0732c02" id="0732c02">世尊如前种种呵责。告诸刍。我今为诸弟</a><a name="0732c03" id="0732c03">子。于毗奈耶制其学处应如是说</a><a name="0732c04" id="0732c04"><p>若复刍有非亲居士居士妇。共办衣价当</a><a name="0732c05" id="0732c05">买如是清净衣与某甲刍。及时应用。此</a><a name="0732c06" id="0732c06">刍先不受请因他告知。便诣彼家作如是语。</a><a name="0732c07" id="0732c07">善哉仁者为我所办衣价。可买如是清净衣。</a><a name="0732c08" id="0732c08">及时与我为好故。若得衣者泥萨只波逸底</a><a name="0732c09" id="0732c09">迦。若刍者谓邬波难陀。亲非亲等义如上</a><a name="0732c10" id="0732c10">说。言衣价者谓金银贝齿等。办者贮畜也。如</a><a name="0732c11" id="0732c11">是衣者谓七种如上。买者谓从他买。言清净</a><a name="0732c12" id="0732c12">者。谓得如是堪受用衣。与者谓施衣时。某甲</a><a name="0732c13" id="0732c13">者谓邬波难陀。不受请者先未言许。因他告</a><a name="0732c14" id="0732c14">知等者。见他陈说往彼求衣。强索其价为好</a><a name="0732c15" id="0732c15">故。若得衣时便犯舍堕。此中犯相其事云何。</a><a name="0732c16" id="0732c16">事有三种。谓价色量。云何为价。若刍从非</a><a name="0732c17" id="0732c17">亲人得五迦利沙波直衣。受时无犯。不受</a><a name="0732c18" id="0732c18">此衣更过索者。索时犯恶作。得时犯舍堕。如</a><a name="0732c19" id="0732c19">是乃至五十迦利沙波等。随觅随得。轻重</a><a name="0732c20" id="0732c20">准上应知。是谓为价。云何为色。刍得青色</a><a name="0732c21" id="0732c21">衣受时无犯。不受此衣更过索者。索时得恶</a><a name="0732c22" id="0732c22">作。得时犯舍堕。如青既尔。乃至余色准此应</a><a name="0732c23" id="0732c23">知。是谓为色</a><a name="0732c24" id="0732c24"><p>云何为量。若刍得五肘衣时受取无犯。不</a><a name="0732c25" id="0732c25">受此衣更过索者。同前得罪。如是乃至多肘。</a><a name="0732c26" id="0732c26">罪之轻重事并同前。是谓为量。此泥萨只衣</a><a name="0732c27" id="0732c27">舍衣方法事亦同前。无犯者若乞缕缋便得</a><a name="0732c28" id="0732c28">小片。若乞小片他与大衣。此皆无犯。又无犯</a><a name="0732c29" id="0732c29">者谓初犯人。或痴狂心乱痛恼所缠<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230732b.htm'><img src='up.gif' border=0></a>
<a href='T230733a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>