<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毗尼母经 0833a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毗尼母经</font> <font face='Arial'>(卷6)</font> <font face='Arial'>T24, p0833a</h2></font><hr>
<span class='old'>
</a><a name="0832c28" id="0832c28">共诤是非。如此五事能令正法流传不绝。是</a><a name="0832c29" id="0832c29">名说法中上座。尔时瓶沙王在楼上。见诸白</span><a name="0833a01" id="0833a01">衣皆相随而去。王问边人。此等诸众欲诣何</a><a name="0833a02" id="0833a02">处。诸臣答曰。外道有说法处到彼听法。王心</a><a name="0833a03" id="0833a03">中自念。彼此俱听。何不诣佛听法。尔时佛在</a><a name="0833a04" id="0833a04">王舍城。王即到佛所。头面礼足却坐一面。白</a><a name="0833a05" id="0833a05">佛言。世尊。外道日日说法。诸白衣辈日日大</a><a name="0833a06" id="0833a06">设供养。弟子意中愿。世尊。月六斋日聚集</a><a name="0833a07" id="0833a07">沙门讲说论议。弟子当作种种供养饭佛及</a><a name="0833a08" id="0833a08">僧兼得闻法。外道自言我法真正。佛若不说</a><a name="0833a09" id="0833a09">法。世人不识正法皆入邪道。如来以是因缘</a><a name="0833a10" id="0833a10">即集诸比丘。比丘集已默然而坐。诸檀越皆</a><a name="0833a11" id="0833a11">来集已。意欲听法语诸比丘。比丘闻已即白</a><a name="0833a12" id="0833a12">世尊。佛告诸比丘。听汝等呗。呗者言说之辞</a><a name="0833a13" id="0833a13">佛虽听。言说未知说何等法。诸比丘复咨问</a><a name="0833a14" id="0833a14">世尊。佛言。从修多罗乃至优波提舍随意所</a><a name="0833a15" id="0833a15">说。诸比丘佛既听说十二部经。欲示现此义</a><a name="0833a16" id="0833a16">复有疑心。若欲次第说文。众大文多恐生疲</a><a name="0833a17" id="0833a17">厌。若略撰集好辞直示现义。不知如何。以是</a><a name="0833a18" id="0833a18">因缘具白世尊。佛即听诸比丘引经中要言</a><a name="0833a19" id="0833a19">妙辞直显其义。尔时佛听说法。时有二比丘。</a><a name="0833a20" id="0833a20">同一坐中并共说一法。如来闻之即制不听。</a><a name="0833a21" id="0833a21">尔时会中复有一比丘。去佛不远立高声作</a><a name="0833a22" id="0833a22">歌音诵经。佛闻即制不听。用此音诵经。有五</a><a name="0833a23" id="0833a23">事过如上文说。用外道歌音说法。复有五种</a><a name="0833a24" id="0833a24">过患。一者不名自持。二不称听众。三诸天不</a><a name="0833a25" id="0833a25">悦。四语不正难解。五语不巧故义亦难解。是</a><a name="0833a26" id="0833a26">名五种过患。尔时瓶沙王笃信三宝。若佛及</a><a name="0833a27" id="0833a27">僧有所须者与欲随意。乃至浴池皆亦如是。</a><a name="0833a28" id="0833a28">瓶沙王晨朝大将人众诣池欲洗。遥闻池中</a><a name="0833a29" id="0833a29">言语诵经音声极高。即问边人。此是何人。从<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240832c.htm'><img src='up.gif' border=0></a>
<a href='T240833b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>