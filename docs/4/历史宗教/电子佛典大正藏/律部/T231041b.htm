<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1445 根本说一切有部毗奈耶安居事 1041b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1445 根本说一切有部毗奈耶安居事</font> <font face='Arial'>(卷1)</font> <font face='Arial'>T23, p1041b</h2></font><hr>
<span class='old'>
</a><a name="1041a28" id="1041a28"><p><span class='byline'>　　　　大唐三藏义净奉　制译</span><br></a><a name="1041a29" id="1041a29"><p>佛在室罗伐城逝多林给孤独园。尔时世尊</span><a name="1041b01" id="1041b01">与诸苾刍。于此住处。三月雨安居。时有众多</a><a name="1041b02" id="1041b02">苾刍。于其夏中。遂向余处。人间慢行。不善护</a><a name="1041b03" id="1041b03">身。伤杀虫蚁。时诸外道。咸起讥嫌。作如是</a><a name="1041b04" id="1041b04">语。此沙门释子。无有慈悲。夏中游行。杀诸虫</a><a name="1041b05" id="1041b05">类。不异俗流。然诸禽兽。于四月中。尚居巢</a><a name="1041b06" id="1041b06">穴。不远出外。然此秃头沙门。不作安居。不知</a><a name="1041b07" id="1041b07">收摄。安在一处。既无轨式。谁复于斯以衣食</a><a name="1041b08" id="1041b08">施。时诸苾刍以缘白佛。佛言。我缘此事。今制</a><a name="1041b09" id="1041b09">苾刍作安居法。于三月中。住在一处。时诸苾</a><a name="1041b10" id="1041b10">刍闻此语已。不知云何作安居法。佛言。先于</a><a name="1041b11" id="1041b11">五月十五日。可于住处洒扫清净牛粪涂地。</a><a name="1041b12" id="1041b12">所有卧具聚在一处。乃至洗足盆。众既集已。</a><a name="1041b13" id="1041b13">应差一苾刍为掌卧具人。若有五法者。即不</a><a name="1041b14" id="1041b14">应差。云何为五。谓有爱恚怖痴。不知卧具分</a><a name="1041b15" id="1041b15">与不分。翻前五法。是即应差。应如是差。敷坐</a><a name="1041b16" id="1041b16">席。鸣揵椎。言白众集先问苾刍某甲。颇能</a><a name="1041b17" id="1041b17">为夏安居僧伽。分卧具不。彼答言能。次一苾</a><a name="1041b18" id="1041b18">刍应先作白已。次为羯磨</a><a name="1041b19" id="1041b19"><p>大德僧伽听。此苾刍某甲。乐与夏安居僧伽</a><a name="1041b20" id="1041b20">分卧具。若僧伽时至听者。僧伽应许。僧伽今</a><a name="1041b21" id="1041b21">差苾刍某甲。为夏安居僧伽。作分卧具苾刍。</a><a name="1041b22" id="1041b22">白如是。大德僧伽听。此苾刍某甲。乐与夏安</a><a name="1041b23" id="1041b23">居僧伽分卧具。僧伽今差某甲苾刍。为夏安</a><a name="1041b24" id="1041b24">居僧伽分卧具。若诸具寿听某甲苾刍为夏</a><a name="1041b25" id="1041b25">安居僧伽分卧具者默然。若不许者说。僧伽</a><a name="1041b26" id="1041b26">已许某甲为夏安居僧伽作分卧具苾刍竟。</a><a name="1041b27" id="1041b27">僧伽已听许。由其默然故。我今如是持</a><a name="1041b28" id="1041b28"><p>佛言。我今为诸苾刍。制分卧具法。其授事之</a><a name="1041b29" id="1041b29">人。应先为僧料理筹已。次于明日敷坐席。鸣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231041a.htm'><img src='up.gif' border=0></a>
<a href='T231041c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>