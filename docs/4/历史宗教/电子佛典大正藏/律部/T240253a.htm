<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0253a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷11)</font> 第二门第十子摄颂之余难陀因缘 <font face='Arial'>T24, p0253a</h2></font><hr>
<span class='old'>
</a><a name="0252c28" id="0252c28">腾。热焰洪流煮有情类。见如是等受苦之事。</a><a name="0252c29" id="0252c29">复有一大铁镬然汤涌沸中无有情。睹此忧</span><a name="0253a01" id="0253a01">惶问狱卒曰。何因缘故自余铁镬皆煮有情。</a><a name="0253a02" id="0253a02">唯此镬中空然沸涌。彼便报曰。佛弟难陀。唯</a><a name="0253a03" id="0253a03">愿生天专修梵行。得生天上暂受快乐。彼命</a><a name="0253a04" id="0253a04">终后入此镬中。是故我今然镬相待。难陀闻</a><a name="0253a05" id="0253a05">已生大恐怖。身毛皆竖白汗流出。作如是</a><a name="0253a06" id="0253a06">念。此若知我是难陀者生叉镬中。即便急走</a><a name="0253a07" id="0253a07">诣世尊处。佛言汝见地狱不。难陀悲泣雨泪</a><a name="0253a08" id="0253a08">哽咽而言。出微细声白言已见。佛言汝见何</a><a name="0253a09" id="0253a09">物。即如所见具白世尊。佛告难陀。或愿人</a><a name="0253a10" id="0253a10">间或求天上。勤修梵行有如是过。是故汝今</a><a name="0253a11" id="0253a11">当求涅槃以修梵行。勿乐生天而致勤苦。难</a><a name="0253a12" id="0253a12">陀闻已情怀愧耻默无所对。尔时世尊知其</a><a name="0253a13" id="0253a13">意已。从地狱出至逝多林。即告难陀及诸苾</a><a name="0253a14" id="0253a14">刍曰。内有三垢。谓是淫欲嗔恚愚痴。是可</a><a name="0253a15" id="0253a15">弃舍是应远离汝当修学</a><a name="0253a16" id="0253a16"><p>尔时世尊住逝多林。未经多日。为欲随缘化</a><a name="0253a17" id="0253a17">众生故。与诸徒众往占波国住揭伽池边。时</a><a name="0253a18" id="0253a18">彼难陀与五百苾刍。亦随佛至往世尊所。皆</a><a name="0253a19" id="0253a19">礼佛足在一面坐。时佛世尊见众坐定。告难</a><a name="0253a20" id="0253a20">陀曰。我有法要。初中后善文义巧妙。纯一圆</a><a name="0253a21" id="0253a21">满清白梵行。所谓入母胎经。汝当谛听。至极</a><a name="0253a22" id="0253a22">作意。善思念之。我今为说。难陀言。唯然世</a><a name="0253a23" id="0253a23">尊。愿乐欲闻。佛告难陀。虽有母胎有入不入。</a><a name="0253a24" id="0253a24">云何受生入母胎中。若父母染心共为淫爱。</a><a name="0253a25" id="0253a25">其母腹净月期时至中蕴现前。当知尔时名</a><a name="0253a26" id="0253a26">入母胎。此中蕴形有其二种。一者形色端正。</a><a name="0253a27" id="0253a27">二者容貌丑陋。地狱中有容貌丑陋如烧杌</a><a name="0253a28" id="0253a28">木。傍生中有其色如烟。饿鬼中有其色如水。</a><a name="0253a29" id="0253a29">人天中有形如金色。色界中有形色鲜白。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240252c.htm'><img src='up.gif' border=0></a>
<a href='T240253b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>