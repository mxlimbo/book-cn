<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本说一切有部毗奈耶出家事 1033a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本说一切有部毗奈耶出家事</font> <font face='Arial'>(卷3)</font> <font face='Arial'>T23, p1033a</h2></font><hr>
<span class='old'>
</a><a name="1032c28" id="1032c28">子。来求出家苾刍应问。年十五不若不问者</a><a name="1032c29" id="1032c29">得越法罪</span><a name="1033a01" id="1033a01"><p>佛在室罗筏城。逝多林。给孤独园。具寿邬波</a><a name="1033a02" id="1033a02">难陀有二求寂。更相调戏。犹如女人与丈夫</a><a name="1033a03" id="1033a03">戏。亦如男子共女人戏。时诸苾刍以缘白佛。</a><a name="1033a04" id="1033a04">佛言。所有过失。斯由畜二求寂。若畜者。得越</a><a name="1033a05" id="1033a05">法罪。佛既制已。时有兄弟二人。年几相似。来</a><a name="1033a06" id="1033a06">求出家。时诸苾刍不敢度彼。不知云何。以缘</a><a name="1033a07" id="1033a07">白佛。佛言。若有兄弟。一时求出家者。应度无</a><a name="1033a08" id="1033a08">犯。彼二求寂。并未年满。应自留一。教受事</a><a name="1033a09" id="1033a09">业。将一付与亲知识处。或大德处。若至年满。</a><a name="1033a10" id="1033a10">应与近圆。其未满者。自养无犯。若年二十。不</a><a name="1033a11" id="1033a11">与彼等。而受近圆。得越法罪</a><a name="1033a12" id="1033a12"><p>佛在室罗筏城。逝多林。给孤独园。于此城中。</a><a name="1033a13" id="1033a13">有一居士。家有一奴。勤求作务。无有懈怠。所</a><a name="1033a14" id="1033a14">有作务。先首为了。后于异时。曹主生嗔。便作</a><a name="1033a15" id="1033a15">是念。曹主甚难承事。我当逃走。复作是念。生</a><a name="1033a16" id="1033a16">处难舍。是诸声闻释子。于王得恩。无能损者。</a><a name="1033a17" id="1033a17">我投彼处出家。其奴即往逝多园林。于苾刍</a><a name="1033a18" id="1033a18">处。白言。圣者。我欲求出家。时诸苾刍即与出</a><a name="1033a19" id="1033a19">家。及近圆已。种种教示。依教修行研求。能除</a><a name="1033a20" id="1033a20">诸烦恼。而证阿罗汉果。如余广说。于时长者</a><a name="1033a21" id="1033a21">乃生悔心。便作是念。我奴所作之事。一切无</a><a name="1033a22" id="1033a22">有懈怠。我不应嗔。令彼舍我。我若见彼。应从</a><a name="1033a23" id="1033a23">忏摩。即于室罗筏城。城门边立。然彼苾刍。食</a><a name="1033a24" id="1033a24">时执持衣钵。入城乞食。彼见告言。贤首。汝得</a><a name="1033a25" id="1033a25">出家耶。答言尔。报曰。现今无人可给事我。相</a><a name="1033a26" id="1033a26">随归舍。尔时苾刍即升虚空。乃现种种神变。</a><a name="1033a27" id="1033a27">是时居士而生悔心。速便归信。心疾回转。犹</a><a name="1033a28" id="1033a28">如大树摧倒。顶礼其足白言。圣者。得证如此</a><a name="1033a29" id="1033a29">功能。愿从今已后。受我衣服卧具。饮食汤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231032c.htm'><img src='up.gif' border=0></a>
<a href='T231033b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>