<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0858c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷42)</font> 九十波逸底迦法 饮酒学处第七十九 <font face='Arial'>T23, p0858c</h2></font><hr>
<span class='old'>
</a><a name="0858b28" id="0858b28">我等枉作怨仇横为损害。每日三时恒吐恶</a><a name="0858b29" id="0858b29">气。齐至百里所有禽兽。闻其毒气皆悉命终。</span><a name="0858c01" id="0858c01">诸男女等形色黧变尽无光彩。唯愿世尊哀</a><a name="0858c02" id="0858c02">愍我等降此毒龙。尔时世尊闻是语已。告阿</a><a name="0858c03" id="0858c03">难陀曰。汝可将筹行与大众。能伏龙者当可</a><a name="0858c04" id="0858c04">取之。于时大众竟无取者。世尊即命善来曰。</a><a name="0858c05" id="0858c05">汝可取筹为众伏彼庵婆毒龙。是时善来闻</a><a name="0858c06" id="0858c06">佛命已。即便取筹于日初分执持衣钵。入聚</a><a name="0858c07" id="0858c07">落中巡行乞食。饭食讫往庵婆龙所住之处。</a><a name="0858c08" id="0858c08">时彼龙王遥见善来入其住处。发大嗔恚腾</a><a name="0858c09" id="0858c09">云昼昏。雷霆震地便下雨雹欲害善来。是时</a><a name="0858c10" id="0858c10">善来便入慈定。所有风雨降注之物。悉皆变</a><a name="0858c11" id="0858c11">成沉水香粖。栴檀香粖。耽摩罗香粖。从</a><a name="0858c12" id="0858c12">空而下。时庵婆龙转更嗔发。复下剑轮矛槊</a><a name="0858c13" id="0858c13">等物。至善来上无不皆成天妙莲花。从空而</a><a name="0858c14" id="0858c14">下。龙复放烟善来亦放烟。龙复放火善来即</a><a name="0858c15" id="0858c15">便入火光定。以神通力身如火聚。周遍龙宫</a><a name="0858c16" id="0858c16">及余住处火焰充塞。时彼毒龙见大焰火心</a><a name="0858c17" id="0858c17">极惊怖。身毛遍竖便欲逃窜。遂见余方猛焰</a><a name="0858c18" id="0858c18">俱遍。唯善来处寂静清凉。毒龙遂往礼善来</a><a name="0858c19" id="0858c19">足作如是语。愿为救护愿为救护。善来告曰。</a><a name="0858c20" id="0858c20">汝于前身作垢秽业堕傍生中。复于今时更</a><a name="0858c21" id="0858c21">为恼害作众不善。从此命终当堕何处欲何</a><a name="0858c22" id="0858c22">所依。必堕地狱此不须疑。是时毒龙白善来</a><a name="0858c23" id="0858c23">曰。大德幸赐言教。我于今时欲何所作。善来</a><a name="0858c24" id="0858c24">答曰。当受三归并五学处。至尽形寿要心莫</a><a name="0858c25" id="0858c25">犯。是时毒龙即受三归并五学处。至尽形寿</a><a name="0858c26" id="0858c26">不杀生不偷盗不欲邪行不饮酒不妄语。为</a><a name="0858c27" id="0858c27">要契已顶礼善来忽然不现。尔时善来既伏</a><a name="0858c28" id="0858c28">毒龙。往诣佛所礼佛足已白言。世尊。彼之毒</a><a name="0858c29" id="0858c29">龙我已伏讫。为受三归并五学处。佛告诸苾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230858b.htm'><img src='up.gif' border=0></a>
<a href='T230859a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>