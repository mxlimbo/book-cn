<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1499 菩萨戒羯磨文 1105c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1499 菩萨戒羯磨文</font> <font face='Arial'>(卷1)</font> 受戒羯磨第一 <font face='Arial'>T24, p1105c</h2></font><hr>
<span class='old'>
</a><a name="1105b28" id="1105b28">利忿恨意乐。有所违犯他来谏谢。不受不忍</a><a name="1105b29" id="1105b29">不舍怨结。是名第三他胜处法。若诸菩萨</span><a name="1105c01" id="1105c01">谤菩萨藏爱乐宣说。开示建立像似正法。于</a><a name="1105c02" id="1105c02">像似法或自信解或随他转。是名第四他胜</a><a name="1105c03" id="1105c03">处法。如是名为菩萨四种他胜处法。菩萨于</a><a name="1105c04" id="1105c04">四他胜处法。随犯一种况犯一切。不复堪能</a><a name="1105c05" id="1105c05">于现法中增长摄受。菩萨广大菩提资粮。不</a><a name="1105c06" id="1105c06">复堪能于现法中意乐清净。是即名为相似</a><a name="1105c07" id="1105c07">菩萨非真菩萨。菩萨若用软中品缠。毁犯四</a><a name="1105c08" id="1105c08">种他胜处法。不舍菩萨净戒律仪。上品缠犯</a><a name="1105c09" id="1105c09">即名为舍。若诸菩萨毁犯四种他胜处法。数</a><a name="1105c10" id="1105c10">数现行。都无惭愧。深生爱乐。见是功德。当知</a><a name="1105c11" id="1105c11">说名上品缠犯。非诸菩萨。暂一现行他胜处</a><a name="1105c12" id="1105c12">法。便舍菩萨净戒律仪。如诸苾刍犯他胜法。</a><a name="1105c13" id="1105c13">即便弃舍别解脱戒。若诸菩萨由此毁犯。弃</a><a name="1105c14" id="1105c14">舍菩萨净戒律仪。于现法中堪任更受。非不</a><a name="1105c15" id="1105c15">堪任。如苾刍住别解脱戒犯他胜法。于现法</a><a name="1105c16" id="1105c16">中不任更受</a><a name="1105c17" id="1105c17"><p>如是菩萨所受净戒。于余一切所受净戒。最</a><a name="1105c18" id="1105c18">胜无上无量无边。大功德藏之所随逐。第一</a><a name="1105c19" id="1105c19">最上善心意乐之所发起。普能除灭于一切</a><a name="1105c20" id="1105c20">有情一切种恶行。一切别解脱律仪。于此菩</a><a name="1105c21" id="1105c21">萨律仪戒。百分不及一。千分不及一。数分计</a><a name="1105c22" id="1105c22">分算分喻分。乃至邬波尼杀昙分亦不及一。</a><a name="1105c23" id="1105c23">摄受一切大功德故</a><a name="1105c24" id="1105c24"><p>如是已作受菩萨戒羯磨等事。授受菩萨俱</a><a name="1105c25" id="1105c25">起供养。普于十方无边无际诸世界中诸佛</a><a name="1105c26" id="1105c26">菩萨。顶礼双足恭敬而退</a><a name="1105c27" id="1105c27"><p>又诸菩萨。不从一切诸聪慧者。求受菩萨所</a><a name="1105c28" id="1105c28">受净戒。无净信者不应从受。谓于如是所受</a><a name="1105c29" id="1105c29">净戒。初无信解不能趣入。不善思惟有悭贪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241105b.htm'><img src='up.gif' border=0></a>
<a href='T241106a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>