<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0844b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷38)</font> 皮革揵度 <font face='Arial'>T22, p0844b</h2></font><hr>
<span class='old'>
</a><a name="0844a28" id="0844a28">今正是时。时守笼那。即往王舍城耆阇崛</a><a name="0844a29" id="0844a29">山。到世尊所头面作礼在一面住。白</span><a name="0844b01" id="0844b01">言。父母已听。我出家为道。愿佛度我得受</a><a name="0844b02" id="0844b02">大戒。佛即听出家受大戒。尔时守笼那父</a><a name="0844b03" id="0844b03">母。于两城中间七处安驿。为守笼那送热</a><a name="0844b04" id="0844b04">食及时令到。时守笼那。以此食与上座</a><a name="0844b05" id="0844b05">已。自入城乞食。其父母闻守笼那以所送</a><a name="0844b06" id="0844b06">食与诸比丘自乞食。从今已去。止不复</a><a name="0844b07" id="0844b07">与送食。尔时守笼那。往温水河边尸陀林</a><a name="0844b08" id="0844b08">中住。勤行精进。经行之处血流污地。如屠</a><a name="0844b09" id="0844b09">杀处。时守笼那。在静处思惟。心自念言。我</a><a name="0844b10" id="0844b10">今勤行精进。如佛弟子中无有胜我者。</a><a name="0844b11" id="0844b11">我今何故不得无漏解脱。我家中大有财</a><a name="0844b12" id="0844b12">宝。可自娱乐自恣作福。今宁可舍戒还</a><a name="0844b13" id="0844b13">家。不复为道。尔时世尊知其心念。譬如力</a><a name="0844b14" id="0844b14">士屈申臂顷。从耆阇崛山至尸陀林中往</a><a name="0844b15" id="0844b15">经行处。见血污地如屠杀处。世尊知而故</a><a name="0844b16" id="0844b16">问余比丘。此谁经行处。血污地如屠杀处。</a><a name="0844b17" id="0844b17">诸比丘白佛言。是守笼那比丘勤行精进。</a><a name="0844b18" id="0844b18">是其血污地。佛言。唤来。比丘受教。往守笼</a><a name="0844b19" id="0844b19">那所语言。世尊唤汝。守笼那闻佛唤。即</a><a name="0844b20" id="0844b20">往佛所礼佛足却坐一面。佛知而故问。</a><a name="0844b21" id="0844b21">汝于屏处作如是念。我勤行精进。如佛弟</a><a name="0844b22" id="0844b22">子中无胜我者。我今何故不得无漏解脱。</a><a name="0844b23" id="0844b23">我家中大有财宝。可自娱乐自恣作福。今</a><a name="0844b24" id="0844b24">宁可舍戒还家。不复为道耶。实尔世尊。</a><a name="0844b25" id="0844b25">世尊言。我今问汝。随意答我。汝在家时。能</a><a name="0844b26" id="0844b26">弹琴不。如是世尊。在家实能弹琴。守笼那</a><a name="0844b27" id="0844b27">云何琴。弦若急音声好不。不也世尊。守笼</a><a name="0844b28" id="0844b28">那云何琴弦若缓音声好不。不也世尊。云何</a><a name="0844b29" id="0844b29">守笼那。琴弦不缓不急。音声好不。如是世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220844a.htm'><img src='up.gif' border=0></a>
<a href='T220844c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>