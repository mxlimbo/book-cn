<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0796b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷33)</font> 受戒揵度之一 <font face='Arial'>T22, p0796b</h2></font><hr>
<span class='old'>
</a><a name="0796a28" id="0796a28">船底而出。迦叶作是念言。此大沙门有大</a><a name="0796a29" id="0796a29">神力。先遣我已。后来涌出船上。大沙门有</span><a name="0796b01" id="0796b01">大神力得阿罗汉。虽尔故不如我道真。尔</a><a name="0796b02" id="0796b02">时世尊。知迦叶心中所念。告言。汝常称言。</a><a name="0796b03" id="0796b03">大沙门虽得阿罗汉。不如我得阿罗汉。如</a><a name="0796b04" id="0796b04">今观汝。非阿罗汉。非向阿罗汉道。迦叶念</a><a name="0796b05" id="0796b05">言。此大沙门。有大威神。知我心中所念。此</a><a name="0796b06" id="0796b06">大沙门有大神足。自在得阿罗汉。我今宁</a><a name="0796b07" id="0796b07">可从彼修梵行。即前白佛。我今欲从如来</a><a name="0796b08" id="0796b08">所修梵行。佛告迦叶。汝有五百弟子。从汝</a><a name="0796b09" id="0796b09">学梵行。汝应告彼使知。若彼有意乐者。自</a><a name="0796b10" id="0796b10">随所乐修行。时迦叶即往弟子所告言。汝</a><a name="0796b11" id="0796b11">等知不。我今欲从沙门瞿昙所修梵行。汝</a><a name="0796b12" id="0796b12">等心所乐者。各自随意诸弟子白言。我等久</a><a name="0796b13" id="0796b13">已有信心于彼沙门所。唯待师耳。尔时五</a><a name="0796b14" id="0796b14">百弟子。即持螺髻事火具净衣澡瓶。往掷尼</a><a name="0796b15" id="0796b15">连禅水中已。来诣如来所。头面礼足在一</a><a name="0796b16" id="0796b16">面坐。时世尊与五百人渐次为说胜法。劝</a><a name="0796b17" id="0796b17">令发欢喜心。所谓法者。布施持戒生天之法。</a><a name="0796b18" id="0796b18">呵欲不净。赞叹出离为乐。五百人即于座</a><a name="0796b19" id="0796b19">上诸尘垢尽得法眼净。见法得法成就诸</a><a name="0796b20" id="0796b20">法得果证。前白佛言。我等欲于如来所出</a><a name="0796b21" id="0796b21">家修梵行。佛言来比丘。于我法中快修梵</a><a name="0796b22" id="0796b22">行得尽苦际。即名为受具足戒。时迦叶中</a><a name="0796b23" id="0796b23">弟。名那提迦叶。在尼连禅水下流居。有三</a><a name="0796b24" id="0796b24">百弟子。于中最为尊上。为众人师首。时彼</a><a name="0796b25" id="0796b25">众中有一弟子。至尼连禅水上看。见水中</a><a name="0796b26" id="0796b26">有事火具及发澡瓶。有净衣为水所漂。</a><a name="0796b27" id="0796b27">见已疾疾来至那提迦叶所语言。师当知。此</a><a name="0796b28" id="0796b28">尼连禅水中。有发事火具净衣澡瓶。为水所</a><a name="0796b29" id="0796b29">漂。不审上流大师。将无为恶人所害。时郁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220796a.htm'><img src='up.gif' border=0></a>
<a href='T220796c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>