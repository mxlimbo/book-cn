<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0235b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷7)</font> 第二门第二子摄颂之余 <font face='Arial'>T24, p0235b</h2></font><hr>
<span class='old'>
</a><a name="0235a28" id="0235a28">大象。于康庄处。摇铃遍告劫比罗城所有人</a><a name="0235a29" id="0235a29">众。或有诸方来集会者。应知释种大名之女</span><a name="0235b01" id="0235b01">号曰胜鬘。今欲送与憍萨罗国胜光大王。为</a><a name="0235b02" id="0235b02">第一夫人。举城人众咸皆送出。时胜光王。广</a><a name="0235b03" id="0235b03">备军仪礼迎归国。是时王母闻说取婢以作夫</a><a name="0235b04" id="0235b04">人。便怀忿心作如是念。此非善子徒烦我腹。</a><a name="0235b05" id="0235b05">生长成立终为婢夫。作是念已怀忧而住。及</a><a name="0235b06" id="0235b06">迎至城王告胜鬘曰。汝今可去拜谒大家。胜</a><a name="0235b07" id="0235b07">鬘即便往大家所。手执双足低头而拜。其手</a><a name="0235b08" id="0235b08">细软触彼母时。身心泰然即便睡着。须臾觉</a><a name="0235b09" id="0235b09">已作如是语。观斯婢女身形美触。必当丧我</a><a name="0235b10" id="0235b10">憍萨罗城。时胜光王有二大夫人。一名行雨。</a><a name="0235b11" id="0235b11">二曰胜鬘。若王每与胜鬘欢会聚时。即赞行</a><a name="0235b12" id="0235b12">雨作如是言。胜鬘当知。行雨夫人容仪超绝。</a><a name="0235b13" id="0235b13">胜鬘白王我于何时可得相见。王言。不久即</a><a name="0235b14" id="0235b14">应相见。若与行雨聚集之时。即赞胜鬘作如</a><a name="0235b15" id="0235b15">是言。行雨当知。胜鬘夫人肌肤细滑举世希</a><a name="0235b16" id="0235b16">奇。行雨白王。我于何时可得相见。王言。不</a><a name="0235b17" id="0235b17">久令汝得见。王于彼二更相称赞。令生爱重</a><a name="0235b18" id="0235b18">乐欲相见。后于异时三春届节百卉敷荣。茂</a><a name="0235b19" id="0235b19">林清池花鸟交映。孔雀鹦鹉鹅雁鸳鸯。杂类</a><a name="0235b20" id="0235b20">哀鸣群飞合响。王于一时与诸婇女于芳园</a><a name="0235b21" id="0235b21">所。随处周旋欢娱嬉戏。王息眠睡宫人纵逸。</a><a name="0235b22" id="0235b22">贪诸花果恣意游行。其时行雨身体劳倦。攀</a><a name="0235b23" id="0235b23">无忧树枝暂时伫立。胜鬘因过到其傍边。既</a><a name="0235b24" id="0235b24">见行雨作如是念。此是树神即礼其足。胜鬘</a><a name="0235b25" id="0235b25">触着行雨便睡。王既睡觉遥见胜鬘在行雨</a><a name="0235b26" id="0235b26">处。王即唤诸婇女还入宫中。后于异时王对</a><a name="0235b27" id="0235b27">行雨。赞胜鬘时。行雨白言。我于何时得见</a><a name="0235b28" id="0235b28">胜鬘。王言。汝已见竟。行雨答言。未曾省见。</a><a name="0235b29" id="0235b29">王言。我令汝忆曾相见时。汝自思念往于园<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240235a.htm'><img src='up.gif' border=0></a>
<a href='T240235c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>