<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0865b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷43)</font> 九十波逸底迦法 非时入聚落不嘱授苾刍学处第八十 <font face='Arial'>T23, p0865b</h2></font><hr>
<span class='old'>
</a><a name="0865a28" id="0865a28">手云此牛合死。其大臣妇亦云合死。遂杀二</a><a name="0865a29" id="0865a29">牛以供设会。汝等苾刍往时大臣者即贼师</span><a name="0865b01" id="0865b01">是。其大臣妇者即私通女是。五百弟子者即</a><a name="0865b02" id="0865b02">贼伴五百人是。往时二牛即胜光王及胜鬘</a><a name="0865b03" id="0865b03">夫人是。昔时被杀今还杀彼。汝等苾刍凡诸</a><a name="0865b04" id="0865b04">有情自所作业果报不亡。虽经多劫缘合还</a><a name="0865b05" id="0865b05">受。是故当知。勿为恶业修诸善品</a><a name="0865b06" id="0865b06"><p>复次诸苾刍汝等当听。其邬陀夷先作何业</a><a name="0865b07" id="0865b07">由彼业力。今被他杀弃粪聚中。乃往古昔于</a><a name="0865b08" id="0865b08">一聚落有捕猎人。以屠杀为业而自活命。彼</a><a name="0865b09" id="0865b09">时有一独觉。来至林所而暂停息。当是之日</a><a name="0865b10" id="0865b10">彼捕猎人一无所获。便生怪念。我从昔来于</a><a name="0865b11" id="0865b11">此林中多获禽兽。何故今日而无所得。遂见</a><a name="0865b12" id="0865b12">人踪随迹而去。见一独觉端居而坐。是时猎</a><a name="0865b13" id="0865b13">者作如是念。由此人来我无所得。遂生嗔忿。</a><a name="0865b14" id="0865b14">即满张弓放以毒箭中其禁处。独觉圣者见</a><a name="0865b15" id="0865b15">此愚人起悲愍心。为现神变腾空上踊犹若</a><a name="0865b16" id="0865b16">鹅王。时彼猎人见神通已深生追悼。发言仰</a><a name="0865b17" id="0865b17">告。我愚痴人不识贤圣。愿纵身下受我忏谢。</a><a name="0865b18" id="0865b18">时彼圣者为哀愍故。放身而下受其忏谢。因</a><a name="0865b19" id="0865b19">即命终。时彼猎人以火焚形。取其舍利起窣</a><a name="0865b20" id="0865b20">睹波。种种供养因发大愿。勿缘此罪令我当</a><a name="0865b21" id="0865b21">来受地狱报。于未来世当得逢遇殊胜大师</a><a name="0865b22" id="0865b22">亲承供养。汝等苾刍往时猎人者即邬陀夷</a><a name="0865b23" id="0865b23">是。由昔杀他今还被杀</a><a name="0865b24" id="0865b24"><p>复次诸苾刍汝等当听。此邬陀夷先作何业</a><a name="0865b25" id="0865b25">得阿罗汉亲事于我。被杀之后弃粪聚中。佛</a><a name="0865b26" id="0865b26">与僧众王及大臣。胜鬘夫人并诸宫女城中</a><a name="0865b27" id="0865b27">士庶。俱至尸边庄严宝舆移至胜处。焚烧既</a><a name="0865b28" id="0865b28">讫取设利罗造窣睹波盛兴供养。乃往古昔</a><a name="0865b29" id="0865b29">有一瓦师见一独觉身婴疾病。为乞食故次<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230865a.htm'><img src='up.gif' border=0></a>
<a href='T230865c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>