<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0658b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷6)</font> 断人命学处第三 <font face='Arial'>T23, p0658b</h2></font><hr>
<span class='old'>
</a><a name="0658a28" id="0658a28">若纯白业得纯白异熟。若纯黑业得纯黑异</a><a name="0658a29" id="0658a29">熟。若黑白杂业得杂异熟。汝诸苾刍当舍纯</span><a name="0658b01" id="0658b01">黑业及以杂业。于纯白业当勤修学。此是缘</a><a name="0658b02" id="0658b02">起仍未制学处</a><a name="0658b03" id="0658b03"><p class='juan'>
根本说一切有部毗柰耶卷第六</p>
</a><a name="0658b04" id="0658b04"></a><a name="0658b05" id="0658b05"></a><a name="0658b06" id="0658b06"><p class='juan'>
根本说一切有部毗奈耶卷第七</a><a name="0658b07" id="0658b07"></a><a name="0658b08" id="0658b08"><p><span class='byline'>　　　　三藏法师义净奉　制译</span><br></a><a name="0658b09" id="0658b09"><p><b>　　<A NAME="n446"></A>断人命学处第三之二</b></p>
</a><a name="0658b10" id="0658b10"><p>尔时薄伽梵。在室罗伐城逝多林给孤独园。</a><a name="0658b11" id="0658b11">时彼城中有一长者。于同类族娶女为妻。欢</a><a name="0658b12" id="0658b12">娱未久便诞一息。年渐长大母遂身亡。其父</a><a name="0658b13" id="0658b13">于后更娶继室。于时长者告后妻曰。汝颇能</a><a name="0658b14" id="0658b14">于不亲生子。而存养育同苦乐不。答言我能。</a><a name="0658b15" id="0658b15">未经多月妇遂有娠。便生恶念我若生子。当</a><a name="0658b16" id="0658b16">以彼儿用充仆使。不应令彼起傲慢心。便给</a><a name="0658b17" id="0658b17">粗衣恶食加以鞭杖苦楚。子告父曰。父今知</a><a name="0658b18" id="0658b18">不。继亲于我以恶衣食而见济给。数加鞭杖</a><a name="0658b19" id="0658b19">苦楚非常。父报子曰。我当为汝诫敕于母不</a><a name="0658b20" id="0658b20">使更然。便告妻曰。贤首我于先时已相告语。</a><a name="0658b21" id="0658b21">能于不亲生子而存养育同苦乐不。汝答言</a><a name="0658b22" id="0658b22">能。何故今时不顺前语。便于此子以恶衣食</a><a name="0658b23" id="0658b23">而见济给。数加鞭杖苦楚非常。答言。我为教</a><a name="0658b24" id="0658b24">诏欲令胜进。恐有世人怪笑于我实无异心。</a><a name="0658b25" id="0658b25">夫曰。汝不须教更不得以恶衣食加诸楚毒</a><a name="0658b26" id="0658b26">令生怨苦。报云更不如是。不久之间便诞一</a><a name="0658b27" id="0658b27">子。遂于前子倍生恶意同前苦楚。子便生念</a><a name="0658b28" id="0658b28">我父于母不能止遏。还复踵前苦治于我。今</a><a name="0658b29" id="0658b29">可舍出家。便至父所白言。继亲于我不垂愍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230658a.htm'><img src='up.gif' border=0></a>
<a href='T230658c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>