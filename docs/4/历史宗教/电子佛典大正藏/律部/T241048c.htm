<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1048c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷3)</font> 受戒品第十四 <font face='Arial'>T24, p1048c</h2></font><hr>
<span class='old'>
</a><a name="1048b28" id="1048b28">不应虚妄。是四恶法汝能离不。若言能者。</a><a name="1048b29" id="1048b29">复应语言。善男子。受优婆塞戒。有五处所所</span><a name="1048c01" id="1048c01">不应游。屠儿淫女酒肆国王旃陀罗舍。如是</a><a name="1048c02" id="1048c02">五处汝能离不。若言能者。复应语言。善男子。</a><a name="1048c03" id="1048c03">受优婆塞戒。复有五事所不应作。一者不</a><a name="1048c04" id="1048c04">卖生命。二者不卖刀剑。三者不卖毒药。四者</a><a name="1048c05" id="1048c05">不得沽酒。五者不得压油。如事五事汝能</a><a name="1048c06" id="1048c06">离不。若言能者。复应语言。善男子。受优婆塞</a><a name="1048c07" id="1048c07">戒。复有三事。所不应为。一者不作罗网。二</a><a name="1048c08" id="1048c08">者不作蓝染。三者不作酿皮。如是三事汝能</a><a name="1048c09" id="1048c09">离不。若言能者。复应语言。善男子。受优婆</a><a name="1048c10" id="1048c10">塞戒。复有二事所不应为。一者摴蒱围棋六</a><a name="1048c11" id="1048c11">博。二者种种歌舞伎乐。如是二事汝能离</a><a name="1048c12" id="1048c12">不。若言能者。复应语言。善男子。受优婆塞</a><a name="1048c13" id="1048c13">戒有四种人不应亲近。一者棋博。二者饮酒</a><a name="1048c14" id="1048c14">三者欺诳。四者喜酤酒。如是四人汝能离</a><a name="1048c15" id="1048c15">不。若言能者。复应语言。善男子。受优婆塞</a><a name="1048c16" id="1048c16">戒。有法放逸所不应作。何等放逸。寒时热</a><a name="1048c17" id="1048c17">时饥时渴时。多食饱时清旦暮时。懅时作时</a><a name="1048c18" id="1048c18">初欲作时。失时得时怖时喜时。贼难谷贵病</a><a name="1048c19" id="1048c19">苦壮少年衰老时。富时贫时为命求财时。</a><a name="1048c20" id="1048c20">如是时中不修善法。汝能离不。若言能者。</a><a name="1048c21" id="1048c21">复应语言。善男子。受优婆塞戒先学世事。既</a><a name="1048c22" id="1048c22">学通达如法求财。若得财物应作四分。一分</a><a name="1048c23" id="1048c23">应供养父母己身妻子眷属。二分应作如法</a><a name="1048c24" id="1048c24">贩博。留余一分藏积拟用。如是四事汝能</a><a name="1048c25" id="1048c25">作不。若言能者。复应语言。善男子。财物不应</a><a name="1048c26" id="1048c26">寄付四处。一者老人。二者远处。三者恶人。四</a><a name="1048c27" id="1048c27">者大力。如是四处不应寄付。汝能离不。若言</a><a name="1048c28" id="1048c28">能者。复应语言。善男子。受优婆塞戒。有四恶</a><a name="1048c29" id="1048c29">人常应离之。一者乐说他过。二者乐说邪见。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241048b.htm'><img src='up.gif' border=0></a>
<a href='T241049a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>