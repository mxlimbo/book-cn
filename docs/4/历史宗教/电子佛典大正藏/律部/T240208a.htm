<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0208a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷1)</font> <font face='Arial'>T24, p0208a</h2></font><hr>
<span class='old'>
</a><a name="0207c28" id="0207c28">食。不信之人见其点额。轻笑而言。我今跪</a><a name="0207c29" id="0207c29">拜。我今跪拜。诸有问答并如上说。我见仁等</span><a name="0208a01" id="0208a01">面有牛黄。以自庄饰。谓婆罗门非苾刍也。</a><a name="0208a02" id="0208a02">我等无知幸当容恕。六众默然。时苾刍闻以</a><a name="0208a03" id="0208a03">缘白佛。佛作是念。若有苾刍牛黄点额以自</a><a name="0208a04" id="0208a04">庄严。有斯过失。由是苾刍不应牛黄点额。</a><a name="0208a05" id="0208a05">若有作者得越法罪。佛遮牛黄点额时有苾</a><a name="0208a06" id="0208a06">刍。额有恶疮往问医言。贤首。为我处方。医人</a><a name="0208a07" id="0208a07">答曰。圣者于疮四边以牛黄涂之。即当得差。</a><a name="0208a08" id="0208a08">苾刍报言。世尊制戒不许牛黄涂额。医人答</a><a name="0208a09" id="0208a09">曰。圣者。汝师大慈有病必许。以缘白佛。佛告</a><a name="0208a10" id="0208a10">诸苾刍。前是创制今更随开。除为病缘及以</a><a name="0208a11" id="0208a11">医教。得用牛黄。若辄作者得越法罪</a><a name="0208a12" id="0208a12"><p>缘处同前。六众苾刍身着涂香入年少众中。</a><a name="0208a13" id="0208a13">告言年少。汝等可嗅我香何如。诸人答言。岂</a><a name="0208a14" id="0208a14">可上座身着涂香。报言我着。彼云上座。涂香</a><a name="0208a15" id="0208a15">俗饰岂合著耶。答曰从合不合我今已作。彼</a><a name="0208a16" id="0208a16">咸轻贱皆共讥嫌。时诸苾刍以缘白佛。佛作</a><a name="0208a17" id="0208a17">是念。苾刍身着涂香有斯过失。由是苾刍不</a><a name="0208a18" id="0208a18">应身着涂香。若有著者得越法罪。如佛所说</a><a name="0208a19" id="0208a19">不着涂香。时有苾刍身婴患苦。往医人处。问</a><a name="0208a20" id="0208a20">言贤首。为我准病而作方药。报言圣者。可着</a><a name="0208a21" id="0208a21">涂香当得平复。答言贤首。岂令我今爱欲乐</a><a name="0208a22" id="0208a22">耶。报言圣者。此是病药非余能差苾刍白佛。</a><a name="0208a23" id="0208a23">佛言我今开许。医人处方涂香非犯。时病苾</a><a name="0208a24" id="0208a24">刍身着涂香入众中坐。与婆罗门居士等说</a><a name="0208a25" id="0208a25">法。或往俗舍人见讥嫌。时诸苾刍以缘白佛。</a><a name="0208a26" id="0208a26">佛言涂香苾刍所有行法。我今当制。若诸苾</a><a name="0208a27" id="0208a27">刍。身着涂香不应入众坐。亦不为婆罗门居</a><a name="0208a28" id="0208a28">士等说法。亦不往俗家。若苾刍病差。方可</a><a name="0208a29" id="0208a29">洗身随意入众。亦得为他诸人说法。此之行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240207c.htm'><img src='up.gif' border=0></a>
<a href='T240208b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>