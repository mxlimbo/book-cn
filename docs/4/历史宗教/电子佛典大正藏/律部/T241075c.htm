<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1075c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷7)</font> 般若波罗蜜品第二十八 <font face='Arial'>T24, p1075c</h2></font><hr>
<span class='old'>
</a><a name="1075b28" id="1075b28"><p>说是法时。善生长者子等千优婆塞。发阿耨</a><a name="1075b29" id="1075b29">多罗三藐三菩提心。既发心已即从坐起。礼</span><a name="1075c01" id="1075c01">佛而退辞还所止</a><a name="1075c02" id="1075c02"><p class='juan'>
优婆塞戒经卷第七</p>

<p><p><p><a name="1075c03" id="1075c03"></a><a name="1075c04" id="1075c04"></a><a name="1075c05" id="1075c05"><p><b>　　<A NAME="n638"></A>No. 1489 [No. 1490]</b></a><a name="1075c06" id="1075c06"><p class='juan'>
清净毗尼方广经</p>
</a><a name="1075c07" id="1075c07"></a><a name="1075c08" id="1075c08"><p><span class='byline'>　　　　后秦龟兹国三藏鸠摩罗什译</span><br></a><a name="1075c09" id="1075c09"><p>如是我闻。一时佛住王舍城只阇崛山。与大</a><a name="1075c10" id="1075c10">比丘僧八千人俱。菩萨摩诃萨万二千人及</a><a name="1075c11" id="1075c11">欲色界天净居天子。尔时世尊与诸无量百</a><a name="1075c12" id="1075c12">千大众。恭敬围绕而演说法。时有天子名寂</a><a name="1075c13" id="1075c13">调伏音。来在会坐。是时寂调伏音天子从坐</a><a name="1075c14" id="1075c14">而起。偏袒右肩右膝着地。合掌向佛。白世尊</a><a name="1075c15" id="1075c15">言。是文殊师利为住何处今此大众渴仰欲</a><a name="1075c16" id="1075c16">见。是善丈夫从其闻法。如是问已时佛告</a><a name="1075c17" id="1075c17">彼寂调伏音。天子东方过此十千佛土彼有</a><a name="1075c18" id="1075c18">佛国名曰宝主是中有佛号曰宝相如来应正</a><a name="1075c19" id="1075c19">遍觉现在说法文殊师利住在彼土。为诸菩</a><a name="1075c20" id="1075c20">萨摩诃萨而转说法。时彼天子白世尊言唯</a><a name="1075c21" id="1075c21">愿现相令文殊师利来诣此土。何以故。世尊。</a><a name="1075c22" id="1075c22">若从一切声闻缘觉有所闻法。不如从于文</a><a name="1075c23" id="1075c23">殊师利所闻法也唯除如来。其余说法无有</a><a name="1075c24" id="1075c24">胜者文殊师利若演说法。一切魔宫皆悉闇</a><a name="1075c25" id="1075c25">蔽。一切众魔悉能摧伏去增上慢。灭增上</a><a name="1075c26" id="1075c26">慢。若有未发菩提心者发菩提心。已发心者</a><a name="1075c27" id="1075c27">住不退转可摄者摄可舍者舍。顺如来欲令</a><a name="1075c28" id="1075c28">正法久住。尔时世尊知寂调伏音天子心已</a><a name="1075c29" id="1075c29">放白毫藏光普遍照此佛世界已东方过于十<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241075b.htm'><img src='up.gif' border=0></a>
<a href='T241076a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>