<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0153a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷22)</font> 第三分之八食法 <font face='Arial'>T22, p0153a</h2></font><hr>
<span class='old'>
</a><a name="0152c28" id="0152c28">起屋。比丘持食着中谓以为净。以是白佛。</a><a name="0152c29" id="0152c29">佛言。本依地为净不净不得食。有比丘不净</span><a name="0153a01" id="0153a01">地取土净地起屋。不敢持食着中。以是白佛。</a><a name="0153a02" id="0153a02">佛言。着食无犯。有水漂獐鹿等死肉无净人</a><a name="0153a03" id="0153a03">取。比丘自入水取之。不知云何。以是白佛。</a><a name="0153a04" id="0153a04">佛言。至岸令净人截去比丘手所捉处。余得</a><a name="0153a05" id="0153a05">食无犯。有住处比丘大得庵罗果。食饱以余</a><a name="0153a06" id="0153a06">与净人。净人明日持作羹与比丘。比丘不敢</a><a name="0153a07" id="0153a07">食。以是白佛。佛言本不作还食意皆听食无</a><a name="0153a08" id="0153a08">犯。有诸比丘食时不分与不得者。诸白衣讥</a><a name="0153a09" id="0153a09">呵言。沙门释子如猫狸食不相分与。诸比丘</a><a name="0153a10" id="0153a10">以是白佛。佛言。应相分与。乃至不分与一</a><a name="0153a11" id="0153a11">人犯突吉罗。有一婆罗门持糗寄比丘。比丘</a><a name="0153a12" id="0153a12">持着不净地经宿。明日来取分与比丘。比</a><a name="0153a13" id="0153a13">丘以已着非净地不敢受食。以是白佛。佛言。</a><a name="0153a14" id="0153a14">本是白衣糗听受食无犯。复告诸比丘。虽是</a><a name="0153a15" id="0153a15">我所制。而于余方不以为清净者。皆不应用。</a><a name="0153a16" id="0153a16">虽非我所制。而于余方必应行者。皆不得不</a><a name="0153a17" id="0153a17">行</a><a name="0153a18" id="0153a18"><p><b>　　<A NAME="n57"></A>五分律第三分之九迦絺那衣法</b></a><a name="0153a19" id="0153a19"><p>佛在舍卫城。尔时诸比丘三衣中。若须一一</a><a name="0153a20" id="0153a20">衣于僧中取。时阿那律衣坏。诸比丘语言。大</a><a name="0153a21" id="0153a21">德可于僧中取物作。答言。世尊不听畜长</a><a name="0153a22" id="0153a22">衣。我作不能使一日成。恐犯长衣罪。复有</a><a name="0153a23" id="0153a23">波利邑众所知识比丘。来舍卫城后安居挍</a><a name="0153a24" id="0153a24">一宿不至于娑竭陀安居。安居竟十六日担</a><a name="0153a25" id="0153a25">重衣<span class='corr'>冒</span>泥雨至佛所头面礼足却住一面。世</a><a name="0153a26" id="0153a26">尊常法。慰问客比丘言。汝等安居和合乞食</a><a name="0153a27" id="0153a27">易得道路不疲耶。答言。安居和合乞食不乏。</a><a name="0153a28" id="0153a28">道路遇泥雨担重衣极大疲极。诸比丘亦以</a><a name="0153a29" id="0153a29">阿那律事白佛。佛以二事集比丘僧。种种赞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220152c.htm'><img src='up.gif' border=0></a>
<a href='T220153b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>