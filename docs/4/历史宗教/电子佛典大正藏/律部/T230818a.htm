<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0818a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷35)</font> 九十波逸底迦法 施一食处过受学处第三十二 <font face='Arial'>T23, p0818a</h2></font><hr>
<span class='old'>
</a><a name="0817c28" id="0817c28">所作已办不受后有。心无障碍如手撝空。刀</a><a name="0817c29" id="0817c29">割香涂爱憎不起。观金与土等无有异。于诸</span><a name="0818a01" id="0818a01">名利无不弃舍。释梵诸天悉皆恭敬。是时大</a><a name="0818a02" id="0818a02">众咸生希有作如是言。诸人当知。此大论师</a><a name="0818a03" id="0818a03">人无敌者。今舍利子以无碍辩令其降伏。与</a><a name="0818a04" id="0818a04">授学处证阿罗汉果。诸来大众敬信倍常。时</a><a name="0818a05" id="0818a05">舍利子。知诸大众意乐随眠界性差别。当机</a><a name="0818a06" id="0818a06">说法。遂令十二亿有情。或证燸顶忍法世第</a><a name="0818a07" id="0818a07">一法。或得预流果乃至出家。获得阿罗汉果。</a><a name="0818a08" id="0818a08">时诸大众或发声闻心。或发独觉心。或发无</a><a name="0818a09" id="0818a09">上大菩提心者。皆于三宝深生敬信。时舍利</a><a name="0818a10" id="0818a10">子。于日初分摧彼外道。于食后时六众苾刍</a><a name="0818a11" id="0818a11">从彼聚落来至给园。时诸苾刍既相见已告</a><a name="0818a12" id="0818a12">言。善来具寿。比者隔阔。从何处来。报言。从</a><a name="0818a13" id="0818a13">某处大聚落来。诸人告曰。仁等薄福不睹大</a><a name="0818a14" id="0818a14">事。近舍利子。降伏南方论师外道。令其舍俗</a><a name="0818a15" id="0818a15">得阿罗汉。巨亿徒众获果发心</a><a name="0818a16" id="0818a16"><p>尔时六众闻是语已报言。诸具寿此未希有。</a><a name="0818a17" id="0818a17">何以故。其舍利子是第二大法将。助佛转法</a><a name="0818a18" id="0818a18">轮。伏一外道何足可称。假令舍利子被他屈</a><a name="0818a19" id="0818a19">时。尚有大师共相救济。未为奇特。我等所作</a><a name="0818a20" id="0818a20">实成希有。以我六人降六十外道。苾刍问曰。</a><a name="0818a21" id="0818a21">以何明术。难陀报曰。纯用棒术。又问曰。说何</a><a name="0818a22" id="0818a22">法义。答曰。以身说法。问曰。为当并死为命存</a><a name="0818a23" id="0818a23">耶。答曰。当时命在。式个知。时诸</a><a name="0818a24" id="0818a24">苾刍。具问知已各生嫌贱。云何苾刍作极恶</a><a name="0818a25" id="0818a25">事。理应羞耻。而更因斯反生骄逸。时诸苾刍。</a><a name="0818a26" id="0818a26">以此因缘具白世尊。尔时世尊。集诸苾刍问</a><a name="0818a27" id="0818a27">六众曰。汝等实作如是不端严事损我法耶。</a><a name="0818a28" id="0818a28">白言实尔大德。世尊种种呵责。广说如前。乃</a><a name="0818a29" id="0818a29">至为制学处应如是说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230817c.htm'><img src='up.gif' border=0></a>
<a href='T230818b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>