<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0664a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷8)</font> 断人命学处第三 <font face='Arial'>T23, p0664a</h2></font><hr>
<span class='old'>
</a><a name="0663c28" id="0663c28">不应辄举力不禁物。必有事缘须移转者。应</a><a name="0663c29" id="0663c29">间着俗人众共扶举。若举若放相告同时。若</span><a name="0664a01" id="0664a01">苾刍不依教者得越法罪。如世尊言。苾刍不</a><a name="0664a02" id="0664a02">应辄移重物力不禁者。诸苾刍不知齐何是</a><a name="0664a03" id="0664a03">应举物。佛言。若俗人一担之重。苾刍应分两</a><a name="0664a04" id="0664a04">人。违者得越法罪。是谓温堂事</a><a name="0664a05" id="0664a05"><p>云何黑迦留陀夷。佛在室罗伐城给孤独园。</a><a name="0664a06" id="0664a06">时具寿黑迦留陀夷。教化旃荼女人令生敬</a><a name="0664a07" id="0664a07">信。为受三归并五学处。时彼女人顶礼足已</a><a name="0664a08" id="0664a08">请言。圣者若有药食资缘阙乏我皆奉施。时</a><a name="0664a09" id="0664a09">迦留陀夷不肯为受。告女人曰。大妹世尊之</a><a name="0664a10" id="0664a10">教普利为首。我今意欲饶益多人。女人白言。</a><a name="0664a11" id="0664a11">圣者若不见许受我所请。我今欲为圣者敷</a><a name="0664a12" id="0664a12">设妙座。每乞食来常于此坐食讫而去。答言</a><a name="0664a13" id="0664a13">可尔。常于日日就彼坐食。食已便去。时迦留</a><a name="0664a14" id="0664a14">陀夷别有因缘。须诣他处便作是念。我今宜</a><a name="0664a15" id="0664a15">往报妹令知。即便诣彼告言。大妹我今欲往</a><a name="0664a16" id="0664a16">人间慢行。汝自将爱。白言圣者幸可早归。勿</a><a name="0664a17" id="0664a17">于他处久为留滞令我愁忆。告已还逝多林</a><a name="0664a18" id="0664a18">将欲行去。尔时世尊欲人间慢行。命具寿阿</a><a name="0664a19" id="0664a19">难陀曰。汝可告诸苾刍。我欲人间慢行。乃至</a><a name="0664a20" id="0664a20">广说。时阿难陀告诸苾刍曰。诸大德。世尊。</a><a name="0664a21" id="0664a21">今欲人间慢行。若诸大德。乐欲行者应可料</a><a name="0664a22" id="0664a22">理衣服。时迦留陀夷闻斯语已作如是念。随</a><a name="0664a23" id="0664a23">佛行者有十八种利益。一无王怖。二无贼怖。</a><a name="0664a24" id="0664a24">三无水怖。四无火怖。五无敌国怖。六无师子</a><a name="0664a25" id="0664a25">虎狼恶兽等怖。七无关寨怖。八无津税怖。</a><a name="0664a26" id="0664a26">九无阙防援怖。十无人怖。十一无非人怖。十</a><a name="0664a27" id="0664a27">二于时时间得见诸天。十三得闻天声。十四</a><a name="0664a28" id="0664a28">见大光明。十五闻授记音。十六共受妙法。十</a><a name="0664a29" id="0664a29">七共受饮食。十八身无病苦。时迦留陀夷念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230663c.htm'><img src='up.gif' border=0></a>
<a href='T230664b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>