<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0800c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷32)</font> 九十波逸底迦法 众不差教授苾刍尼学处第二十一 <font face='Arial'>T23, p0800c</h2></font><hr>
<span class='old'>
</a><a name="0800b28" id="0800b28">此鼠金铺主亦复如是。自祖父已来皆入大海</a><a name="0800b29" id="0800b29">求好珍宝。自济济人远近称叹。此儿今日不</span><a name="0800c01" id="0800c01">自存立。开小金铺贝齿交关辛苦求生。诚哉</a><a name="0800c02" id="0800c02">可念。彼闻此语便问诸人。君等向来谈论</a><a name="0800c03" id="0800c03">何事。诸人具以事答。闻是语已默然归家问</a><a name="0800c04" id="0800c04">其母曰。我之祖父曾入大海。求觅珍宝为富</a><a name="0800c05" id="0800c05">商主耶。母作是念。岂非此子他处闻知。今我</a><a name="0800c06" id="0800c06">不应自作欺诳。宜当依实以事告之。汝乃祖</a><a name="0800c07" id="0800c07">乃父皆入海中。为大商主人共称叹。白母言。</a><a name="0800c08" id="0800c08">我今亦欲往海洲求觅珍宝。母曰汝不须去。</a><a name="0800c09" id="0800c09">不久更白。母知意正遂不遮止。见母许已即</a><a name="0800c10" id="0800c10">令遍告城邑。诸君若有欲入大海求珍宝者。</a><a name="0800c11" id="0800c11">应随鼠金商主。不输税物安隐去还。入海之</a><a name="0800c12" id="0800c12">货当可预办。时有五百商人。闻告令已各办</a><a name="0800c13" id="0800c13">海物伫望行期。时鼠金商主卜问良辰为吉</a><a name="0800c14" id="0800c14">祥事。遂共诸人将诸货物。车马担运往适海</a><a name="0800c15" id="0800c15">滨。既至海已诸兴易人。望海生怖咸有退意。</a><a name="0800c16" id="0800c16">不欲升舶。尔时商主恐人尽归告拖师曰。</a><a name="0800c17" id="0800c17">仁可以实报知海中珍货之物。拖师即便告</a><a name="0800c18" id="0800c18">诸人曰。汝赡部洲人各应善听。此大海中多</a><a name="0800c19" id="0800c19">有奇货珍玩之物。所谓末尼真珠吠琉璃宝</a><a name="0800c20" id="0800c20">珊瑚贝玉金银赤珠右旋妙螺。众宝非一。汝</a><a name="0800c21" id="0800c21">等若能入大海中得此宝者。自于一形欢乐受</a><a name="0800c22" id="0800c22">用。父母妻子亲族知识。及诸童仆无辛苦</a><a name="0800c23" id="0800c23">者。于时时间悉能给施沙门婆罗门等。当生</a><a name="0800c24" id="0800c24">善趣果报自随。得往天宫受诸快乐。渐修胜</a><a name="0800c25" id="0800c25">福登涅槃路。若乐此者宜共升舶入大海中。</a><a name="0800c26" id="0800c26">然世间人闻得富盛悉皆心喜。即俱升舶。人</a><a name="0800c27" id="0800c27">多舶重。商主便念。既亲劝上。今者如何更</a><a name="0800c28" id="0800c28">令下舶即告拖师曰。汝今宜可说大海中过</a><a name="0800c29" id="0800c29">患之事。是时拖师闻商主语。即便以实告诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230800b.htm'><img src='up.gif' border=0></a>
<a href='T230801a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>