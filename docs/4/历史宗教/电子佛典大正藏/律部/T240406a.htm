<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0406a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷39)</font> 第八门第十子摄颂涅槃之余次明五百结集事 <font face='Arial'>T24, p0406a</h2></font><hr>
<span class='old'>
</a><a name="0405c28" id="0405c28">彼同为结集。时迦摄波复告阿难陀曰。即宜</a><a name="0405c29" id="0405c29">速出。所应作者当自策勤得阿罗汉果。众可</span><a name="0406a01" id="0406a01">与汝同为结集。时阿难陀离别大师情怀悲</a><a name="0406a02" id="0406a02">恋。复被诘摈倍加忧恼。从此而出诣增胜聚</a><a name="0406a03" id="0406a03">落作夏安居。以村中童子而为侍者。尔时具</a><a name="0406a04" id="0406a04">寿阿难陀。于此时中极加勤勇。常为四众而</a><a name="0406a05" id="0406a05">说妙法。是时童子作如是念。我邬波驮耶为</a><a name="0406a06" id="0406a06">是学地得离欲耶。为是无学得离欲耶。我今</a><a name="0406a07" id="0406a07">宜可入相应定观察其心。即便入定见尊者</a><a name="0406a08" id="0406a08">心是有学离欲。见已出定。诣尊者所立在一</a><a name="0406a09" id="0406a09">面。说伽他曰</a><a name="0406a10" id="0406a10"><p class='lg'>　　可依树下幽闲处　　　一心当念涅槃宫</a><br><a name="0406a11" id="0406a11">　　师今谨慎务勤修　　　不久必归圆寂路　</p></a><a name="0406a12" id="0406a12"><p>是时尊者见彼童子说要义已。即于昼日或</a><a name="0406a13" id="0406a13">坐或行。于诸障法炼磨其心。于初夜时或行</a><a name="0406a14" id="0406a14">或坐。亦复坚心净除障法。即于中夜洗足入</a><a name="0406a15" id="0406a15">房。右胁而卧两足相重。作光明想正念起想。</a><a name="0406a16" id="0406a16">如是作意头未至枕。断尽诸漏心得解脱。证</a><a name="0406a17" id="0406a17">阿罗汉果受解脱乐。即诣王舍城至大众所。</a><a name="0406a18" id="0406a18">众知得果咸皆赞叹是大丈夫。是时大迦摄</a><a name="0406a19" id="0406a19">波与五百阿罗汉。至毕钵罗岩所。既集会已</a><a name="0406a20" id="0406a20">告大众曰。汝等应知。于当来世有诸苾刍。钝</a><a name="0406a21" id="0406a21">根散乱。若无摄颂。于经律论不能读诵及以</a><a name="0406a22" id="0406a22">受持。是故我等宜于食前先集摄略伽他事</a><a name="0406a23" id="0406a23">相应者。食后可集经律及论。时诸苾刍闻是</a><a name="0406a24" id="0406a24">语已。白尊者言。今可先集伽他。既至食后白</a><a name="0406a25" id="0406a25">言。先集何者。尊者告曰。宜先集经。时五百</a><a name="0406a26" id="0406a26">阿罗汉。各共同请大迦摄波升师子座。尊者</a><a name="0406a27" id="0406a27">登座告阿难陀曰具寿。颇能简择结集如来</a><a name="0406a28" id="0406a28">所说经不。答曰能。尊者即便作白</a><a name="0406a29" id="0406a29"><p>大德僧伽听。此具寿阿难陀能为简择结集<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240405c.htm'><img src='up.gif' border=0></a>
<a href='T240406b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>