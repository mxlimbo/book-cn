<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0260a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷12)</font> 第二门第十子摄颂难陀因缘之余 <font face='Arial'>T24, p0260a</h2></font><hr>
<span class='old'>
</a><a name="0259c28" id="0259c28">寿难陀远尘离垢得法眼净。五百苾刍于诸</a><a name="0259c29" id="0259c29">有漏心得解脱。尔时世尊重说伽他告难</span><a name="0260a01" id="0260a01">陀曰</a><a name="0260a02" id="0260a02"><p class='lg'>　　若人无定心　　　即无清净智</a><br><a name="0260a03" id="0260a03">　　不能断诸漏　　　是故汝勤修</a><br><a name="0260a04" id="0260a04">　　汝常修妙观　　　知诸蕴生灭</a><br><a name="0260a05" id="0260a05">　　清净若圆满　　　诸天悉欣庆</a><br><a name="0260a06" id="0260a06">　　亲友共交欢　　　往来相爱念</a><br><a name="0260a07" id="0260a07">　　贪名著利养　　　难陀汝应舍</a><br><a name="0260a08" id="0260a08">　　勿亲近在家　　　及于出家者</a><br><a name="0260a09" id="0260a09">　　念起生死海　　　穷尽苦边际</a><br><a name="0260a10" id="0260a10">　　初从羯罗蓝　　　吹生于肉疱</a><br><a name="0260a11" id="0260a11">　　肉疱生闭尸　　　闭尸生健南</a><br><a name="0260a12" id="0260a12">　　健南渐转变　　　生头及四支</a><br><a name="0260a13" id="0260a13">　　众骨聚成身　　　皆从业因有</a><br><a name="0260a14" id="0260a14">　　顶骨合九片　　　颔车两骨连</a><br><a name="0260a15" id="0260a15">　　齿有三十二　　　其根亦如是</a><br><a name="0260a16" id="0260a16">　　耳根及颈骨　　　齶骨并鼻梁</a><br><a name="0260a17" id="0260a17">　　胸臆与咽喉　　　总有十二骨</a><br><a name="0260a18" id="0260a18">　　眼眶有四骨　　　肩腢亦两双</a><br><a name="0260a19" id="0260a19">　　两臂及指头　　　总有五十骨</a><br><a name="0260a20" id="0260a20">　　项后有八骨　　　脊梁三十二</a><br><a name="0260a21" id="0260a21">　　此各有根本　　　其数亦四八</a><br><a name="0260a22" id="0260a22">　　右胁边肋骨　　　相连有十三</a><br><a name="0260a23" id="0260a23">　　左胁相连生　　　亦有十三骨</a><br><a name="0260a24" id="0260a24">　　此等诸骨锁　　　三三相续连</a><br><a name="0260a25" id="0260a25">　　二二相钩牵　　　其余不相续</a><br><a name="0260a26" id="0260a26">　　左右两腿足　　　合有五十骨</a><br><a name="0260a27" id="0260a27">　　总三百十六　　　支拄于身内</a><br><a name="0260a28" id="0260a28">　　骨节相钩缀　　　合成众生体</a><br><a name="0260a29" id="0260a29">　　实语者记说　　　正觉之所知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240259c.htm'><img src='up.gif' border=0></a>
<a href='T240260b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>