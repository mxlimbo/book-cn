<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0164b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷25)</font> 第五分初破僧法 <font face='Arial'>T22, p0164b</h2></font><hr>
<span class='old'>
</a><a name="0164a28" id="0164a28">生。四乞食若受他请善法不生。五春夏八月</a><a name="0164a29" id="0164a29">日露坐冬四月日住于草庵若受人屋舍善法</span><a name="0164b01" id="0164b01">不生。此摩竭鸯伽二国人皆信乐苦行。我等</a><a name="0164b02" id="0164b02">行此五法。从者必多足以破之。三闻达多。</a><a name="0164b03" id="0164b03">闻已亦谓调达。可得与佛中分僧众振名远</a><a name="0164b04" id="0164b04">近。即便从之。时调达有优婆塞弟子名和修</a><a name="0164b05" id="0164b05">达。常供养调达。调达次以语之。亦相然可。于</a><a name="0164b06" id="0164b06">是调达十五日布萨时。于僧中说上五事。自</a><a name="0164b07" id="0164b07">行筹唱言。若忍乐此五法者可捉此筹。时五</a><a name="0164b08" id="0164b08">百比丘皆取筹。唯除阿难及一须陀洹比丘。</a><a name="0164b09" id="0164b09">时舍利弗目连诸大罗汉皆不在彼布萨会</a><a name="0164b10" id="0164b10">中。调达行筹毕。即与五百比丘和合布萨。阿</a><a name="0164b11" id="0164b11">难及一须陀洹比丘既不受筹便即出去。往</a><a name="0164b12" id="0164b12">到佛所头面礼足。以是事白佛。佛因说偈</a><a name="0164b13" id="0164b13"><p class='lg'>　　善人共会易　　　恶人善会难</a><br><a name="0164b14" id="0164b14">　　恶人共会易　　　善人恶会难　</p></a><a name="0164b15" id="0164b15"><p>时舍利弗目连闻此事往到佛所。佛遥见逆</a><a name="0164b16" id="0164b16">叹言。善来舍利弗目连。汝等可往调达众中</a><a name="0164b17" id="0164b17">将五百比丘还。二人受教礼足而去。时须陀</a><a name="0164b18" id="0164b18">洹比丘随阿难来者。见舍利弗目连去。既便</a><a name="0164b19" id="0164b19">啼泣。佛问比丘。何故啼泣。答言。舍利弗目连</a><a name="0164b20" id="0164b20">是佛第一弟子。今往调达众中。恐学其法是</a><a name="0164b21" id="0164b21">以啼泣。佛语比丘。汝止勿泣。舍利弗目连须</a><a name="0164b22" id="0164b22">臾自当将五百比丘还。于是舍利弗目连往</a><a name="0164b23" id="0164b23">诣彼众。三闻达多遥见便走语调达言。今沙</a><a name="0164b24" id="0164b24">门瞿昙第一弟子舍利弗目连来。或破诸比</a><a name="0164b25" id="0164b25">丘意。当莫共语亦莫令坐。调达自以五法为</a><a name="0164b26" id="0164b26">道。不受其语不着心中。舍利弗目连既至。调</a><a name="0164b27" id="0164b27">达便言。善来舍利弗目连可就此坐。语言。若</a><a name="0164b28" id="0164b28">人有智先所未闻闻便受行。汝等先是沙门</a><a name="0164b29" id="0164b29">瞿昙第一弟子。今复来为吾作第一弟子不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220164a.htm'><img src='up.gif' border=0></a>
<a href='T220164c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>