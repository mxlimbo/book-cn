<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0817c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷35)</font> 说戒揵度上 <font face='Arial'>T22, p0817c</h2></font><hr>
<span class='old'>
</a><a name="0817b28" id="0817b28">静处思惟。心念言。我与诸比丘结戒。及</a><a name="0817b29" id="0817b29">说波罗提木叉戒。有信心新受戒比丘。未</span><a name="0817c01" id="0817c01">得闻戒。不知当云何学戒。复自念言。我今</a><a name="0817c02" id="0817c02">宁可听诸比丘集在一处说波罗提木叉。</a><a name="0817c03" id="0817c03">以是故。听诸比丘共集在一处说波罗提</a><a name="0817c04" id="0817c04">木叉戒。作如是说。诸大德。我今欲说波罗</a><a name="0817c05" id="0817c05">提木叉戒。汝等谛听。善心念之。若自知有</a><a name="0817c06" id="0817c06">犯者。即应自忏悔。不犯者默然。默然者。知</a><a name="0817c07" id="0817c07">诸大德清净。若有他问者。亦如是答。如是</a><a name="0817c08" id="0817c08">比丘。在众中乃至三问。忆念有罪不忏</a><a name="0817c09" id="0817c09">悔者。得故妄语罪故。妄语者。佛说障道法。</a><a name="0817c10" id="0817c10">若彼比丘。忆念有罪。欲求清净者应忏悔。</a><a name="0817c11" id="0817c11">忏悔得安乐。波罗提木叉者戒也。自摄</a><a name="0817c12" id="0817c12">持威仪住处行根面首集众善法三昧成就。</a><a name="0817c13" id="0817c13">我当说当结当发起演布开现反复分别。是</a><a name="0817c14" id="0817c14">故诸大德。我今当说戒。共集在一处者。同</a><a name="0817c15" id="0817c15">羯磨集在一处。应与欲者受欲来。现前应</a><a name="0817c16" id="0817c16">呵者不呵。是故言应集在一处。谛听善心</a><a name="0817c17" id="0817c17">念者。端意专心听法故。曰谛听善心念之。</a><a name="0817c18" id="0817c18">有犯者。所作犯事未忏悔。无犯者不犯。若</a><a name="0817c19" id="0817c19">犯已忏悔。若有他问亦如是答者。譬如一</a><a name="0817c20" id="0817c20">一比丘相问答故妄语。佛说障道法者。障</a><a name="0817c21" id="0817c21">何等道。障初禅二禅三禅四禅空无相无愿。</a><a name="0817c22" id="0817c22">障须陀洹果乃至阿罗汉果。忏悔则安乐。</a><a name="0817c23" id="0817c23">得何等安乐。得初禅乃至四禅空无相无愿。</a><a name="0817c24" id="0817c24">得须陀洹果乃至阿罗汉果。故曰忏悔则安</a><a name="0817c25" id="0817c25">乐。时诸比丘。欲歌咏声说戒。佛言。听歌咏</a><a name="0817c26" id="0817c26">声说戒。时诸比丘。日日说戒疲惓。佛言。不</a><a name="0817c27" id="0817c27">应日日说戒。自今已去。听布萨日说戒。时</a><a name="0817c28" id="0817c28">诸长者。问比丘言。今日是何日。比丘言。不</a><a name="0817c29" id="0817c29">知皆惭愧。时诸比丘。以此因缘。白佛。佛言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220817b.htm'><img src='up.gif' border=0></a>
<a href='T220818a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>