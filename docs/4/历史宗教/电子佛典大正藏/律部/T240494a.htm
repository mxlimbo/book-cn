<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本说一切有部百一羯磨 0494a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本说一切有部百一羯磨</font> <font face='Arial'>(卷9)</font> 违恼众教白四 <font face='Arial'>T24, p0494a</h2></font><hr>
<span class='old'>
</a><a name="0493c28" id="0493c28">如是持</a><a name="0493c29" id="0493c29"><p>与求罪性白四</span><a name="0494a01" id="0494a01"><p>具寿邬波离请世尊曰。大德。如诃悉多(译之为手)</a><a name="0494a02" id="0494a02">苾刍于大众中生轻慢心。既犯罪已。不臣其</a><a name="0494a03" id="0494a03">罪。诸苾刍诘亦复不臣。即以此缘白佛。佛言。</a><a name="0494a04" id="0494a04">汝诸苾刍。应与诃悉多苾刍求罪自性毗奈</a><a name="0494a05" id="0494a05">耶。若更有余如是流类。应如是与。作前方</a><a name="0494a06" id="0494a06">便。准上应知。次一苾刍为白羯磨</a><a name="0494a07" id="0494a07"><p>大德僧伽听。此诃悉多苾刍于大众中生轻</a><a name="0494a08" id="0494a08">慢心。有罪不臣。诸苾刍诘复还拒讳。若僧伽</a><a name="0494a09" id="0494a09">时至听者。僧伽应许。僧伽。今与诃悉多苾刍</a><a name="0494a10" id="0494a10">求罪自性毗奈耶。白如是。次作羯磨。准白应</a><a name="0494a11" id="0494a11">作。乃至我今如是持</a><a name="0494a12" id="0494a12"><p>佛言。汝诸苾刍。与彼求罪自性竟。所有行</a><a name="0494a13" id="0494a13">法我今当说。不得与他出家。不得授他近圆。</a><a name="0494a14" id="0494a14">不得作依止。不得畜求寂。不应差作教授尼</a><a name="0494a15" id="0494a15">人。设先差应舍。不诘苾刍。令他忆念。破戒见</a><a name="0494a16" id="0494a16">威仪正命。不为长净。不为随意。不为单白白</a><a name="0494a17" id="0494a17">二。乃至白四羯磨。亦不说戒。若无说戒者。</a><a name="0494a18" id="0494a18">应说戒。此与求罪苾刍如我所说。不依行者。</a><a name="0494a19" id="0494a19">得越法罪</a><a name="0494a20" id="0494a20"><p>与忆念白四</a><a name="0494a21" id="0494a21"><p>具寿实力子被善友苾刍尼将不实事而谤。</a><a name="0494a22" id="0494a22">时诸苾刍以事诘责。被诘责时遂便羞愧。时</a><a name="0494a23" id="0494a23">诸苾刍以缘白佛。佛言。汝诸苾刍应与实力</a><a name="0494a24" id="0494a24">子作忆念毗奈耶。若更有余如是流类。应如</a><a name="0494a25" id="0494a25">是与敷座席。乃至蹲踞合掌作如是说</a><a name="0494a26" id="0494a26"><p>大德僧伽听。我实力子被善友苾刍尼以不</a><a name="0494a27" id="0494a27">实事谤。诸苾刍以事诘我。我被诘时遂便羞</a><a name="0494a28" id="0494a28">愧。我某甲今从僧伽。乞忆念毗奈耶。愿大</a><a name="0494a29" id="0494a29">德僧伽。与我忆念毗奈耶。是能愍者。愿哀愍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240493c.htm'><img src='up.gif' border=0></a>
<a href='T240494b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>