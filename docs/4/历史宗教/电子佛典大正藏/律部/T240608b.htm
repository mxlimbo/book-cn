<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0608b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷14)</font> <font face='Arial'>T24, p0608b</h2></font><hr>
<span class='old'>
</a><a name="0608a28" id="0608a28">等。具如广文。前云因论说法诵经之时。所获</a><a name="0608a29" id="0608a29">施物谁当合得共生诤竞者。佛言。但说法人</span><a name="0608b01" id="0608b01">下至说一颂。所得利养法师合受。勿致疑惑。</a><a name="0608b02" id="0608b02">复次既识于诤及除灭事苾刍。要行伏烦恼</a><a name="0608b03" id="0608b03">法。依阿笈摩教当略言之。此别解脱经统明</a><a name="0608b04" id="0608b04">首末。体义大纲要有十事。谓止息忍证依仗</a><a name="0608b05" id="0608b05">僧伽净信女人资生受用苾刍苾刍尼俗人之</a><a name="0608b06" id="0608b06">事取食受请威仪轨范共相诘事。若苾刍依此</a><a name="0608b07" id="0608b07">十事修行之时。由二种烦恼而生其犯。一远</a><a name="0608b08" id="0608b08">二近。远者谓由忘失正念。追寻昔事而起烦</a><a name="0608b09" id="0608b09">恼作其罪业。近者谓烦恼心忽然自起。于现</a><a name="0608b10" id="0608b10">前事作其罪业。时彼苾刍知其因已。应当远</a><a name="0608b11" id="0608b11">离如避火坑。顺理作意令因不起。若彼烦恼</a><a name="0608b12" id="0608b12">以自心力不能除者。应就尊宿及闲三藏。有</a><a name="0608b13" id="0608b13">德行人请对治法。作意除遣仍不除者。当于</a><a name="0608b14" id="0608b14">昼夜读诵闻思简择其义。于三宝所及师长</a><a name="0608b15" id="0608b15">处。至诚供养忘自劬劳。或向他方或减食等。</a><a name="0608b16" id="0608b16">令彼烦恼不复现行。仍不除者。当往尸林独</a><a name="0608b17" id="0608b17">居兰若修不净观。为四念住无常等想。仍不</a><a name="0608b18" id="0608b18">除者。应生惭耻作如是念。我所为非。戒不清</a><a name="0608b19" id="0608b19">净。不能一一如法护持。而复受他四事供养。</a><a name="0608b20" id="0608b20">诸佛世尊及得天眼诸同梵行。并天神等悉</a><a name="0608b21" id="0608b21">遥见我知我破戒。为此不应起烦恼心造诸</a><a name="0608b22" id="0608b22">恶业。当自克责如救头然。于清净境说除所</a><a name="0608b23" id="0608b23">犯勿致后悔。如上所说。不能依行及受信心</a><a name="0608b24" id="0608b24">所有衣食。皆得恶作罪。若作如斯对治行时。</a><a name="0608b25" id="0608b25">性多烦恼未能殄息。仍起染心。虽受信施亦</a><a name="0608b26" id="0608b26">无有犯。当自审察。虽作种种折伏方便。然烦</a><a name="0608b27" id="0608b27">恼心不能除者。即应舍戒归俗而为白衣勿</a><a name="0608b28" id="0608b28">令有罪。受他信施。此诸恶业定感当来恶异</a><a name="0608b29" id="0608b29">熟果。如增三经广说其事。上明四诤及七灭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240608a.htm'><img src='up.gif' border=0></a>
<a href='T240608c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>