<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0851a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷39)</font> 衣揵度 <font face='Arial'>T22, p0851a</h2></font><hr>
<span class='old'>
</a><a name="0850c28" id="0850c28">女故。四方人集于毗舍离时国法。以为观</a><a name="0850c29" id="0850c29">望极好。时王舍城诸大臣闻毗舍离有淫女。</span><a name="0851a01" id="0851a01">字庵婆罗婆利形貌端正。有欲共夜宿者。</a><a name="0851a02" id="0851a02">与五十两金。昼亦尔。时毗舍离。以淫女故。</a><a name="0851a03" id="0851a03">四方人集于毗舍离。观望极好。时大臣往瓶</a><a name="0851a04" id="0851a04">沙王所白言。大王当知。毗舍离国有淫女。</a><a name="0851a05" id="0851a05">字庵婆罗婆利形貌端正。有欲共宿者与</a><a name="0851a06" id="0851a06">五十两金。昼亦如是。以淫女故。四方人集</a><a name="0851a07" id="0851a07">于毗舍离。观望极好。王敕诸臣。汝等何不</a><a name="0851a08" id="0851a08">于此安淫女。时王舍城有童女。字婆罗跋</a><a name="0851a09" id="0851a09">提。端正无比。胜于庵婆罗婆利。时大臣即</a><a name="0851a10" id="0851a10">安置此淫女。若有欲共宿者。与百两金。昼</a><a name="0851a11" id="0851a11">亦如是。时王舍城。以淫女故。四方人集于</a><a name="0851a12" id="0851a12">王舍城观望极好。时瓶沙王子字无畏。与</a><a name="0851a13" id="0851a13">此淫女共宿。遂便有娠。时淫女敕守门人</a><a name="0851a14" id="0851a14">言。若有求见我者。当语言我病。后日月</a><a name="0851a15" id="0851a15">满。生一男儿。颜貌端正。时淫女即以白衣</a><a name="0851a16" id="0851a16">裹儿敕婢。持弃着巷中。婢即受敕。抱儿</a><a name="0851a17" id="0851a17">弃之。时王子无畏。清旦乘车往欲见王。遣</a><a name="0851a18" id="0851a18">人除屏道路。时王子遥见道中有白物。即</a><a name="0851a19" id="0851a19">住车问傍人言。此白物是何等。答言。此是</a><a name="0851a20" id="0851a20">小儿。问言死活。答言故活。王子敕人抱</a><a name="0851a21" id="0851a21">取。时王子无畏无儿。即抱还舍与乳母养</a><a name="0851a22" id="0851a22">之。以活故。即为作字。名耆婆童子。王子</a><a name="0851a23" id="0851a23">所取故名童子。后渐长大。王子甚爱之。尔</a><a name="0851a24" id="0851a24">时王子。唤耆婆童子来语言。汝欲久在王</a><a name="0851a25" id="0851a25">家。无有才技。不得空食王禄。汝可学</a><a name="0851a26" id="0851a26">技术。答言当学。耆婆自念。我今当学何</a><a name="0851a27" id="0851a27">术。现世得大财富而少事。作是念已我今</a><a name="0851a28" id="0851a28">宁可学医方。可现世大得财富而少事。念</a><a name="0851a29" id="0851a29">言。谁当教我学医道。时彼闻得叉尸罗国<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220850c.htm'><img src='up.gif' border=0></a>
<a href='T220851b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>