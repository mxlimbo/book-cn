<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0293a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷8)</font> 明三十尼萨耆波夜提法之初 <font face='Arial'>T22, p0293a</h2></font><hr>
<span class='old'>
</a><a name="0292c28" id="0292c28">比丘长衣应作净。何等人边作净。佛告优波</a><a name="0292c29" id="0292c29">离。当于比丘比丘尼式叉摩尼。沙弥沙弥尼</span><a name="0293a01" id="0293a01">边作净。又问。相离近远。得从彼作净。佛言。</a><a name="0293a02" id="0293a02">齐三由旬。知其存亡。优波离白佛言。世尊。长</a><a name="0293a03" id="0293a03">衣沙弥边作净。是沙弥受具足。当云何。佛言。</a><a name="0293a04" id="0293a04">称无岁比丘名作净。优波离复问。是无岁比</a><a name="0293a05" id="0293a05">丘若死者云何。佛言。得停十日。于余知识边</a><a name="0293a06" id="0293a06">作净。复问齐几许应作净。几许不作净。佛</a><a name="0293a07" id="0293a07">言广一肘长二肘。应作净。若比丘二人共物</a><a name="0293a08" id="0293a08">未分不犯。若分得已应作净。若不作净过十</a><a name="0293a09" id="0293a09">日者尼萨耆波夜提。若比丘婆罗门舍。请僧</a><a name="0293a10" id="0293a10">食并施衣物。有病比丘。嘱人取衣分。是比丘</a><a name="0293a11" id="0293a11">持衣分来。虽久未与不犯。若得已应作净。</a><a name="0293a12" id="0293a12">不作净者。过十日尼萨耆波夜提。若比丘闻</a><a name="0293a13" id="0293a13">若师若弟子送衣。与未得虽久不犯。若得已</a><a name="0293a14" id="0293a14">应作净。若不作净。过十日尼萨耆波夜提。</a><a name="0293a15" id="0293a15">若比丘令织师织衣。衣竟虽久。未与比丘不</a><a name="0293a16" id="0293a16">犯。得衣已应作净。若不作净。过十日尼萨耆</a><a name="0293a17" id="0293a17">波夜提。若比丘买衣。虽价决了。未得不犯。得</a><a name="0293a18" id="0293a18">已应作净。若不作净。过十日尼萨耆波夜提。</a><a name="0293a19" id="0293a19">若比丘为佛为僧供养故求衣物集在一处。</a><a name="0293a20" id="0293a20">虽久未用不犯。若比丘于佛生处。得道处转</a><a name="0293a21" id="0293a21">法轮处。阿难设会处。罗云设会处。五岁会</a><a name="0293a22" id="0293a22">处。大得布施诸衣物。是物入僧。末分者虽</a><a name="0293a23" id="0293a23">久不犯。是物已分。多人共得一分。中有善毗</a><a name="0293a24" id="0293a24">尼人。能为众人同意作净者无罪。若不作净</a><a name="0293a25" id="0293a25">者。过十日犯尼萨耆波夜提。若比丘道路行</a><a name="0293a26" id="0293a26">恐畏处。藏衣而去。过十日取者尼萨耆波夜</a><a name="0293a27" id="0293a27">提。若有人取是衣物。持来与比丘者。亦尼萨</a><a name="0293a28" id="0293a28">耆波夜提。若比丘为贼所逐。遂便舍衣走。过</a><a name="0293a29" id="0293a29">十日已有人得衣来。还比丘者无罪。不失失<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220292c.htm'><img src='up.gif' border=0></a>
<a href='T220293b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>