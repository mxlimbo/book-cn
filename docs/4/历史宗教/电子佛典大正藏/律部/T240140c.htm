<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0140c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷8)</font> <font face='Arial'>T24, p0140c</h2></font><hr>
<span class='old'>
</a><a name="0140b28" id="0140b28">外道。为我立宗汝破。为汝立宗我破。外道答</a><a name="0140b29" id="0140b29">曰。我先立宗。舍利弗作如是念。若我先立宗。</span><a name="0140c01" id="0140c01">人亦不能难破。除佛世尊。况赤眼外道。便</a><a name="0140c02" id="0140c02">作是念报外道曰。任汝立宗。我当随破。彼赤</a><a name="0140c03" id="0140c03">眼善解方术即便化作大庵没罗树。开花结</a><a name="0140c04" id="0140c04">实。具寿舍利弗。为大风雨摧树拔根。须臾散</a><a name="0140c05" id="0140c05">灭。时解术者而不能见。外道又化作一莲花</a><a name="0140c06" id="0140c06">大池。具寿舍利弗。化为象子践池折花。寻</a><a name="0140c07" id="0140c07">复平地。外道化为七头龙王。舍利弗化为大</a><a name="0140c08" id="0140c08">金翅鸟。从空飞下食龙而去。外道化为起尸</a><a name="0140c09" id="0140c09">鬼。令前害舍利弗。舍利弗以咒咒之。令鬼却</a><a name="0140c10" id="0140c10">回损害外道。外道怖急下座。五体投地礼舍</a><a name="0140c11" id="0140c11">利弗。作如是言。愿救我命愿救我命。时舍</a><a name="0140c12" id="0140c12">利弗摄咒力已。其鬼即灭。为赤眼外道说法。</a><a name="0140c13" id="0140c13">便发信心。从座而起顶礼双足白言。愿听我</a><a name="0140c14" id="0140c14">善法律中出家受具足戒成苾刍性。求为弟</a><a name="0140c15" id="0140c15">子而修梵行。作是语已。时舍利弗。即令剃发</a><a name="0140c16" id="0140c16">受具足戒。精勤修习不久之间。证无学果。三</a><a name="0140c17" id="0140c17">明六通具八解脱。得如实智。我生已尽梵行</a><a name="0140c18" id="0140c18">已立。所作已办不受后有。心无障碍如手挥</a><a name="0140c19" id="0140c19">空。刀割香涂爱憎不起。观金与土等无有异。</a><a name="0140c20" id="0140c20">于诸名利无不弃舍。释梵诸天悉皆供养。是</a><a name="0140c21" id="0140c21">时大众见此惊怪。各各嗟仰。于舍利子处皆</a><a name="0140c22" id="0140c22">发信心。作如是语。圣者舍利子。破大论议师</a><a name="0140c23" id="0140c23">调伏外道。大众一心合掌瞻仰舍利子。是时</a><a name="0140c24" id="0140c24">具寿舍利子。知彼大众意乐烦恼。六界自性</a><a name="0140c25" id="0140c25">了知说法。此是证四谛。彼大众闻已。无量百</a><a name="0140c26" id="0140c26">千有情得大殊胜。有发声闻心。有发辟支佛</a><a name="0140c27" id="0140c27">心。有发阿耨多罗三藐三菩提心。有发三归</a><a name="0140c28" id="0140c28">心受五戒。有证须陀洹果。有得斯陀含。有证</a><a name="0140c29" id="0140c29">阿那含。有得出家断一切烦恼得阿罗汉果。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240140b.htm'><img src='up.gif' border=0></a>
<a href='T240141a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>