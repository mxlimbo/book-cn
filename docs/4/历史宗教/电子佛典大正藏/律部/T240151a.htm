<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0151a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷10)</font> <font face='Arial'>T24, p0151a</h2></font><hr>
<span class='old'>
</a><a name="0150c28" id="0150c28">次复诣彼外道六师受苦之处。遂便见彼高</a><a name="0150c29" id="0150c29">迦离迦。于其舌上有一百犁周遍耕垦。于时</span><a name="0151a01" id="0151a01">索诃界主梵天王。亦随二尊而往。观见高迦</a><a name="0151a02" id="0151a02">离迦。而告之曰。汝高迦离迦。汝可于此二大</a><a name="0151a03" id="0151a03">尊者苾刍之处起极敬心。然此二师。坚守净</a><a name="0151a04" id="0151a04">行智慧神通众中第一。时高迦离迦。见彼二</a><a name="0151a05" id="0151a05">尊便告之曰。此二罪恶耶欲之人。何来至</a><a name="0151a06" id="0151a06">此。作此恶言才发声已。于其舌上遂有千犁</a><a name="0151a07" id="0151a07">而遍耕垦。时阿瑜窣满舍利弗呾罗毛嗢揭</a><a name="0151a08" id="0151a08">罗演那。作是念曰。此之有情业重难救。无可</a><a name="0151a09" id="0151a09">奈何。舍之而去。次便往诣晡剌拏迦摄波</a><a name="0151a10" id="0151a10">处。既至彼已。时晡剌拏迦摄波。遂便就礼二</a><a name="0151a11" id="0151a11">尊双足。而白之曰。愿二大德。察我罪人。我由</a><a name="0151a12" id="0151a12">昔时说其耶法。矫诳时俗遮其正信。缘斯罪</a><a name="0151a13" id="0151a13">业有五百犁时时耕舌。又复我诸听闻弟子。</a><a name="0151a14" id="0151a14">于我所重余骨窣睹波边呈供养时。便有大</a><a name="0151a15" id="0151a15">苦重来逼迫。幸能见报我所受殃。并复告知。</a><a name="0151a16" id="0151a16">更勿于其窣睹波处而兴供养。于时二尊既</a><a name="0151a17" id="0151a17">然其语。游狱事了。俱便返诣赡部洲中。于时</a><a name="0151a18" id="0151a18">二尊。对薄伽畔并诸大众。具为说彼提婆达</a><a name="0151a19" id="0151a19">多及高迦离迦并晡剌拏捺落迦中所受苦事。</a><a name="0151a20" id="0151a20">既广陈已。时诸苾刍咸共疑念。遂便请问断</a><a name="0151a21" id="0151a21">疑世尊曰。大德世尊。何故提婆达多。尊所告</a><a name="0151a22" id="0151a22">言不肯见用。堕阿毗止受大极苦。以至斯耶</a><a name="0151a23" id="0151a23"><p>世尊告曰。汝诸苾刍。非但今日不用我言受</a><a name="0151a24" id="0151a24">斯刑酷。曾于往世。不受我言遭其苦恼。汝等</a><a name="0151a25" id="0151a25">应听。我曾于昔在不定聚。行菩提萨埵行时。</a><a name="0151a26" id="0151a26">中在牛趣为大特牛。每于夜中。遂便于彼王</a><a name="0151a27" id="0151a27">家豆地随意餐食。既其旭上。还入城中自在</a><a name="0151a28" id="0151a28">眠卧。时有一驴来就牛所。而作斯说。大舅。何</a><a name="0151a29" id="0151a29">故皮肤血肉悉并肥充。我曾不睹暂出游放。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240150c.htm'><img src='up.gif' border=0></a>
<a href='T240151b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>