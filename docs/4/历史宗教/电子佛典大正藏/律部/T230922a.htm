<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0922a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷3)</font> 八波罗市迦法 不与取学处第二 <font face='Arial'>T23, p0922a</h2></font><hr>
<span class='old'>
</a><a name="0921c28" id="0921c28">来。同前得罪。若有苾刍尼在阿兰若处住。有</a><a name="0921c29" id="0921c29">破村贼到苾刍尼所。作如是问。圣者颇知某</span><a name="0922a01" id="0922a01">村家处不。苾刍尼答言。我知其处。贼复问言。</a><a name="0922a02" id="0922a02">彼家多女人少男子。无恶犬无多丛棘。易入</a><a name="0922a03" id="0922a03">易出。于我无害取得物不。若得称意。我当与</a><a name="0922a04" id="0922a04">圣者共分其物。若彼苾刍尼答言。仁者我知</a><a name="0922a05" id="0922a05">某甲舍。多女人少男子。无恶狗丛棘易入易</a><a name="0922a06" id="0922a06">出。于汝无伤能得其物。苾刍尼作是教已。贼</a><a name="0922a07" id="0922a07">还与物。乃至未取分已来。得窣吐罗底也。若</a><a name="0922a08" id="0922a08">取贼分得罪轻重同前。若其苾刍尼共彼盗</a><a name="0922a09" id="0922a09">贼。作是语已。于贼去后遂生追悔。就彼贼处</a><a name="0922a10" id="0922a10">作如是语。仁等知不。我意造次不审思量便</a><a name="0922a11" id="0922a11">作是语。如愚小痴昧不善其事妄为詶对。然</a><a name="0922a12" id="0922a12">彼家内少女人多男子。多恶狗丛棘。难入难</a><a name="0922a13" id="0922a13">出。不令汝等无伤取物。随彼贼徒去与不去。</a><a name="0922a14" id="0922a14">苾刍尼得窣吐罗底也。若此苾刍尼见其贼</a><a name="0922a15" id="0922a15">党欲劫村邑。往到彼家作如是语。仁等警觉</a><a name="0922a16" id="0922a16">好自谨慎。今夜必有盗贼来入。勿令财物皆</a><a name="0922a17" id="0922a17">被贼将。或容身命亦遭伤杀。随彼盗贼来与</a><a name="0922a18" id="0922a18">不来。苾刍尼亦得窣吐罗底也。若苾刍尼如</a><a name="0922a19" id="0922a19">前所作偷盗方便有三种事。何谓为三。谓田</a><a name="0922a20" id="0922a20">事宅事店事。田事有二种取。一言讼取。二围</a><a name="0922a21" id="0922a21">绕取。何谓言讼取。若苾刍尼为共俗人争地</a><a name="0922a22" id="0922a22">诣断官所。若苾刍尼不如俗人胜者。得窣吐</a><a name="0922a23" id="0922a23">罗底也。若苾刍尼得胜。乃至俗人心未息来。</a><a name="0922a24" id="0922a24">苾刍尼得窣吐罗底也。若彼俗人心息者。应</a><a name="0922a25" id="0922a25">准其价同前得罪。是谓言讼取。何谓围绕取。</a><a name="0922a26" id="0922a26">若苾刍尼于他田处。若以树枝若以席障若</a><a name="0922a27" id="0922a27">作堑坑若以墙壁围绕。乃至围未合来。得窣</a><a name="0922a28" id="0922a28">吐罗底也。若其围合得罪同前。是围绕盗田</a><a name="0922a29" id="0922a29">事既尔。宅事店事如上应知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230921c.htm'><img src='up.gif' border=0></a>
<a href='T230922b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>