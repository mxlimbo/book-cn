<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0121c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷18)</font> 第三分之四布萨法 <font face='Arial'>T22, p0121c</h2></font><hr>
<span class='old'>
</a><a name="0121b28" id="0121b28">丘复请睐眼诸病比丘。毁辱众僧者。以是白</a><a name="0121b29" id="0121b29">佛。佛言不应尔。应请诸根具足成就记论持</span><a name="0121c01" id="0121c01">阿含者。时众中多有此人。诸比丘不知请谁。</a><a name="0121c02" id="0121c02">以是白佛。佛言应次第请。所请比丘说法疲</a><a name="0121c03" id="0121c03">极。以是白佛。佛言应更请代。诸比丘作歌</a><a name="0121c04" id="0121c04">咏声说法。以是白佛。佛言不应尔。说法时众</a><a name="0121c05" id="0121c05">会不得尽闻。以是白佛。佛言。应敷高座在上</a><a name="0121c06" id="0121c06">说法。犹不尽闻。以是白佛。佛言应立听。久立</a><a name="0121c07" id="0121c07">脚肿以是白佛。佛言应行听</a><a name="0121c08" id="0121c08"><p>时诸比丘露地布萨。为蚊虻风雨尘土所困。</a><a name="0121c09" id="0121c09">以是白佛。佛言听作布萨堂。彼布萨堂无地</a><a name="0121c10" id="0121c10">敷。污诸比丘脚。数洗生病。以是白佛。佛言应</a><a name="0121c11" id="0121c11">以泥涂地净治令好。亦听敷十种衣及婆婆</a><a name="0121c12" id="0121c12">等柔软草。佛既听敷衣。便以锦布地。诸居士</a><a name="0121c13" id="0121c13">见讥诃言。此诸沙门如王大臣。以是白佛。佛</a><a name="0121c14" id="0121c14">言不应锦上经行。时诸比丘以华散高座上</a><a name="0121c15" id="0121c15">比丘。诸居士讥诃言如王大臣。以是白佛。佛</a><a name="0121c16" id="0121c16">言不应尔。复有诸白衣。为供养法故。欲以华</a><a name="0121c17" id="0121c17">散高座上比丘。诸比丘不听。便嗔诃言。诸比</a><a name="0121c18" id="0121c18">丘不堪受供养。以是白佛。佛言。白衣欲散</a><a name="0121c19" id="0121c19">华随意。若落比丘头及衣上应拂去落高座</a><a name="0121c20" id="0121c20">上无苦。时诸白衣闻法欢喜欲布施。诸比丘</a><a name="0121c21" id="0121c21">恐堕客作数不敢受。以是白佛。佛言为法供</a><a name="0121c22" id="0121c22">养听受。时诸比丘说法少时便止。诸天鬼神</a><a name="0121c23" id="0121c23">谓竟便去。须臾复说彼复来还如是非一。便</a><a name="0121c24" id="0121c24">嗔恨言。此诸比丘不齐限说法如小儿戏。诸</a><a name="0121c25" id="0121c25">比丘。以是白佛。佛言应作齐限说法。说法</a><a name="0121c26" id="0121c26">竟应咒愿</a><a name="0121c27" id="0121c27"><p>尔时劫宾那住乙师罗山。作是念。我今当往</a><a name="0121c28" id="0121c28">僧集会处布萨不。复作是念。我常清净何须</a><a name="0121c29" id="0121c29">复往。尔时世尊知其所念。于王舍城没涌出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220121b.htm'><img src='up.gif' border=0></a>
<a href='T220122a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>