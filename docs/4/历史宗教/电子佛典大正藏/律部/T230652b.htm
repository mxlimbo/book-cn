<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0652b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷5)</font> 不与取学处第二之一 <font face='Arial'>T23, p0652b</h2></font><hr>
<span class='old'>
</a><a name="0652a28" id="0652a28">声。唱言被贼。彼既失财共生忧恼。遍绕住坊</a><a name="0652a29" id="0652a29">求觅其物。遂见衣物聚在一处。便生欢喜即</span><a name="0652b01" id="0652b01">持其物。各还舍中守护而卧。是时彼天于其</a><a name="0652b02" id="0652b02">梦中告诸人曰。汝等不被秋贼之所劫盗。皆</a><a name="0652b03" id="0652b03">是圣者毕邻陀婆蹉神力所致。既至天明共相</a><a name="0652b04" id="0652b04">谓曰。我等免失财物皆是圣者恩力。更无余</a><a name="0652b05" id="0652b05">人能起慈念。我等宜应略申供养。咸共洗沐</a><a name="0652b06" id="0652b06">着鲜白衣。涂饰香鬘持供养物诣竹林中。时</a><a name="0652b07" id="0652b07">邬波难陀晨朝起已。执持锁钥欲开寺门。屏</a><a name="0652b08" id="0652b08">除灯烛涂扫堂宇敷设座席。于窣堵波香花供</a><a name="0652b09" id="0652b09">养。升上阁鸣健稚四顾而望。遥见诸人着</a><a name="0652b10" id="0652b10">鲜白衣香鬘庄饰。邬波难陀便生是念。彼诸</a><a name="0652b11" id="0652b11">来者是何居士商主富人晨朝至此。既近门已</a><a name="0652b12" id="0652b12">知是净人。邬波难陀便生嗔怒遥告之曰。我</a><a name="0652b13" id="0652b13">未令汝晨旦早来。何因至此。净人白曰。圣者</a><a name="0652b14" id="0652b14">我等昨夜若无圣者毕邻陀婆蹉慈悲护念。我</a><a name="0652b15" id="0652b15">等财物被贼偷尽。邬波难陀告净人曰。汝恃</a><a name="0652b16" id="0652b16">彼力竞骋諠哗。我为彼人作治罚法。作是语</a><a name="0652b17" id="0652b17">已便呼六众。共诣圣者毕邻陀婆蹉所白言。</a><a name="0652b18" id="0652b18">上座愿见容许。欲有诘问。答言随意。白言。于</a><a name="0652b19" id="0652b19">净人坊所有财物被贼偷去。神力夺留是事</a><a name="0652b20" id="0652b20">虚实。答言实尔。白言我先知。上座已住静虑</a><a name="0652b21" id="0652b21">解脱胜乐。然我不知虽有慈悲不能普及。于</a><a name="0652b22" id="0652b22">净人所愍而护念。于秋贼处围以铁墙。又他</a><a name="0652b23" id="0652b23">已摄物强夺而留。仁既犯罪可如法悔。广说</a><a name="0652b24" id="0652b24">如上。乃至鸣揵稚欲为舍置。上座舍利子</a><a name="0652b25" id="0652b25">令其审察。诸苾刍白佛。佛告毕邻陀婆蹉曰。</a><a name="0652b26" id="0652b26">汝以何心现神通力留净人物。毕邻陀婆蹉</a><a name="0652b27" id="0652b27">具以事白佛。佛告诸苾刍。毕邻陀婆蹉若作</a><a name="0652b28" id="0652b28">此心现神力者无犯。又无犯者最初未制戒。</a><a name="0652b29" id="0652b29">痴狂心乱痛恼所缠。不与取学处了<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230652a.htm'><img src='up.gif' border=0></a>
<a href='T230652c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>