<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1061c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷5)</font> 净三归品第二十 <font face='Arial'>T24, p1061c</h2></font><hr>
<span class='old'>
</a><a name="1061b28" id="1061b28">僧。观有为法多诸罪过。独处修行得甘露</a><a name="1061b29" id="1061b29">味。故名为佛。一切无漏无为法界。故名为</span><a name="1061c01" id="1061c01">法。受持禁戒读诵解说十二部经。故名为僧。</a><a name="1061c02" id="1061c02">若有问言。如来灭已归依佛者。是何归依。</a><a name="1061c03" id="1061c03">善男子。如是归依名为归依。过去诸佛无学</a><a name="1061c04" id="1061c04">之法。如我先教提谓长者。汝当归依未来世</a><a name="1061c05" id="1061c05">僧。依过去佛亦复如是。福田果报有多少</a><a name="1061c06" id="1061c06">故差别为三。若佛在世及涅槃后。供养果报</a><a name="1061c07" id="1061c07">无有差别。受归依者亦复如是。如佛在世为</a><a name="1061c08" id="1061c08">诸弟子立诸要制。佛虽过去有犯之者亦获</a><a name="1061c09" id="1061c09">罪报。归过去佛亦复如是。犹如如来临涅槃</a><a name="1061c10" id="1061c10">时。一切人天为涅槃故多设供养。尔时如来</a><a name="1061c11" id="1061c11">未入涅槃犹故在世。悬受未来世供养事。归</a><a name="1061c12" id="1061c12">过去佛亦复如是。譬如有人父母在远。是人</a><a name="1061c13" id="1061c13">或时嗔骂得罪。或时恭敬赞叹得福。归过去</a><a name="1061c14" id="1061c14">佛亦复如是。是故我说。我若在世及涅槃后</a><a name="1061c15" id="1061c15">所设供养。施者受福等无差别。善男子。若</a><a name="1061c16" id="1061c16">男若女若能三说三归依者。名优婆塞名优</a><a name="1061c17" id="1061c17">婆夷。一切诸佛虽归依法。法由佛说故得显</a><a name="1061c18" id="1061c18">现。是故先应归依于佛。净身口意至心念佛。</a><a name="1061c19" id="1061c19">念已即离怖畏苦恼。是故应当先归依佛。智</a><a name="1061c20" id="1061c20">者深观如来智慧解脱最胜。能说解脱及解</a><a name="1061c21" id="1061c21">脱因。能说无上寂静之处。能竭生死苦恼大</a><a name="1061c22" id="1061c22">海。威仪庠序三业寂静。是故应当先归依</a><a name="1061c23" id="1061c23">佛。智者深观生死之法是大苦聚。无上正道</a><a name="1061c24" id="1061c24">能永断之。生死之法渴爱饥馑。无上甘露味</a><a name="1061c25" id="1061c25">能充足。生死之法怖畏崄难。无上正法能除</a><a name="1061c26" id="1061c26">断之。生死错谬邪僻不正。无常见常无我见</a><a name="1061c27" id="1061c27">我。无乐见乐不净见净。无上正法悉能断</a><a name="1061c28" id="1061c28">除。以是因缘应归依法。智者应观外道徒众。</a><a name="1061c29" id="1061c29">无惭无愧非如法住。虽为道行不知正路。虽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241061b.htm'><img src='up.gif' border=0></a>
<a href='T241062a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>