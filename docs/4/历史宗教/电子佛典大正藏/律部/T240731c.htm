<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0731c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷8)</font> 舍利弗品 <font face='Arial'>T24, p0731c</h2></font><hr>
<span class='old'>
</a><a name="0731b28" id="0731b28"><blockquote class='FuWen'>若以一物论者奴有主。或畜生。如此为初。</a><a name="0731b29" id="0731b29">若夺。若将举。若断步。若离本处。若要处过。</span><a name="0731c01" id="0731c01">此是一种物。以此六句若分别说。成五五</a><a name="0731c02" id="0731c02">二十五句。汝当应知。如是说第二波罗夷。</a><a name="0731c03" id="0731c03">极为善说。何以故。为难知故。如律本初说。</a><a name="0731c04" id="0731c04">以五法偷。然后得波罗夷罪。物以有主为</a><a name="0731c05" id="0731c05">初。是为五种。法师曰。如是说枝叶已。汝当</a><a name="0731c06" id="0731c06">取一事。有五种亦有六种。若尔者不成五</a><a name="0731c07" id="0731c07">五。答曰。不然。何以故。若处一句取人物有</a><a name="0731c08" id="0731c08">五种。汝自当知。诸旧法师说此第二波罗</a><a name="0731c09" id="0731c09">夷事相难解。是故不得不曲碎解释。是故</a><a name="0731c10" id="0731c10">我今说此二十五句。汝当善观察。问曰。何</a><a name="0731c11" id="0731c11">谓为五。一者种种物五。二者一种物五。三</a><a name="0731c12" id="0731c12">者自手五。四者初方便五。五者盗取五。问</a><a name="0731c13" id="0731c13">曰。种种五及一种五。此二法亦得夺将举</a><a name="0731c14" id="0731c14">离本处。此初已说。汝自当知。要处足之是</a><a name="0731c15" id="0731c15">名为六也。要处掷处此法俱等。是故第三</a><a name="0731c16" id="0731c16">句五中亦得种种物五。一种物五已说。何</a><a name="0731c17" id="0731c17">谓自手五。答曰。自手取有五种。一者自手</a><a name="0731c18" id="0731c18">取。二者教。三者掷。四者能取。五者舍心。</a><a name="0731c19" id="0731c19">问曰。何谓自手取。他物以手自偷取。是名</a><a name="0731c20" id="0731c20">自手。教者若比丘教他人。汝取某甲物。是</a><a name="0731c21" id="0731c21">名教也。掷者若住在关税内。而掷出外重</a><a name="0731c22" id="0731c22">物者。得波罗夷罪。以此句故。与要处俱等。</a><a name="0731c23" id="0731c23">能取者教人若某甲物。汝能取者取。不能</a><a name="0731c24" id="0731c24">得且止。此人即随教而去。若偷得此物教</a><a name="0731c25" id="0731c25">者遣去得波罗夷罪。若去者随时而取。是</a><a name="0731c26" id="0731c26">名能取。舍心者于物处置心舍。此心是名</a><a name="0731c27" id="0731c27">舍心。何谓初方便五。一者初方便。二者随</a><a name="0731c28" id="0731c28">方便。三者结方便。四者要作。五者记识。教</a><a name="0731c29" id="0731c29">人故是初方便。汝等自当知。因离本处故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240731b.htm'><img src='up.gif' border=0></a>
<a href='T240732a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>