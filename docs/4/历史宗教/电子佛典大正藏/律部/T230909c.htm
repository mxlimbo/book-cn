<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0909c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷1)</font> 八波罗市迦法 不净行学处第一 <font face='Arial'>T23, p0909c</h2></font><hr>
<span class='old'>
</a><a name="0909b28" id="0909b28">广如前说。乃于望族娶女为妻。未久同居便</a><a name="0909b29" id="0909b29">生一女。颜容超绝人所乐观。于时父母欲与立</span><a name="0909c01" id="0909c01">名。然此小女容仪可爱。端正无双禀性贤善。</a><a name="0909c02" id="0909c02">复是劫比罗女。应名妙贤</a><a name="0909c03" id="0909c03"><p>于时妙贤年渐长大。妍花妇德四远咸知。时</a><a name="0909c04" id="0909c04">诸学徒持金女像。所至城邑大声遍告诸士</a><a name="0909c05" id="0909c05">女曰。君等当知。若有能以香花妙物供养天</a><a name="0909c06" id="0909c06">神者。此神能与五种大愿。一者当生富贵家。</a><a name="0909c07" id="0909c07">二者娉于贵族。三者不被夫轻。四者生有德</a><a name="0909c08" id="0909c08">子。五者夫常随意。既闻告已。诸有少女各持</a><a name="0909c09" id="0909c09">香花。诣金神处咸申敬奉。时妙贤父告其女</a><a name="0909c10" id="0909c10">曰。诸人咸往供养天神。汝亦宜应往申献奉。</a><a name="0909c11" id="0909c11">妙贤答曰。何意当须供养于彼。父曰。奉彼金</a><a name="0909c12" id="0909c12">神能满五愿。生富贵家。娉于贵族。夫不见</a><a name="0909c13" id="0909c13">轻。生有德子。夫主随意。于时妙贤告其父曰。</a><a name="0909c14" id="0909c14">我性不是贪欲之女。谁能辄往礼彼天神。父</a><a name="0909c15" id="0909c15">告女曰。虽无所望礼亦何损。宜可暂去与众</a><a name="0909c16" id="0909c16">同观。其女敬顺不违父意。遂将诸女以为伴</a><a name="0909c17" id="0909c17">属。诣天神处。既至彼已。此女威光赫耀映蔽</a><a name="0909c18" id="0909c18">金神如聚黑铁。时诸学徒既见斯事各生希</a><a name="0909c19" id="0909c19">有。共相议曰。我神威光今向何处。为是天龙</a><a name="0909c20" id="0909c20">八部神等吸将去耶。为是此女映夺使然。如</a><a name="0909c21" id="0909c21">何紫金变成黑铁。妙贤见已共伴归家。此女</a><a name="0909c22" id="0909c22">天像神还复金色。时诸学徒共观斯事并叹</a><a name="0909c23" id="0909c23">希奇。问诸人曰。此谁家女容彩无双。由彼威</a><a name="0909c24" id="0909c24">光变金成铁。诸人报曰。斯乃是彼大婆罗门</a><a name="0909c25" id="0909c25">劫比罗女。名曰妙贤。威光之力。诸徒既闻各</a><a name="0909c26" id="0909c26">怀惊喜。遂便共诣大婆罗门家。稽首拜已。白</a><a name="0909c27" id="0909c27">言长者。南方有城名尼拘律。于此城中有大</a><a name="0909c28" id="0909c28">婆罗门亦名尼拘律。富有财产多诸仆使。金</a><a name="0909c29" id="0909c29">银珍宝库藏盈溢。有大力势如毗沙门王。乃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230909b.htm'><img src='up.gif' border=0></a>
<a href='T230910a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>