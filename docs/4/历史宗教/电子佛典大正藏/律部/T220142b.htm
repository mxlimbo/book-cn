<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0142b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷21)</font> 第三分之五衣法上 <font face='Arial'>T22, p0142b</h2></font><hr>
<span class='old'>
</a><a name="0142a28" id="0142a28">从覆头下至半胫舒覆左臂掩等至腕。下者</a><a name="0142a29" id="0142a29">从覆头下至膝舒覆左臂掩等半肘。诸比丘</span><a name="0142b01" id="0142b01">不以衬身衣通覆右肩。而通披僧被污泥不</a><a name="0142b02" id="0142b02">净为鼠所咬。以是白佛。佛言不应尔</a><a name="0142b03" id="0142b03"><p>有诸比丘。受经时问讯和尚阿阇梨时。披</a><a name="0142b04" id="0142b04">僧被偏袒垂地。或夜起行不能收摄。亦委于</a><a name="0142b05" id="0142b05">地泥土污之。以是白佛。佛言。受经问讯应</a><a name="0142b06" id="0142b06">偏袒举使离地。夜起时应收摄通披勿令污</a><a name="0142b07" id="0142b07">泥。诸比丘着僧被裂不补治。以是白佛。佛</a><a name="0142b08" id="0142b08">言应补治。不知谁应补治。佛言。若冬四月</a><a name="0142b09" id="0142b09">夏三月用者应治</a><a name="0142b10" id="0142b10"><p>有诸比丘于阿练若处住。去时不举僧卧具</a><a name="0142b11" id="0142b11">致使烂坏。以是白佛。佛言应寄聚落中。若无</a><a name="0142b12" id="0142b12">寄处应还作房主。若有疑畏聚落人民皆悉</a><a name="0142b13" id="0142b13">移去。亦应运持至安隐处。诸比丘不随后视</a><a name="0142b14" id="0142b14">卧具致有零落。以是白佛。佛言应随后看。</a><a name="0142b15" id="0142b15">既到安隐处。彼诸比丘不与房住。亦不与房</a><a name="0142b16" id="0142b16">安诸衣物。以是白佛。佛言皆应与之。若先</a><a name="0142b17" id="0142b17">处不复立。应即在住处用之。若后还立。应</a><a name="0142b18" id="0142b18">持余者还。若已尽无余。彼处比丘应少多分</a><a name="0142b19" id="0142b19">与。有诸比丘。以此房卧具于彼房用。诸房</a><a name="0142b20" id="0142b20">主讥呵言。云何以我房物于余房用。此则不</a><a name="0142b21" id="0142b21">与取也。以是白佛。佛言不应尔。有诸客比丘</a><a name="0142b22" id="0142b22">欲问讯师及受经。着住房卧具至彼房。房主</a><a name="0142b23" id="0142b23">比丘不听。以是白佛。佛言。应先语本房比丘。</a><a name="0142b24" id="0142b24">若听者善。若不听亦着持去。若于彼远行应</a><a name="0142b25" id="0142b25">送还本房。有诸比丘着僧衣入温室及作食</a><a name="0142b26" id="0142b26">处入僧中食及左右便利烟熏污泥。以是白</a><a name="0142b27" id="0142b27">佛。佛言不应尔。有诸病比丘须着至诸处不</a><a name="0142b28" id="0142b28">敢。以是白佛。佛言有病听着至余处。但爱</a><a name="0142b29" id="0142b29">护之。唯不得着大小便利<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220142a.htm'><img src='up.gif' border=0></a>
<a href='T220142c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>