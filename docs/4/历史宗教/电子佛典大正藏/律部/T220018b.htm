<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0018b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷3)</font> 第一分之二僧残法 <font face='Arial'>T22, p0018b</h2></font><hr>
<span class='old'>
</a><a name="0018a28" id="0018a28">打之更增其恶。调达如是。多得供养烦恼转</a><a name="0018a29" id="0018a29">增。尔时世尊。欲重宣此义。而说偈言</span><a name="0018b01" id="0018b01"><p class='lg'>　　愚人增其恶　　　由于利养生</a><br><a name="0018b02" id="0018b02">　　痴断清白法　　　犹如身首分</a><br><a name="0018b03" id="0018b03">　　不修清净行　　　而志招学徒</a><br><a name="0018b04" id="0018b04">　　欲居众人上　　　望一切归宗</a><br><a name="0018b05" id="0018b05">　　有人求利养　　　或有求泥洹</a><br><a name="0018b06" id="0018b06">　　利养伤清白　　　寂灭却悭贪　</p></a><a name="0018b07" id="0018b07"><p>复告诸比丘。芭蕉竹芦以实而死。駏驉怀妊</a><a name="0018b08" id="0018b08">亦丧其身。今调达贪求利养。亦复如是。尔时</a><a name="0018b09" id="0018b09">世尊。欲重宣此义。而说偈言</a><a name="0018b10" id="0018b10"><p class='lg'>　　芭蕉以实死　　　竹芦实亦然</a><br><a name="0018b11" id="0018b11">　　駏驉坐妊死　　　士以贪自丧　</p></a><a name="0018b12" id="0018b12"><p>于是世尊。从拘舍弥国渐渐游行。向王舍城</a><a name="0018b13" id="0018b13">住耆阇崛山。为比丘比丘尼优婆塞优婆夷</a><a name="0018b14" id="0018b14">国王大臣沙门婆罗门梵志居士。供养恭敬</a><a name="0018b15" id="0018b15">尊重赞叹衣食卧具及诸医药。无所染着犹</a><a name="0018b16" id="0018b16">如莲华。尔时世尊。与无央数大众围绕说</a><a name="0018b17" id="0018b17">法。调达便从坐起。更整衣服偏袒右肩。头面</a><a name="0018b18" id="0018b18">礼足胡跪合掌。白佛言。世尊。唯愿安住。我今</a><a name="0018b19" id="0018b19">自当领理众僧。佛语调达。舍利弗目连。犹尚</a><a name="0018b20" id="0018b20">不能领我徒众。况汝愚痴食涎唾乎。于是</a><a name="0018b21" id="0018b21">调达生忿恨心。云何世尊。于大众前乃作如</a><a name="0018b22" id="0018b22">此底下呵辱。以生恶心向佛故初损神足。复</a><a name="0018b23" id="0018b23">作是念。佛称赞舍利弗目连而毁呰我。复生</a><a name="0018b24" id="0018b24">恶心向舍利弗目连。是第二损其神足。便还</a><a name="0018b25" id="0018b25">所住。为国王大众围绕说法。其众中有一比</a><a name="0018b26" id="0018b26">丘。来白佛言。今调达为国王大众围绕说法。</a><a name="0018b27" id="0018b27">佛告比丘。调达不但今世得此大众。过去世</a><a name="0018b28" id="0018b28">时亦曾得此诸比丘。乃往古昔有一摩纳。在</a><a name="0018b29" id="0018b29">山窟中诵刹利书。有一野狐住其左右专听<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220018a.htm'><img src='up.gif' border=0></a>
<a href='T220018c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>