<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 1018a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷20)</font> 第五部众学法 畜假髻庄具学处第一百八十 <font face='Arial'>T23, p1018a</h2></font><hr>
<span class='old'>
</a><a name="1017c28" id="1017c28">应当学</a><a name="1017c29" id="1017c29"><p>时邬波难陀。于小食时着衣持钵。入室罗筏</span><a name="1018a01" id="1018a01">城乞食。时有婆罗门性乐清净。家有床座。邬</a><a name="1018a02" id="1018a02">波难陀入坐床上。婆罗门见讥嫌。佛言。在白</a><a name="1018a03" id="1018a03">衣舍。未请坐不应坐。应当学</a><a name="1018a04" id="1018a04"><p>时具寿邬陀夷。有净信婆罗门。屈请就座而</a><a name="1018a05" id="1018a05">坐。不善观察辄尔便坐。于其床上有一孩儿</a><a name="1018a06" id="1018a06">遂便压死。佛言。在白衣舍。不善观察不应坐。</a><a name="1018a07" id="1018a07">应当学</a><a name="1018a08" id="1018a08"><p>尔时世尊与声闻众。受净饭大王宫中供养</a><a name="1018a09" id="1018a09">时。具寿邬陀夷不善敛身。令瞿卑夫人怪其</a><a name="1018a10" id="1018a10">非法。后于异时独至宫中。夫人令坐朽床。放</a><a name="1018a11" id="1018a11">身而坐。床破倒地因致讥丑。广说乃至。佛言。</a><a name="1018a12" id="1018a12">苾刍尼。若于俗家坐时。不应放身而坐。可善</a><a name="1018a13" id="1018a13">观察。应当学</a><a name="1018a14" id="1018a14"><p>或于俗舍垒足而坐。或重内外踝而坐。或急</a><a name="1018a15" id="1018a15">敛足或长舒足或露身坐。诸俗讥嫌。佛言。不</a><a name="1018a16" id="1018a16">应如是。当制学处。在白衣舍不垒足。不重内</a><a name="1018a17" id="1018a17">踝不重外踝。不急敛足不长舒足不露身。应</a><a name="1018a18" id="1018a18">当学。时有施主。请佛又僧尼就舍而食。其行</a><a name="1018a19" id="1018a19">食者。不善用心摋放美团。苾刍尼。于钵不恭</a><a name="1018a20" id="1018a20">敬护。遂多损破。佛言。恭敬受食。应当学</a><a name="1018a21" id="1018a21"><p>时十二众苾刍尼。入菩提长者舍乞食。长者</a><a name="1018a22" id="1018a22">与食满钵受饭。复受羹臛。钵便溢满流出污</a><a name="1018a23" id="1018a23">地。因生讥耻。以事白佛。佛制学处应如是说。</a><a name="1018a24" id="1018a24">不得满钵受饭更安羹菜令食流溢。于钵缘</a><a name="1018a25" id="1018a25">边应留屈指。用意受食。应当学</a><a name="1018a26" id="1018a26"><p>或食未至预申其钵。如乞索人现饕餮相。因</a><a name="1018a27" id="1018a27">生讥耻。佛言。为制学处应如是说。行食未至</a><a name="1018a28" id="1018a28">勿预舒钵。应当学</a><a name="1018a29" id="1018a29"><p>不安钵在食上。应当学<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231017c.htm'><img src='up.gif' border=0></a>
<a href='T231018b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>