<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本说一切有部毗奈耶颂 0629c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本说一切有部毗奈耶颂</font> <font face='Arial'>(卷1)</font> 第三部舍堕法 <font face='Arial'>T24, p0629c</h2></font><hr>
<span class='old'>
</a><a name="0629b28" id="0629b28"><p>捉畜钱宝学处</a><a name="0629b29" id="0629b29"><p class='lg'>　　佛遮苾刍辈　　　执捉金银等</span><br><a name="0629c01" id="0629c01">　　若三衣道粮　　　病药当持去</a><br><a name="0629c02" id="0629c02">　　苾刍应少欲　　　少作少营求</a><br><a name="0629c03" id="0629c03">　　存心乐涅槃　　　知量知时受　</p></a><a name="0629c04" id="0629c04"><p>出息求利学处</a><a name="0629c05" id="0629c05"><p class='lg'>　　为利作兴生　　　财谷等出纳</a><br><a name="0629c06" id="0629c06">　　觅利金刚杵　　　便伤贪者身</a><br><a name="0629c07" id="0629c07">　　远求及期限　　　出利并纳质</a><br><a name="0629c08" id="0629c08">　　成与不成等　　　兴生有四殊</a><br><a name="0629c09" id="0629c09">　　或往他处求　　　庄束船车等</a><br><a name="0629c10" id="0629c10">　　及觅同行伴　　　斯名作远求</a><br><a name="0629c11" id="0629c11">　　七倍等获利　　　方始与他财</a><br><a name="0629c12" id="0629c12">　　书券证保人　　　斯名作期限</a><br><a name="0629c13" id="0629c13">　　本欲求生利　　　两倍等利增</a><br><a name="0629c14" id="0629c14">　　书券计时征　　　斯名曰生利</a><br><a name="0629c15" id="0629c15">　　末尼珊瑚等　　　真珠物贮收</a><br><a name="0629c16" id="0629c16">　　明契作要期　　　斯名为纳质</a><br><a name="0629c17" id="0629c17">　　此中利未生　　　已招于恶作</a><br><a name="0629c18" id="0629c18">　　如其生利得　　　便招于舍堕</a><br><a name="0629c19" id="0629c19">　　成者谓已作　　　打为庄严具</a><br><a name="0629c20" id="0629c20">　　不成即金等　　　此并如前说</a><br><a name="0629c21" id="0629c21">　　为三宝所须　　　方便欲求利</a><br><a name="0629c22" id="0629c22">　　应差知事者　　　俗法勿相违</a><br><a name="0629c23" id="0629c23">　　王及诸官属　　　施主勿交关</a><br><a name="0629c24" id="0629c24">　　与时追索难　　　或可全不获</a><br><a name="0629c25" id="0629c25">　　纳质善观望　　　筹量可与物</a><br><a name="0629c26" id="0629c26">　　善人堪委付　　　无质与非伤　</p></a><a name="0629c27" id="0629c27"><p>卖买学处</a><a name="0629c28" id="0629c28"><p class='lg'>　　无别交易人　　　苾刍须自买</a><br><a name="0629c29" id="0629c29">　　善观当出语　　　决价但三酬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240629b.htm'><img src='up.gif' border=0></a>
<a href='T240630a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>