<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0636c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷2)</font> 不与取学处第二之一 <font face='Arial'>T23, p0636c</h2></font><hr>
<span class='old'>
</a><a name="0636b28" id="0636b28">我既见已。极大惊怖身毛皆竖。岂非大王将</a><a name="0636b29" id="0636b29">有怨家盗贼当入城耶。即便问彼掌木大臣</span><a name="0636c01" id="0636c01">曰。君不将木与他人不。彼便答云。我不曾以</a><a name="0636c02" id="0636c02">此木与人。然我曾见但尼迦苾刍言王与木。</a><a name="0636c03" id="0636c03">时掌木官报云。王若与者可随意取。时彼苾</a><a name="0636c04" id="0636c04">刍。即便斩截大木将去。岂复大王曾忆将木</a><a name="0636c05" id="0636c05">与余人耶。王曰。我不曾忆。即命掌木大臣。大</a><a name="0636c06" id="0636c06">臣奉命欲诣王所。尔时但尼迦苾刍。因有少</a><a name="0636c07" id="0636c07">事入王舍城。时掌木官遥见但尼迦苾刍报</a><a name="0636c08" id="0636c08">言。圣者知不。为仁取木王今唤我。苾刍报言。</a><a name="0636c09" id="0636c09">汝可先行吾当随去。时掌木官即便先行。但</a><a name="0636c10" id="0636c10">尼迦后至。并与来使俱诣王门。到已而住。时</a><a name="0636c11" id="0636c11">彼使者便诣王所白言。大王。其掌木官今在</a><a name="0636c12" id="0636c12">门外。其苾刍虽不被唤亦来在门。王曰。掌木</a><a name="0636c13" id="0636c13">之人且勿令入。其出家者应可唤来。使者出</a><a name="0636c14" id="0636c14">唤苾刍。入见申手愿言大王无病长寿。在一</a><a name="0636c15" id="0636c15">面住。时王告但尼迦苾刍曰。圣者。他不与</a><a name="0636c16" id="0636c16">木合辄取耶。但尼迦言。不合。王曰。若尔何故</a><a name="0636c17" id="0636c17">取我木去。但尼迦言。是王先与。王曰。我不曾</a><a name="0636c18" id="0636c18">忆。仁若忆者为我忆之。但尼迦言王岂不忆。</a><a name="0636c19" id="0636c19">初受灌顶位时。于大众中作师子吼唱如是</a><a name="0636c20" id="0636c20">言。于我国中若沙门婆罗门。持戒修善不行</a><a name="0636c21" id="0636c21">窃盗者。我之境内所有草木及水随意取用。</a><a name="0636c22" id="0636c22">王曰。我据无主物作如是语。此木乃是他所</a><a name="0636c23" id="0636c23">掌物。因何辄取。但尼迦曰。王言据无主者。此</a><a name="0636c24" id="0636c24">乃何干王事。王闻此语发大嗔怒。额起三峰</a><a name="0636c25" id="0636c25">攒眉嚬蹙张目振手曰。沙门汝今合死。我不</a><a name="0636c26" id="0636c26">能杀。汝即宜速去。从今已往更不得如此。是</a><a name="0636c27" id="0636c27">时人众共出大声作如是语。希奇摩揭陀国</a><a name="0636c28" id="0636c28">未生怨王。禀性暴烈所为造次。沙门合死。但</a><a name="0636c29" id="0636c29">以言责而便放免。时但尼迦还到住处。白诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230636b.htm'><img src='up.gif' border=0></a>
<a href='T230637a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>