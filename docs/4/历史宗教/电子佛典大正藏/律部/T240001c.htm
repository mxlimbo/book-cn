<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0001c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷1)</font> <font face='Arial'>T24, p0001c</h2></font><hr>
<span class='old'>
</a><a name="0001b28" id="0001b28">盐。云何。五种涩药。谓阿摩罗木。楝木。赡部</a><a name="0001b29" id="0001b29">木。尸利沙木。高苫薄迦木。此中时药者。谓于</span><a name="0001c01" id="0001c01">时中服食。若更药七日尽寿药。若与时药相</a><a name="0001c02" id="0001c02">和者。时中应服非时不应服。若更药七日尽</a><a name="0001c03" id="0001c03">寿药。与更药相和者。齐初更分应服。过此</a><a name="0001c04" id="0001c04">不应服。若七日药。与尽寿药相和者。七日应</a><a name="0001c05" id="0001c05">服。若过七日。不应服。若尽寿药。应尽寿守持</a><a name="0001c06" id="0001c06">而服。然此四药相和。从强而服。若无病。及病</a><a name="0001c07" id="0001c07">差。不应服。或舍与同梵行者。应如是守持。先</a><a name="0001c08" id="0001c08">洗净手。受取其药。对一苾刍。蹲踞执药。作如</a><a name="0001c09" id="0001c09">是言。具寿存念。我苾刍某甲。有是病缘。此尽</a><a name="0001c10" id="0001c10">寿药。我今守持。为服用故。并同梵行者。如是</a><a name="0001c11" id="0001c11">三说。若七日药更药。准此守持</a><a name="0001c12" id="0001c12"><p>缘在室罗伐城。有一苾刍。身患风疾。往医人</a><a name="0001c13" id="0001c13">处。问曰。贤首。我患风疾。为我处方。时彼医</a><a name="0001c14" id="0001c14">人白言。圣者。宜可服有情脂。病当除差。苾刍</a><a name="0001c15" id="0001c15">报曰。贤首。我今岂合食此脂耶。医人报曰。唯</a><a name="0001c16" id="0001c16">有斯药。余不能差。时诸苾刍以此因缘。具白</a><a name="0001c17" id="0001c17">世尊。佛言。苾刍有病。若医人说唯此是药。余</a><a name="0001c18" id="0001c18">不能差者。应当服脂。时诸苾刍不知服何等</a><a name="0001c19" id="0001c19">脂。还问医人。医人报曰。汝师既是一切智人。</a><a name="0001c20" id="0001c20">可往咨问。自当知之</a><a name="0001c21" id="0001c21"><p>时诸苾刍即往问佛。佛言。有五种脂。一者鱼</a><a name="0001c22" id="0001c22">脂。二者江豚脂。三者鲛鱼脂。四者熊脂。五者</a><a name="0001c23" id="0001c23">猪脂。此等五脂。非时煮。非时漉。非时受。非</a><a name="0001c24" id="0001c24">时守持。不应服。时煮。非时漉。非时受。非时</a><a name="0001c25" id="0001c25">守持。不应服。时煮。时漉。非时受。非时守持。</a><a name="0001c26" id="0001c26">不应服。时煮。时漉。时受。非时守持。不应服。</a><a name="0001c27" id="0001c27">时煮。时漉。时受。时守持。应服。如服油法。七</a><a name="0001c28" id="0001c28">日服。过七日不应服。彼病苾刍因此服脂。</a><a name="0001c29" id="0001c29">病遂除愈。愈已残药。遂便总弃。时有苾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240001b.htm'><img src='up.gif' border=0></a>
<a href='T240002a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>