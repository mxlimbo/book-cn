<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0993a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷16)</font> 遮传教学处第五十八 <font face='Arial'>T23, p0993a</h2></font><hr>
<span class='old'>
</a><a name="0992c28" id="0992c28">论。名之为痴。若于三藏不了其义。名不分明。</a><a name="0992c29" id="0992c29">若于三藏不善决择。名不善解。余文易知。乃</span><a name="0993a01" id="0993a01">至释罪皆如上说。此中犯相其事云何。若尼</a><a name="0993a02" id="0993a02">告余尼。作如是语。仁可习行如是学处。彼便</a><a name="0993a03" id="0993a03">报云。我不能用汝语。便以愚等四事。一一</a><a name="0993a04" id="0993a04">说时皆得堕罪。若彼前人是实愚等。说时无</a><a name="0993a05" id="0993a05">犯</a><a name="0993a06" id="0993a06"><p><b>　　<A NAME="n792"></A>默听斗诤学处第五十九</b></a><a name="0993a07" id="0993a07"><p>缘在室罗伐城。时十七众。见六众中有命过</a><a name="0993a08" id="0993a08">者。邬陀夷依大众住。时十七众忆先被欺。于</a><a name="0993a09" id="0993a09">食堂中共为筹议。欲与邬波难陀作舍置羯</a><a name="0993a10" id="0993a10">磨。彼便诣其窗所侧耳而听。即入堂中苦为</a><a name="0993a11" id="0993a11">克责。如是十七众在处议论。皆往窃听共为</a><a name="0993a12" id="0993a12">斗乱。广说乃至世尊诃责告言。我观十利为</a><a name="0993a13" id="0993a13">二部弟子制其学处。应如是说</a><a name="0993a14" id="0993a14"><p>若复苾刍尼。知余苾刍尼评论事生。求过纷</a><a name="0993a15" id="0993a15">扰诤竞而住。默然往彼听其所说。作如是念。</a><a name="0993a16" id="0993a16">我欲听已当令斗乱。以此为缘者。波逸底</a><a name="0993a17" id="0993a17">迦</a><a name="0993a18" id="0993a18"><p>余义如上。言评论事者。谓初见不可意事始</a><a name="0993a19" id="0993a19">作评论。言求过者。谓求觅过愆更相道说。纷</a><a name="0993a20" id="0993a20">扰者。谓情不含忍发举其事。诤竞者。以此诤</a><a name="0993a21" id="0993a21">事入斗诤门。自结朋党共相扶扇。斗诤而住</a><a name="0993a22" id="0993a22">默而听者。谓窃听其言随彼所说。斗乱者。欲</a><a name="0993a23" id="0993a23">令<span class='corr'>纷</span>竞不止息也。释罪如上。此中犯相。若尼</a><a name="0993a24" id="0993a24">在于阁共为议论。有余苾刍尼升阁之时。应</a><a name="0993a25" id="0993a25">蹈阶道作声。或謦欬或弹指。若不作如是事</a><a name="0993a26" id="0993a26">升阁之时。但闻言声未解其义。得恶作罪。若</a><a name="0993a27" id="0993a27">解言义便得堕罪。广说如前。乃至门屋轻重</a><a name="0993a28" id="0993a28">之罪。随事应知。若经行处若静林中。亦准事</a><a name="0993a29" id="0993a29">应识。若随路行时共为筹议。苾刍尼后来。所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230992c.htm'><img src='up.gif' border=0></a>
<a href='T230993b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>