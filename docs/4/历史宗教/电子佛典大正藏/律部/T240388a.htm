<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0388a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷36)</font> 第八门第十子摄颂之二 <font face='Arial'>T24, p0388a</h2></font><hr>
<span class='old'>
</a><a name="0387c28" id="0387c28">通达聪明辩了以正法言。摧伏邪论显扬圣</a><a name="0387c29" id="0387c29">教能流通者。又诸苾刍苾刍尼邬波索迦邬</span><a name="0388a01" id="0388a01">波斯迦。亦未能得坚修戒品。令我梵行得广</a><a name="0388a02" id="0388a02">流布。利益多人及诸天众者。我今无宜入大</a><a name="0388a03" id="0388a03">涅槃。大德世尊。今声闻众有大智慧。具足</a><a name="0388a04" id="0388a04">通达辩才无碍。以正法言摧伏邪论。显扬圣</a><a name="0388a05" id="0388a05">教能使流通。又诸苾刍苾刍尼邬波索迦邬</a><a name="0388a06" id="0388a06">波斯迦。能令梵行得广流布。利益多人及诸</a><a name="0388a07" id="0388a07">天众诸事圆满。是故我今白世尊言。涅槃时</a><a name="0388a08" id="0388a08">至唯愿善逝入般涅槃。佛告魔曰。汝且少待。</a><a name="0388a09" id="0388a09">如来不久却后三月入无余依大涅槃界。时</a><a name="0388a10" id="0388a10">魔作念。沙门乔答摩。出言无二。定般涅槃。情</a><a name="0388a11" id="0388a11">生欢喜忽然隐没。佛作是念。我今宜可入如</a><a name="0388a12" id="0388a12">是定。随彼定力。留其命行舍其寿行。作是念</a><a name="0388a13" id="0388a13">已便即入定。留命行舍寿行。于时大地悉皆</a><a name="0388a14" id="0388a14">振动。四方炽然星光堕落。于虚空中天鼓自</a><a name="0388a15" id="0388a15">鸣。佛从定出说伽他曰</a><a name="0388a16" id="0388a16"><p class='lg'>　　诸有等不等　　　牟尼悉已除</a><br><a name="0388a17" id="0388a17">　　由得内证定　　　如鸟破于[<a href='javascript:showpic("images/016693.gif")'>谷-禾+卵</a>]　</p></a><a name="0388a18" id="0388a18"><p>时具寿阿难陀于日晡时从宴坐起。便诣佛</a><a name="0388a19" id="0388a19">所顶礼佛足。在一面立白言。世尊。何因缘</a><a name="0388a20" id="0388a20">故大地振动。佛告阿难陀。有八因缘大地振</a><a name="0388a21" id="0388a21">动。云何为八。今此大地依水而住。水依风</a><a name="0388a22" id="0388a22">住。风依空住。阿难陀。有时空中现大猛风水</a><a name="0388a23" id="0388a23">即波动。水若摇动地即振动。阿难陀。此是初</a><a name="0388a24" id="0388a24">因缘大地振动</a><a name="0388a25" id="0388a25"><p>复次阿难陀。苾刍有大威德具大功用。以神</a><a name="0388a26" id="0388a26">通力令此大地。为小尘想入无边水想。欲令</a><a name="0388a27" id="0388a27">大地悉皆振动。若苾刍尼及诸天众大威德</a><a name="0388a28" id="0388a28">者。若作此想。亦使大地悉皆振动。阿难陀。</a><a name="0388a29" id="0388a29">此是第二因缘大地振动<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240387c.htm'><img src='up.gif' border=0></a>
<a href='T240388b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>