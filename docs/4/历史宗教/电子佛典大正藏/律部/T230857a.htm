<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0857a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷42)</font> 九十波逸底迦法 不恭敬学处第七十八 <font face='Arial'>T23, p0857a</h2></font><hr>
<span class='old'>
</a><a name="0856c28" id="0856c28">苾刍以缘白佛。佛言广说乃至我观十利。为</a><a name="0856c29" id="0856c29">诸苾刍制其学处。应如是说</span><a name="0857a01" id="0857a01"><p>若复苾刍不恭敬者。波逸底迦</a><a name="0857a02" id="0857a02"><p>若复苾刍者谓杂色。余义如上。不恭敬者有</a><a name="0857a03" id="0857a03">其二种。一谓大众。二是别人。于此二处不恭</a><a name="0857a04" id="0857a04">敬时。皆得堕罪</a><a name="0857a05" id="0857a05"><p>此中犯相其事云何。若苾刍知大众集评论</a><a name="0857a06" id="0857a06">事时。唤令赴集而不来者。便得堕罪。唤住不</a><a name="0857a07" id="0857a07">住遣去不去。遣取卧具而不肯取。不遣取时</a><a name="0857a08" id="0857a08">即便强取。遣请房等事皆同此。违众教时皆</a><a name="0857a09" id="0857a09">得堕罪。若苾刍见邬波驮耶阿遮利耶作如</a><a name="0857a10" id="0857a10">是语。唤来不来。乃至房等事。违别人教时皆</a><a name="0857a11" id="0857a11">得恶作。若依道理而白知者。非不恭敬。此皆</a><a name="0857a12" id="0857a12">无犯。又无犯者谓初犯人。广说如上</a><a name="0857a13" id="0857a13"><p><b>　　<A NAME="n618"></A>饮酒学处第七十九</b></a><a name="0857a14" id="0857a14"><p>佛在室罗伐城逝多林给孤独园。时憍闪毗</a><a name="0857a15" id="0857a15">失收摩罗山。于此山下多诸聚落。有一长者。</a><a name="0857a16" id="0857a16">名曰浮图。大富多财衣食丰足。娶妻未久诞</a><a name="0857a17" id="0857a17">生一女。颜貌端正人所乐观。至年长大。娉与</a><a name="0857a18" id="0857a18">给孤独长者男为妻。浮图长者未久之间。复</a><a name="0857a19" id="0857a19">诞一息。容仪可爱。初生之日父见欢喜。唱言</a><a name="0857a20" id="0857a20">善来善来。时诸亲族因与立名。号曰善来。由</a><a name="0857a21" id="0857a21">此孩儿薄福力故。所有家产日就销亡。父母</a><a name="0857a22" id="0857a22">俱丧投窜无所。时诸人众见其如此。遂号恶</a><a name="0857a23" id="0857a23">来。与乞丐人共为伴侣。以乞活命。时有一人。</a><a name="0857a24" id="0857a24">是恶来父故旧知识。见其贫苦遂与金钱一文</a><a name="0857a25" id="0857a25">令充衣食。从此离别渐至室罗伐城。其姊从</a><a name="0857a26" id="0857a26">婢见而记识。归报大家曰。我适出外逢见恶</a><a name="0857a27" id="0857a27">来。非常贫窭。其姊闻已深生恻隐便。令使者</a><a name="0857a28" id="0857a28">送白叠金钱权充虚乏。彼薄福故便被贼偷。</a><a name="0857a29" id="0857a29">姊闻此事而嗟叹曰。我今何用如此恶业薄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230856c.htm'><img src='up.gif' border=0></a>
<a href='T230857b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>