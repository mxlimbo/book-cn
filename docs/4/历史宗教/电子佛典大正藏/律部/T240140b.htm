<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0140b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷8)</font> <font face='Arial'>T24, p0140b</h2></font><hr>
<span class='old'>
</a><a name="0140a28" id="0140a28">云我制汝。又言。乔答摩沙门上首弟子。今现</a><a name="0140a29" id="0140a29">在此与我论议。若能胜我听汝造寺。未审尊</span><a name="0140b01" id="0140b01">者。如何当拟。舍利子闻斯语已。便即观察此</a><a name="0140b02" id="0140b02">辈外道及室罗人民。颇有善根不。既观察已</a><a name="0140b03" id="0140b03">知有善根。又复观察。谁有善根堪调伏不。自</a><a name="0140b04" id="0140b04">心观见我能调伏。又复观察。几时应来集会。</a><a name="0140b05" id="0140b05">观见根器。却后七日可能集会。作观察已告</a><a name="0140b06" id="0140b06">长者曰。可随汝意。却后七日我当论议。给孤</a><a name="0140b07" id="0140b07">长者欢喜踊跃。顶礼舍利子足。往外道所。而</a><a name="0140b08" id="0140b08">作是言。圣者舍利弗作如是语。却后七日应</a><a name="0140b09" id="0140b09">当论议。彼外道众闻斯语已。共相谓曰。有二</a><a name="0140b10" id="0140b10">种因缘。何以为二。一者舍利子必应逃走。二</a><a name="0140b11" id="0140b11">者应觅伴侣。以此之缘延期七日。外道复相</a><a name="0140b12" id="0140b12">谓曰。我等亦可觅当宗知友。彼皆分头散访</a><a name="0140b13" id="0140b13">达本宗者。乃见一梵志。名曰赤眼。善能幻化。</a><a name="0140b14" id="0140b14">既得见已便即告曰。汝之与我同修道行。我</a><a name="0140b15" id="0140b15">等今呼乔答摩沙门上首弟子。共为论议。彼</a><a name="0140b16" id="0140b16">今已求伴侣。汝可共相资助。其梵志问曰。几</a><a name="0140b17" id="0140b17">时当论。报曰。却后七日。梵志答言。可尔。若</a><a name="0140b18" id="0140b18">会集时汝当报我。诸外道等恐怖烦恼每日各</a><a name="0140b19" id="0140b19">更求觅伴侣。期程将满至第七日。给孤长者</a><a name="0140b20" id="0140b20">于广大胜地。为具寿舍利弗。敷设师子胜妙</a><a name="0140b21" id="0140b21">高座。亦为外道而敷一座。诸国外道皆集其</a><a name="0140b22" id="0140b22">会。及室罗筏城百千万亿一切人民。亦集其</a><a name="0140b23" id="0140b23">处。其中或为看论议者。其中亦有善根成熟。</a><a name="0140b24" id="0140b24">俱来集会。尔时具寿舍利弗。与给孤长者及</a><a name="0140b25" id="0140b25">诸眷属。前后围绕而来赴会。遍观大众谁堪</a><a name="0140b26" id="0140b26">调伏。即便微笑整肃威仪。寻升论座。一切大</a><a name="0140b27" id="0140b27">众一心合掌瞻仰舍利弗。时舍利弗即告诸</a><a name="0140b28" id="0140b28">外道。为我立宗汝破。为汝立宗我破。外道答</a><a name="0140b29" id="0140b29">曰。我先立宗。舍利弗作如是念。若我先立宗。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240140a.htm'><img src='up.gif' border=0></a>
<a href='T240140c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>