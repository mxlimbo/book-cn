<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0159b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷24)</font> 第四分之二羯磨法 <font face='Arial'>T22, p0159b</h2></font><hr>
<span class='old'>
</a><a name="0159a28" id="0159a28">人今怀大福德子。拘萨罗国国嗣有继。复</a><a name="0159a29" id="0159a29">语王言。明旦当使夫人所念得果。语已便还</span><a name="0159b01" id="0159b01">梵达所。白言。大王知不。有如是星出。应集四</a><a name="0159b02" id="0159b02">种兵明旦日初出时。在四衢道作两阵共战而</a><a name="0159b03" id="0159b03">皆磨刀以攘其灾。若不尔者必大凶衰。梵达</a><a name="0159b04" id="0159b04">王言便可为之。于是大臣即敕严四种兵。明</a><a name="0159b05" id="0159b05">旦日初出时。于四衢道两阵共战而皆磨刀。</a><a name="0159b06" id="0159b06">密令夫人住于一处以磨刀汁与之。夫人即</a><a name="0159b07" id="0159b07">饮长养于胎。月满生子颜貌殊妙。字曰长</a><a name="0159b08" id="0159b08">生。至年十岁父语之言。梵达侵夺我国。我</a><a name="0159b09" id="0159b09">与汝母逃走至此。其日已久汝复长大。彼或</a><a name="0159b10" id="0159b10">得闻父子。便当一时并命。汝可远去勿恋父</a><a name="0159b11" id="0159b11">母。长生悲泣礼父母足绕三匝而去。修学伎</a><a name="0159b12" id="0159b12">艺算书射御乘调象马音乐之事莫不过人。</a><a name="0159b13" id="0159b13">偏奉象师尽调象术。长寿王昔剃发师。后</a><a name="0159b14" id="0159b14">与梵达作剃发人。往至其所求令剃发。彼即</a><a name="0159b15" id="0159b15">识之不敢藏隐。具问舍止逃伏所在以告梵</a><a name="0159b16" id="0159b16">达。梵达闻已即敕收之。反缚夫妇打驴鸣鼓。</a><a name="0159b17" id="0159b17">遍令里巷于四衢道分作五分。受教即收。长</a><a name="0159b18" id="0159b18">生闻之。便往道侧见已内崩。便作是念。父</a><a name="0159b19" id="0159b19">母之怨不同天地。我今云何而安忍此。匹夫</a><a name="0159b20" id="0159b20">之诚足以有感。便欲没命以报仇耻。父母</a><a name="0159b21" id="0159b21">遥见之。知其必怀报怨之念。便如狂人高声</a><a name="0159b22" id="0159b22">独语。汝莫见长亦莫见短。以怨报怨怨无由</a><a name="0159b23" id="0159b23">息。报怨以德其怨乃已。顺父母心乃曰孝子。</a><a name="0159b24" id="0159b24">率情肆志非吾谓道。于时观者咸言。长寿</a><a name="0159b25" id="0159b25">王怖惧狂语。唯长生闻深得父意。克己只承</a><a name="0159b26" id="0159b26">情得暂息。虽内崩绝而不形外。即自抑夺还</a><a name="0159b27" id="0159b27">象师所。而犹不忘报怨之术。后于象厩中夜</a><a name="0159b28" id="0159b28">弹琴。其声清和。梵达闻之。即问。厩中谁能作</a><a name="0159b29" id="0159b29">此。答言。某甲象师有一弟子。是其所作。即呼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220159a.htm'><img src='up.gif' border=0></a>
<a href='T220159c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>