<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0387c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷36)</font> 第八门第十子摄颂之二 <font face='Arial'>T24, p0387c</h2></font><hr>
<span class='old'>
</a><a name="0387b28" id="0387b28">嗔及诸忧恼。苾刍若作如是观者。此则名为</a><a name="0387b29" id="0387b29">自为洲渚自为归依顺法而住</span><a name="0387c01" id="0387c01"><p>内摄颂曰</a><a name="0387c02" id="0387c02"><p class='lg'>　　行雨竹林内　　　修理波吒邑</a><br><a name="0387c03" id="0387c03">　　渡河诣小村　　　渐向涅槃等　</p></a><a name="0387c04" id="0387c04"><p>尔时世尊告具寿阿难陀曰。我今欲往广严</a><a name="0387c05" id="0387c05">城。时阿难陀闻佛教已。即随佛后至广严城</a><a name="0387c06" id="0387c06">住重阁堂。于小食时着衣持钵入城乞食。时</a><a name="0387c07" id="0387c07">阿难陀随佛而去。次第乞已还至本处。饭食</a><a name="0387c08" id="0387c08">讫收衣钵澡漱毕洗足已。佛即往诣取弓制</a><a name="0387c09" id="0387c09">底树下而坐。告阿难陀曰。此广严城物产华</a><a name="0387c10" id="0387c10">丽芳林果树在处敷荣。塔庙清池甚可爱乐。</a><a name="0387c11" id="0387c11">赡部洲内此最希奇。阿难陀。若有能于四神</a><a name="0387c12" id="0387c12">足修习多修习。欲住一劫若过一劫。悉皆随</a><a name="0387c13" id="0387c13">意。阿难陀。如来已于四神足已多修习。欲住</a><a name="0387c14" id="0387c14">一劫若过一劫。悉皆自在。时阿难陀默然无</a><a name="0387c15" id="0387c15">语。如是世尊三唱前事乃至悉皆自在。阿难</a><a name="0387c16" id="0387c16">陀亦皆无语。佛作是念。今阿难陀。被魔所惑</a><a name="0387c17" id="0387c17">身心迷乱。我已再三分明告示。竟无言说能</a><a name="0387c18" id="0387c18">为启请。由是定知被魔所惑。即便告曰。汝可</a><a name="0387c19" id="0387c19">依一树下宴坐而住。不应与汝杂乱同居。时</a><a name="0387c20" id="0387c20">阿难陀闻佛教已。即往昼日宴坐之处住一</a><a name="0387c21" id="0387c21">树下。尔时恶魔波卑。来诣佛所顶礼佛足。在</a><a name="0387c22" id="0387c22">一面立。合掌恭敬白言。世尊。涅槃时至。唯</a><a name="0387c23" id="0387c23">愿善逝入般涅槃。佛告魔曰。汝今何故。云涅</a><a name="0387c24" id="0387c24">槃时至请我涅槃。魔言。大德。往者一时。佛于</a><a name="0387c25" id="0387c25">尼连河侧菩提树下。成佛未久时我诣彼白</a><a name="0387c26" id="0387c26">言。世尊当知涅槃时至。唯愿善逝入般涅</a><a name="0387c27" id="0387c27">槃。佛告我言。若我圣众声闻弟子。未有智慧</a><a name="0387c28" id="0387c28">通达聪明辩了以正法言。摧伏邪论显扬圣</a><a name="0387c29" id="0387c29">教能流通者。又诸苾刍苾刍尼邬波索迦邬<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240387b.htm'><img src='up.gif' border=0></a>
<a href='T240388a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>