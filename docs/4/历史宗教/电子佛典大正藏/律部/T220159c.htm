<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0159c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷24)</font> 第四分之二羯磨法 <font face='Arial'>T22, p0159c</h2></font><hr>
<span class='old'>
</a><a name="0159b28" id="0159b28">弹琴。其声清和。梵达闻之。即问。厩中谁能作</a><a name="0159b29" id="0159b29">此。答言。某甲象师有一弟子。是其所作。即呼</span><a name="0159c01" id="0159c01">令更弹。闻已念言。自我为王未曾闻此。遂</a><a name="0159c02" id="0159c02">便信任恒在左右。彼王后时严四种兵。将</a><a name="0159c03" id="0159c03">诸宫人群臣太子田猎游戏。兵众四散竞逐</a><a name="0159c04" id="0159c04">诸鹿。长生时御王车。逸出军前三由旬。人</a><a name="0159c05" id="0159c05">无觉者。王体疲极语长生言。我欲小卧汝能</a><a name="0159c06" id="0159c06">护我不。答曰。王但安眠我能护王。王即住</a><a name="0159c07" id="0159c07">树下枕其膝眠。王防身剑自然拔出在长生</a><a name="0159c08" id="0159c08">前。长生见之便生是念。此王于我有是大怨。</a><a name="0159c09" id="0159c09">今日之遇岂可不乘。即起捉剑欲刎王颈。寻</a><a name="0159c10" id="0159c10">复念言。父母恩重过于二仪。临终敕我。汝莫</a><a name="0159c11" id="0159c11">见长亦莫见短。以怨报怨怨无由息。我今云</a><a name="0159c12" id="0159c12">何而违此诲。即还致剑侍寝如故。王便惊</a><a name="0159c13" id="0159c13">觉。长生问言。王何故惊。答言。我梦见长寿</a><a name="0159c14" id="0159c14">王子执剑欲断我命。长生言。此空野中何缘</a><a name="0159c15" id="0159c15">忽有长寿王子。必是山神恐怖王耳。王但安</a><a name="0159c16" id="0159c16">寝勿怀忧虑。如是至三。王最后眠。长生复</a><a name="0159c17" id="0159c17">作是念。父母临终诲我苦切。报怨以德其怨</a><a name="0159c18" id="0159c18">乃已。向来云何三欲违逆。从今克念事王如</a><a name="0159c19" id="0159c19">亲。终不复生一毫害意。作是念已。王觉大喜。</a><a name="0159c20" id="0159c20">长生问言。何故大喜。答言。我梦长寿王子欲</a><a name="0159c21" id="0159c21">事我如亲不复怀害。是以大喜。于是长生即</a><a name="0159c22" id="0159c22">白王言。长寿王子即我身是。王害我父母。我</a><a name="0159c23" id="0159c23">志欲杀王。三复遗敕。王所以免。然此心难</a><a name="0159c24" id="0159c24">保后或复生。愿王图之勿贻后虑。王言。我</a><a name="0159c25" id="0159c25">行无道汝父子怀仁。我今云何而有图虑。汝</a><a name="0159c26" id="0159c26">施我命誓不相负。便即还军集群臣共议。若</a><a name="0159c27" id="0159c27">得长寿王子当云何治。或言当截其手足。或</a><a name="0159c28" id="0159c28">言当截其耳鼻。或言应以斧锉。或言应以</a><a name="0159c29" id="0159c29">木P炙。王即指言。此人便是长寿王子。其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220159b.htm'><img src='up.gif' border=0></a>
<a href='T220160a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>