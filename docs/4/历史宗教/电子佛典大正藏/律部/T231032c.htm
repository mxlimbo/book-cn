<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本说一切有部毗奈耶出家事 1032c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本说一切有部毗奈耶出家事</font> <font face='Arial'>(卷3)</font> <font face='Arial'>T23, p1032c</h2></font><hr>
<span class='old'>
</a><a name="1032b28" id="1032b28">以者何。未满二十。不能忍饥寒热渴乏。蚊虫</a><a name="1032b29" id="1032b29">所唼。及病等。又师呵啧。不能忍受。及诸苦</span><a name="1032c01" id="1032c01">恼。由是幼小。不能忍斯如上等苦。佛告阿难</a><a name="1032c02" id="1032c02">陀。若满二十。即有志烈。能忍如上呵啧等苦。</a><a name="1032c03" id="1032c03">由年未满。与受近圆。有如是过。是故苾刍。若</a><a name="1032c04" id="1032c04">未满二十。不应与授近圆。若有求寂。来求近</a><a name="1032c05" id="1032c05">圆。苾刍应问。年二十不。若不问者。得越法</a><a name="1032c06" id="1032c06">罪</a><a name="1032c07" id="1032c07"><p>佛在室罗筏城。逝多林。给孤独园。于此城中。</a><a name="1032c08" id="1032c08">有一长者。娶妻未久便诞一息。长养渐大。长</a><a name="1032c09" id="1032c09">者家业渐渐散尽。便作是念。我今贫困。应求</a><a name="1032c10" id="1032c10">出家。便命子曰。我今年老。不能与汝绍其家</a><a name="1032c11" id="1032c11">业。我今欲于善法律中。于彼出家。于汝意云</a><a name="1032c12" id="1032c12">何。子白父言。父若出家。我今亦应随父出家。</a><a name="1032c13" id="1032c13">父报言善。于时父子相随。往诣逝多林。于苾</a><a name="1032c14" id="1032c14">刍处。白言。圣者。愿与我等。而为出家。苾刍</a><a name="1032c15" id="1032c15">报言善。又告曰。贤首。此小童子。是汝何亲。</a><a name="1032c16" id="1032c16">答言。是子亦欲出家。时彼苾刍俱与出家。教</a><a name="1032c17" id="1032c17">四威仪。及以吃食。经数日已。告言。汝去。鹿</a><a name="1032c18" id="1032c18">不养鹿。室罗筏城。是我境界。极以广大。多诸</a><a name="1032c19" id="1032c19">人民。敬信三宝。汝应往彼。自求衣食。养活躯</a><a name="1032c20" id="1032c20">命。闻是语已。严持衣钵。相随往。诣室罗筏</a><a name="1032c21" id="1032c21">城。次第乞食。遂于衢路。见一妇人。作其煎</a><a name="1032c22" id="1032c22">饼。时小求寂即从乞求。女人报曰。与我价直。</a><a name="1032c23" id="1032c23">求寂报言。我是沙门不畜财物。既不与直。乞</a><a name="1032c24" id="1032c24">饼不得。时小求寂高声啼泣。宛转于地。时诸</a><a name="1032c25" id="1032c25">人等遂生讥嫌。何故苾刍度此血团。时诸苾</a><a name="1032c26" id="1032c26">刍以缘白佛。佛言。所有过失。悉由度彼幼小</a><a name="1032c27" id="1032c27">出家。从今以去未满十五。不与出家。若有童</a><a name="1032c28" id="1032c28">子。来求出家苾刍应问。年十五不若不问者</a><a name="1032c29" id="1032c29">得越法罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231032b.htm'><img src='up.gif' border=0></a>
<a href='T231033a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>