<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0467a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷29)</font> 明杂诵跋渠法之一 四提舍尼初 <font face='Arial'>T22, p0467a</h2></font><hr>
<span class='old'>
</a><a name="0466c28" id="0466c28">阁下有父子二人竹作。堕其父上。其父即死。</a><a name="0466c29" id="0466c29">儿即牵比丘至王所作是言。是比丘杀我父。</span><a name="0467a01" id="0467a01">王问比丘。尊者出家人。云何杀人。答言。大</a><a name="0467a02" id="0467a02">王。我自厌身阁上投下堕彼父上。其实如是。</a><a name="0467a03" id="0467a03">王言。放比丘去。其子称怨大王云何杀人而</a><a name="0467a04" id="0467a04">不问罪。王善方便欲解喻其意。汝去阁上令</a><a name="0467a05" id="0467a05">比丘在下。汝便自投其上。杀彼比丘以报父</a><a name="0467a06" id="0467a06">仇。其人自爱命重不能自投。时比丘心生疑</a><a name="0467a07" id="0467a07">悔。以是因缘具白世尊。佛言。汝以何心。答</a><a name="0467a08" id="0467a08">言。世尊。以厌身故。佛言。比丘。汝不看下自</a><a name="0467a09" id="0467a09">投。得越毗尼罪。如是毗尼竟。是名阁上</a><a name="0467a10" id="0467a10"><p>转石者。佛住王舍城。尔时摩诃罗父子出家。</a><a name="0467a11" id="0467a11">共上耆阇崛山。儿在前行。道中有石。作是念。</a><a name="0467a12" id="0467a12">我当除道使净。令婆路醯行无所碍安乐来</a><a name="0467a13" id="0467a13">上。便转石。石下[<a href='javascript:showpic("images/024404.gif")'>石*追</a>]杀摩诃罗。其子懊恼心</a><a name="0467a14" id="0467a14">生疑悔。我作二不饶益事杀人杀父。以是因</a><a name="0467a15" id="0467a15">缘具白世尊。佛言。汝以何心。答言。世尊。我</a><a name="0467a16" id="0467a16">为父通道欲使得乐。佛言。道中转石。得越毗</a><a name="0467a17" id="0467a17">尼罪。如是毗尼竟。是名转石。温泉者。佛住王</a><a name="0467a18" id="0467a18">舍城迦兰陀竹园。尔时有比丘。入温泉中洗</a><a name="0467a19" id="0467a19">浴。欲心起动身生触水失不净。心生疑悔。以</a><a name="0467a20" id="0467a20">是因缘具白世尊。佛言。汝以何心。答言。世</a><a name="0467a21" id="0467a21">尊。欲心。佛言犯僧伽婆尸沙。如是毗尼竟。是</a><a name="0467a22" id="0467a22">名温泉。淫女者。佛住王舍城。尔时有比丘。时</a><a name="0467a23" id="0467a23">到着入聚落衣。持钵入城次行乞食至一淫</a><a name="0467a24" id="0467a24">女家。淫女言。比丘共作是事来。比丘言。世尊</a><a name="0467a25" id="0467a25">制戒。不得行。淫女言。我知世尊制戒不得行</a><a name="0467a26" id="0467a26">淫。汝但来内作外弃。比丘即共行欲已心生</a><a name="0467a27" id="0467a27">疑悔。以是因缘具白世尊。佛言。内作外弃。外</a><a name="0467a28" id="0467a28">作内弃。内作内弃。若入一节。乃至如胡麻。</a><a name="0467a29" id="0467a29">犯波罗夷罪。如是毗尼竟。是名淫女。三婆蹉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220466c.htm'><img src='up.gif' border=0></a>
<a href='T220467b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>