<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0060c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷13)</font> 尾施缚多罗缘 <font face='Arial'>T24, p0060c</h2></font><hr>
<span class='old'>
</a><a name="0060b28" id="0060b28">愿当有子。佛言。若由此事。而求得者。人人</a><a name="0060b29" id="0060b29">并有千子。要由三事和合。方有其子。何者</span><a name="0060c01" id="0060c01">为三。一父。二母。三贪爱现前。乃当有子。其</a><a name="0060c02" id="0060c02">王至求子故。时有贤劫菩萨。遂于国大夫</a><a name="0060c03" id="0060c03">人腹内受胎。智慧女人有五种智。云何为五。</a><a name="0060c04" id="0060c04">一知丈夫有欲心等。如上广说。既知得胎。</a><a name="0060c05" id="0060c05">欢喜白王。我今怀妊。在左腋边。必知是男。大</a><a name="0060c06" id="0060c06">王闻已。甚大欢喜。夫人作念。十月满已。当诞</a><a name="0060c07" id="0060c07">子。彼能建立宗族。我舍寿后。为我随分行</a><a name="0060c08" id="0060c08">施。修诸福业。供养乞者。生在之时。能随我</a><a name="0060c09" id="0060c09">后。妃欲产时。散放游行。寒供暖具。热给凉</a><a name="0060c10" id="0060c10">资。衣服所须。问医方食。六味和可。众宝璎</a><a name="0060c11" id="0060c11">珞。以庄严身。犹如天女。亦如诸天游欢喜园。</a><a name="0060c12" id="0060c12">常以床座辇舆将行。香美之处。闻乐悦声。</a><a name="0060c13" id="0060c13">至妃月满。便诞一子。形貌端严。人所乐见。人</a><a name="0060c14" id="0060c14">相具足。是时诸天击鼓娱乐。父王闻已。甚</a><a name="0060c15" id="0060c15">大惊愕。诸宫白王。为王有子。天击鼓声。王即</a><a name="0060c16" id="0060c16">出敕。令城邑清净扫洒。烧诸妙香。悬宝幡</a><a name="0060c17" id="0060c17">盖。令施一切沙门婆罗门。及贫穷孤苦。又施</a><a name="0060c18" id="0060c18">放大赦。作诸欢乐。复为太子。作生日福。始从</a><a name="0060c19" id="0060c19">一七日。乃至三七。置立名号。群臣共议。欲立</a><a name="0060c20" id="0060c20">何名。众人议曰。王既名财。王子今可立号善</a><a name="0060c21" id="0060c21">财。给八乳母。如上广说。是时太子。日渐长</a><a name="0060c22" id="0060c22">大。如莲在水。不久长成。即令入学。学诸文</a><a name="0060c23" id="0060c23">字。弓射。王法。算计。识别珍宝人象马等。工</a><a name="0060c24" id="0060c24">巧术法。种种技艺。六十四能。解缚能读。聪明</a><a name="0060c25" id="0060c25">了达。父王为置三时宫殿。谓春夏冬。三种园</a><a name="0060c26" id="0060c26">苑。各依三际。善财独在宫中阁上。吹笛作乐</a><a name="0060c27" id="0060c27">游戏。是时颇罗迦猎师。因猎禽兽。至一山上。</a><a name="0060c28" id="0060c28">见彼山下。有仙人居住。花果茂盛。有好杂鸟。</a><a name="0060c29" id="0060c29">并有大池。众妙莲花。以覆池上。然彼诸鸟。池<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240060b.htm'><img src='up.gif' border=0></a>
<a href='T240061a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>