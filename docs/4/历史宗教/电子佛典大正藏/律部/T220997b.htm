<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0997b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷58)</font> 毗尼增一之一 <font face='Arial'>T22, p0997b</h2></font><hr>
<span class='old'>
</a><a name="0997a28" id="0997a28"><p>尔时世尊在毗舍离。有跋阇子比丘。往世</a><a name="0997a29" id="0997a29">尊所头面礼足却坐一面。白世尊言。半月</span><a name="0997b01" id="0997b01">所说戒多。我不能学如是多戒。佛告言。听</a><a name="0997b02" id="0997b02">汝学三戒。增戒增心增慧学。若汝如是学三</a><a name="0997b03" id="0997b03">戒者。便得至贪欲嗔痴尽处。不造不善</a><a name="0997b04" id="0997b04">不近诸恶。比丘言。大德。愿乐受持。时跋阇</a><a name="0997b05" id="0997b05">子比丘。闻世尊略教已。独在静处。精勤而</a><a name="0997b06" id="0997b06">不放逸。初夜后夜警意思惟所为出家。修习</a><a name="0997b07" id="0997b07">不久。得无上净行现前。自知得证。我生已</a><a name="0997b08" id="0997b08">尽。梵行已立。所作已办。不复受生。跋阇子</a><a name="0997b09" id="0997b09">比丘。自知得阿罗汉。佛说如是。诸比丘闻。</a><a name="0997b10" id="0997b10">欢喜信乐受持。尔时佛告诸比丘。有三学。增</a><a name="0997b11" id="0997b11">戒学增心学增慧学。何等增戒学。若比丘尊</a><a name="0997b12" id="0997b12">重于戒。以戒为主。不重于定。不以定为</a><a name="0997b13" id="0997b13">主。不重于慧。不以慧为主。彼于此戒。若</a><a name="0997b14" id="0997b14">犯轻者忏悔。何以故。此中非如破器破石</a><a name="0997b15" id="0997b15">故。若是重戒。便应坚持。善住于戒。应亲近</a><a name="0997b16" id="0997b16">行。不毁阙行。不染污行。常如是修习。彼断</a><a name="0997b17" id="0997b17">下五使。于上涅槃。不复还此。若比丘重于</a><a name="0997b18" id="0997b18">戒。以戒为主。重于定以定为主。不重于</a><a name="0997b19" id="0997b19">慧不以慧为主如上。若比丘重于戒。以</a><a name="0997b20" id="0997b20">戒为主。重于定以定为主。重于慧以慧</a><a name="0997b21" id="0997b21">为主。彼漏尽得无漏心解脱慧解脱。于现</a><a name="0997b22" id="0997b22">在前自知得证。我生已尽梵行已立所作已</a><a name="0997b23" id="0997b23">办不复还此。满足行者。具满成就。不满足</a><a name="0997b24" id="0997b24">行者。得不满足成就。我说此戒无有唐捐。</a><a name="0997b25" id="0997b25">佛说如是。诸比丘闻。欢喜信乐受持。复有</a><a name="0997b26" id="0997b26">三学。增戒增心增慧学。何等增戒学。若有比</a><a name="0997b27" id="0997b27">丘。具满戒行。少行定行少行慧行。彼断下</a><a name="0997b28" id="0997b28">五使。便于上涅槃。不复还此。若不能至如</a><a name="0997b29" id="0997b29">是处。能薄三结。贪欲嗔恚愚痴。得斯陀含。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220997a.htm'><img src='up.gif' border=0></a>
<a href='T220997c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>