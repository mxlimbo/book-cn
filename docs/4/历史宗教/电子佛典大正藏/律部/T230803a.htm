<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0803a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷32)</font> 九十波逸底迦法 众不差教授苾刍尼学处第二十一 <font face='Arial'>T23, p0803a</h2></font><hr>
<span class='old'>
</a><a name="0802c28" id="0802c28">应报曰。君等何故相轻。若称智马诈为不识。</a><a name="0802c29" id="0802c29">唤作马驹。若论价者索一亿金。或可以金盛之</span><a name="0803a01" id="0803a01">于袋。以我右足尽力牵来。若得此者当以相</a><a name="0803a02" id="0803a02">与。诸臣明日来问瓦师。男子汝思量未。答曰</a><a name="0803a03" id="0803a03">我已思决。曰与马驹不。瓦师即以智马所言</a><a name="0803a04" id="0803a04">悉皆具答。时相马人闻是语已。自相谓曰。此</a><a name="0803a05" id="0803a05">之瓦师顽愚寡识。宁知此马智非智耶。盖应</a><a name="0803a06" id="0803a06">是马思欲报恩。于昨夜中教其作计。大臣告</a><a name="0803a07" id="0803a07">曰。瓦师随智非智可论价直。瓦师曰。与真金</a><a name="0803a08" id="0803a08">一亿当可随意。或复满袋盛金。令马右足牵</a><a name="0803a09" id="0803a09">得为量。诸臣议曰。此有大力一倍牵金。宜酬</a><a name="0803a10" id="0803a10">一亿斯为揩定。诸臣遣使往白大王。今获智</a><a name="0803a11" id="0803a11">马索金一亿。王得信已告使者曰。随索多少</a><a name="0803a12" id="0803a12">与价将来。便持亿金令使取马。其使到彼既</a><a name="0803a13" id="0803a13">与金已。便将智马至婆罗[<a href='javascript:showpic("images/022129.gif")'>病-丙+尼</a>]斯。牵入马厩安</a><a name="0803a14" id="0803a14">第一槽。便以穬麦并草餧之。马不肯食。王自</a><a name="0803a15" id="0803a15">亲观见其不食。报掌马人曰。岂此智马先有</a><a name="0803a16" id="0803a16">病耶。白言大王马实无病。我今应问。说伽</a><a name="0803a17" id="0803a17">他曰</a><a name="0803a18" id="0803a18"><p class='lg'>　　汝岂不忆陶师舍　　　谷麦水草常阙乏</a><br><a name="0803a19" id="0803a19">　　身体羸瘦唯皮骨　　　饥虚自食野田苗</a><br><a name="0803a20" id="0803a20">　　日夜恒随瓦师意　　　身常负土遭困辱</a><br><a name="0803a21" id="0803a21">　　今为国王乘御首　　　何因不食似怀忧　</p></a><a name="0803a22" id="0803a22"><p>尔时智马心怀不忍。怒而报曰</a><a name="0803a23" id="0803a23"><p class='lg'>　　我有迅足心骁勇　　　详审智策众无过</a><br><a name="0803a24" id="0803a24">　　所有胜德汝皆知　　　何故令人共轻慢</a><br><a name="0803a25" id="0803a25">　　唯汝能知于善恶　　　不依古法相遵奉</a><br><a name="0803a26" id="0803a26">　　我今闭口宁当死　　　不被他轻而得生</a><br><a name="0803a27" id="0803a27">　　纵被愚人久欺慢　　　我分不生忧恼心</a><br><a name="0803a28" id="0803a28">　　见知己者暂生轻　　　令我怀愁不望活　</p></a><a name="0803a29" id="0803a29"><p>时掌马人闻此说已白大王曰。王今宜可于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230802c.htm'><img src='up.gif' border=0></a>
<a href='T230803b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>