<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0033b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷8)</font> 庵罗夫人缘余 <font face='Arial'>T24, p0033b</h2></font><hr>
<span class='old'>
</a><a name="0033a28" id="0033a28">人。二者若剃除须发。被福田衣。正信出家。当</a><a name="0033a29" id="0033a29">成正觉。既闻斯已。便告庵没罗子曰。汝今知</span><a name="0033b01" id="0033b01">不。我闻乔答摩于释迦族。剃除须发。而被</a><a name="0033b02" id="0033b02">法服。正信出家。乃至成等正觉。名称十方。游</a><a name="0033b03" id="0033b03">行人间。至增长林。我经中说。若人有三十二</a><a name="0033b04" id="0033b04">相者。此人当有二趣。乃至成等正觉。具如上</a><a name="0033b05" id="0033b05">说。告门人曰。汝可往诣乔答摩所。到已白知。</a><a name="0033b06" id="0033b06">如我言不。弟子答曰。唯然受命。时彼弟子。</a><a name="0033b07" id="0033b07">与耆旧诸婆罗门等。往诣佛所。到已在一面</a><a name="0033b08" id="0033b08">立。时诸耆旧婆罗门。咸皆起居问讯已。退坐</a><a name="0033b09" id="0033b09">一面</a><a name="0033b10" id="0033b10"><p>尔时世尊与诸耆旧婆罗门等。演说妙法。示</a><a name="0033b11" id="0033b11">教利喜。时庵没罗子着一皮革。以高慢心。</a><a name="0033b12" id="0033b12">往来掉动。不听佛说。辄来问义。如来虽答。犹</a><a name="0033b13" id="0033b13">不存意领纳佛语。然于世尊。轻慢如此</a><a name="0033b14" id="0033b14"><p>尔时世尊告庵没罗子言。彼耆旧婆罗门等</a><a name="0033b15" id="0033b15">皆具三明。汝今岂可轻慢。辄相问难。时庵</a><a name="0033b16" id="0033b16">没罗答曰。乔答摩。我有何问。世尊告曰。我为</a><a name="0033b17" id="0033b17">上首婆罗门等。说诸法要。汝今着一皮革。往</a><a name="0033b18" id="0033b18">来众中。轻举言问。我既答已。汝又不听。庵没</a><a name="0033b19" id="0033b19">罗答曰。若是婆罗门类。可与同坐言义。汝今</a><a name="0033b20" id="0033b20">既是剃发沙门。非我婆罗门类。往来酬答。</a><a name="0033b21" id="0033b21">亦有何过。汝沙门等凡夫。行在恶路。多染恶</a><a name="0033b22" id="0033b22">法。如汝之辈。应合轻慢与语。故我如此</a><a name="0033b23" id="0033b23"><p>尔时世尊告庵没罗曰。汝来于此。为求利益。</a><a name="0033b24" id="0033b24">我今观汝。不曾承事师长。时庵没罗闻佛此</a><a name="0033b25" id="0033b25">言。便生嗔恨。于佛世尊。欲有诽谤轻毁。作是</a><a name="0033b26" id="0033b26">言曰。刹利释种。是大愚痴梵行胜人。不知恭</a><a name="0033b27" id="0033b27">敬。佛告庵没罗言。诸释种等有何过失。庵</a><a name="0033b28" id="0033b28">没罗子曰。我于昔时。有事入劫比罗城。诸释</a><a name="0033b29" id="0033b29">种等在于高楼。咸指我言。此是莲花茎弟子。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240033a.htm'><img src='up.gif' border=0></a>
<a href='T240033c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>