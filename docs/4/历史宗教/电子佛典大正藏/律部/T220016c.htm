<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0016c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷3)</font> 第一分之二僧残法 <font face='Arial'>T22, p0016c</h2></font><hr>
<span class='old'>
</a><a name="0016b28" id="0016b28">见与偷罗难陀作不净行。为实为虚。诸比丘</a><a name="0016b29" id="0016b29">受教。集僧问慈地。乃至汝可更说。为实为</span><a name="0016c01" id="0016c01">虚皆如上说。如是问已。慈地言。我实不见陀</a><a name="0016c02" id="0016c02">婆作不净行。我见偷罗难陀数来往陀婆所。</a><a name="0016c03" id="0016c03">意欲谤之。从耆阇崛山下。见猕猴雄雌共合。</a><a name="0016c04" id="0016c04">我便假名雄者为陀婆雌者为偷罗难陀。故</a><a name="0016c05" id="0016c05">言亲见为不净行耳。诸比丘种种呵责。汝云</a><a name="0016c06" id="0016c06">何于异分中。取片若似片。作波罗夷。谤无</a><a name="0016c07" id="0016c07">波罗夷比丘。将至佛所以事白佛。佛以是事</a><a name="0016c08" id="0016c08">集比丘僧。问慈地。汝实尔不。答言。实尔世</a><a name="0016c09" id="0016c09">尊。佛种种呵责已。告诸比丘。以十利故。为诸</a><a name="0016c10" id="0016c10">比丘结戒。从今是戒应如是说。若比丘自不</a><a name="0016c11" id="0016c11">如法。恶嗔故。于异分中。取片若似片作波</a><a name="0016c12" id="0016c12">罗夷。谤无波罗夷比丘。欲破彼梵行。是比丘</a><a name="0016c13" id="0016c13">后时。若问若不问。言我是事异分中取片若</a><a name="0016c14" id="0016c14">似片法住嗔故谤僧伽婆尸沙</a><a name="0016c15" id="0016c15"><p>事者。言诤事教诫诤事。犯罪诤事事诤事。若</a><a name="0016c16" id="0016c16">比丘见他犯僧伽婆尸沙。定生僧伽婆尸沙</a><a name="0016c17" id="0016c17">想。嗔故。于异分中取片若似片。谤无波罗夷</a><a name="0016c18" id="0016c18">比丘。僧伽婆尸沙。闻疑亦如是。见闻疑他犯</a><a name="0016c19" id="0016c19">偷罗遮。犯波逸提犯波罗提提舍尼犯突吉</a><a name="0016c20" id="0016c20">罗。以波罗夷谤亦如是。余如上说(九戒竟)</a><a name="0016c21" id="0016c21"><p>佛在弥那邑阿[<a href='javascript:showpic("images/060797.gif")'>少/兔</a>]林下。尔时贵族诸释种子。</a><a name="0016c22" id="0016c22">多于佛所出家学道。时释摩男。语阿那律</a><a name="0016c23" id="0016c23">言。今诸贵族并皆出家修于梵行。我等兄弟</a><a name="0016c24" id="0016c24">如何独不。我若出家汝知家事。汝若舍家我</a><a name="0016c25" id="0016c25">当断理。阿那律言。愿兄出家我知家事。释</a><a name="0016c26" id="0016c26">摩男言。汝先由我在家受乐不知艰难。然出</a><a name="0016c27" id="0016c27">家行道亦复辛苦。汝今住家。吾当语汝营家</a><a name="0016c28" id="0016c28">之法。便种种语之。昼应尔夜应尔。田商货殖</a><a name="0016c29" id="0016c29">驱役之法。悉以语之。阿那律言。若营家如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220016b.htm'><img src='up.gif' border=0></a>
<a href='T220017a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>