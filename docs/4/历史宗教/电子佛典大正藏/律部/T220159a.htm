<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0159a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷24)</font> 第四分之二羯磨法 <font face='Arial'>T22, p0159a</h2></font><hr>
<span class='old'>
</a><a name="0158c28" id="0158c28">犹应筹量。若我等与作不见罪羯磨。不共住</a><a name="0158c29" id="0158c29">不共布萨。自恣作诸僧事。以此致诤更相骂</span><a name="0159a01" id="0159a01">詈。令僧不和别住生诸尘垢。汝等当畏此事</a><a name="0159a02" id="0159a02">舍置勿举。诸比丘虽闻佛语犹诤不息。便于</a><a name="0159a03" id="0159a03">食上高声骂詈更相打击。佛复告言。不应相</a><a name="0159a04" id="0159a04">骂不应食上高声。犯者皆突吉罗。若相打者</a><a name="0159a05" id="0159a05">偷罗遮。诸比丘虽闻佛语犹诤不息。便于界</a><a name="0159a06" id="0159a06">内别作僧事。佛复告言。若僧已破。于界内别</a><a name="0159a07" id="0159a07">作羯磨。如法如律者。亦名羯磨成就。所以</a><a name="0159a08" id="0159a08">者何。二部异见不同住故。不同住有二种。有</a><a name="0159a09" id="0159a09">自作不同住。有僧羯磨与作不同住。诸比丘</a><a name="0159a10" id="0159a10">虽闻佛语犹诤不息。佛复告诸比丘。汝等勿</a><a name="0159a11" id="0159a11">共斗诤更相诽谤更相骂詈。应共和同集在</a><a name="0159a12" id="0159a12">一处。如水乳合共弘师教。诸比丘白佛言。世</a><a name="0159a13" id="0159a13">尊。愿安隐住佛虽法主我等自知。佛三止</a><a name="0159a14" id="0159a14">之。诸比丘答亦如初。佛复告诸比丘。乃往过</a><a name="0159a15" id="0159a15">世拘萨罗有王名曰长寿。所统处少兵众寡</a><a name="0159a16" id="0159a16">弱。邻国迦夷王名梵达。所统处广兵众强</a><a name="0159a17" id="0159a17">盛。渐渐侵夺遂吞其国。梵达王得长寿王一</a><a name="0159a18" id="0159a18">臣。甚宠遇之仕以国事。时长寿王赤身将妇</a><a name="0159a19" id="0159a19">作婆罗门。向波罗奈国住陶师家。妇忽作</a><a name="0159a20" id="0159a20">是念。愿得日初出时四衢道中四种兵战磨</a><a name="0159a21" id="0159a21">刀汁饮。念已白王。若此愿不遂于此便死。王</a><a name="0159a22" id="0159a22">言。此不可果。汝今此病必死无疑。复语妇</a><a name="0159a23" id="0159a23">言。若梵达闻此知我所在。必反缚我打驴鸣</a><a name="0159a24" id="0159a24">鼓。分裂我身作五分矣。汝可小待。吾当密</a><a name="0159a25" id="0159a25">就先臣问此意故。语已便往具以问之。先臣</a><a name="0159a26" id="0159a26">答言。须见夫人当自相之。便往至夫人所。遥</a><a name="0159a27" id="0159a27">见夫人。便偏袒右肩头面作礼。三反称言。夫</a><a name="0159a28" id="0159a28">人今怀大福德子。拘萨罗国国嗣有继。复</a><a name="0159a29" id="0159a29">语王言。明旦当使夫人所念得果。语已便还<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220158c.htm'><img src='up.gif' border=0></a>
<a href='T220159b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>