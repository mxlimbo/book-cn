<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0111c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷3)</font> <font face='Arial'>T24, p0111c</h2></font><hr>
<span class='old'>
</a><a name="0111b28" id="0111b28">相者。遥见菩萨威光殊特。竞相谓曰。今此太</a><a name="0111b29" id="0111b29">子。若却后十二年中不出家者。必当登彼转</span><a name="0111c01" id="0111c01">轮王位。时白净王。闻斯相语甚大喜跃。即集</a><a name="0111c02" id="0111c02">群臣而告之曰。我闻相者相我太子。却后十</a><a name="0111c03" id="0111c03">二年中不出家者。当得转轮王位。汝等诸人</a><a name="0111c04" id="0111c04">宜加防卫。满十二年勿令出家。得使登彼金</a><a name="0111c05" id="0111c05">轮王位。汝等诸人宜加防卫。满十二年莫令</a><a name="0111c06" id="0111c06">出家。得使登彼金轮王位。当与诸君共相围</a><a name="0111c07" id="0111c07">绕。飞腾虚空观四天下。汝等应当速立宫殿</a><a name="0111c08" id="0111c08">简求美女令共娱乐。时诸臣等前白王曰。我</a><a name="0111c09" id="0111c09">观太子。不乐世间声香欲爱。云何以诸美女</a><a name="0111c10" id="0111c10">而可留连。王告臣曰。我之太子纵不爱彼一</a><a name="0111c11" id="0111c11">切色欲。应由未见殊妙女人。自今已往汝等</a><a name="0111c12" id="0111c12">诸君。勤加选择上好童女。倍数将来令太子</a><a name="0111c13" id="0111c13">见。任其意者必生爱乐。群臣议曰。今此太子</a><a name="0111c14" id="0111c14">虽无爱染。我等诸人应造种种严身之具。各</a><a name="0111c15" id="0111c15">令童女美颜容者执其香饰之物亲奉太子。</a><a name="0111c16" id="0111c16">复令太子各赐诸女严好珍饰。或有爱者。便</a><a name="0111c17" id="0111c17">令留住共相嬉戏。作是议已。即为太子造立</a><a name="0111c18" id="0111c18">宫殿。百宝庄严敷师子座。令太子坐于其座。</a><a name="0111c19" id="0111c19">前积诸珍宝种种璎珞。以成大聚。总命诸臣</a><a name="0111c20" id="0111c20">及余人众。咸令普集所有童女。任其意愿随</a><a name="0111c21" id="0111c21">时庄饰。着诸璎珞将入宫内。菩萨性爱舍</a><a name="0111c22" id="0111c22">施。于诸童女普赐璎珞。时执仗释种有一童</a><a name="0111c23" id="0111c23">女。名耶输陀罗。容色端正世所希有。执仗释</a><a name="0111c24" id="0111c24">种。即还家中告其女曰。今者太子。施诸童女</a><a name="0111c25" id="0111c25">珠宝珍奇严好之具。汝可往取。其女报曰。我</a><a name="0111c26" id="0111c26">之家中岂无此耶。何用他物。父告女曰。然彼</a><a name="0111c27" id="0111c27">太子虽施珍宝。或因爱乐便以为妃。女曰。若</a><a name="0111c28" id="0111c28">因此时便为妃者。纵取余女我必当得为其</a><a name="0111c29" id="0111c29">太妃。父又告曰。必当如斯可便速去。于是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240111b.htm'><img src='up.gif' border=0></a>
<a href='T240112a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>