<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0243c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷9)</font> 第二门第四子摄颂胜鬘之余 <font face='Arial'>T24, p0243c</h2></font><hr>
<span class='old'>
</a><a name="0243b28" id="0243b28">地狱受烧然苦。复此余业五百生中常截手</a><a name="0243b29" id="0243b29">足。乃至今生亦受此苦。由于我所起净信故。</span><a name="0243c01" id="0243c01">得生天上。复由昔日作苾刍尼。受持读诵正</a><a name="0243c02" id="0243c02">法教故。值我闻法证见谛理。汝等苾刍。此皆</a><a name="0243c03" id="0243c03">由业广如上说。是时恶生所留之人。听佛记</a><a name="0243c04" id="0243c04">已还恶生处。彼便问曰。世尊于我有何言记。</a><a name="0243c05" id="0243c05">彼言。大王如来说言。憍萨罗国悉当破灭。更</a><a name="0243c06" id="0243c06">经七日。恶生苦母被猛火烧身。堕在无间大</a><a name="0243c07" id="0243c07">地狱中。是时恶生闻彼所说。极怀烦恼掌</a><a name="0243c08" id="0243c08">颊而住。苦母见已问言。大王何故怀忧。王</a><a name="0243c09" id="0243c09">言。苦母我今云何得不忧恼。世尊。有言记我</a><a name="0243c10" id="0243c10">及汝。于七日后猛火焚烧堕在无间大地狱</a><a name="0243c11" id="0243c11">中。苦母对曰。大王如乞索婆罗门入舍乞求。</a><a name="0243c12" id="0243c12">不得物时欲令其家。生百千种不吉祥事。何</a><a name="0243c13" id="0243c13">况沙门乔答摩。所有亲族被王诛尽。宁无深</a><a name="0243c14" id="0243c14">重怨恨之言。随其恶心而为咒咀。王若惧者</a><a name="0243c15" id="0243c15">于后园中池水之内。造一柱楼。王应诣彼七</a><a name="0243c16" id="0243c16">日居住。日满之后方可入城。王言如是。即令</a><a name="0243c17" id="0243c17">造楼。将诸宫人及苦母等。升楼而住。过一夜</a><a name="0243c18" id="0243c18">已苦母白言。大王一夜已过余六夜在。当共</a><a name="0243c19" id="0243c19">入城。如是二三乃至七日。苦母言。今日安隐</a><a name="0243c20" id="0243c20">共入城中。于时四面忽然云起。女人常事乐</a><a name="0243c21" id="0243c21">观璎珞。诸宫人等共相谓曰。庄严结束可往</a><a name="0243c22" id="0243c22">城中。即整衣服。时有一女以日光珠。置偃枕</a><a name="0243c23" id="0243c23">上而自严饰。云去天晴。日光忽现照触宝珠。</a><a name="0243c24" id="0243c24">便即火出烧其偃枕。猛焰上腾。即焚楼阁。</a><a name="0243c25" id="0243c25">诸宫人等四散驰走。恶生苦母皆被火烧。便</a><a name="0243c26" id="0243c26">欲走出时有非人。关闭其户不能得出。于时</a><a name="0243c27" id="0243c27">恶生被火烧害。极苦缠心告苦母曰。祸哉我</a><a name="0243c28" id="0243c28">今已受烧害之苦。苦母曰。大王我亦同此。</a><a name="0243c29" id="0243c29">大火烧然身皆烂熟俱大号叫。便堕无间大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240243b.htm'><img src='up.gif' border=0></a>
<a href='T240244a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>