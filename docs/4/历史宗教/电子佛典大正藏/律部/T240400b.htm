<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0400b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷38)</font> 第八门第十子摄颂说涅槃之余 <font face='Arial'>T24, p0400b</h2></font><hr>
<span class='old'>
</a><a name="0400a28" id="0400a28">涅槃。各怀悲感椎胸懊恼闷绝于地。亦有如</a><a name="0400a29" id="0400a29">前共相开解。且各裁止乃至终归无常悉皆离</span><a name="0400b01" id="0400b01">别。于时尊者阿尼卢陀。为阿难陀及诸大众。</a><a name="0400b02" id="0400b02">广说法要乃至天明。时苾刍等默然听受。阿</a><a name="0400b03" id="0400b03">尼卢陀复告阿难陀曰。汝今宜往拘尸那城</a><a name="0400b04" id="0400b04">告诸壮士。昨于中夜如来大师已入无余妙</a><a name="0400b05" id="0400b05">涅槃界。仁等今时所应作者宜当速办。勿为</a><a name="0400b06" id="0400b06">后悔复重告曰。如来大师于汝城邑入般涅</a><a name="0400b07" id="0400b07">槃。尔等云何不兴供养报佛慈恩。时阿难</a><a name="0400b08" id="0400b08">陀闻是语已。即持天衣将一苾刍。以为侍</a><a name="0400b09" id="0400b09">者往壮士集堂有五百人先在堂处。尊者告</a><a name="0400b10" id="0400b10">曰。仁等壮士及诸大众。如来大师已于中夜。</a><a name="0400b11" id="0400b11">入无余依妙涅槃界。仁等今时所应作者宜</a><a name="0400b12" id="0400b12">应速办。勿生后悔。又重告曰。如来大师于汝</a><a name="0400b13" id="0400b13">城邑入般涅槃。汝等云何不兴供养报佛慈</a><a name="0400b14" id="0400b14">恩。时诸壮士闻是告已。或有闷绝宛转于地。</a><a name="0400b15" id="0400b15">椎胸大唤身体战栗不能自持。或有高声作</a><a name="0400b16" id="0400b16">如是语。我于佛所曾闻是说。世间无常悉皆</a><a name="0400b17" id="0400b17">离别。时诸壮士共相谓曰。宜各赍持种种华</a><a name="0400b18" id="0400b18">鬘涂香末香烧香。及诸妙物音声鼓乐。速往</a><a name="0400b19" id="0400b19">双林以申供养。并大臣辅相各与眷属男女</a><a name="0400b20" id="0400b20">大小亲友知识。出拘尸城诣双林所。既至彼</a><a name="0400b21" id="0400b21">已于佛卧处。师子床前尽哀情已。各持所有</a><a name="0400b22" id="0400b22">上妙诸香名华。无数幢幡缯彩饮食奇珍。奏</a><a name="0400b23" id="0400b23">诸音乐广供养已。白阿难陀曰。无上法王已</a><a name="0400b24" id="0400b24">归圆寂。不知今者葬礼如何。尊者告曰。然我</a><a name="0400b25" id="0400b25">先已奉佛教敕。所有葬法如转轮王。问曰。其</a><a name="0400b26" id="0400b26">法如何。答曰。以白叠絮先用裹体。次以千</a><a name="0400b27" id="0400b27">张白叠周遍缠身。置金棺中盛满香油。覆以</a><a name="0400b28" id="0400b28">金盖积栴檀木及海岸诸香。以火焚燎。后将</a><a name="0400b29" id="0400b29">牛乳浇火令灭。有余舍利盛以金瓶。于四衢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240400a.htm'><img src='up.gif' border=0></a>
<a href='T240400c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>