<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0175b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷15)</font> <font face='Arial'>T24, p0175b</h2></font><hr>
<span class='old'>
</a><a name="0175a28" id="0175a28">大帝释军。国土丰饶人皆快乐。王有夫人。号</a><a name="0175a29" id="0175a29">为月光。但所作梦皆有真实。于彼国内有一</span><a name="0175b01" id="0175b01">菩萨。而作鹿王。其形金色殊胜端正。人所见</a><a name="0175b02" id="0175b02">者无有厌足。自知端正心常怖畏。恒怕猎师</a><a name="0175b03" id="0175b03">常藏其身。时诸禽兽互相解语。时有一乌。诣</a><a name="0175b04" id="0175b04">鹿王所心生爱念。作如是语。阿舅。云何惊怖</a><a name="0175b05" id="0175b05">食草。金色鹿王便即报曰。我为端正。一切猎</a><a name="0175b06" id="0175b06">师若见我者。恐相杀害。为此食草心常惊怖。</a><a name="0175b07" id="0175b07">乌寻报曰。我于夜中亦怕鸺鹠。我等与舅。从</a><a name="0175b08" id="0175b08">今已去更相守护。若于白日。我处高树监察</a><a name="0175b09" id="0175b09">好恶。有事报王。若至夜中。王当观视有事报</a><a name="0175b10" id="0175b10">我。于彼国中。有一大河在于林侧。时有二人</a><a name="0175b11" id="0175b11">先有怨仇。忽然相逢。一人力胜。遂缚怨人掷</a><a name="0175b12" id="0175b12">于河中。其水流急彼人漂溺。便作是言。谁能</a><a name="0175b13" id="0175b13">救得我者。我与作奴。时彼鹿王。与五百眷属。</a><a name="0175b14" id="0175b14">至河饮水。闻此声已起慈悲心。便入水中欲</a><a name="0175b15" id="0175b15">救溺人。是时老乌来诣王所。便即告言。此黑</a><a name="0175b16" id="0175b16">头虫。都无恩义。勿须救拔。若得离难必害鹿</a><a name="0175b17" id="0175b17">王。时彼鹿王为慈悲故。不取乌言。往溺人所</a><a name="0175b18" id="0175b18">背负而出。既到岸上。以口解绳待苏息已。便</a><a name="0175b19" id="0175b19">即报言。子须当知。此是归路。汝当好去。时</a><a name="0175b20" id="0175b20">彼溺人胡跪合掌报鹿王言。我于王边更得</a><a name="0175b21" id="0175b21">此命。愿常供侍为奴。以报王恩。时彼鹿王即</a><a name="0175b22" id="0175b22">说漏曰</a><a name="0175b23" id="0175b23"><p class='lg'>　　不用汝为奴　　　亦不须承事</a><br><a name="0175b24" id="0175b24">　　但莫说见我　　　恐彼取我皮　</p></a><a name="0175b25" id="0175b25"><p>我今于汝更求一事。汝随我愿勿言见我。即</a><a name="0175b26" id="0175b26">是报恩。何以故。我身端严色相具足。恐彼人</a><a name="0175b27" id="0175b27">知杀我取皮。是故莫说见我在此。彼人答</a><a name="0175b28" id="0175b28">言。敬从王愿。我定不说。即起合掌右绕三</a><a name="0175b29" id="0175b29">匝作礼而去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240175a.htm'><img src='up.gif' border=0></a>
<a href='T240175c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>