<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0573b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷8)</font> <font face='Arial'>T24, p0573b</h2></font><hr>
<span class='old'>
</a><a name="0573a28" id="0573a28">刹帝利所有工巧汝当学之。亦恶作罪。若言</a><a name="0573a29" id="0573a29">汝是薜舍戍达罗种或下贱所生。皆得本罪。</span><a name="0573b01" id="0573b01">言工巧者。营业不同。复有多种。谓捕鱼人</a><a name="0573b02" id="0573b02">客缝人铁瓦竹木剃发等人。舞乐奴婢贱品</a><a name="0573b03" id="0573b03">佣赁。以斯等业讥骂前人。或言。汝当学此。或</a><a name="0573b04" id="0573b04">言。汝当营作。言形相者。谓挛跛侏儒等。言疾</a><a name="0573b05" id="0573b05">病者。疥癞痈疽等。言破戒者。谓五部罪等。言</a><a name="0573b06" id="0573b06">烦恼者。谓嗔恨恼嫉等。言无戒者。谓先犯重</a><a name="0573b07" id="0573b07">人。谓求寂时及近圆后而犯重禁。或近圆日</a><a name="0573b08" id="0573b08">众不和合。是贼住人半择迦类坏苾刍尼。或</a><a name="0573b09" id="0573b09">是非人狂心恼逼聋盲喑哑。此等诸事毁訾</a><a name="0573b10" id="0573b10">他人。若实若虚他领解时。咸得本罪。言非</a><a name="0573b11" id="0573b11">类者。如言汝是苾刍尼式叉摩拏。室罗末</a><a name="0573b12" id="0573b12">尼罗。室罗末尼离。皆得恶作罪。若毁苾刍</a><a name="0573b13" id="0573b13">尼乃至俗人。咸得恶作。若苾刍尼毁苾刍</a><a name="0573b14" id="0573b14">尼时。亦得堕罪。若毁苾刍等得恶作罪。若求</a><a name="0573b15" id="0573b15">寂等于苾刍等。以上诸事而毁訾言。咸得恶</a><a name="0573b16" id="0573b16">作。诸余学处类此应知。对中方人作边地语。</a><a name="0573b17" id="0573b17">对边地人作中方语。若他解者得根本罪。若</a><a name="0573b18" id="0573b18">不解者得恶作罪。为书印等亦皆恶作。此事</a><a name="0573b19" id="0573b19">此事想。于六句中。四犯二无犯。其无犯者。若</a><a name="0573b20" id="0573b20">以种姓简名而说。谓婆罗门苾刍某甲。又无</a><a name="0573b21" id="0573b21">犯者先非恶心错误而说。或为教诲意。或作</a><a name="0573b22" id="0573b22">饶益心。犯缘同上</a><a name="0573b23" id="0573b23"><p><b>　　<A NAME="n313"></A>离间语学处第三</b></a><a name="0573b24" id="0573b24"><p>佛在室罗伐城给孤独园。因六众苾刍依门</a><a name="0573b25" id="0573b25">徒事。由摄受门徒烦恼。制斯学处</a><a name="0573b26" id="0573b26"><p>若复苾刍离间语故。波逸底迦</a><a name="0573b27" id="0573b27"><p>言苾刍离间语故者。谓作恶心令他离间。而</a><a name="0573b28" id="0573b28">发其语。或求资生。或作无益。或性嫉妒。或</a><a name="0573b29" id="0573b29">为福业事。谓读诵依止等。若苾刍于一离一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240573a.htm'><img src='up.gif' border=0></a>
<a href='T240573c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>