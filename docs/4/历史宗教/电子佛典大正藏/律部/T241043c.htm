<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1043c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷2)</font> 自利利他品第十 <font face='Arial'>T24, p1043c</h2></font><hr>
<span class='old'>
</a><a name="1043b28" id="1043b28">说。十四真正说。十五说已不生憍慢。十六说</a><a name="1043b29" id="1043b29">已不求世报。如是之人能从他听。从他听时</span><a name="1043c01" id="1043c01">具十六事。一者时听。二者乐听。三者至心听。</a><a name="1043c02" id="1043c02">四者恭敬听。五者不求过听。六者不为论议</a><a name="1043c03" id="1043c03">听。七者不为胜听。八者听时不轻说者。九者</a><a name="1043c04" id="1043c04">听时不轻于法。十者听时终不自轻。十一听</a><a name="1043c05" id="1043c05">时远离五盖。十二听时为受持读。十三听时</a><a name="1043c06" id="1043c06">为除五欲。十四听时为具信心。十五听时为</a><a name="1043c07" id="1043c07">调众生。十六听时为断闻根。善男子。具八智</a><a name="1043c08" id="1043c08">者能说能听。如是之人能自他利。不具足者</a><a name="1043c09" id="1043c09">则不得名自利利他。善男子。能说法者复有</a><a name="1043c10" id="1043c10">二种。一者清净。二不清净。不清净者复有五</a><a name="1043c11" id="1043c11">事。一者为利故说。二者为报而说。三者为胜</a><a name="1043c12" id="1043c12">他说。四者为世报说。五者疑说。清净说者复</a><a name="1043c13" id="1043c13">有五事。一先施食然后为说。二为增长三宝</a><a name="1043c14" id="1043c14">故说。三断自他烦恼故说。四为分别邪正故</a><a name="1043c15" id="1043c15">说。五为听者得最胜故说。善男子。不净说者。</a><a name="1043c16" id="1043c16">名曰垢秽。名为卖法。亦名污辱。亦名错谬。</a><a name="1043c17" id="1043c17">亦名失意。清净说者。名曰净洁。亦名正说。</a><a name="1043c18" id="1043c18">亦名实语。亦名法聚。善男子。若具足知十二</a><a name="1043c19" id="1043c19">部经声论因论。知因知喻知自他取。是名正</a><a name="1043c20" id="1043c20">说。听者有四。一者略闻多解。二者随分别解。</a><a name="1043c21" id="1043c21">三者随本意解。四者于一一字一一句解。如</a><a name="1043c22" id="1043c22">来说法正为三人。不为第四。何以故。以非器</a><a name="1043c23" id="1043c23">故。如是四人分为二种。一者熟。二者生。熟者</a><a name="1043c24" id="1043c24">现在调伏。生者未来调伏。善男子。譬如树林</a><a name="1043c25" id="1043c25">凡有四种。一者易伐难出。二者难伐易出。三</a><a name="1043c26" id="1043c26">者易伐易出。四者难伐难出。在家之人亦有</a><a name="1043c27" id="1043c27">四种。一者易调难出。二者难调易出。三者</a><a name="1043c28" id="1043c28">易调易出。四者难调难出。如是四人分为三</a><a name="1043c29" id="1043c29">种。一者呵责已调。二者濡语而调。三者呵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241043b.htm'><img src='up.gif' border=0></a>
<a href='T241044a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>