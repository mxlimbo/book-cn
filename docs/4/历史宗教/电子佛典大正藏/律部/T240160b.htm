<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0160b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷12)</font> <font face='Arial'>T24, p0160b</h2></font><hr>
<span class='old'>
</a><a name="0160a28" id="0160a28">捉。王先有女。颜容端正众人乐见。同于河中</a><a name="0160a29" id="0160a29">游戏。令稍相远。报其女曰。有人捉汝。汝便高</span><a name="0160b01" id="0160b01">声。又敕守岸人曰。我女作声。汝等即须相近。</a><a name="0160b02" id="0160b02">若见男子便可捉取。尔时狗贼复作是念。今</a><a name="0160b03" id="0160b03">王与女游戏河中。应要与彼女相共嬉戏。</a><a name="0160b04" id="0160b04">作是念已。即于上流而住。放一瓦锅随流而</a><a name="0160b05" id="0160b05">下。岸夫见已谓是贼。竞持棒打瓦锅便破。</a><a name="0160b06" id="0160b06">乃知非贼。第二第三亦复如是。乃至十数。时</a><a name="0160b07" id="0160b07">守岸人屡见瓦锅。便舍不打。尔时狗贼头戴</a><a name="0160b08" id="0160b08">一锅。随流而下至王女所。上女舟中。手执利</a><a name="0160b09" id="0160b09">刀告王女曰。汝勿作声。若作声者我当害</a><a name="0160b10" id="0160b10">汝。王女怕惧不敢作声。因与戏会。既戏会已</a><a name="0160b11" id="0160b11">便走而去。女见贼去。高声啼泣作如是言。彼</a><a name="0160b12" id="0160b12">贼强私我今已去讫。守河岸人报王女曰。汝</a><a name="0160b13" id="0160b13">嬉戏时默然欢乐。贼今既去乃始啼泣。我等</a><a name="0160b14" id="0160b14">于今何处求贼。守岸人等具以告王。王曰。汝</a><a name="0160b15" id="0160b15">等云何不善防守致令如是。时彼王女被狗</a><a name="0160b16" id="0160b16">贼交。遂便有胎。具足十月诞生一子。时彼狗</a><a name="0160b17" id="0160b17">贼闻王女生子。复作念云。我今必为我儿作</a><a name="0160b18" id="0160b18">诸喜庆。作是念已。即变其形为一给使。从王</a><a name="0160b19" id="0160b19">内出告诸人曰。王有教令。我女生子。汝诸国</a><a name="0160b20" id="0160b20">人。可于今夜恣意欢乐。互盗衣服财帛任情</a><a name="0160b21" id="0160b21">而作。时国群臣及诸人众。闻是语已放情嬉</a><a name="0160b22" id="0160b22">戏。其声喧闹闻于王内。王问诸人。我诸国</a><a name="0160b23" id="0160b23">人云何喧闹若是。国人答曰。我等先奉王教</a><a name="0160b24" id="0160b24">令我如是。王闻是已知是狗贼所作。便作是</a><a name="0160b25" id="0160b25">念。我若捉此狗贼不得。我便舍去国位。即设</a><a name="0160b26" id="0160b26">一计造一大堂。堂既了已。其儿年已六岁。令</a><a name="0160b27" id="0160b27">诸群臣击鼓宣令。尽唤国内所有男子尽入</a><a name="0160b28" id="0160b28">堂内。有不来者捉获杀之。尔时国人尽来入</a><a name="0160b29" id="0160b29">堂。时彼狗贼亦在其中。时王即以华鬘告其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240160a.htm'><img src='up.gif' border=0></a>
<a href='T240160c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>