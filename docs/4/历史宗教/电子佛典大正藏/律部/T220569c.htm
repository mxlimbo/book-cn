<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0569c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷1)</font> 四波罗夷法之一 <font face='Arial'>T22, p0569c</h2></font><hr>
<span class='old'>
</a><a name="0569b28" id="0569b28">拘留孙佛迦叶佛。为诸弟子广说经法。从</a><a name="0569b29" id="0569b29">契经乃至优波提舍经。亦结戒亦说戒。弟</span><a name="0569c01" id="0569c01">子众心疲厌。时佛知彼心疲厌。作如是教。</a><a name="0569c02" id="0569c02">是应念是不应念。是应思惟是不应思</a><a name="0569c03" id="0569c03">惟。是应断是应具足住。如是舍利弗。彼诸</a><a name="0569c04" id="0569c04">佛及声闻众在世佛法流布。若彼诸佛及声</a><a name="0569c05" id="0569c05">闻众灭度后。诸世间人种种名种种姓种种</a><a name="0569c06" id="0569c06">家出家不令佛法疾灭。何以故以经法善</a><a name="0569c07" id="0569c07">摄故。舍利弗。譬如种种华置于案上以</a><a name="0569c08" id="0569c08">线贯。虽为风吹而不分散。何以故以线</a><a name="0569c09" id="0569c09">善贯摄故。如是舍利弗。彼佛及声闻众在世</a><a name="0569c10" id="0569c10">者佛法广说如上。舍利弗以此因缘故。毗</a><a name="0569c11" id="0569c11">婆尸佛乃至迦叶佛佛法得久住。以此因缘</a><a name="0569c12" id="0569c12">故拘那含牟尼佛随叶佛佛法不得久住。尔</a><a name="0569c13" id="0569c13">时舍利弗从坐而起。偏露右臂右膝着地</a><a name="0569c14" id="0569c14">合掌白佛言。世尊。今正是时。唯愿大圣。与</a><a name="0569c15" id="0569c15">诸比丘结戒说戒。使修梵行法得久住。佛</a><a name="0569c16" id="0569c16">告舍利弗且止。佛自知时。舍利弗。如来未</a><a name="0569c17" id="0569c17">为诸比丘结戒。何以故比丘中未有犯有</a><a name="0569c18" id="0569c18">漏法。若有犯有漏法者。然后世尊为诸比</a><a name="0569c19" id="0569c19">丘结戒。断彼有漏法故。舍利弗。比丘乃至</a><a name="0569c20" id="0569c20">未得利养。故未生有漏法。若得利养便</a><a name="0569c21" id="0569c21">生有漏法。若有漏法生。世尊乃为诸比丘</a><a name="0569c22" id="0569c22">结戒。欲使彼断有漏法故。舍利弗。比丘未</a><a name="0569c23" id="0569c23">生有漏法者。以未有名称为人所识多</a><a name="0569c24" id="0569c24">闻多财业故。若比丘得名称乃至多财业。便</a><a name="0569c25" id="0569c25">生有漏法。若有漏法生。然后世尊当为结</a><a name="0569c26" id="0569c26">戒。欲使彼断有漏法故。舍利弗。汝且止。</a><a name="0569c27" id="0569c27">如来自知时</a><a name="0569c28" id="0569c28"><p>尔时世尊在毗舍离。时迦兰陀村须提那子。</a><a name="0569c29" id="0569c29">于彼村中饶财多宝持信牢固出家为道。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220569b.htm'><img src='up.gif' border=0></a>
<a href='T220570a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>