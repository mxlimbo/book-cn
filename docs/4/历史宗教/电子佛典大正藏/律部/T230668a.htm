<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0668a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷8)</font> 断人命学处第三 <font face='Arial'>T23, p0668a</h2></font><hr>
<span class='old'>
</a><a name="0667c28" id="0667c28">问言贼在何处。摩诃罗报曰。于此寺边升梯</a><a name="0667c29" id="0667c29">而上。我示惊怖并已逃奔。诸人报曰。令贼逃</span><a name="0668a01" id="0668a01">奔斯为甚善。天晓开门寻贼上处。便见贼头</a><a name="0668a02" id="0668a02">流血而死。众既见已各怀惊怖。共相告曰。前</a><a name="0668a03" id="0668a03">非遭贼今是遭贼。由打杀人遂令我辈犯他</a><a name="0668a04" id="0668a04">胜罪。时诸苾刍便生追悔。以缘白佛。佛言汝</a><a name="0668a05" id="0668a05">等无犯。然诸苾刍不应作如是心打彼身上。</a><a name="0668a06" id="0668a06">其所掷物可在傍边或于背后。欲令恐怖作</a><a name="0668a07" id="0668a07">惊呼声。若苾刍作如是心打彼身者。得越法</a><a name="0668a08" id="0668a08">罪云何老苾刍</a><a name="0668a09" id="0668a09"><p>佛在室罗伐给孤独园。于此城中有一长者。</a><a name="0668a10" id="0668a10">于同类族娶女为妻。后诞一男年渐长大。是</a><a name="0668a11" id="0668a11">时长者赀财损失。亲族乖离其妻既亡。便告</a><a name="0668a12" id="0668a12">子曰。我今衰老不复能知家中事业。我欲别</a><a name="0668a13" id="0668a13">汝情希出家。子白父曰。若如是者我亦出家。</a><a name="0668a14" id="0668a14">父报子曰。斯亦善哉。遂即父子相随诣给园</a><a name="0668a15" id="0668a15">中。至一苾刍处。即礼足已白言。圣者。我欲</a><a name="0668a16" id="0668a16">出家。苾刍问曰。岂此童子亦愿出家。答曰</a><a name="0668a17" id="0668a17">亦愿。问无障难俱与出家。佛教常式老者受</a><a name="0668a18" id="0668a18">利小者知事。是时父子二人常被驱役。子白</a><a name="0668a19" id="0668a19">父曰。我被众欺常令作务为无学业。今可共</a><a name="0668a20" id="0668a20">往他方受习经典。父言善哉。与汝同去。所</a><a name="0668a21" id="0668a21">到之处为其年小。还被驱驰即令知事。子白</a><a name="0668a22" id="0668a22">父曰。室罗伐城虽令知事。然法主世尊亲在</a><a name="0668a23" id="0668a23">于彼。于时时中闻说授记。某甲苾刍证阿罗</a><a name="0668a24" id="0668a24">汉。某甲苾刍成不净观。胜光大王胜鬘夫人</a><a name="0668a25" id="0668a25">仙授世主毗舍佉母。及余长者婆罗门等。并</a><a name="0668a26" id="0668a26">皆敬信。我等至彼若法若食皆同受用。今欲</a><a name="0668a27" id="0668a27">还彼。便弃余方至室罗伐。欲到住处午时既</a><a name="0668a28" id="0668a28">逼。闻揵稚声便报父曰。揵稚声促宜应急</a><a name="0668a29" id="0668a29">往。父老疲困不能速行。其子强推令其进路。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230667c.htm'><img src='up.gif' border=0></a>
<a href='T230668b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>