<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0141c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷8)</font> <font face='Arial'>T24, p0141c</h2></font><hr>
<span class='old'>
</a><a name="0141b28" id="0141b28">舍利子所。到已礼讫在一面立问言。圣者。世</a><a name="0141b29" id="0141b29">尊出游日行几许。舍利子曰。如转轮王所行</span><a name="0141c01" id="0141c01">之法。又问曰。轮王日行几何。报曰。轮王日行</a><a name="0141c02" id="0141c02">两踰缮那半。时给孤长者。从室罗筏城于其</a><a name="0141c03" id="0141c03">中间。计两驿半置四事供养。时非时食悉皆</a><a name="0141c04" id="0141c04">充足。建吉祥门立一首领。总知事务。严饰幡</a><a name="0141c05" id="0141c05">盖及以宝幢。栴檀香水洒散其地。布众名花。</a><a name="0141c06" id="0141c06">杂宝香炉置于衢路。作是事已告使者曰。汝</a><a name="0141c07" id="0141c07">今可往诣世尊所顶礼双足。当陈我言奉问</a><a name="0141c08" id="0141c08">世尊。起居轻利小病少恼安乐行不。唯愿世</a><a name="0141c09" id="0141c09">尊及苾刍众。向室罗筏城。我以尽形四事供</a><a name="0141c10" id="0141c10">养。冀无阙乏。使受教已即往王舍城。诣世尊</a><a name="0141c11" id="0141c11">所顶礼双足。即住一面白世尊曰。彼给孤长</a><a name="0141c12" id="0141c12">者。顶礼世尊双足而白世尊。起居轻利少病</a><a name="0141c13" id="0141c13">少恼安乐行不。唯愿世尊及苾刍众。向室罗</a><a name="0141c14" id="0141c14">筏城。尽我一生四事供养。冀无阙乏。世尊告</a><a name="0141c15" id="0141c15">曰。给孤长者及汝己身。愿常安乐。使者白世</a><a name="0141c16" id="0141c16">尊已。复白世尊曰。给孤长者作如是语。唯愿</a><a name="0141c17" id="0141c17">世尊及苾刍众。向室罗筏城来。尽我一生四</a><a name="0141c18" id="0141c18">事供养。世尊尔时默然而受。使者见世尊默</a><a name="0141c19" id="0141c19">然受已。作礼而去。尔时世尊。由自调伏故。调</a><a name="0141c20" id="0141c20">伏围绕。自寂静故。寂静围绕。自解脱故。解脱</a><a name="0141c21" id="0141c21">围绕。自安隐故。安隐围绕。自善顺故。善顺</a><a name="0141c22" id="0141c22">围绕。自应供故。应供围绕。自离欲故。离欲围</a><a name="0141c23" id="0141c23">绕。自端严故。端严围绕。犹如牛王牛众围绕。</a><a name="0141c24" id="0141c24">犹如象王小象围绕。如师子王师子围绕。犹</a><a name="0141c25" id="0141c25">如鹅王诸鹅围绕。犹如妙翅鸟王诸鸟围绕。</a><a name="0141c26" id="0141c26">如婆罗门学士学徒围绕。犹如大医病者围</a><a name="0141c27" id="0141c27">绕。犹如大将众勇围绕。如大导师行旅围绕。</a><a name="0141c28" id="0141c28">犹如商主众商围绕。如大长者诸长者围绕。</a><a name="0141c29" id="0141c29">犹如国王诸臣围绕。如转轮王千子围绕。犹<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240141b.htm'><img src='up.gif' border=0></a>
<a href='T240142a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>