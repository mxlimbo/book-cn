<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0054c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷12)</font> [<a href='javascript:showpic("images/001244.gif")'>仁-二+尔</a>]罗步提缘 <font face='Arial'>T24, p0054c</h2></font><hr>
<span class='old'>
</a><a name="0054b28" id="0054b28">迦摄波。我今何为留难苦者。而此诸人。不</a><a name="0054b29" id="0054b29">见自福不行惠施。修诸善福。我今自见。何不</span><a name="0054c01" id="0054c01">惠施。广修诸福世尊岂不说是语耶</a><a name="0054c02" id="0054c02"><p class='lg'>　　福应常修造　　　无福遭苦厄</a><br><a name="0054c03" id="0054c03">　　若有修福者　　　现受当安乐　</p></a><a name="0054c04" id="0054c04"><p>大迦摄波。从此之后。先观方乞。时天帝释。于</a><a name="0054c05" id="0054c05">虚空中。持诸天食。来置钵中。大迦摄波翻侧</a><a name="0054c06" id="0054c06">其钵。食便落地。时诸苾刍以缘白佛。佛言。由</a><a name="0054c07" id="0054c07">斯事故。苾刍应持钵盖。时诸人众。咸闻癞女</a><a name="0054c08" id="0054c08">施迦摄波臭恶米泔。命终得生睹史多天。胜</a><a name="0054c09" id="0054c09">光大王亦闻斯事。诣世尊所。顶礼佛足。退坐</a><a name="0054c10" id="0054c10">一面。佛便为王广说妙法。示教利喜默然而</a><a name="0054c11" id="0054c11">住。王从坐起。整理衣服。合掌恭敬。而白佛</a><a name="0054c12" id="0054c12">言。唯愿世尊。与苾刍僧伽。为圣者迦摄波故。</a><a name="0054c13" id="0054c13">于七日内。受我微供。佛便默受。王知佛受。顶</a><a name="0054c14" id="0054c14">礼佛足。奉辞而去。于斯夜中。敕诸供膳。严备</a><a name="0054c15" id="0054c15">种种精妙饮食。至明清旦。敷设床座。置清净</a><a name="0054c16" id="0054c16">水。齿木及屑。令使白佛。饮食已办。愿佛知</a><a name="0054c17" id="0054c17">时。广如余说。乃至坐定。王自行食。时有乞</a><a name="0054c18" id="0054c18">儿。来在其中。对尊宿坐。情生净信。深起恭</a><a name="0054c19" id="0054c19">敬。作如是念。王由往昔修诸福业。今处尊贵。</a><a name="0054c20" id="0054c20">复能惠施。供养三宝。王复自手遍行饮食。佛</a><a name="0054c21" id="0054c21">与僧伽。悉令饱满。即行净水。齿木及屑。洗漱</a><a name="0054c22" id="0054c22">毕已。王听法故。取小卑座。对面而坐。佛告大</a><a name="0054c23" id="0054c23">王。我为王故。说施伽他。而当为彼获大福者。</a><a name="0054c24" id="0054c24">王作是念。世尊今时受我供养。何得有人。</a><a name="0054c25" id="0054c25">而获多福。念已白佛。唯愿世尊。为获多修</a><a name="0054c26" id="0054c26">福业之者。而说施愿。于时世尊。为彼乞儿。而</a><a name="0054c27" id="0054c27">说咒愿。世尊如是于五六日时。为乞儿说</a><a name="0054c28" id="0054c28">施愿颂。王便怀忧。手拓颊住。作如是念。世尊</a><a name="0054c29" id="0054c29">食我供养。称乞儿名。而说施愿。诸臣见王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240054b.htm'><img src='up.gif' border=0></a>
<a href='T240055a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>