<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 萨婆多毗尼毗婆沙 0547b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 萨婆多毗尼毗婆沙</font> <font face='Arial'>(卷7)</font> 九十事第三十 <font face='Arial'>T23, p0547b</h2></font><hr>
<span class='old'>
</a><a name="0547a28" id="0547a28"><p>此是不共戒。沙弥突吉罗。此戒体。比丘尼向</a><a name="0547a29" id="0547a29">檀越。偏赞比丘功德智慧。而后得食波逸提。</span><a name="0547b01" id="0547b01">若式叉摩尼沙弥尼作因缘食。亦波逸提。请</a><a name="0547b02" id="0547b02">大迦叶舍利弗大目连阿那律。凡有五事。能</a><a name="0547b03" id="0547b03">与众生作现世福田。一入见谛道。二大尽</a><a name="0547b04" id="0547b04">智。三灭尽定。四四无量。五无诤三昧。出见谛</a><a name="0547b05" id="0547b05">道。所以令人得现世福。已从无始已来。为</a><a name="0547b06" id="0547b06">邪见所恼。今证见谛。尽一切五邪。皆悉无</a><a name="0547b07" id="0547b07">余。不坏信见今始成就。以此因缘。令人现世</a><a name="0547b08" id="0547b08">得福。大尽智生。所以令人得现世福者。众</a><a name="0547b09" id="0547b09">生从无始来。为痴爱慢所恼。今得尽智三</a><a name="0547b10" id="0547b10">垢永尽。以此因缘令人得现世福。若出灭</a><a name="0547b11" id="0547b11">尽定。亦令众生得现世福。又言。从灭尽定</a><a name="0547b12" id="0547b12">出。正似从泥洹中来。以此因缘故得现世福。</a><a name="0547b13" id="0547b13">又言。若入灭尽定。必次第从初禅乃至非想</a><a name="0547b14" id="0547b14">处。然后入尽定。若出定时。必从非想次</a><a name="0547b15" id="0547b15">第入无所有处。乃至初禅入散乱心。以心游</a><a name="0547b16" id="0547b16">遍诸禅功力深重。是故令众生得现世福。四</a><a name="0547b17" id="0547b17">无量者。以心缘无边众生拔苦与乐益物深</a><a name="0547b18" id="0547b18">广。以此因缘故。令众生得现世福。无诤三</a><a name="0547b19" id="0547b19">昧。此是世俗三昧。非无漏也。诤有三种。</a><a name="0547b20" id="0547b20">一烦恼诤。二五阴诤。三斗诤。一切罗汉二种</a><a name="0547b21" id="0547b21">诤尽。烦恼诤斗诤。此二诤尽。五阴是有余故</a><a name="0547b22" id="0547b22">未尽。有此五阴能发人诤。唯有无诤三昧。</a><a name="0547b23" id="0547b23">能灭此诤。一切罗汉虽自无诤。不能令前</a><a name="0547b24" id="0547b24">人于身上不起诤心。无诤罗汉。能令彼此无</a><a name="0547b25" id="0547b25">诤。一切灭故。能令众生现世得福。比丘尼</a><a name="0547b26" id="0547b26">语居士妇言。请比丘为请谁耶。答言。请某</a><a name="0547b27" id="0547b27">比丘。尼语居士妇言。尔为办粳米饭酥豆羹</a><a name="0547b28" id="0547b28">鸡肉鵽肉鹑肉。比丘食者波逸提。乃至教以</a><a name="0547b29" id="0547b29">少姜着食中。比丘食者突吉罗。此戒体。但偏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230547a.htm'><img src='up.gif' border=0></a>
<a href='T230547c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>