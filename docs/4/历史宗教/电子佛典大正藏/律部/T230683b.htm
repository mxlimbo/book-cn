<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0683b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷11)</font> 故泄精学处第一 触女学处第二 <font face='Arial'>T23, p0683b</h2></font><hr>
<span class='old'>
</a><a name="0683a28" id="0683a28">事令汝生嫌。答言我等昔来虽遭贼处及猖</a><a name="0683a29" id="0683a29">狂人不闻鄙语。如邬陀夷所说。我之身体虽</span><a name="0683b01" id="0683b01">被夫主时有摩触。未如邬陀夷强见陵逼。若</a><a name="0683b02" id="0683b02">我父母兄弟姊妹夫主。闻者乃至不听我等</a><a name="0683b03" id="0683b03">望逝多林。况入园中而申礼敬。诸苾刍报曰。</a><a name="0683b04" id="0683b04">姊妹。彼苾刍具持禁戒。是大臣子而性多爱</a><a name="0683b05" id="0683b05">欲。作此方便用畅染心。女人答言。圣者。如</a><a name="0683b06" id="0683b06">牛角虽利。岂可反破自腹耶。设有染心宁得</a><a name="0683b07" id="0683b07">自亏梵行。诸苾刍曰。姊妹。且住我当遮止。答</a><a name="0683b08" id="0683b08">言圣者。若为遮止深是善哉。若不遮者。我等</a><a name="0683b09" id="0683b09">终不以足重来游践逝多园林。苾刍报曰。我</a><a name="0683b10" id="0683b10">共遮止不使更然。时诸女人共嫌而去。时具</a><a name="0683b11" id="0683b11">寿邬陀夷便行笑出房。诸苾刍见而问曰。大</a><a name="0683b12" id="0683b12">德邬陀夷所为鄙媟污辱沙门。何意恣情更</a><a name="0683b13" id="0683b13">为欢笑。邬陀夷报曰。我作何事。我岂饮酒啖</a><a name="0683b14" id="0683b14">葱蒜耶。诸苾刍曰。粗重之事汝尚为之。饮酒</a><a name="0683b15" id="0683b15">啖蒜何疑不作。报曰我作何事。诸苾刍曰。此</a><a name="0683b16" id="0683b16">婆罗门居士妇女讥骂而去。岂非过耶。报曰</a><a name="0683b17" id="0683b17">汝等但解执持黑钵巡家乞求。悭嫉缠心日</a><a name="0683b18" id="0683b18">见增甚。乃至不能为他说四句法。见他演说</a><a name="0683b19" id="0683b19">更起嫉嫌。诸苾刍曰。我观具寿虽数为说。曾</a><a name="0683b20" id="0683b20">无一人能见谛者。报曰且令根熟渐入谛门。</a><a name="0683b21" id="0683b21">诸苾刍有少欲者。皆共讥嫌而呵责曰。云何</a><a name="0683b22" id="0683b22">苾刍所作非理。应怀耻愧。翻起贡高。时诸苾</a><a name="0683b23" id="0683b23">刍以此因缘具白世尊。世尊因此集诸苾刍。</a><a name="0683b24" id="0683b24">知而故问。汝邬陀夷实作如是鄙恶事耶。白</a><a name="0683b25" id="0683b25">言实尔。佛言汝所为非。非沙门非随顺。不</a><a name="0683b26" id="0683b26">清净。所不应为。尔时世尊种种呵责已。告诸</a><a name="0683b27" id="0683b27">苾刍。我观十利乃至我今为诸声闻弟子。于</a><a name="0683b28" id="0683b28">毗奈耶制其学处应如是说</a><a name="0683b29" id="0683b29"><p>若复苾刍以染缠心与女人身相触。若捉手<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230683a.htm'><img src='up.gif' border=0></a>
<a href='T230683c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>