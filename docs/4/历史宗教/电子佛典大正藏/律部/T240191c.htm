<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0191c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷18)</font> <font face='Arial'>T24, p0191c</h2></font><hr>
<span class='old'>
</a><a name="0191b28" id="0191b28">建立令我作佛。时王语提婆达多言。佛身有</a><a name="0191b29" id="0191b29">金色。汝身无金色。若为建立令作佛耶。复白</span><a name="0191c01" id="0191c01">王言。我身作金色。斯亦可得。其提婆达多即</a><a name="0191c02" id="0191c02">唤金匠报言。于我身上令作金色。金匠答曰。</a><a name="0191c03" id="0191c03">圣者。若能忍痛即可作得。答曰。我能忍痛。金</a><a name="0191c04" id="0191c04">匠即以热油涂身。受诸辛苦着金薄涂身。别</a><a name="0191c05" id="0191c05">有刍。问孤迦里迦刍曰。提婆达多今者</a><a name="0191c06" id="0191c06">何在。答曰。为染身金色不在。时彼刍闻</a><a name="0191c07" id="0191c07">已。即往彼看提婆达多。见受诸辛苦叫唤为</a><a name="0191c08" id="0191c08">身上金色。刍即来白佛言。其提婆达多。为</a><a name="0191c09" id="0191c09">身欲作金色受大辛苦。佛告刍言。时提婆</a><a name="0191c10" id="0191c10">达多。非是今时为身金色辛苦。于往昔时为</a><a name="0191c11" id="0191c11">金帽辛苦至死。往昔之时于婆罗[<a href='javascript:showpic("images/022129.gif")'>病-丙+尼</a>]斯城。有</a><a name="0191c12" id="0191c12">一妇人。夫主远行不在。有一乌鸟。来彼妇人</a><a name="0191c13" id="0191c13">前和美语声。其妇人言。如汝美声我婿平安</a><a name="0191c14" id="0191c14">早到与汝金帽。不久中间夫婿到来平安至</a><a name="0191c15" id="0191c15">家。其乌复于彼妇人前还作美声。时彼妇人</a><a name="0191c16" id="0191c16">即掷金帽与乌。得已即东去西别有鸱鸟为彼</a><a name="0191c17" id="0191c17">金帽。打彼乌头落地而死。佛言。尔时乌鸟者。</a><a name="0191c18" id="0191c18">今提婆达多是。佛告诸刍。于意云何。此提</a><a name="0191c19" id="0191c19">婆达多。于往昔时为金帽故。有如是习性仍</a><a name="0191c20" id="0191c20">在。为彼金薄身受其辛苦。又提婆达多白</a><a name="0191c21" id="0191c21">未生怨王言。我建立王今得王位。须立我为</a><a name="0191c22" id="0191c22">佛。王言。如来脚下有妙轮相。若为建立得号</a><a name="0191c23" id="0191c23">为佛。提婆达多复白王言。我能作足下轮相。</a><a name="0191c24" id="0191c24">时提婆达多。即召巧工问言。汝颇能于我双</a><a name="0191c25" id="0191c25">足下作轮相不。其人答曰。圣者。若欲能受痛。</a><a name="0191c26" id="0191c26">我当为作。提婆达多言。我能忍痛。时匠念言。</a><a name="0191c27" id="0191c27">其人有大气力。若拓印时脚跟踏我。必因兹</a><a name="0191c28" id="0191c28">致死。便即语提婆达多言。可向房中出脚。我</a><a name="0191c29" id="0191c29">即印上。答匠言好。时匠即烧轮形铁。如火色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240191b.htm'><img src='up.gif' border=0></a>
<a href='T240192a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>