<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 1010a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷19)</font> 于寺悭学处第一百三十四 <font face='Arial'>T23, p1010a</h2></font><hr>
<span class='old'>
</a><a name="1009c28" id="1009c28">蹋作声。由无教授。诸尼白言。圣者。何意悭寺</a><a name="1009c29" id="1009c29">出此粗言。答曰。我嗔何过。我造寺来。手足皴</span><a name="1010a01" id="1010a01">裂身体劳倦。种种艰辛所以悭惜。尼白苾刍。</a><a name="1010a02" id="1010a02">苾刍白佛。佛问诃责。广说乃至制其学处应</a><a name="1010a03" id="1010a03">如是说</a><a name="1010a04" id="1010a04"><p>若复苾刍尼。于寺悭者。波逸底迦</a><a name="1010a05" id="1010a05"><p>尼谓吐罗难陀。或复余尼。于寺悭者。谓悭僧</a><a name="1010a06" id="1010a06">尼住处。释罪相等广说如前</a><a name="1010a07" id="1010a07"><p><b>　　<A NAME="n871"></A>于利养饮食悭学处第一百三十五</b></a><a name="1010a08" id="1010a08"><p>缘处同前。时诸苾刍尼。于小食时着衣持钵</a><a name="1010a09" id="1010a09">次第乞食。乞已还寺。时吐罗尼贪多食故。初</a><a name="1010a10" id="1010a10">夜后夜不能眠睡。久而方卧。每于日出尼乞</a><a name="1010a11" id="1010a11">食回入寺之时。吐罗尼见即作是念。今此诸</a><a name="1010a12" id="1010a12">尼乞食极早。我今与彼无可言说。宜作方便</a><a name="1010a13" id="1010a13">先行乞食令彼后至。因教诫时语言。汝等盗</a><a name="1010a14" id="1010a14">他饮食。于其长夜不能眠睡。唯念饮食不</a><a name="1010a15" id="1010a15">思法义。不事亲教师。不恭敬佛。不涂坛地赞</a><a name="1010a16" id="1010a16">叹讽诵。唯知早起持钵行乞。是何法式。尼</a><a name="1010a17" id="1010a17">闻答曰。圣者所说斯为甚善。不敢早乞。时吐</a><a name="1010a18" id="1010a18">罗尼。即于他日天才明已。着衣持钵入城</a><a name="1010a19" id="1010a19">乞食。时有婆罗门。取良吉相欲往他方。正出</a><a name="1010a20" id="1010a20">城去门首。相见情生忿怒。即相罗顿被他苦</a><a name="1010a21" id="1010a21">打。尼白苾刍。苾刍白佛。佛问诃责。广说乃至</a><a name="1010a22" id="1010a22">制其学处。应如是说</a><a name="1010a23" id="1010a23"><p>若复苾刍尼。于利养饮食悭者。波逸底迦</a><a name="1010a24" id="1010a24"><p>尼谓吐罗难陀。或复余尼。于利养饮食悭者。</a><a name="1010a25" id="1010a25">谓惜他施物。释罪相等广说如前</a><a name="1010a26" id="1010a26"><p>时诸苾刍咸皆有疑。请世尊曰大德。观察吐</a><a name="1010a27" id="1010a27">罗难陀尼为悭他利养饮食自贪心故被婆罗</a><a name="1010a28" id="1010a28">门苦打。佛告诸苾刍。此尼非但今生以贪心</a><a name="1010a29" id="1010a29">故被他苦打。往昔之时亦复如是。汝等谛听。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231009c.htm'><img src='up.gif' border=0></a>
<a href='T231010b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>