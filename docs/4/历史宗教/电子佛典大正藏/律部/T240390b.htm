<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0390b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷37)</font> 第八门第十子摄颂之余 <font face='Arial'>T24, p0390b</h2></font><hr>
<span class='old'>
</a><a name="0390a28" id="0390a28">应可善思。至极观察深知是恶。此非是经。此</a><a name="0390a29" id="0390a29">非是律。非是佛教。当须舍弃。后之四种名大</span><a name="0390b01" id="0390b01">白说。汝等苾刍应可善思。至极观察深知是</a><a name="0390b02" id="0390b02">善。此实是经。此实是律。真是佛教。当善受</a><a name="0390b03" id="0390b03">持。阿难陀。是谓苾刍依于经教不依于人。如</a><a name="0390b04" id="0390b04">是应学。若异此者非我所说</a><a name="0390b05" id="0390b05"><p>尔时世尊告阿难陀曰。我今欲往波波聚落</a><a name="0390b06" id="0390b06">(波波此云罪恶)答曰。如是世尊是时欲往俱尸那城</a><a name="0390b07" id="0390b07">壮士生地。渐至波波邑。依折鹿迦林而住。诸</a><a name="0390b08" id="0390b08">人闻已众议同行出波波邑往诣佛所。到已</a><a name="0390b09" id="0390b09">礼足在一面坐佛为说法示教利喜。时此众</a><a name="0390b10" id="0390b10">中有锻师之子。名曰准陀。亦坐听法。时诸大</a><a name="0390b11" id="0390b11">众既闻法已辞佛而去。准陀即便从座而起。</a><a name="0390b12" id="0390b12">整衣服合掌向佛白言。世尊。唯愿如来与诸</a><a name="0390b13" id="0390b13">圣众。明日就宅受我微供。佛默然受。知佛</a><a name="0390b14" id="0390b14">受已。生大欢喜奉辞而去。即办种种上妙香</a><a name="0390b15" id="0390b15">美饮食。敷设座席置清净水土屑齿木已。遣</a><a name="0390b16" id="0390b16">使白佛。饮食已办。愿佛知时。世尊即于日初</a><a name="0390b17" id="0390b17">分时。着衣持钵。与诸大众赴其食处。佛及</a><a name="0390b18" id="0390b18">僧众就座而坐。既见坐定。准陀自手持诸供</a><a name="0390b19" id="0390b19">养奉佛圣众。于时有一罪恶苾刍。遂窃铜碗</a><a name="0390b20" id="0390b20">藏着腋下。佛神力故不令人见。唯佛准陀见</a><a name="0390b21" id="0390b21">此非法。准陀知佛及僧悉饱满已。即行净水</a><a name="0390b22" id="0390b22">豆屑齿木屏钵器澡漱已。是时准陀便持小</a><a name="0390b23" id="0390b23">席在佛前坐。即以伽他请世尊曰</a><a name="0390b24" id="0390b24"><p class='lg'>　　我闻牟尼一切智　　　已超彼岸无疑惑</a><br><a name="0390b25" id="0390b25">　　最胜导师调御士　　　愿说世有几沙门　</p></a><a name="0390b26" id="0390b26"><p>世尊亦以伽他答准陀曰</a><a name="0390b27" id="0390b27"><p class='lg'>　　有四沙门无第五　　　我今为汝说次第</a><br><a name="0390b28" id="0390b28">　　应知胜道及示道　　　净道活命并污道　</p></a><a name="0390b29" id="0390b29"><p>准陀复请曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240390a.htm'><img src='up.gif' border=0></a>
<a href='T240390c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>