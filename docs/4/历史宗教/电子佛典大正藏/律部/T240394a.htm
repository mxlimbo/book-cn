<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0394a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷37)</font> 第八门第十子摄颂之余 <font face='Arial'>T24, p0394a</h2></font><hr>
<span class='old'>
</a><a name="0393c28" id="0393c28">王而为上首。次严车驾以喜鸣辂车而为上</a><a name="0393c29" id="0393c29">首。如是二类亦八十千。皆宝庄严殊妙第一。</span><a name="0394a01" id="0394a01">国大夫人乘鸣辂车。所将婇女亦复如是。其</a><a name="0394a02" id="0394a02">诸营从皆乘象马。威容严肃旗鼓曜日。骇天</a><a name="0394a03" id="0394a03">震地同往法堂。时王问曰。何因缘故。车马</a><a name="0394a04" id="0394a04">繁杂出大嚣声。谒者答曰。国大夫人。及小王</a><a name="0394a05" id="0394a05">类并诸婇女悉着黄衣。华鬘幢盖尽黄严饰。</a><a name="0394a06" id="0394a06">其数繁广不可胜言。同来至此方申拜谒。王</a><a name="0394a07" id="0394a07">曰。汝可于此堂外敷设床座。吾将往观。使者</a><a name="0394a08" id="0394a08">奉命敷金座已。而白王言。敷设已毕</a><a name="0394a09" id="0394a09"><p>时王从台安详而下。次半阶路遥见黄色仪</a><a name="0394a10" id="0394a10">驻严盛。遂作是念。是等威仪甚可爱乐。严</a><a name="0394a11" id="0394a11">饰鲜异何其盛哉。王既坐已。国大夫人前致</a><a name="0394a12" id="0394a12">敬讫。却住一面。白言。大王。以此八万四千</a><a name="0394a13" id="0394a13">宝女严饰美丽敬奉大王。愿时哀纳勿为弃</a><a name="0394a14" id="0394a14">舍。时小国王八万四千众。各以兵宝而为上</a><a name="0394a15" id="0394a15">首。白言。大王。今此象马车乘。及以八万四</a><a name="0394a16" id="0394a16">千城邑。拘奢跋底城而为上首。复有八万</a><a name="0394a17" id="0394a17">四千楼阁。悉皆严饰甚为殊妙。唯愿大王。哀</a><a name="0394a18" id="0394a18">怜纳受而见覆护。王曰。姊妹当知。我先与</a><a name="0394a19" id="0394a19">汝极为亲密。谁谓今日有若怨家。以诸非法</a><a name="0394a20" id="0394a20">劝喻于我。时夫人等闻彼大王唤为姊妹。泣</a><a name="0394a21" id="0394a21">而言曰。今观王意似弃我等。以衣拭泪重白</a><a name="0394a22" id="0394a22">王言。何故大王。先于我辈意甚亲密。今若</a><a name="0394a23" id="0394a23">怨家。时王告曰。汝等应知。人命短促生者皆</a><a name="0394a24" id="0394a24">死。我及诸人同归灭坏。设有婇女无量百千。</a><a name="0394a25" id="0394a25">如怨诈亲必能害己。虽坏爱染终当离别。臣</a><a name="0394a26" id="0394a26">佐车马楼观严饰。如是妙物无量无边。一一</a><a name="0394a27" id="0394a27">皆有八万四千。终归无常不得久住。是故智</a><a name="0394a28" id="0394a28">者速宜远离。勤修梵行勿生染着。时夫人</a><a name="0394a29" id="0394a29">等闻王此语。知不采纳不称所愿。时王如法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240393c.htm'><img src='up.gif' border=0></a>
<a href='T240394b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>