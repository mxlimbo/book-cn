<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本说一切有部毗奈耶出家事 1036a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本说一切有部毗奈耶出家事</font> <font face='Arial'>(卷4)</font> <font face='Arial'>T23, p1036a</h2></font><hr>
<span class='old'>
</a><a name="1035c28" id="1035c28">大德。由何业力。来至此间。受如斯苦。苾刍告</a><a name="1035c29" id="1035c29">曰。众生难信。答言。我自亲见。何得不信。僧</span><a name="1036a01" id="1036a01">护当知。我于迦摄波佛所。而为声闻。每至食</a><a name="1036a02" id="1036a02">时。得诸上妙酥等美食。于时有客苾刍。我等</a><a name="1036a03" id="1036a03">悭食。便作是念。待彼客去。后当共食。时值天</a><a name="1036a04" id="1036a04">雨。乃经七日。客为泥雨。不得进途。乃至七日</a><a name="1036a05" id="1036a05">不行斯食。并皆臭坏。不堪充供。便将送弃。由</a><a name="1036a06" id="1036a06">受信施。不平均食。辄将弃掷。由斯业故。生于</a><a name="1036a07" id="1036a07">别狱。且受轻苦。受已命终。堕大地狱。告言。</a><a name="1036a08" id="1036a08">僧护。汝报人间苾刍。勿为斯事。若尔当招大</a><a name="1036a09" id="1036a09">地狱苦。闻是语已。即辞而去。渐次前行。又见</a><a name="1036a10" id="1036a10">一寺。严丽如前。有诸苾刍。见食时至。同前而</a><a name="1036a11" id="1036a11">坐。其寺火起。猛焰炽盛。诸苾刍众。悉皆被</a><a name="1036a12" id="1036a12">烧。食时既过。寺还如故。其苾刍众。诸根调</a><a name="1036a13" id="1036a13">伏。依次而坐。僧护同前问答。告言。善听。我</a><a name="1036a14" id="1036a14">于往昔迦摄波佛所。而作声闻。便即破戒。僧</a><a name="1036a15" id="1036a15">摈我出。遂于他处。与同类之人共住。后于异</a><a name="1036a16" id="1036a16">时。有一苾刍。持戒精进。来至此处。又于异</a><a name="1036a17" id="1036a17">时。复有苾刍。持戒无缺。亦来此处。整理僧</a><a name="1036a18" id="1036a18">徒。呵责我等。遂生不忍。后于异时。至食时</a><a name="1036a19" id="1036a19">间。大众欲食。遂即同心。放火烧寺。乃至烧</a><a name="1036a20" id="1036a20">尽。由彼业力。来生此中。且受别苦。于斯受尽。</a><a name="1036a21" id="1036a21">堕大地狱。汝当为报赡部苾刍。勿为斯事。若</a><a name="1036a22" id="1036a22">作此者。还如我等。受如斯苦。又复别见有情。</a><a name="1036a23" id="1036a23">形体如壁。或如大树。或有如叶。或复如花。或</a><a name="1036a24" id="1036a24">有如果。亦有如柱。此等有情总以绳系。挽令</a><a name="1036a25" id="1036a25">断绝。尔时僧护渐次前行。至一住处。有五百</a><a name="1036a26" id="1036a26">仙人。见僧护来。各相谓曰。此沙门释子。多</a><a name="1036a27" id="1036a27">言多语。汝等不应与彼言谈。作是语已。嘿</a><a name="1036a28" id="1036a28">然而住。是时僧护到彼告诸仙曰。宜应与我</a><a name="1036a29" id="1036a29">安置住处。诸仙嘿然。无人共语。众中有一仙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231035c.htm'><img src='up.gif' border=0></a>
<a href='T231036b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>