<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0276c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷16)</font> 第三门第四子摄颂之余 <font face='Arial'>T24, p0276c</h2></font><hr>
<span class='old'>
</a><a name="0276b28" id="0276b28">诸苾刍应可均平各取少分。或用补衣或为</a><a name="0276b29" id="0276b29">怐纽。或方手许随用资身。时阿难陀受佛教</span><a name="0276c01" id="0276c01">已。告诸苾刍。世尊有教。彼婆罗门来求瑕隙。</a><a name="0276c02" id="0276c02">所施叠布汝等可应平等共分各取少分。或</a><a name="0276c03" id="0276c03">用补衣或为怐纽。或方手许随用资身。苾</a><a name="0276c04" id="0276c04">刍闻已报尊者曰。如世尊教我等奉行。苾刍</a><a name="0276c05" id="0276c05">得已。便即平分如前受用。于明日旦彼婆罗</a><a name="0276c06" id="0276c06">门在城门立。时诸苾刍执持衣钵。入城乞食。</a><a name="0276c07" id="0276c07">既至门所。彼婆罗门言。圣者我施众叠仁</a><a name="0276c08" id="0276c08">等作何受用。有一苾刍报大婆罗门曰。众僧</a><a name="0276c09" id="0276c09">得已。平等共分。我所分得便补破衣。一人报</a><a name="0276c10" id="0276c10">曰。我所得者用为怐纽。一人报言。我所得</a><a name="0276c11" id="0276c11">者方如手许随身受用。时婆罗门既闻斯语</a><a name="0276c12" id="0276c12">便作是念。我等所说并是虚言。漫相谤说沙</a><a name="0276c13" id="0276c13">门释子所得利养不共均分。我今亲验知诸</a><a name="0276c14" id="0276c14">苾刍是具德者。实是均平心无偏党。可于此</a><a name="0276c15" id="0276c15">中而为出家。时婆罗门起信心已。往诣佛</a><a name="0276c16" id="0276c16">所顶礼双足。而白佛言。唯愿世尊。慈悲许我</a><a name="0276c17" id="0276c17">于善说法律而为出家。并受近圆成苾刍性。</a><a name="0276c18" id="0276c18">于世尊所勤修梵行。佛告婆罗门善哉善哉。</a><a name="0276c19" id="0276c19">汝能发此胜上之心而求出家。智者了知诸</a><a name="0276c20" id="0276c20">出家者。有五胜利广如下说。乃至世尊及圣</a><a name="0276c21" id="0276c21">智者。悉皆赞叹当求出家。世尊即命婆罗门</a><a name="0276c22" id="0276c22">曰。善来苾刍。便是出家即成圆具。策勤正念</a><a name="0276c23" id="0276c23">勇猛不息。摧破五趣生死之轮。如前广说。断</a><a name="0276c24" id="0276c24">诸烦恼获阿罗汉果。乃至释梵诸天悉皆恭</a><a name="0276c25" id="0276c25">敬。佛告诸苾刍济及余人知量而受获如是</a><a name="0276c26" id="0276c26">利。是故苾刍若得饼食。乃至极小犹如树叶</a><a name="0276c27" id="0276c27">众共分张。若得衣物乃至极少堪作灯炷</a><a name="0276c28" id="0276c28">众亦共分</a><a name="0276c29" id="0276c29"><p>缘处同前。时此城中有一婆罗门。常乐清净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240276b.htm'><img src='up.gif' border=0></a>
<a href='T240277a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>