<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0691c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷13)</font> 故泄精学处第一 无根谤学处第八 <font face='Arial'>T23, p0691c</h2></font><hr>
<span class='old'>
</a><a name="0691b28" id="0691b28">欢庆作如是语。我从久来常思继嗣绍我洪</a><a name="0691b29" id="0691b29">业。我既长养终怀反报。广为惠施福利宗</span><a name="0691c01" id="0691c01">亲。我殁世后称扬我名。而为咒愿。愿我父母</a><a name="0691c02" id="0691c02">所生之处以福庄严。是时彼王置妃高楼随</a><a name="0691c03" id="0691c03">意而住。适其时节供给所须。常令女医为调</a><a name="0691c04" id="0691c04">饮食。冷热合度诸味具足。奇妙珠璎以为严</a><a name="0691c05" id="0691c05">饰。如天婇女游欢喜园。常处床座足不履地。</a><a name="0691c06" id="0691c06">目不观恶色。耳不听恶声。经九月已便诞一</a><a name="0691c07" id="0691c07">息。颜貌奇特人所爱乐。额广眉长。鼻高修直</a><a name="0691c08" id="0691c08">顶圆若盖。色美如金。垂手过膝。众所称叹。</a><a name="0691c09" id="0691c09">过三七日聚会宗亲。其父以儿示诸亲曰。此</a><a name="0691c10" id="0691c10">儿今者当立何字。其儿生已自然净洁。未离</a><a name="0691c11" id="0691c11">床褥不为便利。诸人议曰。中国之法若天然</a><a name="0691c12" id="0691c12">净洁者名之为实。然此童儿禀识清净。未离</a><a name="0691c13" id="0691c13">床褥便利不为。净洁过人便成实物。复是壮</a><a name="0691c14" id="0691c14">力大王之子。应与立字名实力子。其实力子</a><a name="0691c15" id="0691c15">诞生之日。五百壮士各并生男。随其家族而</a><a name="0691c16" id="0691c16">立名字。时胜军王即以太子授八养母。二供</a><a name="0691c17" id="0691c17">乳哺二作褓持二为澡浴二共欢戏。给以乳</a><a name="0691c18" id="0691c18">酪醍醐石蜜。速使长大如莲出池。时有相</a><a name="0691c19" id="0691c19">师于母怀中睹见孩子。即便生念。此孩子者</a><a name="0691c20" id="0691c20">是二足福田。若人于此少兴供养。彼人当获</a><a name="0691c21" id="0691c21">胜功德利。作是念已告乳母曰。幸见慈悲授</a><a name="0691c22" id="0691c22">我孩子。我欲随情少时供养。乳母报曰。我于</a><a name="0691c23" id="0691c23">孩子实无自在。汝欲得者可白王知。是时相</a><a name="0691c24" id="0691c24">师诣大王所。而白王言。王之圣子是胜福田。</a><a name="0691c25" id="0691c25">若人于此少兴供养。彼人当获胜功德利。幸</a><a name="0691c26" id="0691c26">见授我微伸供养。时王报曰。可随汝意。时彼</a><a name="0691c27" id="0691c27">相师便抱归舍。先沐浴已次涂妙香。以上价</a><a name="0691c28" id="0691c28">衣而覆身上。以酥蜜乳粥盛宝器中持以奉</a><a name="0691c29" id="0691c29">上。既供养已送归王所。是时童子年渐长大。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230691b.htm'><img src='up.gif' border=0></a>
<a href='T230692a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>