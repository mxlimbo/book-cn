<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0810a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷33)</font> 九十波逸底迦法 知苾刍尼赞叹得食学处第三十 <font face='Arial'>T23, p0810a</h2></font><hr>
<span class='old'>
</a><a name="0809c28" id="0809c28">食之人。不受他请。妇曰彼乞食者。日历百</a><a name="0809c29" id="0809c29">家乞求辛苦方能满腹。仁不殷勤所以不受。</span><a name="0810a01" id="0810a01">宜可更去苦相邀屈。必应为受。时彼长者闻</a><a name="0810a02" id="0810a02">妇劝已。遂便复去。至已礼足白言。圣者幸愿</a><a name="0810a03" id="0810a03">慈悲明当就宅受我微供。苾刍报曰。长者我</a><a name="0810a04" id="0810a04">是乞食人。不受他请。长者报曰。愿当降意明</a><a name="0810a05" id="0810a05">至我家略受疏食。勿违所请。时乞食人见彼</a><a name="0810a06" id="0810a06">长者殷勤不已。遂默然受。长者见受礼足而</a><a name="0810a07" id="0810a07">去。既至舍已告其妇曰。贤首乞食。苾刍已受</a><a name="0810a08" id="0810a08">我请明日许来。应可为办上妙饮食。其妇闻</a><a name="0810a09" id="0810a09">已即便备办。堪冷食者今日预为。须热食者</a><a name="0810a10" id="0810a10">明日营作。是时有余乞食苾刍来至田中草</a><a name="0810a11" id="0810a11">室之内。唤乞食者曰。可来共行。乞食报曰。有</a><a name="0810a12" id="0810a12">别长者来请我食。时至当赴。不及相随。余乞</a><a name="0810a13" id="0810a13">食者作如是语。汝大福德能获利养。为物受</a><a name="0810a14" id="0810a14">请。时至当行。尔时吐罗难陀苾刍尼。于日初</a><a name="0810a15" id="0810a15">分着衣持钵入城乞食。巡次至彼设供之家。</a><a name="0810a16" id="0810a16">便入其舍见长者妇报言。妙相愿汝无病长</a><a name="0810a17" id="0810a17">寿。当施我食。妇人答曰。圣者且去我有忧愁</a><a name="0810a18" id="0810a18">无容授食。问曰何忧。答曰请乞食者许来就</a><a name="0810a19" id="0810a19">舍。今既不至恐其绝食。是故坏忧。尼便报</a><a name="0810a20" id="0810a20">曰。我若唤来与我食不。报言与食。尼曰我虽</a><a name="0810a21" id="0810a21">蒙食其伴如何。报言亦与。守寺之尼谁当与</a><a name="0810a22" id="0810a22">食。报言亦与。吐罗难陀便作是念。入城乞人</a><a name="0810a23" id="0810a23">今皆欲出。新来入者即是其人尼往城门遥</a><a name="0810a24" id="0810a24">望而住。其乞食者作如是念。我既受请不为</a><a name="0810a25" id="0810a25">乞食且修善品。时至当行。看时欲至。着衣持</a><a name="0810a26" id="0810a26">钵往赴城中。时吐罗难陀见而便念。此之来</a><a name="0810a27" id="0810a27">者是受请人。即前问曰。圣者于某甲舍受其</a><a name="0810a28" id="0810a28">请耶。答言尔。尼曰我于彼家已相赞叹。报</a><a name="0810a29" id="0810a29">言。姊妹我先令汝相赞叹耶。便作是念。如世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230809c.htm'><img src='up.gif' border=0></a>
<a href='T230810b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>