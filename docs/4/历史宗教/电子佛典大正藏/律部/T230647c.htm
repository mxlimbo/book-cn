<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0647c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷5)</font> 不与取学处第二之一 <font face='Arial'>T23, p0647c</h2></font><hr>
<span class='old'>
</a><a name="0647b28" id="0647b28">汝彼聚落所有营务我已为办。宜授小钵。婆</a><a name="0647b29" id="0647b29">苏达多曰。汝自缘去非为于我。我之小钵谁</span><a name="0647c01" id="0647c01">能与汝苏师牟曰。汝不与者我当自取。婆苏</a><a name="0647c02" id="0647c02">达多曰。汝若合得何不取之。时婆苏达多有</a><a name="0647c03" id="0647c03">缘出外。苏师牟即取小钵安己钵中。婆苏达</a><a name="0647c04" id="0647c04">多归不见钵。问言具寿。谁将我小钵去。苏师</a><a name="0647c05" id="0647c05">牟曰。是物主将去。婆苏达多曰。是谁之物。曰</a><a name="0647c06" id="0647c06">是我物。婆苏达多怒曰。汝贼心取得波罗市</a><a name="0647c07" id="0647c07">迦。苏师牟闻已追悔。即以此缘告诸苾刍。诸</a><a name="0647c08" id="0647c08">苾刍白佛。佛问苏师牟。汝以何心取他小钵。</a><a name="0647c09" id="0647c09">具以白佛。佛言。此苾刍作己物心取钵无犯。</a><a name="0647c10" id="0647c10">然诸苾刍不应受雇与他作务。若博换作业</a><a name="0647c11" id="0647c11">乃求福作无犯。苾刍受雇作务者得越法罪。</a><a name="0647c12" id="0647c12">佛在室罗伐城逝多林给孤独园。时此城中</a><a name="0647c13" id="0647c13">有二苾刍。一名难胜。一名月护。共结亲友言</a><a name="0647c14" id="0647c14">谈得意。其月护众所识知。有大福德多足衣</a><a name="0647c15" id="0647c15">钵钵络腰绦。难胜少有知识。但畜三衣而复破</a><a name="0647c16" id="0647c16">弊。有余苾刍告言。具寿。汝今何故少欲。着此</a><a name="0647c17" id="0647c17">破衣不能覆体。为有而不着。为无可得耶。难</a><a name="0647c18" id="0647c18">胜答曰。我无得处。告曰。何不乞求。答曰。谁肯</a><a name="0647c19" id="0647c19">舍三宝圣众施我凡人。彼便告曰。月护苾刍</a><a name="0647c20" id="0647c20">是汝亲友言谈得意。多有衣钵钵络腰绦。何</a><a name="0647c21" id="0647c21">不从乞。难胜曰。彼不肯与。告曰。汝先从彼乞</a><a name="0647c22" id="0647c22">求未。难胜曰闻彼悭吝我不从乞。告曰岂涉</a><a name="0647c23" id="0647c23">渡者遥闻水声便脱靴履。汝但往乞或当见</a><a name="0647c24" id="0647c24">与。既闻劝已往月护所告言具寿。当施我钵。</a><a name="0647c25" id="0647c25">月护报曰。我不相与。难胜曰。不与我钵可与</a><a name="0647c26" id="0647c26">我僧伽胝。月护曰。我岂是汝守库藏人。索钵</a><a name="0647c27" id="0647c27">不得又觅大衣。乃至少缕尚不相与。况复衣</a><a name="0647c28" id="0647c28">耶。时难胜闻已心生忿怒曰。彼有作务我常</a><a name="0647c29" id="0647c29">为先。何故我今从乞云不与缕。若我不能总<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230647b.htm'><img src='up.gif' border=0></a>
<a href='T230648a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>