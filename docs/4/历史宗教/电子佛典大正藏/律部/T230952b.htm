<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0952b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷9)</font> 第三部三十三舍堕事 与非亲苾刍浣故衣学处第四 <font face='Arial'>T23, p0952b</h2></font><hr>
<span class='old'>
</a><a name="0952a28" id="0952a28">念。我于今时由昔俗累尚被黑钵同梵行者</a><a name="0952a29" id="0952a29">之所轻贱。况复令彼出家更招讥议云。六众</span><a name="0952b01" id="0952b01">苾刍度苾刍尼便生追悔。至天晓已执持衣</a><a name="0952b02" id="0952b02">钵向王舍城。既至彼已安居坐夏。是时笈多</a><a name="0952b03" id="0952b03">付家业已。便于他日诣逝多林。问诸苾刍曰。</a><a name="0952b04" id="0952b04">彼向何处。苾刍问曰。彼者是谁。报言。圣者邬</a><a name="0952b05" id="0952b05">陀夷。诸苾刍报曰。彼以远趣王舍大城。既闻</a><a name="0952b06" id="0952b06">告已即便啼泣。苾刍问言。笈多何意啼泣。</a><a name="0952b07" id="0952b07">报言。圣者邬陀夷。令我弃俗许与出家。我已</a><a name="0952b08" id="0952b08">付嘱家产。彼便远弃而去。我今非俗复非出</a><a name="0952b09" id="0952b09">家。宁不忧恼。一人报曰。为剃刀故彼向王城。</a><a name="0952b10" id="0952b10">欲取新刀剃汝新发。于时苾刍尼众。为请教</a><a name="0952b11" id="0952b11">授来逝多林。见彼笈多行啼忧悒。问言。笈多</a><a name="0952b12" id="0952b12">何意啼泣。笈多具以前事告苾刍尼。诸尼报</a><a name="0952b13" id="0952b13">曰。汝诚无识。岂有苾刍度苾刍尼耶。还令尼</a><a name="0952b14" id="0952b14">众度汝出家。可随我来至大世主乔答弥所。</a><a name="0952b15" id="0952b15">度汝出家。时诸尼众便将笈多。至大世主处。</a><a name="0952b16" id="0952b16">白言圣者。此笈多女情愿出家。时大世主即</a><a name="0952b17" id="0952b17">与出家。时邬陀夷在王舍城。作如是念。我为</a><a name="0952b18" id="0952b18">护惜诸黑钵者故。不与笈多出家。我当丧失</a><a name="0952b19" id="0952b19">腰绦等物资身之具。若余黑钵度笈多者。乃</a><a name="0952b20" id="0952b20">至暂欲见。我亦无由。得虽复安居心常不乐。</a><a name="0952b21" id="0952b21">时有摩诃罗苾刍。从室罗伐夏安居已来至王</a><a name="0952b22" id="0952b22">城。时邬陀夷至竹林精舍外近大道边。瞻望</a><a name="0952b23" id="0952b23">而住。遂遥见彼老苾刍来。发似荻花眉长下</a><a name="0952b24" id="0952b24">覆伛肩垂臂徐步而行。时邬陀夷便作是念。</a><a name="0952b25" id="0952b25">此之来者何上座耶。既相近已。告言。善来善</a><a name="0952b26" id="0952b26">来上座。老苾刍云。敬礼阿遮利耶。敬礼邬波</a><a name="0952b27" id="0952b27">驮耶。时邬陀夷见无轨则不识二师。即知定</a><a name="0952b28" id="0952b28">是摩诃罗也。遂将入寺。问言。尔从何来。报</a><a name="0952b29" id="0952b29">言。从室罗伐来。时邬陀夷念曰。若我先问<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230952a.htm'><img src='up.gif' border=0></a>
<a href='T230952c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>