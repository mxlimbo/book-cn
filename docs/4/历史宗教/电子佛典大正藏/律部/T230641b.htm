<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0641b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷3)</font> 不与取学处第二之一 <font face='Arial'>T23, p0641b</h2></font><hr>
<span class='old'>
</a><a name="0641a28" id="0641a28">难过关税俗人易过。时有众多苾刍。与大商</a><a name="0641a29" id="0641a29">旅游行他国。路次税关。诸苾刍告贾人曰。贤</span><a name="0641b01" id="0641b01">者。我等现有少多应税之物。仁为我等持行</a><a name="0641b02" id="0641b02">过关方可与我。勿令我分入彼税官。贾人曰</a><a name="0641b03" id="0641b03">尔遂与持物过关还彼苾刍。苾刍渐行至一</a><a name="0641b04" id="0641b04">住处。先住苾刍见客初至。便遥问言。善来具</a><a name="0641b05" id="0641b05">寿。行李安不。山河关税无劳扰耶。答曰极善</a><a name="0641b06" id="0641b06">来。大德。随我行来无他恼乱。问曰岂诸具寿</a><a name="0641b07" id="0641b07">无应税物。答曰。我有得意贾人。为持过关方</a><a name="0641b08" id="0641b08">授与我。诸苾刍告曰。合作如是至关税处藏</a><a name="0641b09" id="0641b09">物过耶。答曰纵令不合我已过竟。时行路苾</a><a name="0641b10" id="0641b10">刍心怀追悔。我将不犯波罗市迦。以此因缘</a><a name="0641b11" id="0641b11">白诸苾刍。诸苾刍白佛。佛言诸苾刍无犯。</a><a name="0641b12" id="0641b12">然诸苾刍不应持物私过税处。违者得越法</a><a name="0641b13" id="0641b13">罪。尔时世尊于杖林中。令摩揭陀影胜王得</a><a name="0641b14" id="0641b14">见谛已。便往室罗伐城。为乔萨罗胜光王说</a><a name="0641b15" id="0641b15">少年经。令得调伏。时彼二王各宣教令。于我</a><a name="0641b16" id="0641b16">国中所有苾刍。同王太子放免税直。诸苾刍</a><a name="0641b17" id="0641b17">尼同后宫人亦免税事。由此苾刍及苾刍尼。</a><a name="0641b18" id="0641b18">越过关河无输税事。是时世尊教法弘广。时</a><a name="0641b19" id="0641b19">诸苾刍易过关税俗人难过。时有苾刍随他</a><a name="0641b20" id="0641b20">商旅。出外游行至于税处。时诸贾人礼苾刍</a><a name="0641b21" id="0641b21">足作如是语。圣者。我于长时为寒热所逼。</a><a name="0641b22" id="0641b22">风热毒虫蚊虻等害。求诸财物勤劳辛苦。其</a><a name="0641b23" id="0641b23">所获利皆为三宝兴设供养。我今所有输税</a><a name="0641b24" id="0641b24">之物。仁等为我持过税关当还与我。时诸苾</a><a name="0641b25" id="0641b25">刍为持过已还与贾人。苾刍渐行至室罗伐。</a><a name="0641b26" id="0641b26">时诸苾刍告曰。善来具寿。行李安不。广如上</a><a name="0641b27" id="0641b27">说。答言大德。我亦为他施作恩益。岂复自身</a><a name="0641b28" id="0641b28">得有劳苦。诸苾刍曰。其事如何。时彼苾刍以</a><a name="0641b29" id="0641b29">事具白。诸苾刍曰。合作如是至关税处藏物<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230641a.htm'><img src='up.gif' border=0></a>
<a href='T230641c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>