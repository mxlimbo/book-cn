<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0123a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷5)</font> <font face='Arial'>T24, p0123a</h2></font><hr>
<span class='old'>
</a><a name="0122c28" id="0122c28">下欲敷草坐。草自右旋。菩萨见此相已。复自</a><a name="0122c29" id="0122c29">念云。我于今日证觉无疑。即升金刚座结跏</span><a name="0123a01" id="0123a01">趺坐。犹如龙王。端严殊胜其心专定。口作是</a><a name="0123a02" id="0123a02">言。我今于此不得尽诸漏者。不起此座。魔王</a><a name="0123a03" id="0123a03">常法。有二种幢。一为喜幢。二为忧幢。其忧幢</a><a name="0123a04" id="0123a04">忽动。魔王便作是念。今者忧幢忽动。决有损</a><a name="0123a05" id="0123a05">害之事。便谛观察。乃见菩萨坐金刚座上。复</a><a name="0123a06" id="0123a06">作是念。此净饭子坐金刚座。乃至未侵我境</a><a name="0123a07" id="0123a07">已来。我先为其作诸障碍。作是念已。奋眉怒</a><a name="0123a08" id="0123a08">目着舍那衣。化为小使者形。诣菩萨前仓卒</a><a name="0123a09" id="0123a09">忙遽。告菩萨曰。汝今云何安坐于此。劫比城</a><a name="0123a10" id="0123a10">中。已被提婆达多之所控握。宫人婇女皆被</a><a name="0123a11" id="0123a11">污辱。诸释种等已为杀戮。是时菩萨。有三种</a><a name="0123a12" id="0123a12">罪不善寻思。生一者爱欲寻。二者杀害寻。</a><a name="0123a13" id="0123a13">三者毁损寻。于耶输陀罗乔比迦弥迦遮所。</a><a name="0123a14" id="0123a14">生爱欲寻。于提婆达多所。生杀害寻。于随</a><a name="0123a15" id="0123a15">从提婆达多诸释种等。生毁损寻。生此寻已</a><a name="0123a16" id="0123a16">便觉察曰。我今何故。生此三种罪不善寻。又</a><a name="0123a17" id="0123a17">便观察。知是魔王来此恼我令我散乱</a><a name="0123a18" id="0123a18"><p>尔时菩萨即生三种善寻。一者出离寻。二者</a><a name="0123a19" id="0123a19">不杀害寻。三者不毁损寻。时天魔王复更告</a><a name="0123a20" id="0123a20">曰。汝今何故。坐于菩提树下。菩萨答曰。当证</a><a name="0123a21" id="0123a21">无上正智。魔王复曰。如何得证无上正智。菩</a><a name="0123a22" id="0123a22">萨答曰。罪者。汝且一度祠会。犹此缘故。得于</a><a name="0123a23" id="0123a23">欲界天中自在成就。况我于无数劫中。作无</a><a name="0123a24" id="0123a24">量百千拘胝那庾多祠会。为利益有情故。舍</a><a name="0123a25" id="0123a25">头目手足血肉妻子男女金银诸珍。为证无</a><a name="0123a26" id="0123a26">上智故。由是义故。我何不证无上正智。我今</a><a name="0123a27" id="0123a27">决定证此无上正智。菩萨作此言已。魔王复</a><a name="0123a28" id="0123a28">告曰。然我一度祠会。得欲界自在天主。汝今</a><a name="0123a29" id="0123a29">证知。汝于三无数劫中。作无量拘胝那庾多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240122c.htm'><img src='up.gif' border=0></a>
<a href='T240123b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>