<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0273a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷15)</font> 第三门第四子摄颂之余 <font face='Arial'>T24, p0273a</h2></font><hr>
<span class='old'>
</a><a name="0272c28" id="0272c28">干。无第二盆应安树叶。其盆虽洗臭气不除</a><a name="0272c29" id="0272c29">应用油涂。如佛所教应看病人。时有老少苾</span><a name="0273a01" id="0273a01">刍咸来问疾。少至便礼病人老来病人致敬。</a><a name="0273a02" id="0273a02">缘此祗接病苦转增。佛言。彼身不净不应敬</a><a name="0273a03" id="0273a03">礼。自身污染不合礼他。设他礼时亦不应受。</a><a name="0273a04" id="0273a04">若有违者俱得越法罪。具寿邬波离请世尊</a><a name="0273a05" id="0273a05">曰。如世尊说若不清净不应受礼亦不礼他</a><a name="0273a06" id="0273a06">者。大德不知总有几种不净污染。佛告邬波</a><a name="0273a07" id="0273a07">离有二种不净。一啖嚼不净。二秽污不净。言</a><a name="0273a08" id="0273a08">啖嚼不净者。谓嚼齿木啖诸饮食根果饼菜</a><a name="0273a09" id="0273a09">之类。若食啖时及以食了。未净漱来皆名不</a><a name="0273a10" id="0273a10">净。秽污不净者。谓大小便及以料理不净处</a><a name="0273a11" id="0273a11">并剃发时。乃至未净洗濯漱口已来皆名不</a><a name="0273a12" id="0273a12">净。有如是等不净触时受礼礼他咸招恶作</a><a name="0273a13" id="0273a13">(金口明文此方不用致令轨则并悉湮沈)</a><a name="0273a14" id="0273a14"><p>缘处同前。具寿邬波离请世尊曰。大德如世</a><a name="0273a15" id="0273a15">尊说妙花婆罗门作如是语。白言。乔答摩。我</a><a name="0273a16" id="0273a16">乘车时或控马辔。或举鞭大喝。当尔之时愿</a><a name="0273a17" id="0273a17">表知我婆罗门妙花。顶礼佛足并问起居。又</a><a name="0273a18" id="0273a18">言。乔答摩。若复见我涉路行时。或脱革屣或</a><a name="0273a19" id="0273a19">时避道或时舒臂。当尔之时如前表知我申</a><a name="0273a20" id="0273a20">敬问。又言。乔答摩。或时见我在自众中共人</a><a name="0273a21" id="0273a21">谈说。若移坐处或去上衣或除顶帽。当尔之</a><a name="0273a22" id="0273a22">时如前表知我申敬问。世尊未审如来圣教</a><a name="0273a23" id="0273a23">之中亦同如是礼敬法耶。佛告邬波离。不应</a><a name="0273a24" id="0273a24">如是而行礼敬。凡是口云我今敬礼。但是口</a><a name="0273a25" id="0273a25">业申敬。若时曲躬口云畔睇。此虽是礼而未</a><a name="0273a26" id="0273a26">具足。然邬波离于我法律。有二种敬礼。云何</a><a name="0273a27" id="0273a27">为二。一者五轮着地。二者两手捉[<a href='javascript:showpic("images/029685.gif")'>月*专</a>]。而皆口</a><a name="0273a28" id="0273a28">云我今敬礼彼云无病。若不尔者俱得越法</a><a name="0273a29" id="0273a29">罪。缘处同前。时诸苾刍随着何衣剃除须发。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240272c.htm'><img src='up.gif' border=0></a>
<a href='T240273b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>