<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0020a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷5)</font> <font face='Arial'>T24, p0020a</h2></font><hr>
<span class='old'>
</a><a name="0019c28" id="0019c28">自然涸竭。天复无雨。国中饥馑。人亦不安。城</a><a name="0019c29" id="0019c29">外流水。咸散毒药。未生怨王大怀剧苦。非</span><a name="0020a01" id="0020a01">人得便。起大疾疫。病死弥甚。送出城门。丧车</a><a name="0020a02" id="0020a02">相及。是时未生怨。情怀无量。百种诸苦恼害</a><a name="0020a03" id="0020a03">身心。由怀忧故。以手拓颊愁叹而住。时未</a><a name="0020a04" id="0020a04">生怨母韦提希见子忧怀。问曰。汝何思念。</a><a name="0020a05" id="0020a05">即报母曰。百种剧苦悉今来现。母曰。我先语</a><a name="0020a06" id="0020a06">汝。实莫轻毁如来世尊。佛无所畏。唯虑轻陵。</a><a name="0020a07" id="0020a07">勿致世尊舍王舍城。若佛舍此。国内即现</a><a name="0020a08" id="0020a08">诸恶征祥。今此是也。王曰。阿母。今复如何。</a><a name="0020a09" id="0020a09">母曰。于世尊处应往忏谢。王曰。阿母。我实不</a><a name="0020a10" id="0020a10">敢对于世尊亲自见面。唯深责恨。母曰。汝曾</a><a name="0020a11" id="0020a11">不闻或用栴檀或以刀斧。于此二人不生异</a><a name="0020a12" id="0020a12">念。设复有人。以净信心栴檀涂拭。如来于彼</a><a name="0020a13" id="0020a13">不起喜心。设复有人。以诸怒心将刀伤割。如</a><a name="0020a14" id="0020a14">来于彼不起嗔心。时未生怨王闻母此说。敕</a><a name="0020a15" id="0020a15">唤一臣。卿即速诣佛世尊处。为我顶礼。起居</a><a name="0020a16" id="0020a16">如来。尊体轻利调适安不。复启此言。子有过</a><a name="0020a17" id="0020a17">患。父亦不见。唯愿世尊慈悲哀愍。诣王舍城。</a><a name="0020a18" id="0020a18">若佛不至。国当灭尽。臣白王曰。如是如是。臣</a><a name="0020a19" id="0020a19">依王敕。即往室罗伐城。到世尊处。顶礼佛足。</a><a name="0020a20" id="0020a20">而白佛言。未生怨王起居如来。具说如上。</a><a name="0020a21" id="0020a21">佛言。王及汝身咸得安乐。使者白佛。未生</a><a name="0020a22" id="0020a22">怨王复启世尊。子有过患。父亦不见其恶。唯</a><a name="0020a23" id="0020a23">愿世尊慈悲哀愍。诣王舍城。若佛不至。国当</a><a name="0020a24" id="0020a24">灭尽。佛即默然纳受。是时大臣见佛默然。便</a><a name="0020a25" id="0020a25">退而去</a><a name="0020a26" id="0020a26"><p>尔时世尊舍室罗伐城。与诸苾刍渐渐游行。</a><a name="0020a27" id="0020a27">往至摩揭陀国界首。以佛威力。诸风神王起</a><a name="0020a28" id="0020a28">妙和风。吹去毒水。悉令涸干。诸水神王皆涌</a><a name="0020a29" id="0020a29">八功德水。泉池溢满。空注甘雨。信佛善神咸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240019c.htm'><img src='up.gif' border=0></a>
<a href='T240020b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>