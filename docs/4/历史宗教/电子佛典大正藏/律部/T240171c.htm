<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0171c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷14)</font> <font face='Arial'>T24, p0171c</h2></font><hr>
<span class='old'>
</a><a name="0171b28" id="0171b28">和合欢喜无诤。同心一说如水乳合。大师教</a><a name="0171b29" id="0171b29">法令得光显。安乐而住。具寿。汝今可舍随顺</span><a name="0171c01" id="0171c01">破僧伽不和合事。时诸苾刍奉教而作。即以</a><a name="0171c02" id="0171c02">别谏谏彼四人作如是说。汝孤迦里迦等四</a><a name="0171c03" id="0171c03">人。知彼苾刍欲破和合僧伽作斗诤事坚执而</a><a name="0171c04" id="0171c04">住。莫共为伴顺邪违正。诸具寿。汝等勿于诸</a><a name="0171c05" id="0171c05">苾刍作如是语。诸大德。莫共彼苾刍论好论</a><a name="0171c06" id="0171c06">恶。何以故。而彼苾刍。是法律语。依于法律而</a><a name="0171c07" id="0171c07">作言说。知而说非不知说。彼爱乐者我亦爱</a><a name="0171c08" id="0171c08">乐。何以故。具寿。然彼苾刍。非法律语。不依</a><a name="0171c09" id="0171c09">律而作言说。不知而说。非是知说。具寿。汝莫</a><a name="0171c10" id="0171c10">爱乐破僧迦事。当乐和合僧伽。应共和合僧</a><a name="0171c11" id="0171c11">伽欢喜无诤。同心一说如水乳合。大师教法</a><a name="0171c12" id="0171c12">令得光显。安乐而住。具寿。汝今应舍随顺破</a><a name="0171c13" id="0171c13">僧伽不和合事。时诸苾刍别谏之时。彼助伴</a><a name="0171c14" id="0171c14">人不肯受语。坚执不舍云。此真实余皆虚妄。</a><a name="0171c15" id="0171c15">时诸苾刍以此因缘具白世尊。大德。我已别</a><a name="0171c16" id="0171c16">谏孤迦里迦等。我等为作别谏之时。孤迦里</a><a name="0171c17" id="0171c17">迦等坚执其事。无心弃舍而云。此事真实余</a><a name="0171c18" id="0171c18">皆虚妄。佛告诸苾刍。汝等应与孤迦里迦等</a><a name="0171c19" id="0171c19">作白四羯磨对众谏之。若更有余如是流类。</a><a name="0171c20" id="0171c20">同前集众作白羯磨。应如是作</a><a name="0171c21" id="0171c21"><p>大德僧伽听。此孤迦里迦褰茶达骠羯吒谟</a><a name="0171c22" id="0171c22">洛迦底洒三没达罗达多。知彼苾刍欲破和</a><a name="0171c23" id="0171c23">合僧伽作斗诤事执受而住。随顺于彼不和</a><a name="0171c24" id="0171c24">合事。诸苾刍作如是谏时。汝等莫向诸苾刍</a><a name="0171c25" id="0171c25">作如是语。诸大德。莫共彼苾刍所有言说若</a><a name="0171c26" id="0171c26">好若恶。何以故。而彼苾刍。是法语者。是律语</a><a name="0171c27" id="0171c27">者。依于法律而作言说。知而说非不知说。彼</a><a name="0171c28" id="0171c28">爱乐者我亦爱乐。时诸苾刍为作别谏。别谏</a><a name="0171c29" id="0171c29">之时。彼于其事坚执而住。作如是语。此事真<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240171b.htm'><img src='up.gif' border=0></a>
<a href='T240172a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>