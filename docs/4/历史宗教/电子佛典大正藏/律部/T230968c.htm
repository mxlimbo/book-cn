<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0968c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷12)</font> 毁訾语学处第二 <font face='Arial'>T23, p0968c</h2></font><hr>
<span class='old'>
</a><a name="0968b28" id="0968b28">食已。报云。外甥。当住于此勤修家业。此之小</a><a name="0968b29" id="0968b29">女授汝为妻。报言。甚善。即依处分营作生业。</span><a name="0968c01" id="0968c01">时彼长者家有二牛。每令驱使。大者为性调</a><a name="0968c02" id="0968c02">善。小者禀识贪餮。虽复拘制犯暴是常。童子</a><a name="0968c03" id="0968c03">发愤放石遥打折其一角。因名秃角。后于他</a><a name="0968c04" id="0968c04">日尚犯田苗同前不止。便放镰斫遂截其尾。</a><a name="0968c05" id="0968c05">因名秃尾秃角。后于异时居士子告长者言。</a><a name="0968c06" id="0968c06">阿舅。先所许亲幸可为作。尔时长者言好。便</a><a name="0968c07" id="0968c07">告妻曰。贤首。衣服璎珞当可营办。小女不久</a><a name="0968c08" id="0968c08">欲为婚匹。妻便问曰。曾未与人如何办具。</a><a name="0968c09" id="0968c09">长者报曰。吾已与人。妻曰。是谁。报此居士子。</a><a name="0968c10" id="0968c10">妻曰。此人宗族本不委知。如白胡椒莫了生</a><a name="0968c11" id="0968c11">处。如何以女辄作婚姻。凡婚姻者。亲属还往</a><a name="0968c12" id="0968c12">饮啖追呼。氏族相应我方与女。报其妻曰。贤</a><a name="0968c13" id="0968c13">首此居士子自至我家。由斯代劳得受安乐。</a><a name="0968c14" id="0968c14">此若无者还婴辛苦不免躬耕。妻报夫曰。我</a><a name="0968c15" id="0968c15">实不能将所爱女与客作人。世间之人多用</a><a name="0968c16" id="0968c16">妻语。是时长者便作是念。我若报云不与女</a><a name="0968c17" id="0968c17">者。作人今日便舍我去。我还不免自执耕犁。</a><a name="0968c18" id="0968c18">今且诡设方便勿令即去。时彼作人复于异</a><a name="0968c19" id="0968c19">时告长者曰。家长。宜应作婚姻事。报曰。外</a><a name="0968c20" id="0968c20">甥。我家亲族其数宽广。聚集之时多须饮食。</a><a name="0968c21" id="0968c21">宜待秋熟稻谷收成。既收谷已复告成婚。报</a><a name="0968c22" id="0968c22">言。外甥。事须沙糖宜待甘蔗。此既收已复告</a><a name="0968c23" id="0968c23">成婚。报言。外甥。饼面是资当待麦熟。既收</a><a name="0968c24" id="0968c24">麦已复告成婚。报言。外甥。陈稻将尽可待新</a><a name="0968c25" id="0968c25">粳。时居士子见作推延。遂生此念。无容田实</a><a name="0968c26" id="0968c26">总一时成。看此事由便成诳我。我今宜可往</a><a name="0968c27" id="0968c27">告众人。若不与者经官取定。便对众人告</a><a name="0968c28" id="0968c28">云。阿舅。可作婚姻。诸人闻已告长者曰。许言</a><a name="0968c29" id="0968c29">已久何不为婚。是时长者怒而告曰。诸君当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230968b.htm'><img src='up.gif' border=0></a>
<a href='T230969a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>