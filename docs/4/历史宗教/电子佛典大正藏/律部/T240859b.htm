<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0859b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷2)</font> 序 <font face='Arial'>T24, p0859b</h2></font><hr>
<span class='old'>
</a><a name="0859a28" id="0859a28">道。但思念无常苦空无我。思此事。调达闻此</a><a name="0859a29" id="0859a29">不入神怀。意故念神足。复作是念。舍利弗者</span><a name="0859b01" id="0859b01">大智慧人。当往问神足道。当不逆我。即往问</a><a name="0859b02" id="0859b02">舍利弗神足道。见佛不然故不向说。复作是</a><a name="0859b03" id="0859b03">念。此目揵连者于声闻中大神足第一。当往</a><a name="0859b04" id="0859b04">问神足道。便往问神足道。目揵连亦不与说。</a><a name="0859b05" id="0859b05">复作是念。此阿难者是我小弟。世尊亦说。于</a><a name="0859b06" id="0859b06">声闻中多闻第一。当往问神足道。必向我说</a><a name="0859b07" id="0859b07">神足道。往诣阿难所问神足道。时阿难未得</a><a name="0859b08" id="0859b08">神通不虑此事。又己垢未尽。所闻神足便向</a><a name="0859b09" id="0859b09">说。时调达从阿难禀受神足道不忘。便向空</a><a name="0859b10" id="0859b10">静处树下深山园果处所。习行此法昼夜不</a><a name="0859b11" id="0859b11">懈。便得世俗四禅。依此禅便得神足。以前所</a><a name="0859b12" id="0859b12">言誓往诣阎浮树下取果来食啖。乃至兜术</a><a name="0859b13" id="0859b13">天取天甘露。无数方便变化非一。时调达便</a><a name="0859b14" id="0859b14">起妒嫉意。向如来复作是念。此沙门瞿昙生</a><a name="0859b15" id="0859b15">处种姓不能胜我。此亦释种我亦释种。有何</a><a name="0859b16" id="0859b16">差降。所以人来供养者以其神足。我今亦当</a><a name="0859b17" id="0859b17">以神足教化受化者多。彼复作是念。今王频</a><a name="0859b18" id="0859b18">婆娑罗。以在沙门瞿昙道。阿惟越致声闻。</a><a name="0859b19" id="0859b19">我不能以神足化此。调达至聪明[<a href='javascript:showpic("images/044009.gif")'>番*飞</a>]揵。天文</a><a name="0859b20" id="0859b20">地理虚空星宿尽明达知。遍观众人唯太子</a><a name="0859b21" id="0859b21">阿阇世王相备具。此太子必作王无疑。我今</a><a name="0859b22" id="0859b22">当往以神足化太子。使此居门当受我教。时</a><a name="0859b23" id="0859b23">调达化身为象。往至阿阇世太子所。从壁入</a><a name="0859b24" id="0859b24">门中出作若干变化。欲使阿阇世太子知是</a><a name="0859b25" id="0859b25">调达。复化身为马出入无碍。或从门入从非</a><a name="0859b26" id="0859b26">门出。或化诸珍宝以作宝冠。在阿阇世太子</a><a name="0859b27" id="0859b27">膝上。太子便取冠之。虽尔知是调达变化所</a><a name="0859b28" id="0859b28">作。复化作小儿金银璎珞其身。在太子膝上</a><a name="0859b29" id="0859b29">坐。太子抱弄唾哺鸣口。亦复知是调达变化。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240859a.htm'><img src='up.gif' border=0></a>
<a href='T240859c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>