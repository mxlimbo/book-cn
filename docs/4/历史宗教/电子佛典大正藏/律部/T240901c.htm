<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1465 舍利弗问经 0901c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1465 舍利弗问经</font> <font face='Arial'>(卷1)</font> <font face='Arial'>T24, p0901c</h2></font><hr>
<span class='old'>
</a><a name="0901b28" id="0901b28">供养时。应须偏袒。以便作事。作福田时。应覆</a><a name="0901b29" id="0901b29">两肩。现田文相。云何修供养。如见佛时问讯</span><a name="0901c01" id="0901c01">师僧时。应随事相。若拂床。若扫地。若卷衣</a><a name="0901c02" id="0901c02">裳。若周正荐席。若泥地作华。若揵高足下。</a><a name="0901c03" id="0901c03">若洒若移种种供养。云何作福田时国王请</a><a name="0901c04" id="0901c04">食。入里乞食。坐禅诵经巡行树下。人见端严</a><a name="0901c05" id="0901c05">有可观也。舍利弗复白佛言。世尊。八部鬼神。</a><a name="0901c06" id="0901c06">以何因缘生于恶道。而常闻正法。佛言。以二</a><a name="0901c07" id="0901c07">种业。一以恶故生于恶道。二以善故多受快</a><a name="0901c08" id="0901c08">乐。又问。善恶二异可得同耶。佛言。亦可得</a><a name="0901c09" id="0901c09">耳。是以八部鬼神。皆曰人非人也。天神者。其</a><a name="0901c10" id="0901c10">之先身。以车舆舍宅饮食。供养三宝父母贤</a><a name="0901c11" id="0901c11">胜之人。犹怀悭俭谄嫉妒者故。受天神身。如</a><a name="0901c12" id="0901c12">普光净胜天神等。虚空龙神者。修建德本。广</a><a name="0901c13" id="0901c13">行檀波罗蜜。不依正念。急性好嗔故。受人</a><a name="0901c14" id="0901c14">非人身。如摩尼光龙王等。夜叉神者。好大布</a><a name="0901c15" id="0901c15">施。或先损害。后加饶益。随功胜负。故在天上</a><a name="0901c16" id="0901c16">空中地下。乾闼婆者。前生亦少嗔恚。常好布</a><a name="0901c17" id="0901c17">施。以青莲自严。作众伎乐。今为此神。常为诸</a><a name="0901c18" id="0901c18">天奏诸伎乐。阿修罗神者。志强。不随善友所</a><a name="0901c19" id="0901c19">作净福。好逐幻伪之人。作诸邪福。傍于邪</a><a name="0901c20" id="0901c20">师。甚好布施。又乐观他斗讼。故受今身。迦娄</a><a name="0901c21" id="0901c21">罗神者。先修大舍。常有高心。以倰于物故</a><a name="0901c22" id="0901c22">受今身。紧那罗神者。昔好劝人发菩提心。未</a><a name="0901c23" id="0901c23">正其志逐诸邪行。故得今身。摩[<a href='javascript:showpic("images/023523.gif")'>目*侯</a>]罗伽神者。</a><a name="0901c24" id="0901c24">布施护法性好嗔恚。故受今身。人非人等。皆</a><a name="0901c25" id="0901c25">由依附邪师行谄恶道。以邪乱正俱谓是道。</a><a name="0901c26" id="0901c26">以自建立。夫出世道者。不杂魔邪谄悦之语。</a><a name="0901c27" id="0901c27">谄悦之语非出生死。是入恶道。谄悦邪人所</a><a name="0901c28" id="0901c28">可言说。大观似道细则睒铄。当依正法及行</a><a name="0901c29" id="0901c29">正法者。当得佛法僧力解脱无为。若依相似<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240901b.htm'><img src='up.gif' border=0></a>
<a href='T240902a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>