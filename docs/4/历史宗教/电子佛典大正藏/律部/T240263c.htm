<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0263c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷13)</font> 第二门第十子摄颂难陀因缘之余 <font face='Arial'>T24, p0263c</h2></font><hr>
<span class='old'>
</a><br><a name="0263b28" id="0263b28">　　合诃不合诃　　　二行应与服　</p></a><a name="0263b29" id="0263b29"><p>缘在室罗伐城。时胜慧河边诸苾刍辈。以善</span><a name="0263c01" id="0263c01">方便策励勤修。断尽诸惑证阿罗汉果。时诸</a><a name="0263c02" id="0263c02">苾刍威仪庠序所为审谛。能使众人敬信深</a><a name="0263c03" id="0263c03">重。尔时世尊告诸苾刍。胜慧河边苾刍住处</a><a name="0263c04" id="0263c04">近彼村坊。所有人众获大善利。时具寿阿难</a><a name="0263c05" id="0263c05">陀闻世尊语即解其义。由近大师久为侍者。</a><a name="0263c06" id="0263c06">或听其言或时睹相皆即解了。若世尊欲得</a><a name="0263c07" id="0263c07">见者说赞美言尊者了已。便寄信报河边苾</a><a name="0263c08" id="0263c08">刍。诸具寿世尊赞叹。意欲相见仁等可来。彼</a><a name="0263c09" id="0263c09">既闻已更相告语。佛于我等为赞叹言。事须</a><a name="0263c10" id="0263c10">相见当欲如何。一人报云。更何所作我等当</a><a name="0263c11" id="0263c11">去。遂不观察所应作事。若不观者虽阿罗汉</a><a name="0263c12" id="0263c12">不能预知。复共议云去为善事。即告诸苾刍</a><a name="0263c13" id="0263c13">曰。仁等当知。世尊大师赞叹我等。意欲相见</a><a name="0263c14" id="0263c14">今者可去。诸苾刍曰。若如是者我等同行。即</a><a name="0263c15" id="0263c15">共相随涉路而去。渐渐游行至室罗伐。旧住</a><a name="0263c16" id="0263c16">诸苾刍出迎慰问。便于寺外有大喧声。世尊</a><a name="0263c17" id="0263c17">闻已知而故问阿难陀曰。寺外何故有大喧</a><a name="0263c18" id="0263c18">声。阿难陀曰。胜慧河边诸苾刍众。皆共来</a><a name="0263c19" id="0263c19">至停在寺外。寺内诸人咸出迎接。更相问讯</a><a name="0263c20" id="0263c20">致此喧声。于时世尊告阿难陀曰。汝今宜往</a><a name="0263c21" id="0263c21">告胜慧河边诸苾刍众。皆可还去勿住于此。</a><a name="0263c22" id="0263c22">于时尊者承佛教已。诣苾刍所告言具寿当</a><a name="0263c23" id="0263c23">知。世尊有教。仁等还去勿住于此。时彼闻已</a><a name="0263c24" id="0263c24">执持衣钵游适人间。佛告诸苾刍曰。诸有村</a><a name="0263c25" id="0263c25">坊所居之处。若有胜慧河边苾刍住者。近彼</a><a name="0263c26" id="0263c26">村坊所有人众获大善利。阿难陀闻复还寄</a><a name="0263c27" id="0263c27">信。苾刍重来如是至三。诸苾刍执持衣钵复</a><a name="0263c28" id="0263c28">往人间。尔时世尊复告诸苾刍曰。胜慧河边</a><a name="0263c29" id="0263c29">苾刍住处人皆获利时阿难陀闻佛频赞复令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240263b.htm'><img src='up.gif' border=0></a>
<a href='T240264a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>