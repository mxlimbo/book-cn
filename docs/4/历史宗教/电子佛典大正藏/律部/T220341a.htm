<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0341a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷14)</font> 明单提九十二事法之一 <font face='Arial'>T22, p0341a</h2></font><hr>
<span class='old'>
</a><a name="0340c28" id="0340c28">多持饮食供养世尊。并奉众僧。尊者舍利弗</a><a name="0340c29" id="0340c29">目连。供佛者侍者收摄。与众僧及舍利弗目</span><a name="0341a01" id="0341a01">连者。或行或不行。无人料理停置臭秽。尔时</a><a name="0341a02" id="0341a02">尊者陀骠在学地。作是念。若我得无学者当</a><a name="0341a03" id="0341a03">营理僧事使得安乐。作是念已。初夜后夜精</a><a name="0341a04" id="0341a04">勤行道。即成阿罗汉。得三明六通已作是念。</a><a name="0341a05" id="0341a05">我何须作有为事。我应当修习乐于少欲无</a><a name="0341a06" id="0341a06">事。佛语陀骠。汝本在学地时。作如是言。我若</a><a name="0341a07" id="0341a07">得无学者当料理僧事。汝作如是语不。答言。</a><a name="0341a08" id="0341a08">实尔世尊。佛言。陀骠。如汝先愿。今者应作。</a><a name="0341a09" id="0341a09">答言。当如世尊教。尔时僧即拜知九事如先</a><a name="0341a10" id="0341a10">说。尔时随宜差食。若是长老上座与上食。中</a><a name="0341a11" id="0341a11">坐与中间食。下座与粗食。六群比丘怨情嫌</a><a name="0341a12" id="0341a12">恨。以是事往白世尊。佛语陀骠。凡出家人法</a><a name="0341a13" id="0341a13">应平等与食。汝当知得少不足得多者亦无</a><a name="0341a14" id="0341a14">厌。得好得恶俱不周悉。于是长老陀骠即作</a><a name="0341a15" id="0341a15">三品食。精粗次第周而复始。尔时难陀优波</a><a name="0341a16" id="0341a16">难陀。晨起着入聚落衣持钵往至食家。语优</a><a name="0341a17" id="0341a17">婆夷言。与我食。优婆夷言。尊者。食时未至。</a><a name="0341a18" id="0341a18">我未得洗面及洗器物。未得作出家人食。时</a><a name="0341a19" id="0341a19">檀越妇女弱小方起。澡浴裸露形体者。时难</a><a name="0341a20" id="0341a20">陀比丘不摄诸根纵看女色。优婆夷作是念。</a><a name="0341a21" id="0341a21">此比丘非毗尼人或生过恶。不中久停。且与</a><a name="0341a22" id="0341a22">作人粗食速遣令去。作是念已。即与作使人</a><a name="0341a23" id="0341a23">粗食。是比丘得食已即还精舍。尔时有长老</a><a name="0341a24" id="0341a24">比丘。时到着入聚落衣持钵。威仪庠序往至</a><a name="0341a25" id="0341a25">食家。檀越施种种美食满钵而还。时难陀优</a><a name="0341a26" id="0341a26">波难陀见已作如是言。长老陀骠世尊说平等</a><a name="0341a27" id="0341a27">分食。观此二食为平等不。陀骠言。汝往太早。</a><a name="0341a28" id="0341a28">非是食时。明日难陀着入聚落衣持钵入城。</a><a name="0341a29" id="0341a29">路中看象斗马斗。听俗人言论。时优婆夷念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220340c.htm'><img src='up.gif' border=0></a>
<a href='T220341b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>