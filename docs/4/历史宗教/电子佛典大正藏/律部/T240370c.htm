<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0370c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷33)</font> 第六门第四子摄之余明佛从天下等事 <font face='Arial'>T24, p0370c</h2></font><hr>
<span class='old'>
</a><a name="0370b28" id="0370b28">既闻毁塔高声大哭。今日我兄始为命过。时</a><a name="0370b29" id="0370b29">吐罗难陀苾刍尼。便问二尼。小妹谁向彼</span><a name="0370c01" id="0370c01">说。答言大姊。彼是客僧无由得知。尊者邬波</a><a name="0370c02" id="0370c02">离不远而住向客人说。时吐罗难陀尼报言。</a><a name="0370c03" id="0370c03">小妹我才闻说。即知是彼先剃发人。有斯恶</a><a name="0370c04" id="0370c04">行虽复出俗本性不移。宜可苦治令其失坏。</a><a name="0370c05" id="0370c05">如世尊说坏徒众者众不应留。我今宜去岂</a><a name="0370c06" id="0370c06">得舍之。发大嗔恚便持利刀铁锥木钻。往尊</a><a name="0370c07" id="0370c07">者所欲断其命。时邬波离遥见诸尼疾疾而</a><a name="0370c08" id="0370c08">来。便作是念。观此诸尼形势匆速。必有异</a><a name="0370c09" id="0370c09">意欲害于我。宜可观察即便入定。观见诸尼</a><a name="0370c10" id="0370c10">各怀嗔恚欲来相害。于时尊者情生匆速。不</a><a name="0370c11" id="0370c11">以神力加被大衣。便即敛心入灭尽定。诸尼</a><a name="0370c12" id="0370c12">既至以刀乱斫。铁锥木钻遍体镵刺。尔时尊</a><a name="0370c13" id="0370c13">者由定力故。更无喘息与死不殊。诸尼议</a><a name="0370c14" id="0370c14">曰。我等已杀恶行怨家。报仇既了宜可归寺。</a><a name="0370c15" id="0370c15">作此语已舍之而去。时具寿邬波离从定而</a><a name="0370c16" id="0370c16">出。见衣损坏即还住处。诸苾刍见。问言具</a><a name="0370c17" id="0370c17">寿。何故如此。答言具寿。诸苾刍尼几杀于我。</a><a name="0370c18" id="0370c18">问言何故。尊者即便具陈上事。诸少欲苾刍。</a><a name="0370c19" id="0370c19">既闻斯说咸共讥嫌。共相议曰。大德当知。若</a><a name="0370c20" id="0370c20">苾刍尼于苾刍处。设有嗔恨但应不礼恭敬</a><a name="0370c21" id="0370c21">问讯岂合造次手执利刀铁锥木钻往杀。具</a><a name="0370c22" id="0370c22">寿邬波离。几将断命何有斯理。一人告曰。诸</a><a name="0370c23" id="0370c23">大德。此事已去不可更追。从今已往欲何所</a><a name="0370c24" id="0370c24">作。答曰此欲如何宜行白佛。又曰何须白佛</a><a name="0370c25" id="0370c25">且立条章。勿使诸尼来入逝多林内。诸人既</a><a name="0370c26" id="0370c26">共作明制已。诸尼既闻悉皆不入不生恭敬。</a><a name="0370c27" id="0370c27">时大世主常法如是。于日日中来礼佛足方</a><a name="0370c28" id="0370c28">随意去。彼入寺时苾刍告曰。乔答弥。众僧</a><a name="0370c29" id="0370c29">立制不许尼入寺中。遮不听入。答言圣者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240370b.htm'><img src='up.gif' border=0></a>
<a href='T240371a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>