<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0105b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷2)</font> <font face='Arial'>T24, p0105b</h2></font><hr>
<span class='old'>
</a><a name="0105a28" id="0105a28">释迦昔世以来所有种类。如法说已。复告目</a><a name="0105a29" id="0105a29">连曰。若复有人。为他广说释迦种族。此善男</span><a name="0105b01" id="0105b01">子于长夜中得大利益恒受安乐。尔时世尊</a><a name="0105b02" id="0105b02">重复告诸大众刍刍尼曰。汝等当知。应</a><a name="0105b03" id="0105b03">受我昔世以来释迦种族所在余方如法忆</a><a name="0105b04" id="0105b04">念为他广说。何以故。能于汝等获大利益。具</a><a name="0105b05" id="0105b05">利义故。具法义故。具梵行故。当得如上所有</a><a name="0105b06" id="0105b06">功德。是故汝等刍。应当受持读诵为他广</a><a name="0105b07" id="0105b07">说。尔时劫比罗城中诸释种等。闻此本族次</a><a name="0105b08" id="0105b08">第说已皆大欢喜。即从座起顶礼佛足各还</a><a name="0105b09" id="0105b09">本处</a><a name="0105b10" id="0105b10"><p>尔时世尊复告诸刍等。汝等谛听。昔时师</a><a name="0105b11" id="0105b11">子颊王。于劫比罗城正法化人。于其国土甚</a><a name="0105b12" id="0105b12">大丰熟。无有恐怖。人众欢乐。其善悟王。于天</a><a name="0105b13" id="0105b13">示城正法化人。国土安隐家给年丰。无有衰</a><a name="0105b14" id="0105b14">恼。善悟王后。名曰妙胜。颜貌端正众所乐见。</a><a name="0105b15" id="0105b15">一切有情恒得安乐。天示城中有一长者。名</a><a name="0105b16" id="0105b16">曰吉祥。甚多财宝仓库盈溢。园林田宅其数</a><a name="0105b17" id="0105b17">不少。多诸眷属。所有珍财。如薜室罗末等</a><a name="0105b18" id="0105b18">无有异。时彼长者有一芳园。多诸花果流泉</a><a name="0105b19" id="0105b19">浴池。种种诸鸟出和雅声。世所殊绝。国王</a><a name="0105b20" id="0105b20">王子及诸妃后。常往游戏。时王夫人。见此</a><a name="0105b21" id="0105b21">园林即生贪爱。白其王曰。此园甚好。可乞我</a><a name="0105b22" id="0105b22">来。王即报曰。今此园者。是长者所有。我今安</a><a name="0105b23" id="0105b23">得辄持与汝。汝必须者。我于城内别自修造。</a><a name="0105b24" id="0105b24">胜于此园与汝游戏。尔时其王为夫人故。于</a><a name="0105b25" id="0105b25">王城内即造一园。倍胜前者。以此园林为妙</a><a name="0105b26" id="0105b26">胜夫人所造故。因名此园。号为妙胜。师子颊</a><a name="0105b27" id="0105b27">王恒自思念。常乞一愿。若得我种之内出一</a><a name="0105b28" id="0105b28">金轮王。甚适我愿。其善悟王亦乞一愿。愿我</a><a name="0105b29" id="0105b29">得与师子颊王速为眷属。甚适我愿。时善悟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240105a.htm'><img src='up.gif' border=0></a>
<a href='T240105c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>