<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0304a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷42)</font> <font face='Arial'>T23, p0304a</h2></font><hr>
<span class='old'>
</a><a name="0303c28" id="0303c28">法。不共住者。诸比丘尼不共作法事。谓白羯</a><a name="0303c29" id="0303c29">磨白二羯磨白四羯磨说戒。自恣立十三比</span><a name="0304a01" id="0304a01">丘尼羯磨。是中犯者。若比丘尼有漏心。听漏</a><a name="0304a02" id="0304a02">心男子捉手偷兰遮。听捉衣偷兰遮。若共立</a><a name="0304a03" id="0304a03">偷兰遮。若共语偷兰遮。若共期偷兰遮。若</a><a name="0304a04" id="0304a04">入屏覆处偷兰遮。待男子来偷兰遮。身与男</a><a name="0304a05" id="0304a05">子如白衣女偷兰遮。若具作八事。犯波罗夷</a><a name="0304a06" id="0304a06">(第六事竟)</a><a name="0304a07" id="0304a07"><p>佛在王舍城。尔时有二比丘尼是姊妹。姊名</a><a name="0304a08" id="0304a08">弥多罗妹名弥帝隶。弥多罗比丘尼。作不净</a><a name="0304a09" id="0304a09">行犯淫欲。弥帝隶比丘尼善好。不犯淫欲。弥</a><a name="0304a10" id="0304a10">多罗比丘尼。后时反戒作白衣。诸比丘尼。往</a><a name="0304a11" id="0304a11">语弥帝隶比丘尼言。汝姊反戒作白衣。为好</a><a name="0304a12" id="0304a12">不。答言。我亦先知是比丘尼犯如是如是不</a><a name="0304a13" id="0304a13">净行。我但不欲自举。不欲向僧说。或有人言。</a><a name="0304a14" id="0304a14">云何名比丘尼。自污姊。是中有比丘尼。少欲</a><a name="0304a15" id="0304a15">知足行头陀。闻是事心不喜。种种因缘呵责</a><a name="0304a16" id="0304a16">言。云何名比丘尼。有知他比丘尼有粗罪覆</a><a name="0304a17" id="0304a17">藏。种种因缘呵已向佛广说。佛以是事集二</a><a name="0304a18" id="0304a18">部漪。知而故问弥帝隶比丘尼。汝实作是事</a><a name="0304a19" id="0304a19">不。答言。实作世尊。佛以种种因缘呵责。云何</a><a name="0304a20" id="0304a20">名比丘尼。知比丘尼犯粗罪覆藏。种种因缘</a><a name="0304a21" id="0304a21">呵已语诸比丘。以十利故。与比丘尼结戒。从</a><a name="0304a22" id="0304a22">今是戒应如是说。若比丘尼。知比丘尼犯粗</a><a name="0304a23" id="0304a23">罪。覆藏乃至一夜。是比丘尼。知彼比丘尼若</a><a name="0304a24" id="0304a24">退若住若灭若去。后作是言。我亦先知是比</a><a name="0304a25" id="0304a25">丘尼犯如是如是不净行。但不欲自举。不欲</a><a name="0304a26" id="0304a26">向僧说。或有人言。云何名比丘尼。自污姊。是</a><a name="0304a27" id="0304a27">比丘尼犯波罗夷。不应共住。知者。若自知若</a><a name="0304a28" id="0304a28">从他闻。若罪比丘尼自说。粗罪者若波罗夷</a><a name="0304a29" id="0304a29">若僧伽婆尸沙。复次一切罪。皆名为粗。但分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230303c.htm'><img src='up.gif' border=0></a>
<a href='T230304b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>