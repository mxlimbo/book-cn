<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0169a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷25)</font> 第五分之二卧具法 <font face='Arial'>T22, p0169a</h2></font><hr>
<span class='old'>
</a><a name="0168c28" id="0168c28">此为。诸比丘便还向僧房。比尔已闇于道中</a><a name="0168c29" id="0168c29">为虎所害。诸比丘以是白佛。佛以是事集比</span><a name="0169a01" id="0169a01">丘僧。告诸比丘。我先不说四方僧有五种物</a><a name="0169a02" id="0169a02">不可护不可卖不可分耶。云何护僧住处不</a><a name="0169a03" id="0169a03">与后来比丘乃使为虎所害。种种呵责已复</a><a name="0169a04" id="0169a04">言。若护若卖若分四方僧物皆偷罗遮。有诸</a><a name="0169a05" id="0169a05">比丘住海岸边。材木难得无可作屋。彼多</a><a name="0169a06" id="0169a06">有大鱼骨欲取作之。以是白佛。佛言。听作。诸</a><a name="0169a07" id="0169a07">比丘患鱼骨臭。佛言。听以香泥泥之。有诸比</a><a name="0169a08" id="0169a08">丘经营作僧住处。作竟客比丘来是上座驱</a><a name="0169a09" id="0169a09">令出住其房中。彼嗔恚言。我经营辛苦而反</a><a name="0169a10" id="0169a10">不得安住。以是白佛。佛言。听经营主随意</a><a name="0169a11" id="0169a11">所乐住。诸比丘便长与之。以是白佛。佛言。</a><a name="0169a12" id="0169a12">应量其功夫多少。极多听至十二年住。应</a><a name="0169a13" id="0169a13">白二羯磨与之。一比丘唱言。大德僧听。此</a><a name="0169a14" id="0169a14">某甲比丘作经营主。僧今与随所乐房若干</a><a name="0169a15" id="0169a15">年住。若僧时到僧忍听。白如是。大德僧听。此</a><a name="0169a16" id="0169a16">某甲比丘作经营住。僧今与随所乐房若干</a><a name="0169a17" id="0169a17">年住。谁诸长老忍默然若不忍者说。僧与</a><a name="0169a18" id="0169a18">某甲比丘随所乐房若干年住竟。僧忍默然</a><a name="0169a19" id="0169a19">故是事如是持。有诸比丘作木床绳床置房</a><a name="0169a20" id="0169a20">中。或泥地或小小治护。便求随意住。佛言</a><a name="0169a21" id="0169a21">不应求。若治房功夫极少三分之一。听从僧</a><a name="0169a22" id="0169a22">求随意住</a><a name="0169a23" id="0169a23"><p class='juan'>
五分律卷第二十五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220168c.htm'><img src='up.gif' border=0></a>
<a href='T220169b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>