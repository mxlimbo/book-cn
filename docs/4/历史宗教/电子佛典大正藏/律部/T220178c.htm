<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0178c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷27)</font> 第五分之四威仪法 <font face='Arial'>T22, p0178c</h2></font><hr>
<span class='old'>
</a><a name="0178b28" id="0178b28">应问。须着轻重衣授与之师若言。汝随我去</a><a name="0178b29" id="0178b29">应随去。至他家若不得入门不应恨。若入门</span><a name="0178c01" id="0178c01">不得坐亦不应恨。应立师背后。若檀越与食</a><a name="0178c02" id="0178c02">应受。若不得亦不应恨。师有残食与取啖亦</a><a name="0178c03" id="0178c03">不应恨。若在白衣家说法不应乱语。若师出</a><a name="0178c04" id="0178c04">鄙拙之言应令觉知。师归从归如上行道。是</a><a name="0178c05" id="0178c05">为阿练若比丘乞食初学法。应尽形寿持。时</a><a name="0178c06" id="0178c06">众多比丘于一住处夏安居。既结坐已。无人</a><a name="0178c07" id="0178c07">劝佐作前食后食及粥怛钵那。诸比丘安居</a><a name="0178c08" id="0178c08">中极乏食。自恣竟便去。去后旧住比丘向诸</a><a name="0178c09" id="0178c09">居士说言。汝等应生欣庆心。有如是如是好</a><a name="0178c10" id="0178c10">比丘住此安居。诸居士言。若尔我等不善与。</a><a name="0178c11" id="0178c11">汝等共作知识。云何有如是如是好比丘来</a><a name="0178c12" id="0178c12">而不语我。我常远请困不能得。而今自来不</a><a name="0178c13" id="0178c13">得供养。时六群比丘至他住处。语旧住比丘</a><a name="0178c14" id="0178c14">言。与我开房户敷卧具。即安处之。六群比</a><a name="0178c15" id="0178c15">丘中一比丘先入。不系念在前。蛇从上堕螫</a><a name="0178c16" id="0178c16">杀。余比丘啼哭懊恼。诸长老比丘疾出问</a><a name="0178c17" id="0178c17">之。以事而答。诸长老比丘呵责言。云何不系</a><a name="0178c18" id="0178c18">念在前入于空房。诸比丘以上事具白佛。</a><a name="0178c19" id="0178c19">佛言。今为客旧比丘制初学法。应尽形寿学。</a><a name="0178c20" id="0178c20">若不学突吉罗</a><a name="0178c21" id="0178c21"><p>若旧住比丘。闻上座客比丘游行人间当来</a><a name="0178c22" id="0178c22">至此。应修饰房舍抖擞床席晒卧具扫除</a><a name="0178c23" id="0178c23">房内铲治房前取净水覆着一处办拭手脚</a><a name="0178c24" id="0178c24">巾。若闻来至应出门迎令下座比丘为捉衣</a><a name="0178c25" id="0178c25">钵。既入已为敷座给洗脚水为洗脚。授拭手</a><a name="0178c26" id="0178c26">脚巾及革屣巾。若客上座衣物眷属多应与</a><a name="0178c27" id="0178c27">二房。应问。衬身衣何似。随上中下衣与所宜</a><a name="0178c28" id="0178c28">卧具。客比丘若病应与近厕房。若须浴为办</a><a name="0178c29" id="0178c29">浴具。若须非时浆亦应与应竟夜为集说法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220178b.htm'><img src='up.gif' border=0></a>
<a href='T220179a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>