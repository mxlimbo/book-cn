<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0361a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷31)</font> 第六门第四子摄之余明佛从天下等事 <font face='Arial'>T24, p0361a</h2></font><hr>
<span class='old'>
</a><a name="0360c28" id="0360c28">苾刍白佛。佛言尼若子大不应同宿</a><a name="0360c29" id="0360c29"><p>佛在王舍城竹林园住。时此城内于一山边。</span><a name="0361a01" id="0361a01">有药叉神而为居止。名曰娑多。此常拥护影</a><a name="0361a02" id="0361a02">胜大王。中宫妃后王臣宰辅。及诸人众由彼</a><a name="0361a03" id="0361a03">力故。王及诸人悉皆安乐。时降甘雨苗稼善</a><a name="0361a04" id="0361a04">成。华果泉池在处充满。常无饥俭乞求易得。</a><a name="0361a05" id="0361a05">诸有沙门婆罗门。贫穷孤独商估之类。悉</a><a name="0361a06" id="0361a06">皆来凑摩揭陀国。时此药叉亦皆覆护。娑多</a><a name="0361a07" id="0361a07">遂于自类族中娶妻同住。是时北方健陀罗</a><a name="0361a08" id="0361a08">国。复有药叉名半遮罗。恒住于彼亦常能拥</a><a name="0361a09" id="0361a09">护。令彼国中安隐丰乐。与摩揭陀境事无差</a><a name="0361a10" id="0361a10">异。时彼药叉亦于同类娶妻共居。后于异时</a><a name="0361a11" id="0361a11">诸方药叉共为聚会。此二药叉得申欢爱共</a><a name="0361a12" id="0361a12">为亲友。执别之后各还故居。娑多药叉。取</a><a name="0361a13" id="0361a13">摩揭陀上妙华果。送与半遮罗。彼以北方所</a><a name="0361a14" id="0361a14">出华果。送与娑多。如是多时共申情好。复因</a><a name="0361a15" id="0361a15">聚会重得交欢。是时娑多语半遮罗曰。作何</a><a name="0361a16" id="0361a16">方便。我等殁后所有子孙。共为亲爱不相疏</a><a name="0361a17" id="0361a17">隔。半遮罗曰。善哉斯语。我意同尔。娑多曰。</a><a name="0361a18" id="0361a18">今可共作指腹之亲。我等二门若生男女。共</a><a name="0361a19" id="0361a19">为婚媾。彼言可尔。时娑多妻未经多时。遂</a><a name="0361a20" id="0361a20">有娠体月满生女。容貌端严见者爱乐。其女</a><a name="0361a21" id="0361a21">生时诸药叉众咸皆欢庆。诸亲立字名曰欢</a><a name="0361a22" id="0361a22">喜。于时半遮罗闻彼生女。情甚欢悦便作</a><a name="0361a23" id="0361a23">是念。娑多药叉是我亲友。今既生女我当生</a><a name="0361a24" id="0361a24">男。彼即是我所爱新妇。可作严身璎珞衣服。</a><a name="0361a25" id="0361a25">令使送去并持书曰。闻君生女情甚欢悦。今</a><a name="0361a26" id="0361a26">送衣服愿垂纳受。时娑多得书领信还以书</a><a name="0361a27" id="0361a27">答。然半遮罗意唯求男子。未久之顷妇遂</a><a name="0361a28" id="0361a28">有娠。月满生儿与其立字。既是半遮罗子应</a><a name="0361a29" id="0361a29">号半支迦。时娑多药叉。闻半遮罗生一男子。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240360c.htm'><img src='up.gif' border=0></a>
<a href='T240361b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>