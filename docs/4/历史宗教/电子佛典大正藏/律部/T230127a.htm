<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0127a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷18)</font> 九十波逸提之六 <font face='Arial'>T23, p0127a</h2></font><hr>
<span class='old'>
</a><a name="0126c24" id="0126c24">始知是事入戒经中半月次来所说。种种因</a><a name="0126c25" id="0126c25">缘呵已向佛广说。佛以是事集比丘僧。知而</span><a name="0127a01" id="0127a01">故问阐那言。汝实作是事不。答言。实作世</a><a name="0127a02" id="0127a02">尊。佛以种种因缘呵责阐那。云何名比丘。犯</a><a name="0127a03" id="0127a03">可悔过罪。诸比丘怜愍教令悔过。便作是言。</a><a name="0127a04" id="0127a04">我今始知是事入戒经中半月次来所说。种</a><a name="0127a05" id="0127a05">种因缘呵已语诸比丘。以十利故与比丘结</a><a name="0127a06" id="0127a06">戒。从今是戒应如是说。若比丘说戒时。作是</a><a name="0127a07" id="0127a07">言。我今始知是事入戒经中随半月次来所</a><a name="0127a08" id="0127a08">说。诸比丘知是比丘先曾再三闻说此戒。何</a><a name="0127a09" id="0127a09">况复过。是比丘非以不知故得脱。随所犯事。</a><a name="0127a10" id="0127a10">应令如法悔过。应更呵令折伏。汝失无利</a><a name="0127a11" id="0127a11">是恶不善。说戒时不尊重戒不一心听。以是</a><a name="0127a12" id="0127a12">事故得波逸提。波逸提者。煮烧覆障。若不悔</a><a name="0127a13" id="0127a13">过能障碍道。是中犯者。若比丘说四波罗夷</a><a name="0127a14" id="0127a14">时。作是言。我今始知是法入戒经中随半月</a><a name="0127a15" id="0127a15">次来所说。得波逸提。若说十三僧伽婆尸沙</a><a name="0127a16" id="0127a16">时。若说二不定法时。若说三十尼萨耆波逸</a><a name="0127a17" id="0127a17">提时。若说九十波逸提时。若说四波罗提提</a><a name="0127a18" id="0127a18">舍尼法时。若说众多学法时。若说七止诤</a><a name="0127a19" id="0127a19">法时。及说随律经时。作是言。我今始知是法</a><a name="0127a20" id="0127a20">入戒经中随半月次来所说。得波逸提。除随</a><a name="0127a21" id="0127a21">律经。说余经时作是言。我今始知是法入戒</a><a name="0127a22" id="0127a22">经中。突吉罗(八十三事)</a><a name="0127a23" id="0127a23"><p>佛在舍卫国。尔时舍卫城有治角师。名达摩</a><a name="0127a24" id="0127a24">提那。富饶财宝种种成就。是人随佛及僧所</a><a name="0127a25" id="0127a25">须物自恣请与。谓衣钩禅镇衣钉钵支匕</a><a name="0127a26" id="0127a26">针筒。如是诸比丘众多。数数往取。是人作不</a><a name="0127a27" id="0127a27">能供妇儿空乏。余居士嗔责呵言。沙门释子</a><a name="0127a28" id="0127a28">不知量不知厌足。若施者不知量。受者应知</a><a name="0127a29" id="0127a29">量。是达摩提那居士本富饶财。布施不知量<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230126c.htm'><img src='up.gif' border=0></a>
<a href='T230127b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>