<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0960c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷10)</font> 第三部三十三舍堕事 出纳求利学处第十二 <font face='Arial'>T23, p0960c</h2></font><hr>
<span class='old'>
</a><a name="0960b28" id="0960b28">问言。圣者。何意毗诃罗仍不修补。苾刍尼报</a><a name="0960b29" id="0960b29">言。贤首。为无饮食。施主曰。我岂不施无尽物</span><a name="0960c01" id="0960c01">耶。报言。贤首。其无尽物我岂敢食。安僧库中</a><a name="0960c02" id="0960c02">今皆现在。施主报曰。其无尽物不合如是。我</a><a name="0960c03" id="0960c03">之家中岂无安处。何不回易求生利耶。尼曰。</a><a name="0960c04" id="0960c04">佛遮我等不许求利。诸尼白苾刍。苾刍白佛。</a><a name="0960c05" id="0960c05">佛言。若为僧伽应求利润。闻佛语已诸有信</a><a name="0960c06" id="0960c06">心婆罗门居士等。为佛法僧故施无尽物。此</a><a name="0960c07" id="0960c07">三宝物亦应回转求利。所得利物还于三宝</a><a name="0960c08" id="0960c08">而作供养。时诸苾刍尼还将此物与彼施主。</a><a name="0960c09" id="0960c09">索利之时多兴诤竞。便作是语。圣者。岂我己</a><a name="0960c10" id="0960c10">物合斗诤耶。时诸苾刍尼白诸苾刍。苾刍白</a><a name="0960c11" id="0960c11">佛。佛言。不应共彼而作出息。复共富贵者而</a><a name="0960c12" id="0960c12">为出息。索物之时恃官势故不肯相还。佛言。</a><a name="0960c13" id="0960c13">不应共此而作交易。复共贫人而为出息。索</a><a name="0960c14" id="0960c14">时无物。佛言。若与物时应可分明。两倍纳质</a><a name="0960c15" id="0960c15">书其券契并立保证。记其年月。安上座名及</a><a name="0960c16" id="0960c16">授事人字。假令信心邬波索迦受五学处。亦</a><a name="0960c17" id="0960c17">应两倍而纳其质</a><a name="0960c18" id="0960c18"><p><b>　　<A NAME="n707"></A>贩卖学处第十三</b></a><a name="0960c19" id="0960c19"><p>缘处同前。时六众苾刍种种交易取与买卖。</a><a name="0960c20" id="0960c20">贱籴贵粜贮畜而住。诸婆罗门长者见共讥</a><a name="0960c21" id="0960c21">耻。诸苾刍白佛。佛以此缘同前集众问实诃</a><a name="0960c22" id="0960c22">责。乃至制其学处。应如是说。若复苾刍尼。种</a><a name="0960c23" id="0960c23">种卖买者。泥萨只波逸底迦。苾刍尼者。谓</a><a name="0960c24" id="0960c24">此法中尼。种种者。谓非一事。取与买卖者。取</a><a name="0960c25" id="0960c25">谓余处物贱。此处物贵。即从彼取。与者。谓此</a><a name="0960c26" id="0960c26">处贱余处贵。即从此持去。丰时买取俭时当</a><a name="0960c27" id="0960c27">卖。泥萨只者广如前说。此中犯者。苾刍尼</a><a name="0960c28" id="0960c28">为利故而作卖买。买时恶作。卖时犯舍堕。若</a><a name="0960c29" id="0960c29">为利故买不为利卖。买时恶作。卖时无犯。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230960b.htm'><img src='up.gif' border=0></a>
<a href='T230961a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>