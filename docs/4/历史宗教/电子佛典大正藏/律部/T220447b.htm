<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0447b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷27)</font> 明杂诵跋渠法之一 四提舍尼初 <font face='Arial'>T22, p0447b</h2></font><hr>
<span class='old'>
</a><a name="0447a28" id="0447a28">于是处若僧时到。僧从今日。耆阇崛山。某处</a><a name="0447a29" id="0447a29">常作布萨。白如是。大德僧听。于是处僧今耆</span><a name="0447b01" id="0447b01">阇崛山某处常作布萨。诸大德忍某处常作</a><a name="0447b02" id="0447b02">布萨。忍者默然。若不忍便说。僧已忍某处常</a><a name="0447b03" id="0447b03">作布萨竟。僧忍默然故。是事如是持。是名示</a><a name="0447b04" id="0447b04">作布萨处。昼日布萨者</a><a name="0447b05" id="0447b05"><p>佛住王舍城耆阇崛山中。尔时诸比丘夜作</a><a name="0447b06" id="0447b06">布萨。道崄倒地劣极而来。以是因缘。往白</a><a name="0447b07" id="0447b07">世尊。得昼日布萨不佛言得。若昼日布萨。若</a><a name="0447b08" id="0447b08">僧远住者。应唱诸长老。今日僧十四日若十</a><a name="0447b09" id="0447b09">五日。若食前若食后。尔许人影应集某处。若</a><a name="0447b10" id="0447b10">讲堂禅坊温室树下。若不唱者。越毗尼罪。</a><a name="0447b11" id="0447b11">是名昼日布萨。堂者</a><a name="0447b12" id="0447b12"><p>佛住王舍城。尔时阿阇贳王。耆阇崛山作布</a><a name="0447b13" id="0447b13">萨堂。种种严饰作金莲叶鍱。僧坐后世尊</a><a name="0447b14" id="0447b14">已坐。诸比丘悉入欲作布萨。有金华鍱堕</a><a name="0447b15" id="0447b15">地。有恶比丘盗心取挟腋下。佛比丘僧坐久</a><a name="0447b16" id="0447b16">不作布萨。时尊者阿难从坐起偏袒右肩胡</a><a name="0447b17" id="0447b17">跪合掌。白佛言。世尊。初夜已过僧坐疲久。</a><a name="0447b18" id="0447b18">唯愿世尊。为诸比丘说波罗提木叉作布萨。</a><a name="0447b19" id="0447b19">时世尊默然。如是中夜乃至后夜。复白佛</a><a name="0447b20" id="0447b20">言。世尊。明相已出众僧坐久。唯愿世尊。说</a><a name="0447b21" id="0447b21">波罗提木叉作布萨。佛告阿难。众不清净。尔</a><a name="0447b22" id="0447b22">时尊者大目连作是念。为谁故世尊说众不</a><a name="0447b23" id="0447b23">清净。目连即入定。观见是恶比丘敛身众中</a><a name="0447b24" id="0447b24">而坐。见已即从坐起往到其所。左手擒牵至</a><a name="0447b25" id="0447b25">户。右手推出说是言。恶比丘。从今日汝非沙</a><a name="0447b26" id="0447b26">门非比丘。不复得在众中。驱出已。佛言自今</a><a name="0447b27" id="0447b27">已后不听曳人。佛语阿难。从今日后汝等当</a><a name="0447b28" id="0447b28">自说波罗提木叉。何以故。如来应供。正遍知。</a><a name="0447b29" id="0447b29">众不清净不得为说。佛告阿难。如来法律中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220447a.htm'><img src='up.gif' border=0></a>
<a href='T220447c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>