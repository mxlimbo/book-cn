<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0136b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷7)</font> <font face='Arial'>T24, p0136b</h2></font><hr>
<span class='old'>
</a><a name="0136a28" id="0136a28">因缘故。能生诸有情次第流转。如是因缘有</a><a name="0136a29" id="0136a29">情生灭。如来了知毕竟无我。复告诸苾刍</span><a name="0136b01" id="0136b01">曰。我得清净天眼过于人间。观见有情流转</a><a name="0136b02" id="0136b02">生灭。胜者劣者妙色恶色。趣善恶道。所有</a><a name="0136b03" id="0136b03">作业如实我知。如是见一有情。造身口意恶</a><a name="0136b04" id="0136b04">业。诽谤圣者执着邪见。行邪恶业。由此因缘。</a><a name="0136b05" id="0136b05">从此舍命堕于地狱。复见有情。造三善业不</a><a name="0136b06" id="0136b06">谤圣者。住正信心行正命行。由此因缘。从此</a><a name="0136b07" id="0136b07">舍命生于天上。如是等事我悉知见。而不曾</a><a name="0136b08" id="0136b08">说。有情是我寿命与生养人及数取趣意生</a><a name="0136b09" id="0136b09">并摩纳能所作及造触受行住等。若人于可</a><a name="0136b10" id="0136b10">作及以不可作。善恶等业所有果报。而舍于</a><a name="0136b11" id="0136b11">此蕴受于彼蕴等。皆不说是我。然是因缘。所</a><a name="0136b12" id="0136b12">谓此有故彼有。此生故彼生。谓无明缘行。行</a><a name="0136b13" id="0136b13">缘识。识缘名色。名色缘六处。六处缘触。触</a><a name="0136b14" id="0136b14">缘受。受缘爱。爱缘取。取缘有。有缘生。生缘</a><a name="0136b15" id="0136b15">老死忧悲苦恼。如是此大五蕴聚集。所谓此</a><a name="0136b16" id="0136b16">无故彼无。此灭故彼灭。谓无明灭即行灭。行</a><a name="0136b17" id="0136b17">灭即识灭。识灭即名色灭。名色灭即六处灭。</a><a name="0136b18" id="0136b18">六处灭即触灭。触灭即受灭。受灭即爱灭。爱</a><a name="0136b19" id="0136b19">灭即取灭。取灭即有灭。有灭即生灭。生灭即</a><a name="0136b20" id="0136b20">老死忧悲苦恼灭。如是此大五蕴聚集灭。苾</a><a name="0136b21" id="0136b21">刍。如是诸行皆苦。涅槃为乐。因集故苦生。因</a><a name="0136b22" id="0136b22">灭故苦灭。由此相续流转断灭。此即苦尽。云</a><a name="0136b23" id="0136b23">何是涅槃。苦尽故为涅槃。犹如火灭而得清</a><a name="0136b24" id="0136b24">凉。是故我说此句能舍诸蕴。贪苦尽故而得</a><a name="0136b25" id="0136b25">圆寂。尔时佛告摩揭陀主频毗娑罗王曰。于</a><a name="0136b26" id="0136b26">意云何。色为常耶为无常耶。答曰。大德。色是</a><a name="0136b27" id="0136b27">无常。又问。若无常者。为苦非苦。答曰。是苦。</a><a name="0136b28" id="0136b28">又问。色若无常苦者。即是变坏。若多闻弟子</a><a name="0136b29" id="0136b29">执色是我。我有诸色。色属于我。我在色中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240136a.htm'><img src='up.gif' border=0></a>
<a href='T240136c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>