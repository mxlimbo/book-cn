<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1485 菩萨璎珞本业经 1010b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1485 菩萨璎珞本业经</font> <font face='Arial'>(卷1)</font> <font face='Arial'>T24, p1010b</h2></font><hr>
<span class='old'>
<p><p></span><a name="1010b01" id="1010b01"></a><a name="1010b02" id="1010b02"><p><b>　　<A NAME="n583"></A>No. 1485</b></a><a name="1010b03" id="1010b03"><p class='juan'>
菩萨璎珞本业经卷上</p>
</a><a name="1010b04" id="1010b04"></a><a name="1010b05" id="1010b05"><p><span class='byline'>　　　　姚秦凉州沙门竺佛念译</span><br></a><a name="1010b06" id="1010b06"><p><b>　　<A NAME="n585"></A>集众品第一</b></a><a name="1010b07" id="1010b07"><p>如是我闻。一时佛重游于洴沙王国道场树</a><a name="1010b08" id="1010b08">下成正觉处。复坐如故。昔始得佛光影甚明。</a><a name="1010b09" id="1010b09">今复放四十二光。光光皆有百万阿僧祇功</a><a name="1010b10" id="1010b10">德光为璎珞。严好佛身弥满法界。湛若虚空</a><a name="1010b11" id="1010b11">凝神照寂。乐常住性穷化体神。大用无方</a><a name="1010b12" id="1010b12">法王法主。于一切众生而作父母。自然百千</a><a name="1010b13" id="1010b13">宝莲华师子之座。古昔诸佛所坐皆尔。道德</a><a name="1010b14" id="1010b14">威仪相好如一。身意清净福行普具。光明</a><a name="1010b15" id="1010b15">所彻金刚宝藏。出化无极照人刹土。去来现</a><a name="1010b16" id="1010b16">在无复障碍。化及一切度法与人三世悉等。</a><a name="1010b17" id="1010b17">圆明独达一切佛等</a><a name="1010b18" id="1010b18"><p>尔时大会菩萨尽一生补处。神通妙达周遍</a><a name="1010b19" id="1010b19">十方。法身无极导利众生。开佛法藏示现佛</a><a name="1010b20" id="1010b20">性妙果。寂灭无为要教都入人根。以宿命智</a><a name="1010b21" id="1010b21">训化。以渐心入无际。解内外要始终无极。</a><a name="1010b22" id="1010b22">等诸佛土无所分别。以大悲口赞扬佛名不</a><a name="1010b23" id="1010b23">可胜极。六道之事靡不贯达。所化之处至皆</a><a name="1010b24" id="1010b24">叹言。佛念吾等建立大志。乃悉现我诸佛世</a><a name="1010b25" id="1010b25">界所有好恶殊胜之土。佛所游居阐隆导化。</a><a name="1010b26" id="1010b26">光明神足教诲我等开示我意。佛本业璎珞</a><a name="1010b27" id="1010b27">十住十行十向十地无垢地妙觉地。为我说</a><a name="1010b28" id="1010b28">要断我瑕疵及诸疑妄。悉为我现佛土佛身</a><a name="1010b29" id="1010b29">佛神佛力佛定。无量变化四等无畏无罪三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241010a.htm'><img src='up.gif' border=0></a>
<a href='T241010c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>