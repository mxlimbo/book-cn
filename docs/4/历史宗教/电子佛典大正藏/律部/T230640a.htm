<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0640a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷3)</font> 不与取学处第二之一 <font face='Arial'>T23, p0640a</h2></font><hr>
<span class='old'>
</a><br><a name="0639c28" id="0639c28">　　鹅雁及池花　　　猎渔并盗水</a><br><a name="0639c29" id="0639c29">　　弟子教贼处　　　三种事不同　</p></span><a name="0640a01" id="0640a01"><p>若人秋时营作田业。所谓稻蔗盐田。苾刍见</a><a name="0640a02" id="0640a02">自田中恐水乏少。遂于共有渠内。塞他水口</a><a name="0640a03" id="0640a03">决己田畦。作如是念。令我田好彼勿成熟。</a><a name="0640a04" id="0640a04">若自成他损。准价满五得根本罪。若不满者</a><a name="0640a05" id="0640a05">得窣吐罗底也。若见水多。于共渠内泄他水</a><a name="0640a06" id="0640a06">口塞己田畦。作如是念。令我田好勿彼成</a><a name="0640a07" id="0640a07">熟。若自成他损。若满五者得根本罪。若不满</a><a name="0640a08" id="0640a08">者得窣吐罗底也</a><a name="0640a09" id="0640a09"><p>物有四种不同。一体重价重。二体轻价重。三</a><a name="0640a10" id="0640a10">体重价轻。四体轻价轻。云何体重价重。谓末</a><a name="0640a11" id="0640a11">尼真珠吠琉璃珂贝璧玉珊瑚金银马瑙砗磲</a><a name="0640a12" id="0640a12">赤珠右旋是。云何体轻价重。谓缯彩及丝郁</a><a name="0640a13" id="0640a13">金香苏泣迷罗是。云何体重价轻。谓铁锡是。</a><a name="0640a14" id="0640a14">云何体轻价轻。谓毛麻木绵劫贝絮是。若以</a><a name="0640a15" id="0640a15">上诸物置三种船中。谓瓮船木船皮船。若以</a><a name="0640a16" id="0640a16">体重价重体轻价轻。随置一船。若船破时物</a><a name="0640a17" id="0640a17">主告曰。水上浮者任取。若沉没者属我。若苾</a><a name="0640a18" id="0640a18">刍起盗心兴方便入水沉没。乃至未触物来</a><a name="0640a19" id="0640a19">得恶作罪。若触著者得窣吐罗底也。若举离</a><a name="0640a20" id="0640a20">处。价满五者得根本罪。若不满者得窣吐罗</a><a name="0640a21" id="0640a21">底也。若沉泥中复拟取者。准前得罪。若作非</a><a name="0640a22" id="0640a22">自他心沈之于泥。不使其物属彼属我者。准</a><a name="0640a23" id="0640a23">前得罪。以下诸戒准此应知。若以体轻价重</a><a name="0640a24" id="0640a24">体重价轻物。随置一船。若船破时物主告曰。</a><a name="0640a25" id="0640a25">水内沈者任取。水上浮者属我。若苾刍起盗</a><a name="0640a26" id="0640a26">心兴方便。浮水而取。乃至未触物来得恶作</a><a name="0640a27" id="0640a27">罪。若触著者得窣吐罗底也若举离处。应准</a><a name="0640a28" id="0640a28">其价。得罪同前。若沉泥中复拟取者准前得</a><a name="0640a29" id="0640a29">罪。若人于家中或泉池所。为戏玩故安置种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230639c.htm'><img src='up.gif' border=0></a>
<a href='T230640b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>