<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0646b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷12)</font> 九十单提法之一 <font face='Arial'>T22, p0646b</h2></font><hr>
<span class='old'>
</a><a name="0646a28" id="0646a28">身血出。时比丘仰向恚骂。云何比丘。在</a><a name="0646a29" id="0646a29">重阁上住坐脱脚床上坐不安庠。使床脚</span><a name="0646b01" id="0646b01">下脱打伤我身至令血出。诸比丘闻之。其</a><a name="0646b02" id="0646b02">中有少欲知足行头陀乐学戒知惭愧者。</a><a name="0646b03" id="0646b03">嫌责彼比丘言。云何比丘。乃在重阁上</a><a name="0646b04" id="0646b04">坐脱脚床上坐不安庠。床脚下脱打彼</a><a name="0646b05" id="0646b05">比丘身使血出。诸比丘往世尊所。头面礼</a><a name="0646b06" id="0646b06">足在一面坐。以此因缘具白世尊。世尊即</a><a name="0646b07" id="0646b07">集比丘僧。呵责彼比丘言。汝所为非。非威</a><a name="0646b08" id="0646b08">仪非沙门法非净行非随顺行。所不应</a><a name="0646b09" id="0646b09">为。云何比丘在重阁上坐脱脚床上坐</a><a name="0646b10" id="0646b10">不安庠令床脚下脱打彼比丘身伤血</a><a name="0646b11" id="0646b11">出耶。世尊以无数方便呵责彼比丘已告</a><a name="0646b12" id="0646b12">诸比丘。此痴人多种有漏处最初犯戒。自今</a><a name="0646b13" id="0646b13">已去与比丘结戒集十句义乃至正法久住。</a><a name="0646b14" id="0646b14">欲说戒者当如是说。若比丘。若房若重阁</a><a name="0646b15" id="0646b15">上脱脚绳床若木床若坐若卧波逸提。比丘</a><a name="0646b16" id="0646b16">义如上说。舍者。僧房若私房。重阁者。立头</a><a name="0646b17" id="0646b17">不至上者是。脱脚床者脚入陛。比丘在重</a><a name="0646b18" id="0646b18">阁上坐脱脚床。若坐若卧随胁着床随转</a><a name="0646b19" id="0646b19">侧波逸提。除脱脚床已。若在独坐床或一</a><a name="0646b20" id="0646b20">板床或浴床一切突吉罗。比丘尼波逸提。式</a><a name="0646b21" id="0646b21">叉摩那沙弥沙弥尼突吉罗。是谓为犯不犯</a><a name="0646b22" id="0646b22">者。若坐旋脚绳床直脚绳床曲脚床无脚</a><a name="0646b23" id="0646b23">床若床榰大若脱脚床安细腰。若彼重</a><a name="0646b24" id="0646b24">阁上有板覆。若刻木作华覆若重厚覆。</a><a name="0646b25" id="0646b25">若反床坐。若脱床脚坐无犯。无犯者。最初</a><a name="0646b26" id="0646b26">未制戒。痴狂心乱痛恼所缠(十八竟)</a><a name="0646b27" id="0646b27"><p>尔时世尊在拘睒弥国。尔时尊者阐陀比丘。</a><a name="0646b28" id="0646b28">起大屋以虫水和泥教人和。诸长者见嫌</a><a name="0646b29" id="0646b29">责言。沙门释子。不知惭愧无有慈心害<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220646a.htm'><img src='up.gif' border=0></a>
<a href='T220646c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>