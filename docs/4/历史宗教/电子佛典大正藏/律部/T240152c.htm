<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0152c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷10)</font> <font face='Arial'>T24, p0152c</h2></font><hr>
<span class='old'>
</a><br><a name="0152b28" id="0152b28">　　若其为妄语　　　下道定当行</a><br><a name="0152b29" id="0152b29">　　当受蛇身报　　　两舌口中生</span><br><a name="0152c01" id="0152c01">　　若人乖法言　　　作其非法说</a><br><a name="0152c02" id="0152c02">　　王应为实语　　　平复还如故</a><br><a name="0152c03" id="0152c03">　　若其为妄语　　　下道定当行</a><br><a name="0152c04" id="0152c04">　　即如制底王　　　造其极恶业</a><br><a name="0152c05" id="0152c05">　　当趣阿毗止　　　恶报处泥黎　</p></a><a name="0152c06" id="0152c06"><p>汝诸苾刍。勿生异念。其大臣长子。即是我昔</a><a name="0152c07" id="0152c07">身。其制底迦王。即今时天授。今仍于我。起极</a><a name="0152c08" id="0152c08">嗔心不受其语。缘斯恶报。生捺落迦在阿毗</a><a name="0152c09" id="0152c09">止</a><a name="0152c10" id="0152c10"><p>时有苾刍尚有疑念。更便请白断疑世尊曰。</a><a name="0152c11" id="0152c11">大德。何故提婆达多。大慈世尊为利益语。不</a><a name="0152c12" id="0152c12">能信用。生捺落迦阿毗止中。受大极苦。世尊</a><a name="0152c13" id="0152c13">告曰。汝诸苾刍。提婆达多。非但今日不用我</a><a name="0152c14" id="0152c14">言受斯狱苦。又过去世时。亦不受语曾遭辛</a><a name="0152c15" id="0152c15">苦。汝今应听。汝诸苾刍。于往昔时在一村内</a><a name="0152c16" id="0152c16">有妙巧师。机关善解在此村住。遂于相似族</a><a name="0152c17" id="0152c17">望之中。纳女为妻。绸缪结好欢娱得意。未久</a><a name="0152c18" id="0152c18">妊身。八九月已便生一息。既其诞已经三七</a><a name="0152c19" id="0152c19">日。作其欢会为授其名。号曰巧容。如法长养</a><a name="0152c20" id="0152c20">渐至成立。其父不久遂尔身亡。其息于后便</a><a name="0152c21" id="0152c21">向余村。更就巧师学机关技。复向余邑转</a><a name="0152c22" id="0152c22">求伉俪。有一长者。父女居门许与为妻。而报</a><a name="0152c23" id="0152c23">之曰。汝齐某日促赴我言。不爽斯期任为婚</a><a name="0152c24" id="0152c24">娶。如其不及非我之愆。巧容复往报巧师曰</a><a name="0152c25" id="0152c25">某村有女许我婚成。吉日时临相期促至。</a><a name="0152c26" id="0152c26">如能赴节必不爽言。若也乖时非我之过。巧</a><a name="0152c27" id="0152c27">师报曰。必如是者。我当共汝赴彼促期。良日</a><a name="0152c28" id="0152c28">吉晨理难再得。取木孔雀相与俱升。不远遐</a><a name="0152c29" id="0152c29">途促赴期日。时彼村邑人物共观。见所未曾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240152b.htm'><img src='up.gif' border=0></a>
<a href='T240153a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>