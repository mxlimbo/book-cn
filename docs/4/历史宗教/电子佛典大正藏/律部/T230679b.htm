<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0679b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷10)</font> 妄说自得上人法学处第四 <font face='Arial'>T23, p0679b</h2></font><hr>
<span class='old'>
</a><a name="0679a28" id="0679a28">衣外道门徒于此城住。其妇怀妊。是时具寿</a><a name="0679a29" id="0679a29">大目连入城乞食。次至外道门徒家。时彼家</span><a name="0679b01" id="0679b01">主既见尊者便作是念。此大目连众所共闻。</a><a name="0679b02" id="0679b02">是第三圣无不知见。我今应问我妇怀妊为</a><a name="0679b03" id="0679b03">男为女。作是念已问目连曰。圣者。我妇怀妊</a><a name="0679b04" id="0679b04">为女为男。尊者报曰。贤首。腹内是男。凡诸世</a><a name="0679b05" id="0679b05">人闻富盛时悉皆欢喜。即便庆跃。以好上妙</a><a name="0679b06" id="0679b06">香美饮食。盛满钵中授与尊者。复便请曰余</a><a name="0679b07" id="0679b07">日更来。报言无病。辞之而去。近此外道门徒</a><a name="0679b08" id="0679b08">之舍有露形人。为物师首。见大目连持满钵</a><a name="0679b09" id="0679b09">去。即便念曰。我唯有一施食之家。还被沙</a><a name="0679b10" id="0679b10">门释迦之子教化侵夺。此非好事。我今宜往</a><a name="0679b11" id="0679b11">到长者边问其所以。共彼沙门作何筹议。即</a><a name="0679b12" id="0679b12">便疾疾往至其家。问言长者。沙门目连来至</a><a name="0679b13" id="0679b13">家不。长者报言来至。告曰仁何所问。报言我</a><a name="0679b14" id="0679b14">问妇今怀妊为男为女。报言是男。时露形者</a><a name="0679b15" id="0679b15">善明卜筮卜知是女。即便回面翻掌而笑。长</a><a name="0679b16" id="0679b16">者见已进而问曰。何意回面翻掌而笑。报言</a><a name="0679b17" id="0679b17">我观是女不见有男。时彼长者面现嗔相额起</a><a name="0679b18" id="0679b18">三峰。而告之曰。汝拔发露形何所知见。岂大</a><a name="0679b19" id="0679b19">目连智不及汝。圣者授记必定诞男。汝之浅</a><a name="0679b20" id="0679b20">识强云生女。彼见骂已还更算之克定是女。</a><a name="0679b21" id="0679b21">即便作色告长者曰。假令沙门瞿答摩记云</a><a name="0679b22" id="0679b22">是男。此不是男必定生女。彼既月满便生于</a><a name="0679b23" id="0679b23">女。时彼长者及诸家眷。咸起讥嫌广兴谤议。</a><a name="0679b24" id="0679b24">宁彼外道记事不虚。不同沙门言皆是妄。目</a><a name="0679b25" id="0679b25">连记男反更生女。是时流言嚣遍城郭。时诸</a><a name="0679b26" id="0679b26">人等。便于市肆街衢之所咸共讥嫌。诸人知</a><a name="0679b27" id="0679b27">不。宁亲外道不信沙门释迦之子。时六众苾</a><a name="0679b28" id="0679b28">刍方入乞食。闻此嫌言便告彼曰。仁等嫌谁。</a><a name="0679b29" id="0679b29">答言我嫌汝等。报云我有何过令汝讥嫌。诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230679a.htm'><img src='up.gif' border=0></a>
<a href='T230679c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>