<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0020a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷3)</font> 第一分之二僧残法 <font face='Arial'>T22, p0020a</h2></font><hr>
<span class='old'>
</a><a name="0019c28" id="0019c28">更求凶人不识佛者。厚相货诱令往杀之。即</a><a name="0019c29" id="0019c29">四出求索。见一壮夫。便语之言。汝为我杀</span><a name="0020a01" id="0020a01">佛。当厚相报。其人贪货应募而去。尔时世尊</a><a name="0020a02" id="0020a02">在露处经行。遥见彼人。以慈心三昧遍满其</a><a name="0020a03" id="0020a03">身。举手呼之。于是彼人不觉舍刀。疾行趣佛</a><a name="0020a04" id="0020a04">头面礼足。白佛言。我今痴狂。欲害世尊。自知</a><a name="0020a05" id="0020a05">过重。愿听忏悔。佛言。汝实愚痴。云何为货欲</a><a name="0020a06" id="0020a06">害如来。于我法中。若知有罪而忏悔者。增长</a><a name="0020a07" id="0020a07">善根。次为说法。所谓施论戒论生天之论。</a><a name="0020a08" id="0020a08">在家染累出要为乐。彼人内喜。佛知其意更</a><a name="0020a09" id="0020a09">为说法。所谓苦集尽道闻法开解。于诸法中</a><a name="0020a10" id="0020a10">远尘离垢得法眼净。见法得果已。自归三尊</a><a name="0020a11" id="0020a11">受持五戒。世尊发遣从异路归。调达复募二</a><a name="0020a12" id="0020a12">人。令杀前人以灭恶声。复遣四人。如是展转</a><a name="0020a13" id="0020a13">乃至三十二人。皆前至佛所。佛亦如前次第</a><a name="0020a14" id="0020a14">说法。尽得须陀洹果</a><a name="0020a15" id="0020a15"><p>时诸比丘闻调达遣人害佛。皆持器仗卫护</a><a name="0020a16" id="0020a16">世尊。分部相着各在一面。诸佛常法日再出</a><a name="0020a17" id="0020a17">房。于晨朝出见诸比丘。悉在左右。问言。汝等</a><a name="0020a18" id="0020a18">何故持仗住此。诸比丘言。闻调达遣人欲害</a><a name="0020a19" id="0020a19">世尊。不能自安。所以住此。佛告比丘若如来</a><a name="0020a20" id="0020a20">横死无有是处。世间五师须防护耳。我不须</a><a name="0020a21" id="0020a21">汝。各随所安自护其心</a><a name="0020a22" id="0020a22"><p>调达知已复作是念。我复不能以此害佛当</a><a name="0020a23" id="0020a23">更觅人躬自将去。故应必果。即得一人共上</a><a name="0020a24" id="0020a24">耆阇崛山。尔时世尊在山下石上经行。调达</a><a name="0020a25" id="0020a25">便使彼人推石害佛。其人发心推石四支</a><a name="0020a26" id="0020a26">便不得举。心念佛功德大手足还复。调达见</a><a name="0020a27" id="0020a27">此益嗔忿言。汝何儜困速疾灭去。即自捉大</a><a name="0020a28" id="0020a28">石推下害佛山下有神。名金鞞卢。接之远</a><a name="0020a29" id="0020a29">弃。片迸着佛伤足大指。世尊见已语调达言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220019c.htm'><img src='up.gif' border=0></a>
<a href='T220020b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>