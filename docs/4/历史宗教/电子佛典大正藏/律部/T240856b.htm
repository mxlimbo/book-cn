<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0856b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷1)</font> 序 <font face='Arial'>T24, p0856b</h2></font><hr>
<span class='old'>
</a><a name="0856a28" id="0856a28">失安般念。何以故。行安般念广修其行。得大</a><a name="0856a29" id="0856a29">果报有大功德。尔时诸比丘行安般念广修</span><a name="0856b01" id="0856b01">其行。逮无量智慧。证得阿罗汉道。尔时尊者</a><a name="0856b02" id="0856b02">阿难诣世尊所。头面礼佛足右膝着地。叉</a><a name="0856b03" id="0856b03">手向佛。白世尊曰。世尊。广说安般念行。乃</a><a name="0856b04" id="0856b04">至广修其行。诸比丘承佛圣教行安般念。皆</a><a name="0856b05" id="0856b05">得无量智慧。证得阿罗汉道。尔时世尊。以是</a><a name="0856b06" id="0856b06">因缘。以是妙行集和合僧。备十功德。世尊为</a><a name="0856b07" id="0856b07">沙门结戒。诸比丘当防此事。若比丘若人</a><a name="0856b08" id="0856b08">人形之类。自手念断其命。若持刀。若使他持</a><a name="0856b09" id="0856b09">劝他使死。若称誉死。或作是语。咄此男子用</a><a name="0856b10" id="0856b10">此苦生为。汝生不如死。彼人心从此心作是</a><a name="0856b11" id="0856b11">念。无数方便劝他使死。若称誉死。设使此人</a><a name="0856b12" id="0856b12">就死者。如是比丘弃捐不受比丘。在避屏处。</a><a name="0856b13" id="0856b13">持弓刀弩关机(机射科)及阱用是杀人者波罗移</a><a name="0856b14" id="0856b14">不受。比丘向官谗言以官势杀人者。波罗移</a><a name="0856b15" id="0856b15">不受。比丘鞞陀路婆(鬼着尸也使起杀人)若作咒若作</a><a name="0856b16" id="0856b16">药持用杀人。波罗移不受。比丘作弶罥人颈</a><a name="0856b17" id="0856b17">杀。波罗移不受。比丘和合吐下药。若灌鼻若</a><a name="0856b18" id="0856b18">从下灌。若针灸出血。若着眼散持用杀人</a><a name="0856b19" id="0856b19">者。波罗移不受。若复比丘女人怀妊。有杀心</a><a name="0856b20" id="0856b20">持手按腹。若教他人按。若儿女人死。波罗</a><a name="0856b21" id="0856b21">移不受。若一死二死俱波罗移不受。若比丘</a><a name="0856b22" id="0856b22">怀杀心教人投火赴水投岩。作是杀人者。波</a><a name="0856b23" id="0856b23">罗移不受(外道多尔故戒)比丘怀杀心密作书。谗使</a><a name="0856b24" id="0856b24">持书人云有重罪。令杀彼。若杀者。波罗移</a><a name="0856b25" id="0856b25">不受。在母胞胎中得二根。身根命根。比丘若</a><a name="0856b26" id="0856b26">于彼怀杀意咒堕人胎。作是杀者。波罗移不</a><a name="0856b27" id="0856b27">受。佛世尊在舍卫国祇树给孤独园。当尔时。</a><a name="0856b28" id="0856b28">尊者薄佉罗处鍜作园中(锻作人立此园故以为名)止房中</a><a name="0856b29" id="0856b29">遇患病苦。尊者分尼侍扶给水浆。尔时薄佉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240856a.htm'><img src='up.gif' border=0></a>
<a href='T240856c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>