<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0046a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷10)</font> [<a href='javascript:showpic("images/001244.gif")'>仁-二+尔</a>]罗步提缘 <font face='Arial'>T24, p0046a</h2></font><hr>
<span class='old'>
</a><a name="0045c28" id="0045c28">马者。多有漏蹄。于三月中。即便住此。自乘智</a><a name="0045c29" id="0045c29">马。每日料麦二升余者一升商主亦闻王有严</span><a name="0046a01" id="0046a01">令。时阿难陀往就商主。而为说法。彼便作是</a><a name="0046a02" id="0046a02">念。我非久住此王境内。念已白言。圣者阿难</a><a name="0046a03" id="0046a03">陀自乘智马。每日给料大麦二升。余者一升。</a><a name="0046a04" id="0046a04">世尊颇能食斯麦者。日奉佛二升。余苾刍等</a><a name="0046a05" id="0046a05">各施一升。时阿难陀闻商主请已。诣世尊所。</a><a name="0046a06" id="0046a06">具陈上事。佛作是念。我自作业。还当自受。广</a><a name="0046a07" id="0046a07">如余说。乃至非外界受。乃至颂曰</a><a name="0046a08" id="0046a08"><p class='lg'>　　假令经百劫　　　所作业不亡</a><br><a name="0046a09" id="0046a09">　　因缘会遇时　　　果报还自受　</p></a><a name="0046a10" id="0046a10"><p>于时世尊说是颂已。告具寿阿难陀曰。汝今</a><a name="0046a11" id="0046a11">可往苾刍众中。次第行筹。作如是告。若能共</a><a name="0046a12" id="0046a12">佛。在此处住。于三月中。食马麦者。可受此</a><a name="0046a13" id="0046a13">筹。是时圣者奉佛教已。便往行筹。世尊教</a><a name="0046a14" id="0046a14">主先受一筹。四百九十八苾刍各受其筹。于</a><a name="0046a15" id="0046a15">时具寿舍利弗白世尊言。我多风疾。于三月</a><a name="0046a16" id="0046a16">日。不能食麦。具寿目连复白佛言。我为看</a><a name="0046a17" id="0046a17">侍尊者。亦当随去。佛与四百九十八苾刍。于</a><a name="0046a18" id="0046a18">此夏安居。具寿舍利弗目连诣三峰山。而为</a><a name="0046a19" id="0046a19">安止。时天帝释来请二尊者。于三月日。受</a><a name="0046a20" id="0046a20">其供给。是时商主即以马麦。每日奉佛二升。</a><a name="0046a21" id="0046a21">诸余苾刍。各施一升。佛告阿难陀。汝可为我</a><a name="0046a22" id="0046a22">料理此麦。时阿难陀即便持麦。往诣聚落。至</a><a name="0046a23" id="0046a23">一老母处。告言。姊妹。可为世尊。料理此麦。老</a><a name="0046a24" id="0046a24">母报曰。圣者。我年衰迈。无力料理。然此邻</a><a name="0046a25" id="0046a25">家有少壮女。彼能料理。时阿难陀复诣彼所。</a><a name="0046a26" id="0046a26">告言。姊妹。颇能为佛。料理此麦不。女人报</a><a name="0046a27" id="0046a27">曰。圣者。若能与我。料理此麦已来。许我问答</a><a name="0046a28" id="0046a28">者。我即料理。阿难陀曰。可尔。彼即料理。是</a><a name="0046a29" id="0046a29">时少女问阿难陀言。圣者。佛名者。是何义耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240045c.htm'><img src='up.gif' border=0></a>
<a href='T240046b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>