<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0927b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷4)</font> 八波罗市迦法 妄说自得上人法学处第四 <font face='Arial'>T23, p0927b</h2></font><hr>
<span class='old'>
</a><a name="0927a28" id="0927a28">诸苾刍。应知世间有三大贼。云何为三。诸苾</a><a name="0927a29" id="0927a29">刍如有大贼。若百众千众若百千众。便往到</span><a name="0927b01" id="0927b01">彼城邑聚落。穿墙开锁偷盗他物。或时断路</a><a name="0927b02" id="0927b02">伤杀或时放火烧村。或破王库藏。或劫掠城</a><a name="0927b03" id="0927b03">坊。是名第一大贼住在世间。诸苾刍。如有大</a><a name="0927b04" id="0927b04">贼。无百众无千众无百千众。不往城邑聚落</a><a name="0927b05" id="0927b05">穿墙开锁偷盗他物。亦不断路烧村破王库</a><a name="0927b06" id="0927b06">藏等。然取僧祇薪草花果及竹木等。卖以自</a><a name="0927b07" id="0927b07">活。或与余人。是名第二大贼住在世间。又诸</a><a name="0927b08" id="0927b08">苾刍。有其大贼。无百众无千众无百千众。不</a><a name="0927b09" id="0927b09">往城邑聚落穿墙开锁偷盗他物。乃至不取</a><a name="0927b10" id="0927b10">僧祇竹木等活命与人。然于自身。实未证得</a><a name="0927b11" id="0927b11">上人之法妄说已得。是名第三大贼住在世</a><a name="0927b12" id="0927b12">间。汝诸苾刍。第一大贼第二大贼不名大贼。</a><a name="0927b13" id="0927b13">是名小贼。汝诸苾刍。若实无上人法自称得</a><a name="0927b14" id="0927b14">者。于人天魔梵沙门婆罗门中。是极大贼</a><a name="0927b15" id="0927b15"><p>说伽他曰</a><a name="0927b16" id="0927b16"><p class='lg'>　　实非阿罗汉　　　说言我身是</a><br><a name="0927b17" id="0927b17">　　于诸人天中　　　是名为大贼　</p></a><a name="0927b18" id="0927b18"><p>尔时世尊种种诃责彼苾刍已。告诸苾刍曰。</a><a name="0927b19" id="0927b19">我观十利。为诸声闻二部弟子。于毗奈耶制</a><a name="0927b20" id="0927b20">其学处。应如是说</a><a name="0927b21" id="0927b21"><p>若复苾刍苾刍尼。实无知无遍知。自知不得</a><a name="0927b22" id="0927b22">上人法寂静圣者殊胜证悟智见安乐住。而</a><a name="0927b23" id="0927b23">言我知我见。彼于异时若问若不问。欲自清</a><a name="0927b24" id="0927b24">净故。作如是说。诸具寿。我实不知不见。言知</a><a name="0927b25" id="0927b25">言见虚诳妄语。得波罗市迦。不应共住</a><a name="0927b26" id="0927b26"><p>尔时世尊。为诸苾刍制学处已。时有众多苾</a><a name="0927b27" id="0927b27">刍。在阿兰若住。受粗卧具勤策相应。得少自</a><a name="0927b28" id="0927b28">相寂止方便。世间作意折伏烦恼。欲染嗔恚</a><a name="0927b29" id="0927b29">不复现行。时彼即便更相告言。具寿。汝今知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230927a.htm'><img src='up.gif' border=0></a>
<a href='T230927c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>