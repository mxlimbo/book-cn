<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 萨婆多毗尼毗婆沙 0508c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 萨婆多毗尼毗婆沙</font> <font face='Arial'>(卷1)</font> 总序戒法异名等 <font face='Arial'>T23, p0508c</h2></font><hr>
<span class='old'>
</a><a name="0508b28" id="0508b28">中上品心受十戒者。先得五戒更无增无胜。</a><a name="0508b29" id="0508b29">于五戒外。乃至不非时食等残余五戒。得增</span><a name="0508c01" id="0508c01">上五戒。先得五戒仍本微品也。即先微品五</a><a name="0508c02" id="0508c02">戒。更无增无胜。仍本五戒。自五戒外一切</a><a name="0508c03" id="0508c03">诸戒。以受具戒时心增上故。得增上戒。以</a><a name="0508c04" id="0508c04">是义推。波罗提木叉戒无有重得。以次第而</a><a name="0508c05" id="0508c05">言。五戒是微品。十戒是中品。具戒是上品。</a><a name="0508c06" id="0508c06">以义而推。亦可以上品心得五戒。是上品戒。</a><a name="0508c07" id="0508c07">中品心得十戒。是中品戒。下品心得具戒。</a><a name="0508c08" id="0508c08">是下品戒。以是义故。随心有上中下。得戒</a><a name="0508c09" id="0508c09">不同。无有定限也。若先请和上。受十戒时</a><a name="0508c10" id="0508c10">和上不现前。亦得十戒。若受十戒时和上死</a><a name="0508c11" id="0508c11">者。若闻知死受戒不得。若不闻死受戒得戒。</a><a name="0508c12" id="0508c12">若白四羯磨受具足戒。和上不现在前。不得</a><a name="0508c13" id="0508c13">受戒。以僧数不满故。若僧数满。设无和上亦</a><a name="0508c14" id="0508c14">得受戒。问曰。五戒优婆塞得贩卖不。答曰。得</a><a name="0508c15" id="0508c15">听贩卖。但不得作五业。一不贩卖畜生以此</a><a name="0508c16" id="0508c16">为业。若自有畜生直卖者听。但不得卖与屠</a><a name="0508c17" id="0508c17">儿。二者不得贩卖弓箭刀杖以此为业。若</a><a name="0508c18" id="0508c18">自有者直听卖。三者不得沽酒为业。若自有</a><a name="0508c19" id="0508c19">者亦听直卖。四者不得压油为业。以油多杀</a><a name="0508c20" id="0508c20">虫故。天竺法尔。自罽宾已来麻中一切无</a><a name="0508c21" id="0508c21">虫。若无虫处压油无过也。五者不得作五</a><a name="0508c22" id="0508c22">大色染为业。以多杀虫故。洛沙等外国染法</a><a name="0508c23" id="0508c23">多杀诸虫。是故不听。谓秦地染青法。亦多杀</a><a name="0508c24" id="0508c24">虫。堕五大染数。问曰。夫以斋法过中不食。乃</a><a name="0508c25" id="0508c25">有九法。何故八事得名。答曰。斋法以过中不</a><a name="0508c26" id="0508c26">食为体。以八事助成斋体。共相支持。名八</a><a name="0508c27" id="0508c27">支斋法。是故言八斋。不云九也。若受八戒</a><a name="0508c28" id="0508c28">人。于七众中为在何众。虽不受终身戒。以</a><a name="0508c29" id="0508c29">有一日一夜戒故。应名优婆塞。有云。若名优<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230508b.htm'><img src='up.gif' border=0></a>
<a href='T230509a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>