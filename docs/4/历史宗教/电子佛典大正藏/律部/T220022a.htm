<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0022a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷3)</font> 第一分之二僧残法 <font face='Arial'>T22, p0022a</h2></font><hr>
<span class='old'>
</a><a name="0021c28" id="0021c28">汝若同心不为彼惑。我当住此。若不能者正</a><a name="0021c29" id="0021c29">尔便去。诸居士言。长老安住。我终不为彼之</span><a name="0022a01" id="0022a01">所惑。二人既到。诸居士皆将大小迎逆问讯</a><a name="0022a02" id="0022a02">头面礼足却坐一面。于是目连为现神变。分</a><a name="0022a03" id="0022a03">身百千还合为一。石壁皆过履水如地。坐</a><a name="0022a04" id="0022a04">卧空中如鸟飞翔。身至梵天手扪日月。身上</a><a name="0022a05" id="0022a05">出火身下出水。身上出水身下出火。或现半</a><a name="0022a06" id="0022a06">身或现全身。东踊西没西踊东没。南踊北</a><a name="0022a07" id="0022a07">没北踊南没。中踊边没边踊中没。现神变</a><a name="0022a08" id="0022a08">已还坐本处。时诸居士窃相谓言。目连善知</a><a name="0022a09" id="0022a09">幻术。此则然矣。于是舍利弗为说妙法。初中</a><a name="0022a10" id="0022a10">后善善义善味具足清白梵行之相。说是法</a><a name="0022a11" id="0022a11">已默然而住。时诸居士亦复相语。舍利弗善</a><a name="0022a12" id="0022a12">知咒法。亦复验矣。于是众人都不信受。无有</a><a name="0022a13" id="0022a13">供养。尔时彼邑有二优婆塞。一名富阇。二</a><a name="0022a14" id="0022a14">名优楼伽。信乐佛法见谛得果。常好布施供</a><a name="0022a15" id="0022a15">养沙门。闻舍利弗目连从迦夷来。共出迎之</a><a name="0022a16" id="0022a16">头面礼足。为说妙法示教利喜。闻法已白舍</a><a name="0022a17" id="0022a17">利弗言。此邑有二比丘。常作种种非威仪事。</a><a name="0022a18" id="0022a18">广说如上。近有五百比丘。威仪庠序入村乞</a><a name="0022a19" id="0022a19">食。空钵而出唯愿大德。以此白佛。于是二人。</a><a name="0022a20" id="0022a20">为优婆塞更说妙法示教利喜已。还舍卫城。</a><a name="0022a21" id="0022a21">具以白佛。佛以是事集比丘僧。告阿难。汝往</a><a name="0022a22" id="0022a22">彼邑与二比丘作驱出羯磨。阿难白佛。彼恶</a><a name="0022a23" id="0022a23">比丘非沙门。自言沙门常作不净。心已败坏。</a><a name="0022a24" id="0022a24">我若独往。彼必肆恶随意恼我。佛告阿难。如</a><a name="0022a25" id="0022a25">是如是如汝所说。汝今便可将诸比丘随意</a><a name="0022a26" id="0022a26">多少到彼集众。然后乃举頞髀等罪。白四羯</a><a name="0022a27" id="0022a27">磨驱出彼邑。一比丘唱言。大德僧听。此某甲</a><a name="0022a28" id="0022a28">比丘行恶行污他家。行恶行皆见闻知。污</a><a name="0022a29" id="0022a29">他家亦见闻知。僧今驱出此邑。若僧时到僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220021c.htm'><img src='up.gif' border=0></a>
<a href='T220022b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>