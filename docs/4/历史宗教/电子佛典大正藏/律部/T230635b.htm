<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0635b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷2)</font> 不净行学处第一之一 <font face='Arial'>T23, p0635b</h2></font><hr>
<span class='old'>
</a><a name="0635a28" id="0635a28">往来。以喜乐为食长寿而住。尔时此世界中</a><a name="0635a29" id="0635a29">无有日月星辰度数昼夜刹那腊婆须臾半月</span><a name="0635b01" id="0635b01">一月半年一年男女之别。但相。唤言。萨埵萨</a><a name="0635b02" id="0635b02">埵。是时众内有一有情禀性耽嗜。忽以指端</a><a name="0635b03" id="0635b03">尝彼地味。随尝之时情生爱着。随爱着故段</a><a name="0635b04" id="0635b04">食是资。尔时方名初受段食。诸余有情见此</a><a name="0635b05" id="0635b05">食时。即便相学食其地味。时诸有情既餐地</a><a name="0635b06" id="0635b06">味。身渐坚重光明隐没。尔时世界皆悉黑闇。</a><a name="0635b07" id="0635b07">汝诸苾刍。世界闇时。法尔即有日月星辰度</a><a name="0635b08" id="0635b08">数昼夜刹那腊婆须臾年月等别。彼诸有情</a><a name="0635b09" id="0635b09">食此地味长寿而住。若少食者身有光明。若</a><a name="0635b10" id="0635b10">多食者身无光彩。由食多少形有胜劣。由胜</a><a name="0635b11" id="0635b11">劣故更互相轻。我光色胜汝容颜劣。由相慢</a><a name="0635b12" id="0635b12">故恶法便生由恶生故地味便没。汝诸苾刍</a><a name="0635b13" id="0635b13">地味没故。时彼有情共集一处忧愁而住。皆</a><a name="0635b14" id="0635b14">悉唱言。奇哉美味。奇哉美味。犹若今人曾食</a><a name="0635b15" id="0635b15">好食。后追念时作如是语。奇哉美味奇哉美</a><a name="0635b16" id="0635b16">味。彼诸有情地味没时咸作是说。奇哉美味。</a><a name="0635b17" id="0635b17">然而不知此语所诠何义。汝诸苾刍。地味没</a><a name="0635b18" id="0635b18">已。时诸有情由福力故。有地饼出。色香味具。</a><a name="0635b19" id="0635b19">色如少女花。味如新熟蜜。食此地饼长寿而</a><a name="0635b20" id="0635b20">住。若少食者身有光明。因相轻慢如前广说。</a><a name="0635b21" id="0635b21">乃至地饼没故。时诸有情共集一处忧愁而</a><a name="0635b22" id="0635b22">住。作如是语。苦哉苦哉。由如有人先遭苦事。</a><a name="0635b23" id="0635b23">重忆念时作如是语。苦哉苦哉。我昔曾遭如</a><a name="0635b24" id="0635b24">是恶事。是诸有情地饼没时亦复如是。然而</a><a name="0635b25" id="0635b25">不知此言所诠何义。汝诸苾刍。地饼没已。时</a><a name="0635b26" id="0635b26">诸有情由福力故有林藤出。色香味具。色如</a><a name="0635b27" id="0635b27">雍菜花。味如新熟蜜。食此林藤长寿而住。若</a><a name="0635b28" id="0635b28">少食者身有光明。因相轻慢广如前说。乃至</a><a name="0635b29" id="0635b29">林藤没故。时诸有情共集一处忧愁而住。作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230635a.htm'><img src='up.gif' border=0></a>
<a href='T230635c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>