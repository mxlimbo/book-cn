<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0970a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷12)</font> 毁訾语学处第二 <font face='Arial'>T23, p0970a</h2></font><hr>
<span class='old'>
</a><a name="0969c28" id="0969c28">于虚空中说伽他曰</a><a name="0969c29" id="0969c29"><p class='lg'>　　虽有极重载　　　居在峻阪下</span><br><a name="0970a01" id="0970a01">　　二牛心若喜　　　能牵出此车</a><br><a name="0970a02" id="0970a02">　　若陈顺意语　　　二牛闻庆悦</a><br><a name="0970a03" id="0970a03">　　牵车出不难　　　主获千金赏</a><br><a name="0970a04" id="0970a04">　　是故常爱语　　　勿作逆耳言</a><br><a name="0970a05" id="0970a05">　　若出爱语时　　　无罪常安乐　</p></a><a name="0970a06" id="0970a06"><p>佛告诸苾刍。彼傍生类闻毁訾时。尚能为主</a><a name="0970a07" id="0970a07">作无利益。何况于人。是故汝苾刍等。不应于</a><a name="0970a08" id="0970a08">他作毁訾语。种种诃责。广说乃至我为二部</a><a name="0970a09" id="0970a09">弟子制其学处。应如是说</a><a name="0970a10" id="0970a10"><p>若复苾刍尼。毁訾语故波逸底迦</a><a name="0970a11" id="0970a11"><p>尼谓此法中尼。毁訾语者。谓于他人为毁辱</a><a name="0970a12" id="0970a12">事。出言彰表。他领解时得波逸底迦罪。广说</a><a name="0970a13" id="0970a13">如上</a><a name="0970a14" id="0970a14"><p>此中犯相其事云何</a><a name="0970a15" id="0970a15"><p>总摄颂曰</a><a name="0970a16" id="0970a16"><p class='lg'>　　种族及工巧　　　业形相病五</a><br><a name="0970a17" id="0970a17">　　罪及烦恼类　　　恶骂为后边　</p></a><a name="0970a18" id="0970a18"><p>别摄颂曰</a><a name="0970a19" id="0970a19"><p class='lg'>　　种姓织毛针　　　铁铜及皮作</a><br><a name="0970a20" id="0970a20">　　陶师并剃发　　　木竹作并奴　</p></a><a name="0970a21" id="0970a21"><p>若苾刍尼若毁訾语意。往婆罗门种苾刍尼</a><a name="0970a22" id="0970a22">处。作如是语圣者。汝是婆罗门种出家。今非</a><a name="0970a23" id="0970a23">沙门女。非婆罗门女。时彼苾刍尼闻是语已。</a><a name="0970a24" id="0970a24">随恼不恼。此尼得恶作</a><a name="0970a25" id="0970a25"><p>若苾刍尼作毁訾意。往刹帝利种尼处。同前</a><a name="0970a26" id="0970a26">作语。广说乃至随恼不恼。此尼亦得恶作。</a><a name="0970a27" id="0970a27">若往薜舍种尼处。作如是语。圣者。汝是薜舍</a><a name="0970a28" id="0970a28">种出家。今非沙门女。非婆罗门女。彼闻语已。</a><a name="0970a29" id="0970a29">随恼不恼。此苾刍尼得波逸底迦。(已下诸文皆有随恼不恼恐文<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230969c.htm'><img src='up.gif' border=0></a>
<a href='T230970b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>