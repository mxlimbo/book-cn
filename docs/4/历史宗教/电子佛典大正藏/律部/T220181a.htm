<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0181a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷28)</font> 第五分之五遮布萨法 <font face='Arial'>T22, p0181a</h2></font><hr>
<span class='old'>
</a><a name="0180c28" id="0180c28">足胡跪合掌白佛言。世尊。初夜已过众坐</a><a name="0180c29" id="0180c29">已久。愿为诸比丘说戒。世尊默然。阿难还坐。</span><a name="0181a01" id="0181a01">中夜过已复如是白。佛亦默然。后夜复白言。</a><a name="0181a02" id="0181a02">明相欲出众坐已久。愿为诸比丘说戒。佛语</a><a name="0181a03" id="0181a03">阿难。众不清净。如来不为说戒。时目连作是</a><a name="0181a04" id="0181a04">念。今此众中谁不清净。乃使世尊作如是语。</a><a name="0181a05" id="0181a05">便遍观察。见一比丘近佛边坐。非比丘自言</a><a name="0181a06" id="0181a06">比丘。非沙门自言沙门。不修梵行自言修梵</a><a name="0181a07" id="0181a07">行。成就恶法覆藏其罪不舍邪见。即从坐起</a><a name="0181a08" id="0181a08">往到其前。语言。如来已见汝。汝出去灭去莫</a><a name="0181a09" id="0181a09">此中住。便牵臂出着门外还坐本处。佛语目</a><a name="0181a10" id="0181a10">连。怪哉目连。未曾有也此愚痴人。不自知罪</a><a name="0181a11" id="0181a11">乃使他人牵其臂出。于是阿难复从坐起白</a><a name="0181a12" id="0181a12">佛言。世尊。众已清净。愿为诸比丘说戒。佛告</a><a name="0181a13" id="0181a13">阿难。从今汝等自共说戒。吾不复得为比丘</a><a name="0181a14" id="0181a14">说。所以者何。若众不清净。如来为说。彼犯戒</a><a name="0181a15" id="0181a15">人头破七分。又告阿难。大海有八未曾有。阿</a><a name="0181a16" id="0181a16">修罗乐居其中。何谓八。大海渐渐深。潮不</a><a name="0181a17" id="0181a17">过限。不宿死尸。百川来会无复异称。万流悉</a><a name="0181a18" id="0181a18">归而无增减。出真珠摩尼珊瑚琉璃珂玉金</a><a name="0181a19" id="0181a19">银颇梨诸宝。大身众生皆住其中。同一碱味。</a><a name="0181a20" id="0181a20">是为八。我此正法亦复如是。有八未曾有。诸</a><a name="0181a21" id="0181a21">比丘皆共乐之。何谓八。渐渐制渐渐教渐渐</a><a name="0181a22" id="0181a22">学我诸弟子于所制戒终不敢越。有犯必黜</a><a name="0181a23" id="0181a23">不宿容之。杂类出家皆舍本姓称释子沙门。</a><a name="0181a24" id="0181a24">诸善男子善女人。出家多得无余泥洹而无</a><a name="0181a25" id="0181a25">增减。有种种法宝所谓四念处。乃至八圣道</a><a name="0181a26" id="0181a26">分诸助道法。有诸大人。阿罗汉向阿罗汉乃</a><a name="0181a27" id="0181a27">至须陀洹向须陀洹住正法中。若有入者同</a><a name="0181a28" id="0181a28">一解脱味。是为八。时六群比丘犯罪不悔而</a><a name="0181a29" id="0181a29">布萨。有比丘亦效之。诸比丘以是白佛。佛言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220180c.htm'><img src='up.gif' border=0></a>
<a href='T220181b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>