<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0342c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷28)</font> 第六门第四子摄颂大药之余 <font face='Arial'>T24, p0342c</h2></font><hr>
<span class='old'>
</a><a name="0342b28" id="0342b28"><p>舍利答曰</a><a name="0342b29" id="0342b29"><p class='lg'>　　王不与彼女　　　愚者谩称量</span><br><a name="0342c01" id="0342c01">　　以此为方便　　　意欲行诛戮　</p></a><a name="0342c02" id="0342c02"><p>是时鹦鹉知此事已。如大商主得上奇珍。踊</a><a name="0342c03" id="0342c03">跃欢欣。告舍利曰</a><a name="0342c04" id="0342c04"><p class='lg'>　　我今还北方　　　报室利国王</a><br><a name="0342c05" id="0342c05">　　得好聪明妇　　　相似解言词　</p></a><a name="0342c06" id="0342c06"><p>舍利答曰</a><a name="0342c07" id="0342c07"><p class='lg'>　　圣子汝今去　　　见彼室利王</a><br><a name="0342c08" id="0342c08">　　七宿早须还　　　无宜更迟晚　</p></a><a name="0342c09" id="0342c09"><p>是时鹦鹉飞上虚空。不久便至大药之所。以</a><a name="0342c10" id="0342c10">事具告。大药次第悉以白王劝不须往。是时</a><a name="0342c11" id="0342c11">彼王知此不去。整四兵众诣鞞提醯。四面围</a><a name="0342c12" id="0342c12">合进退无从。王与大药共为谋计其欲如何。</a><a name="0342c13" id="0342c13">大药曰。不可交兵。应为离间。时彼营内有五</a><a name="0342c14" id="0342c14">百大臣。皆以国家珍宝而重赠遗。诸臣既得</a><a name="0342c15" id="0342c15">咸生异念不随王语。大药与王作斯事已。令</a><a name="0342c16" id="0342c16">使报曰。非我不能与君共战。既为妻父即是</a><a name="0342c17" id="0342c17">密亲。当善思量身存为本。今至我所活不</a><a name="0342c18" id="0342c18">自由。若不信言当须亲验。我将某物与某</a><a name="0342c19" id="0342c19">大臣。其五百人皆受赠赐。可即搜问足了真</a><a name="0342c20" id="0342c20">虚。彼即寻求悉皆是实。彼知事异中夜收军。</a><a name="0342c21" id="0342c21">既至城已遂便总杀五百大臣。诸臣之子令</a><a name="0342c22" id="0342c22">继父业。大药白王。事已如是。且无他难。我</a><a name="0342c23" id="0342c23">欲暂往求女为婚。得不未知须观其意。王曰。</a><a name="0342c24" id="0342c24">随去大药将兵往半遮罗国园中停止。彼王</a><a name="0342c25" id="0342c25">便唤可入城来。答曰。我不入城。且宜向彼</a><a name="0342c26" id="0342c26">大臣家住。王曰。随意。时诸臣子共作是议</a><a name="0342c27" id="0342c27">杀我等父皆由大药。既是怨仇不应辄放。臣</a><a name="0342c28" id="0342c28">白王曰。鞞提醯王自无计策。兴隆王业皆</a><a name="0342c29" id="0342c29">是大药之功。由此不能有所侵掠。且留于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240342b.htm'><img src='up.gif' border=0></a>
<a href='T240343a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>