<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0155a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷23)</font> 第四分初灭诤法 <font face='Arial'>T22, p0155a</h2></font><hr>
<span class='old'>
</a><a name="0154c28" id="0154c28">法捉如法筹。若言不如法捉不如法筹。唱已</a><a name="0154c29" id="0154c29">行之。自收取于屏处数。若不如法筹多。应</span><a name="0155a01" id="0155a01">更令起相远坐人人前窃语言。此是法语律</a><a name="0155a02" id="0155a02">语佛之所教。大德当舍非法非律非佛所教。</a><a name="0155a03" id="0155a03">如是语已复更行筹。若不如法人犹多应复</a><a name="0155a04" id="0155a04">唱。僧今未断是事。可随意散。后当更断。如</a><a name="0155a05" id="0155a05">是不应以非法断事。若如法人多。应白二羯</a><a name="0155a06" id="0155a06">磨灭之。一比丘唱言。大德僧听。僧今以多人</a><a name="0155a07" id="0155a07">语灭此诤事。若僧时到僧忍听。白如是。大德</a><a name="0155a08" id="0155a08">僧听。僧今以多人语灭此诤事。谁诸长老忍</a><a name="0155a09" id="0155a09">默然不忍者说。僧以多人语灭此诤事竟。僧</a><a name="0155a10" id="0155a10">忍默然故。是事如是持。是名以多人语灭言</a><a name="0155a11" id="0155a11">诤。优波离复问佛。教诫诤以几事灭。佛言。以</a><a name="0155a12" id="0155a12">现前毗尼忆念毗尼不痴毗尼本言治灭。又</a><a name="0155a13" id="0155a13">问云何得灭。答言。若比丘问一比丘言。汝忆</a><a name="0155a14" id="0155a14">犯重罪波罗夷及波罗夷边罪不。答言不忆。</a><a name="0155a15" id="0155a15">又再三问答亦如初。如是比丘。僧应白四羯</a><a name="0155a16" id="0155a16">磨与忆念毗尼。不应从彼比丘而治其罪。被</a><a name="0155a17" id="0155a17">问比丘。应至僧中偏袒右肩脱革屣礼僧足</a><a name="0155a18" id="0155a18">胡跪白言。我某甲比丘彼某甲比丘再三来</a><a name="0155a19" id="0155a19">至我所问我。汝忆犯重罪波罗夷若波罗夷</a><a name="0155a20" id="0155a20">边罪不。我亦再三答言不忆。今从僧乞忆念</a><a name="0155a21" id="0155a21">毗尼。愿僧与我忆念毗尼。使彼不复数数问</a><a name="0155a22" id="0155a22">我。如是第二第三乞。僧应筹量此比丘。先</a><a name="0155a23" id="0155a23">不缺戒威仪如法不。身口意行清净不。好学</a><a name="0155a24" id="0155a24">戒不。向一比丘语。二人三人及僧语不异不。</a><a name="0155a25" id="0155a25">僧如是筹量。若知此比丘先缺戒。具诸不善</a><a name="0155a26" id="0155a26">者不应与。若知不犯波罗夷及波罗夷边罪。</a><a name="0155a27" id="0155a27">应白四羯磨与忆念毗尼。一比丘唱言。大德</a><a name="0155a28" id="0155a28">僧听。此某甲比丘于僧中乞言。彼某甲比丘</a><a name="0155a29" id="0155a29">再三来至我所问我。汝忆犯重罪波罗夷若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220154c.htm'><img src='up.gif' border=0></a>
<a href='T220155b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>