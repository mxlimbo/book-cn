<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0764c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷25)</font> 九十波逸底迦法 毁呰语学处第二 <font face='Arial'>T23, p0764c</h2></font><hr>
<span class='old'>
</a><a name="0764b28" id="0764b28">许。王问男子汝有证不。白王言有。王曰。为人</a><a name="0764b29" id="0764b29">为非人。白言非人。王曰是何。白言是牛。王</span><a name="0764c01" id="0764c01">曰。为作人语为余语耶。白言。不作人语。王</a><a name="0764c02" id="0764c02">曰。如何成证。白言。彼有实信令人表知。其牛</a><a name="0764c03" id="0764c03">于七日中系在厂内莫与水草。满七日已可</a><a name="0764c04" id="0764c04">于地中多水草处放牛令出。我引为证必有</a><a name="0764c05" id="0764c05">奇相。乃至大王未信已来牛终不食。此若虚</a><a name="0764c06" id="0764c06">者我当死罪。王命臣曰。当依此言看其证验。</a><a name="0764c07" id="0764c07">大臣奉教便取二牛。系之厂内不与水草。时</a><a name="0764c08" id="0764c08">秃尾秃角报大牛曰。岂期颠倒唯独我等日</a><a name="0764c09" id="0764c09">出西方。幽闭厂中不闻水草。大牛报曰。岂非</a><a name="0764c10" id="0764c10">我许居士子为作保证。于七日中自饿而住。</a><a name="0764c11" id="0764c11">乃至王未信来不食水草。秃尾秃角报大牛</a><a name="0764c12" id="0764c12">曰。若放我者逢石尚啖况水草耶。大牛报曰。</a><a name="0764c13" id="0764c13">此居士子爱念我等事同父母。岂得违信误</a><a name="0764c14" id="0764c14">彼人耶。秃尾秃角曰。虽实爱念恩同二亲。然</a><a name="0764c15" id="0764c15">常唤我为秃尾秃角。我闻唤时即欲以角决</a><a name="0764c16" id="0764c16">破其腹。大牛闻已默尔而住。彼居士子时复</a><a name="0764c17" id="0764c17">来看。问其牛曰得安隐不。大牛报曰。我且安</a><a name="0764c18" id="0764c18">隐汝不安隐。居士子曰何意如此。大牛曰。此</a><a name="0764c19" id="0764c19">秃尾秃角作如是言。若放我者逢石尚啖况</a><a name="0764c20" id="0764c20">水草乎。居士子曰。若如是者我于今夜当急</a><a name="0764c21" id="0764c21">逃走。对王为诳命在须臾。大牛报曰。汝不须</a><a name="0764c22" id="0764c22">走。当与秃尾秃角穿鼻安绳。其纼促系我角。</a><a name="0764c23" id="0764c23">放出之日。若彼违信食水草时。我以双角举</a><a name="0764c24" id="0764c24">鼻令上。汝即报言。今此二牛告第五护世。</a><a name="0764c25" id="0764c25">世人共许有五种拥护者。谓地水火风日。时</a><a name="0764c26" id="0764c26">居士子遂与穿鼻。秃尾秃角报大牛曰。仁当</a><a name="0764c27" id="0764c27">观此苦虐于我。大牛曰。与着璎珞何苦之有。</a><a name="0764c28" id="0764c28">便以拘纼系大者头。至七日已王及诸臣亲</a><a name="0764c29" id="0764c29">共观视多水草田放二牛出。秃尾秃角既见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230764b.htm'><img src='up.gif' border=0></a>
<a href='T230765a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>