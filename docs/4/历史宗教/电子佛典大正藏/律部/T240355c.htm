<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0355c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷30)</font> 第六门第四子摄之余明佛从天下等事 <font face='Arial'>T24, p0355c</h2></font><hr>
<span class='old'>
</a><br><a name="0355b28" id="0355b28">　　思济其苦难　　　如母牛随犊　</p></a><a name="0355b29" id="0355b29"><p>尔时世尊告阿难陀曰。汝向众外可以上衣</span><a name="0355c01" id="0355c01">授与商主之妇瘦瞿答弥。令其披着将来听</a><a name="0355c02" id="0355c02">法。时具寿阿难陀奉佛教已。即行诣彼舍衣</a><a name="0355c03" id="0355c03">覆之将至佛所礼双足已退坐一面。如来大</a><a name="0355c04" id="0355c04">师观彼根性随机说法。于四谛理令其解悟。</a><a name="0355c05" id="0355c05">以智金刚杵摧二十种有身见山。获预流果。</a><a name="0355c06" id="0355c06">既得果已便从座起。合掌向佛叹未曾有。白</a><a name="0355c07" id="0355c07">言世尊。唯愿慈悲。许我于佛法律舍俗出家。</a><a name="0355c08" id="0355c08">成苾刍尼而修梵行。世尊知已付与大世主。</a><a name="0355c09" id="0355c09">彼既得已即令出家。并授近圆教读毗奈耶。</a><a name="0355c10" id="0355c10">如法教诲。彼即策勤一心无倦。观知五趣轮</a><a name="0355c11" id="0355c11">转不停。诸行无常毕归磨灭。断三界惑破五</a><a name="0355c12" id="0355c12">趣轮。证得阿罗汉果。三明六通具八解脱。得</a><a name="0355c13" id="0355c13">如实知。我生已尽梵行已立。所作已办不</a><a name="0355c14" id="0355c14">受后有。心无障碍如手撝空。刀割香涂爱憎</a><a name="0355c15" id="0355c15">不起。观金与土等无有异。于诸名利无不弃</a><a name="0355c16" id="0355c16">舍。释梵诸天悉皆恭敬。尔时世尊告诸苾刍。</a><a name="0355c17" id="0355c17">于我弟子苾刍尼中。瘦瞿答弥持律第一。是</a><a name="0355c18" id="0355c18">时诸尼闻佛记已。有诸尼众。诣瘦瞿答弥听</a><a name="0355c19" id="0355c19">其说法。时瞿答弥欲令诸尼生厌离故。即便</a><a name="0355c20" id="0355c20">为说本业因缘。诸尼闻已便向苾刍广说其</a><a name="0355c21" id="0355c21">事。后于异时瘦瞿答弥来礼佛足。诸苾刍见</a><a name="0355c22" id="0355c22">共相耳语说彼业缘。时瘦瞿答弥礼佛足已</a><a name="0355c23" id="0355c23">奉辞而去</a><a name="0355c24" id="0355c24"><p>尔时世尊知而故问阿难陀曰。是诸苾刍共相</a><a name="0355c25" id="0355c25">耳语为说何事。时阿难陀以缘白佛。佛告阿</a><a name="0355c26" id="0355c26">难陀。众生业报难可思议。由心造作一切世</a><a name="0355c27" id="0355c27">间。皆因业生依业而住。凡自作业当受其报。</a><a name="0355c28" id="0355c28">时诸苾刍咸皆有疑。请世尊曰。大德世尊。此</a><a name="0355c29" id="0355c29">瘦瞿答弥先作何业。夫被蛇蜇而死。一子野<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240355b.htm'><img src='up.gif' border=0></a>
<a href='T240356a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>