<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0302c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷21)</font> 第三门第四子摄颂之余 <font face='Arial'>T24, p0302c</h2></font><hr>
<span class='old'>
</a><a name="0302b28" id="0302b28">可捉取侍缚迦来当斩其首。是时诸人即皆</a><a name="0302b29" id="0302b29">往捉。既知走已便白王言。今觅不见走将远</span><a name="0302c01" id="0302c01">矣。王更大怒便唤飞乌。乘苇山大象速趁</a><a name="0302c02" id="0302c02">医人。系项将来当斩其首。如若见时彼解幻</a><a name="0302c03" id="0302c03">术。与汝药物皆不得受。是时飞乌既奉王命。</a><a name="0302c04" id="0302c04">乘第一象急往追趁。寻其象迹至庵摩罗林。</a><a name="0302c05" id="0302c05">飞乌趁及唤言大医。王唤速来。答曰。汝何须</a><a name="0302c06" id="0302c06">急来食庵摩罗果。飞乌答曰。我奉王命。彼</a><a name="0302c07" id="0302c07">解幻术所与之物不须受取。报曰汝不须怖</a><a name="0302c08" id="0302c08">今既饥渴。我取一颗庵摩罗果各共食半。飞</a><a name="0302c09" id="0302c09">乌即念共食一颗岂有术乎。医王取一庵摩</a><a name="0302c10" id="0302c10">罗先食半颗。余残半者于指甲中。先藏毒药</a><a name="0302c11" id="0302c11">剖其半颗令药入中持与飞乌。飞乌受果即</a><a name="0302c12" id="0302c12">食。时飞乌先患癞病既食果已药病相当。即</a><a name="0302c13" id="0302c13">上变下泻不能自持</a><a name="0302c14" id="0302c14"><p>医王入村告村人曰。此是猛光王第一大象。</a><a name="0302c15" id="0302c15">及贤善母象及飞乌使者。汝等好看勿令损</a><a name="0302c16" id="0302c16">失。若有参差必获重罪。嘱此语已寻路而去。</a><a name="0302c17" id="0302c17">诸人奉命看养飞乌令得病差。彼医童子治</a><a name="0302c18" id="0302c18">猛光王既得病差。是时飞乌却赴王所。王见</a><a name="0302c19" id="0302c19">问曰。医人何在。飞乌答曰。王得医人欲何所</a><a name="0302c20" id="0302c20">作。我捉得时当斩其首。答曰。王今病差臣</a><a name="0302c21" id="0302c21">癞复除。应合赏赐何因斩首。王闻此言善哉</a><a name="0302c22" id="0302c22">善哉。随意重赏报彼大恩。飞乌即作敕书报</a><a name="0302c23" id="0302c23">医王曰。仁是医王合得重赏。何故逃走信至</a><a name="0302c24" id="0302c24">可来受王赏赐。侍缚迦还书报曰。我藉皇恩</a><a name="0302c25" id="0302c25">珍财靡阙。王若于我生欢喜者。请所赐物并</a><a name="0302c26" id="0302c26">回与彼侍医童子。是时大王多以财货赏赐</a><a name="0302c27" id="0302c27">医童。王又遣使人将大[<a href='javascript:showpic("images/057087.gif")'>叠*毛</a>]一领价直百千两</a><a name="0302c28" id="0302c28">金送与医王。侍缚迦得衣便作是念。此合王</a><a name="0302c29" id="0302c29">着何人堪受。复作是念世尊乃是无上大师。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240302b.htm'><img src='up.gif' border=0></a>
<a href='T240303a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>