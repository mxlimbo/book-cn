<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本说一切有部尼陀那目得迦 0435c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本说一切有部尼陀那目得迦</font> <font face='Arial'>(卷5)</font> <font face='Arial'>T24, p0435c</h2></font><hr>
<span class='old'>
</a><a name="0435b27" id="0435b27">陀那了</a><a name="0435b28" id="0435b28"><p class='juan'>
根本说一切有部尼陀那卷第五</p>
</span><a name="0435c01" id="0435c01"></a><a name="0435c02" id="0435c02"><p class='juan'>
根本说一切有部目得迦卷第六</p>
</a><a name="0435c03" id="0435c03"></a><a name="0435c04" id="0435c04"><p><span class='byline'>　　　　大唐三藏法师义净奉　制译</span><br></a><a name="0435c05" id="0435c05"><p>大门总摄颂曰</a><a name="0435c06" id="0435c06"><p class='lg'>　　最初为忏谢　　　第二定属物</a><br><a name="0435c07" id="0435c07">　　第三资具衣　　　目得迦总颂　</p></a><a name="0435c08" id="0435c08"><p>别门初总摄颂曰</a><a name="0435c09" id="0435c09"><p class='lg'>　　忏谢草田中　　　合免王影胜</a><br><a name="0435c10" id="0435c10">　　狗肉盏甘蔗　　　糖酥根等听　</p></a><a name="0435c11" id="0435c11"><p>第一子摄颂曰</a><a name="0435c12" id="0435c12"><p class='lg'>　　忏谢非近圆　　　观求寂相貌</a><br><a name="0435c13" id="0435c13">　　苾刍与尼法　　　互秉法皆成　</p></a><a name="0435c14" id="0435c14"><p>尔时佛在室罗伐城。时诸苾刍。分作两朋</a><a name="0435c15" id="0435c15">决择义理。便生斗诤。其小苾刍诃责大者。时</a><a name="0435c16" id="0435c16">大苾刍退入房中情生忿恨。如何卑小夌突</a><a name="0435c17" id="0435c17">于我。既为嗔火所烧恼故。因兹命断生毒蛇</a><a name="0435c18" id="0435c18">中。时小苾刍心生追悔。我为不善。岂合嗔</a><a name="0435c19" id="0435c19">责上座苾刍。我今应往从乞忏摩。作是念已。</a><a name="0435c20" id="0435c20">与诸苾刍俱往其处。见彼门闭。便以物开到</a><a name="0435c21" id="0435c21">苾刍所。欲申顶礼白言。大德。愿见容恕。遂见</a><a name="0435c22" id="0435c22">啮毒大蛇含嗔而住。是时世尊。以大悲力来</a><a name="0435c23" id="0435c23">至其所告苾刍曰。汝今应可礼彼双足从乞</a><a name="0435c24" id="0435c24">忏摩。白言。世尊云何令我礼此蛇足。世尊告</a><a name="0435c25" id="0435c25">曰。应作昔时苾刍身想而为礼敬。时彼苾刍</a><a name="0435c26" id="0435c26">向蛇作礼。世尊告曰。贤首。汝应容恕。即为</a><a name="0435c27" id="0435c27">毒蛇说三句法。报言。贤首。汝于我所已修净</a><a name="0435c28" id="0435c28">行。应生天上。但由嗔火所烧害故。生毒蛇中。</a><a name="0435c29" id="0435c29">贤首应知。诸行皆无常。诸法悉无我。寂静涅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240435b.htm'><img src='up.gif' border=0></a>
<a href='T240436a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>