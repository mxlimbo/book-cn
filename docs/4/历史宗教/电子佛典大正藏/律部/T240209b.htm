<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0209b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷1)</font> <font face='Arial'>T24, p0209b</h2></font><hr>
<span class='old'>
</a><a name="0209a28" id="0209a28">仁等沙门尚有染欲心耶。苾刍白佛。佛言凡</a><a name="0209a29" id="0209a29">印有二种。一是大众二是私物。若大众印可</span><a name="0209b01" id="0209b01">刻转法轮像。两边安鹿伏跪而住。其下应书</a><a name="0209b02" id="0209b02">元本造寺施主名字。若私印者刻作骨锁像。</a><a name="0209b03" id="0209b03">或作髑髅形。欲令见时生厌离故</a><a name="0209b04" id="0209b04"><p>第一门第二子摄颂曰</a><a name="0209b05" id="0209b05"><p class='lg'>　　剪瓜发揩光　　　春时餐小果</a><br><a name="0209b06" id="0209b06">　　渴听五种药　　　广说火生缘　</p></a><a name="0209b07" id="0209b07"><p>缘处同前。时给孤独长者。为佛及僧。造逝多</a><a name="0209b08" id="0209b08">林住处。施大众已。告剃发人曰。汝今可往逝</a><a name="0209b09" id="0209b09">多林园。为诸圣众剃除须发。彼人受教即</a><a name="0209b10" id="0209b10">往园中。是时六众。递在寺门看望不绝。时邬</a><a name="0209b11" id="0209b11">波难陀。在寺门前经行来去。遥见剃发人来。</a><a name="0209b12" id="0209b12">告言善来善来贤首。犹如初月一何希现。彼</a><a name="0209b13" id="0209b13">言圣者。长者遣来为众剃发。问言汝解剪瓜</a><a name="0209b14" id="0209b14">甲不。答言圣者。此是我业。报曰汝来试看</a><a name="0209b15" id="0209b15">工巧。其人即前尊者舒手。工人曰。圣者欲</a><a name="0209b16" id="0209b16">如何剪。贤首。如稻谷形。彼即如言。又云应作</a><a name="0209b17" id="0209b17">人头形。或如剃刀势。或如斧刃。或如半月。</a><a name="0209b18" id="0209b18">随尊者教彼悉为作。后便告曰。汝愚痴人。诈</a><a name="0209b19" id="0209b19">言巧妙一无所知。宜可平截放尔急去。乃至</a><a name="0209b20" id="0209b20">日暮方始言归。<span class='corr'>曛</span>黄之后至长者处。长者问</a><a name="0209b21" id="0209b21">曰。汝与几人剃除须发。答曰何暇得与大众</a><a name="0209b22" id="0209b22">除发。官长苾刍邬波难陀。令我除甲作种种</a><a name="0209b23" id="0209b23">形势。广说如前。乃至日暮才蒙放出。更欲</a><a name="0209b24" id="0209b24">何为。长者闻已遂起嫌心。虽于善说法律出</a><a name="0209b25" id="0209b25">家而心不寂静。苾刍闻已白佛。佛作是念。苾</a><a name="0209b26" id="0209b26">刍剪甲有如是过。由是苾刍不应剪爪。若有</a><a name="0209b27" id="0209b27">违者得越法罪。佛既不许剪爪。时诸苾刍指</a><a name="0209b28" id="0209b28">甲皆长。俗人见之问言。何故爪长如是。答曰</a><a name="0209b29" id="0209b29">世尊不许。报曰长留爪甲岂为净耶。以缘白<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240209a.htm'><img src='up.gif' border=0></a>
<a href='T240209c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>