<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0302a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷21)</font> 第三门第四子摄颂之余 <font face='Arial'>T24, p0302a</h2></font><hr>
<span class='old'>
</a><a name="0301c28" id="0301c28">王遣使赍书。往频毗娑罗王所。书曰白影胜</a><a name="0301c29" id="0301c29">王。可令侍缚迦大医暂来相见。欲有所疗幸</span><a name="0302a01" id="0302a01">不见违。若不来者当须多贮草谷兵众相迎。</a><a name="0302a02" id="0302a02">时频毗娑罗王得书读已。生大忧愁掌颊而</a><a name="0302a03" id="0302a03">住。作如是念若送我子后恐更来须即随言</a><a name="0302a04" id="0302a04">我境便是附庸之国。若不与者彼国兵强倍</a><a name="0302a05" id="0302a05">相挠扰。侍缚迦见王忧色。跪而白王何故</a><a name="0302a06" id="0302a06">忧悒。王曰。由汝多能解此伎术。令我烦忧</a><a name="0302a07" id="0302a07">知更何道。又白王曰。请说其事。是时父王具</a><a name="0302a08" id="0302a08">陈书意。时侍缚迦闻已白王。愿赐教命奉旨</a><a name="0302a09" id="0302a09">当行。王报言。子彼猛光王性极暴恶。不论善</a><a name="0302a10" id="0302a10">否但起嗔心即皆杀害。恐行无道枉戮汝身。</a><a name="0302a11" id="0302a11">侍缚迦曰。若不能自护己身何名医也。唯愿</a><a name="0302a12" id="0302a12">大王勿生忧苦我赴彼期。王曰。随汝意行善</a><a name="0302a13" id="0302a13">须防护。勿令我及国人中宫大小共生忧念。</a><a name="0302a14" id="0302a14">重白王曰。愿勿怀愁必无斯理。我观病势方</a><a name="0302a15" id="0302a15">便消息令彼不嗔。王便默然。时侍缚迦问来</a><a name="0302a16" id="0302a16">使曰。彼猛光王今患何病。何所宜食何不宜</a><a name="0302a17" id="0302a17">耶。是时使者具陈病状。大医闻已以酥合</a><a name="0302a18" id="0302a18">膏。色如酒色味如酒味香如酒香。既合成已。</a><a name="0302a19" id="0302a19">选择良晨陈设嘉瑞。别其亲属与使同行。</a><a name="0302a20" id="0302a20">行往嗢逝尼国路次曲女城。于彼城中有一</a><a name="0302a21" id="0302a21">医童。闻大医王欲向嗢逝尼国。持一诃梨勒</a><a name="0302a22" id="0302a22">果奉上医王。既得言交共申莫逆。问童子曰。</a><a name="0302a23" id="0302a23">彼猛光王患如是病。汝等何故不为医疗。童</a><a name="0302a24" id="0302a24">子答曰。彼王所患不得眠睡。宜与酥治王</a><a name="0302a25" id="0302a25">性憎酥。唯爱于酒又性暴恶。若有人于王</a><a name="0302a26" id="0302a26">前说酥即斩其首。为是医人知王性恶。悉皆</a><a name="0302a27" id="0302a27">逃散无敢治者。是时医王报童子曰。法弟当</a><a name="0302a28" id="0302a28">知我为彼王。以酥合膏与酒无别。汝可与我</a><a name="0302a29" id="0302a29">同共往彼。若我现相方便指授。汝可斟量而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240301c.htm'><img src='up.gif' border=0></a>
<a href='T240302b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>