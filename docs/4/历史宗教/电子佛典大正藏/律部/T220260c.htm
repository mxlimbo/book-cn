<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0260c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷4)</font> 盗戒之一 <font face='Arial'>T22, p0260c</h2></font><hr>
<span class='old'>
</a><a name="0260b28" id="0260b28"><p class='lg'>　　大海甚深广　　　百川众流主</a><br><a name="0260b29" id="0260b29">　　假使百千岁　　　抒之不可尽　</p></span><a name="0260c01" id="0260c01"><p>时婆罗门复说偈答言</a><a name="0260c02" id="0260c02"><p class='lg'>　　日月长谢无穷尽　　　木魁铁鍱难可坏</a><br><a name="0260c03" id="0260c03">　　勤力专精不休息　　　何忧此海不枯竭　</p></a><a name="0260c04" id="0260c04"><p>时婆罗门说此偈已便抒海水。抒着岸上水</a><a name="0260c05" id="0260c05">还入海。是时海神观彼婆罗门意为懈怠耶</a><a name="0260c06" id="0260c06">当实坚固。观已见婆罗门志意专精永无退</a><a name="0260c07" id="0260c07">期。时海神便作是念。假使百年抒此海水。终</a><a name="0260c08" id="0260c08">不能减如毛发许。感其专精即还其宝。是时</a><a name="0260c09" id="0260c09">海神为婆罗门而说偈言</a><a name="0260c10" id="0260c10"><p class='lg'>　　精勤方便士　　　志意不休息</a><br><a name="0260c11" id="0260c11">　　专精之所感　　　虽失复还得　</p></a><a name="0260c12" id="0260c12"><p>佛告诸比丘。时海神者岂异人乎。即我身是</a><a name="0260c13" id="0260c13">也。婆罗门者此比丘是。过去世时已曾蒙我</a><a name="0260c14" id="0260c14">精勤方便得大果报。今复蒙我精勤方便。修</a><a name="0260c15" id="0260c15">习正观除增上慢得阿罗汉。佛告诸比丘。依</a><a name="0260c16" id="0260c16">止舍卫城比丘皆悉令集。以十利故为诸比丘</a><a name="0260c17" id="0260c17">制戒。乃至已闻者当重闻。若比丘未知未了。</a><a name="0260c18" id="0260c18">自称得过人法圣知见殊胜我如是知如是</a><a name="0260c19" id="0260c19">见。彼于后时若捡挍若不捡挍。犯罪欲求清</a><a name="0260c20" id="0260c20">净故作如是言。长老我不知言知。不见言见。</a><a name="0260c21" id="0260c21">虚诳不实语。除增上慢。是比丘得波罗夷。不</a><a name="0260c22" id="0260c22">应共住。比丘者。乃至年满二十受具足。是名</a><a name="0260c23" id="0260c23">比丘。未知者无智故。未了者未断故。自称者</a><a name="0260c24" id="0260c24">称己也。得过人法者。人法者。所谓五欲五</a><a name="0260c25" id="0260c25">下分结。六趣六诤根七使八邪世八法。九慢</a><a name="0260c26" id="0260c26">九恼。十善行迹十恶行迹。复次人法者如诸</a><a name="0260c27" id="0260c27">天子以偈问佛</a><a name="0260c28" id="0260c28"><p class='lg'>　　何等人趣善　　　何等人生天</a><br><a name="0260c29" id="0260c29">　　何等人昼夜　　　长养善功德　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220260b.htm'><img src='up.gif' border=0></a>
<a href='T220261a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>