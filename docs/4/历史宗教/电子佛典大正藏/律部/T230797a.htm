<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0797a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷31)</font> 九十波逸底迦法 众不差教授苾刍尼学处第二十一 <font face='Arial'>T23, p0797a</h2></font><hr>
<span class='old'>
</a><a name="0796c28" id="0796c28">时世尊。便唤愚路授两句法。我拂尘我除垢。</a><a name="0796c29" id="0796c29">此亦不能随言记忆。世尊见已知其障重教</span><a name="0797a01" id="0797a01">令除灭。告愚路曰。汝能与诸苾刍拂拭鞋履</a><a name="0797a02" id="0797a02">不。白佛言能。汝今宜去为诸苾刍拂拭鞋履。</a><a name="0797a03" id="0797a03">即既奉教而作。诸苾刍不许。佛言汝等勿</a><a name="0797a04" id="0797a04">遮。欲令此人除去业障。其两句法汝等应教。</a><a name="0797a05" id="0797a05">时诸苾刍令拂鞋履教两句法。愚路精勤常</a><a name="0797a06" id="0797a06">诵此法。积功不已遂得通利。时愚路苾刍便</a><a name="0797a07" id="0797a07">于后夜时作如是念。世尊令我诵两句法。我</a><a name="0797a08" id="0797a08">拂尘我除垢者。此之字句。其义云何。尘垢有</a><a name="0797a09" id="0797a09">二。一内二外。此之法言。为表于内为表外耶。</a><a name="0797a10" id="0797a10">为是直诠为是密说。作是思惟忽然启悟。善</a><a name="0797a11" id="0797a11">根发起业障消除。曾所不学三妙伽他。即于</a><a name="0797a12" id="0797a12">此时从心显现</a><a name="0797a13" id="0797a13"><p class='lg'>　　此尘是欲非土尘　　　密说此欲为土尘</a><br><a name="0797a14" id="0797a14">　　智者能除此欲染　　　非是无惭放逸人</a><br><a name="0797a15" id="0797a15">　　此尘是嗔非土尘　　　密说此嗔为土尘</a><br><a name="0797a16" id="0797a16">　　智者能除此嗔恚　　　非是无惭放逸人</a><br><a name="0797a17" id="0797a17">　　此尘是痴非土尘　　　密说此痴为土尘</a><br><a name="0797a18" id="0797a18">　　智者能除此痴毒　　　非是无惭放逸人　</p></a><a name="0797a19" id="0797a19"><p>尔时愚路忆此颂义。如理修行蠲除三毒。勤</a><a name="0797a20" id="0797a20">勇无怠断诸烦恼。于须臾顷证阿罗汉果。平</a><a name="0797a21" id="0797a21">等运心爱憎无二。破无明[<a href='javascript:showpic("images/016693.gif")'>谷-禾+卵</a>]永出樊笼。释梵</a><a name="0797a22" id="0797a22">诸天尊重供养。广说如上。即于其处加趺未</a><a name="0797a23" id="0797a23">起。大路因行见其端坐。然阿罗汉。若不观察</a><a name="0797a24" id="0797a24">智见不生。乃牵其臂唤云具寿。且起习诵。然</a><a name="0797a25" id="0797a25">后思惟。愚路苾刍见兄慈悲引臂唤起。不离于</a><a name="0797a26" id="0797a26">座长舒其手。如象王鼻随逐而去。大路回顾</a><a name="0797a27" id="0797a27">见希有已。问言具寿。汝能证会此殊胜德。愚</a><a name="0797a28" id="0797a28">路默然无对。时彼愚路苾刍得胜果已。诸外</a><a name="0797a29" id="0797a29">道辈共起讥嫌。沙门乔答摩自云。我证甚深<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230796c.htm'><img src='up.gif' border=0></a>
<a href='T230797b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>