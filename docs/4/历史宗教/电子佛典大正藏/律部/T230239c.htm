<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0239c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷33)</font> <font face='Arial'>T23, p0239c</h2></font><hr>
<span class='old'>
</a><a name="0239b28" id="0239b28">末后共住世尊。初夜已过中夜亦过。后夜多</a><a name="0239b29" id="0239b29">过东方欲动。佛及僧坐久。愿世尊说波罗提</span><a name="0239c01" id="0239c01">木叉。佛语目连。是痴人得大重罪。恼佛及僧</a><a name="0239c02" id="0239c02">故。目连。若佛于不净众中说波罗提木叉</a><a name="0239c03" id="0239c03">者。是不清净人头破七分。目连。从今汝等当</a><a name="0239c04" id="0239c04">自说波罗提木叉。佛不复为汝等说。目连。譬</a><a name="0239c05" id="0239c05">如大海渐渐深广。佛法亦如是。次第结戒次</a><a name="0239c06" id="0239c06">第立制次第教学。目连。若我法中次第结戒</a><a name="0239c07" id="0239c07">次第立制次第教学。是我法中希有。目连。譬</a><a name="0239c08" id="0239c08">如大海不越常限。我法亦如是。若比丘比丘</a><a name="0239c09" id="0239c09">尼优婆塞优婆夷。乃至失命因缘护戒不缺。</a><a name="0239c10" id="0239c10">目连。若我法中所可制戒。若比丘比丘尼优</a><a name="0239c11" id="0239c11">婆塞优婆夷。乃至失命因缘不越戒。是我法</a><a name="0239c12" id="0239c12">中希有。目连。譬如大海深广深广无量。佛法</a><a name="0239c13" id="0239c13">亦如是。深义无量。目连。若佛法义深广深广</a><a name="0239c14" id="0239c14">无量。是我法中希有。目连。譬如大海淳一碱</a><a name="0239c15" id="0239c15">味。佛法亦如是。淳一解脱味。目连。若佛法淳</a><a name="0239c16" id="0239c16">一解脱味者。是我法中希有。目连。譬如大海</a><a name="0239c17" id="0239c17">大众生住处。摩竭鱼鼋鼍婆留耆鱼提麑鱼</a><a name="0239c18" id="0239c18">提麑耆罗鱼。此等在海中未足为奇。有百由</a><a name="0239c19" id="0239c19">旬身者二百三百乃至七百由延身。此等众</a><a name="0239c20" id="0239c20">生处海中亦未为奇。目连。佛法海中大人住</a><a name="0239c21" id="0239c21">处亦如是。大人者。若阿罗汉向阿罗汉。若阿</a><a name="0239c22" id="0239c22">那含向阿那含。若斯陀舍向斯陀舍。若须</a><a name="0239c23" id="0239c23">陀洹向须陀洹。目连。佛法大海中大人所</a><a name="0239c24" id="0239c24">住。若阿罗汉乃至向须陀洹。是我法中希有。</a><a name="0239c25" id="0239c25">目连。譬如大海多宝无量宝种种积满。诸宝</a><a name="0239c26" id="0239c26">者。金银真珠砗渠玛瑙琉璃摩尼珠贝珊瑚</a><a name="0239c27" id="0239c27">楼枝等。目连。佛法海亦如是。多宝无量宝种</a><a name="0239c28" id="0239c28">种积满。所谓四念处四正勤四如意足五根</a><a name="0239c29" id="0239c29">五力七觉八正道。目连。若佛法中多宝无量<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230239b.htm'><img src='up.gif' border=0></a>
<a href='T230240a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>