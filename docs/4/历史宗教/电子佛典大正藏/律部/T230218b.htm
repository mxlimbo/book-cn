<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0218b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷30)</font> <font face='Arial'>T23, p0218b</h2></font><hr>
<span class='old'>
</a><a name="0218a28" id="0218a28">谓言。是好善男子。尊重赞叹我等。作如是好</a><a name="0218a29" id="0218a29">食。数日之中更不复续。六群比丘共相谓言。</span><a name="0218b01" id="0218b01">是善男子转更不好。不复尊重供养赞叹我</a><a name="0218b02" id="0218b02">等。当唤其来。即唤来到。六群问言。汝何故</a><a name="0218b03" id="0218b03">不复尊重供养赞叹我等。答言。此王萨婆聚</a><a name="0218b04" id="0218b04">落婆罗门居士。信我语者约敕作供养。我力</a><a name="0218b05" id="0218b05">势正能齐是。更不能得。六群比丘言。汝见罪</a><a name="0218b06" id="0218b06">不。答言。我有何罪。六群言。汝看我等不如</a><a name="0218b07" id="0218b07">本尊重供养赞叹。彼言。我不见罪。六群比丘</a><a name="0218b08" id="0218b08">言。此人不肯直首。当与作不见摈。即与作不</a><a name="0218b09" id="0218b09">见摈。是人作是念。六群比丘无因缘。我不自</a><a name="0218b10" id="0218b10">首。强作不见摈。我何不向瞻波国诣佛所。如</a><a name="0218b11" id="0218b11">是思惟已。随意住王萨婆聚落已。持衣钵往</a><a name="0218b12" id="0218b12">瞻波国诣佛所。头面礼佛足一面立。诸佛常</a><a name="0218b13" id="0218b13">法。有客比丘来。如是问讯。可忍不足不。安</a><a name="0218b14" id="0218b14">乐住不。乞食不难。道路不疲极耶。佛如是</a><a name="0218b15" id="0218b15">语。问讯共金比丘。可忍不足不。安乐住不。</a><a name="0218b16" id="0218b16">乞食不难。道路不疲极耶。答言。世尊。可忍</a><a name="0218b17" id="0218b17">可足乞食无难道路不疲。以是事向佛广</a><a name="0218b18" id="0218b18">说。佛知而故问共金比丘。六群比丘何因缘</a><a name="0218b19" id="0218b19">故摈汝。答言。世尊。无因无缘我无罪。强与</a><a name="0218b20" id="0218b20">我作不见摈。佛言。若六群比丘无因无缘。汝</a><a name="0218b21" id="0218b21">无罪强摈汝者。汝莫愁忧。我与汝作法伴。六</a><a name="0218b22" id="0218b22">群比丘闻与作摈比丘向瞻波国诣佛所。我</a><a name="0218b23" id="0218b23">等亦当往诣佛所。如是思惟随意住已。持衣</a><a name="0218b24" id="0218b24">钵游行向瞻波国诣佛所。头面礼佛足一面</a><a name="0218b25" id="0218b25">立。诸佛常法。有客比丘来。以如是语问讯。</a><a name="0218b26" id="0218b26">可忍不足不。安乐住不。乞食不难。道路不</a><a name="0218b27" id="0218b27">疲极耶。佛即以是语。问讯六群比丘可忍</a><a name="0218b28" id="0218b28">不足不。安乐住不。乞食不难。道路不疲极</a><a name="0218b29" id="0218b29">耶。六群比丘答言。世尊。可忍可足安乐住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230218a.htm'><img src='up.gif' border=0></a>
<a href='T230218c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>