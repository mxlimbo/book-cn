<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0411a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷40)</font> 第八门第十子摄颂之六五百之余及七百结集事 <font face='Arial'>T24, p0411a</h2></font><hr>
<span class='old'>
</a><a name="0410c28" id="0410c28">故汝今应可于彼宣扬圣化。答言如是应作。</a><a name="0410c29" id="0410c29">尊者庆喜即现神变。如水灭火而般涅槃。遂</span><a name="0411a01" id="0411a01">分半身与未生怨。半与广严城众。颂曰</a><a name="0411a02" id="0411a02"><p class='lg'>　　以利智金刚　　　解自身令破</a><br><a name="0411a03" id="0411a03">　　半与王城主　　　半与广严人　</p></a><a name="0411a04" id="0411a04"><p>时广严城得半身已。造窣睹波而兴供养。未</a><a name="0411a05" id="0411a05">生怨王于波吒离造塔供养。尔时尊者日中</a><a name="0411a06" id="0411a06">作如是念。我亲教师嘱如是语。迦湿弥罗国</a><a name="0411a07" id="0411a07">流通佛教。世尊亦记当来之世。有苾刍名曰</a><a name="0411a08" id="0411a08">日中。于迦湿弥罗国调伏毒龙。其名忽弄。流</a><a name="0411a09" id="0411a09">行我教。我今宜可满大师意。即往其国加趺</a><a name="0411a10" id="0411a10">而坐。此国是龙之所守护。自非扰乱龙难调</a><a name="0411a11" id="0411a11">伏。即便入定令此国地六种震动。龙见地动</a><a name="0411a12" id="0411a12">便击雷电。降注洪雨来怖尊者。是时尊者即</a><a name="0411a13" id="0411a13">入慈定。龙威虽盛苾刍衣角亦不能动。龙即</a><a name="0411a14" id="0411a14">降雹于尊者上。变成天华缤纷乱坠。龙加忿</a><a name="0411a15" id="0411a15">怒更下刀斧诸杂器仗。皆悉变成拘物头华。</a><a name="0411a16" id="0411a16">散其身上空中颂曰</a><a name="0411a17" id="0411a17"><p class='lg'>　　空中下雷雹　　　变作妙莲华</a><br><a name="0411a18" id="0411a18">　　假使刀杖临　　　悉是诸璎珞</a><br><a name="0411a19" id="0411a19">　　龙现大威怒　　　山峰皆坠堕</a><br><a name="0411a20" id="0411a20">　　尊者雪山王　　　光净无倾动　</p></a><a name="0411a21" id="0411a21"><p>由慈定力火刀毒药皆不能害。龙见其事生</a><a name="0411a22" id="0411a22">大希有。诣尊者所作如是言。圣者今何所须。</a><a name="0411a23" id="0411a23">答曰。汝可容我安置之处。龙曰。此事难为。</a><a name="0411a24" id="0411a24">尊者曰世尊令我此处居止。又云迦湿弥罗</a><a name="0411a25" id="0411a25">国房舍卧具所须易求。与定相应最为第一。</a><a name="0411a26" id="0411a26">问曰。是佛记耶。答曰实尔。龙曰。可须几地。</a><a name="0411a27" id="0411a27">答曰。加趺坐处。龙曰。此即施与。尊者加趺</a><a name="0411a28" id="0411a28">压九峪口。龙曰。尊者可有几许门徒。尊者</a><a name="0411a29" id="0411a29">入定观知。有五百阿罗汉来住于此。龙曰随<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240410c.htm'><img src='up.gif' border=0></a>
<a href='T240411b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>