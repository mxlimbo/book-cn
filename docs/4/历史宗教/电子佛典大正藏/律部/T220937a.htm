<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0937a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷50)</font> 房舍揵度初 <font face='Arial'>T22, p0937a</h2></font><hr>
<span class='old'>
</a><a name="0936c28" id="0936c28">无。若作房者得不。比丘答言。世尊未听作</a><a name="0936c29" id="0936c29">房舍。诸比丘白佛。佛言。听作房舍。尔时长</span><a name="0937a01" id="0937a01">者闻佛听诸比丘作房舍。即于耆阇崛山</a><a name="0937a02" id="0937a02">作六十别房。一切所须皆令具足请佛及僧</a><a name="0937a03" id="0937a03">明日食并施房舍。即于其夜办种种多美</a><a name="0937a04" id="0937a04">饮食。明日往白时到。世尊清旦着衣持钵</a><a name="0937a05" id="0937a05">与大比丘千二百五十人俱。往大长者家</a><a name="0937a06" id="0937a06">就座而坐。时长者手自斟酌种种多美饮</a><a name="0937a07" id="0937a07">食皆令饱足。食已舍钵取金瓶水授世</a><a name="0937a08" id="0937a08">尊。白佛言。我于耆阇崛山作六十房舍。</a><a name="0937a09" id="0937a09">一切所须皆令具足。为福德故。为大祠故。</a><a name="0937a10" id="0937a10">为生善道故。今以奉上佛及四方僧。愿为</a><a name="0937a11" id="0937a11">慈愍纳受。时世尊即便受之。以此劝喻。而</a><a name="0937a12" id="0937a12">劝喻之</a><a name="0937a13" id="0937a13"><p class='lg'>　　为障寒热故　　　及以诸恶兽</a><br><a name="0937a14" id="0937a14">　　蚊虻诸毒虫　　　亦以障疾雨</a><br><a name="0937a15" id="0937a15">　　暴疾诸恶风　　　如是得障翳</a><br><a name="0937a16" id="0937a16">　　持戒无毁缺　　　勤修于佛法</a><br><a name="0937a17" id="0937a17">　　为坚为乐故　　　禅定分别观</a><br><a name="0937a18" id="0937a18">　　房舍施众僧　　　世尊说第一　</p></a><a name="0937a19" id="0937a19"><p>尔时王舍城长者。更取卑床在世尊前坐。</a><a name="0937a20" id="0937a20">世尊无数方便为开化说法。令得欢喜。为</a><a name="0937a21" id="0937a21">长者开化说法已。从坐而去。时王瓶沙。闻</a><a name="0937a22" id="0937a22">世尊听众僧作房舍。欲于迦兰陀竹园作</a><a name="0937a23" id="0937a23">大讲堂。如王住殿。一切所须供给具足。佛言</a><a name="0937a24" id="0937a24">听作。时有檀越。欲为僧作楼阁舍。佛言听</a><a name="0937a25" id="0937a25">作。时有檀越。欲为僧作毗摩那房。佛言听</a><a name="0937a26" id="0937a26">作。时有檀越。欲为僧作如象形房。佛言</a><a name="0937a27" id="0937a27">听作。有檀越欲为僧作种种房。佛言听</a><a name="0937a28" id="0937a28">作。时诸比丘欲作房。佛言听作。随作房</a><a name="0937a29" id="0937a29">法所须一切听与。作房竟若地有尘应泥。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220936c.htm'><img src='up.gif' border=0></a>
<a href='T220937b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>