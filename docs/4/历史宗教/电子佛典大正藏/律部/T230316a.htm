<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0316a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷43)</font> <font face='Arial'>T23, p0316a</h2></font><hr>
<span class='old'>
</a><a name="0315c28" id="0315c28">耆波夜提。尼萨耆波夜提者。是物应舍。波夜</a><a name="0315c29" id="0315c29">提罪应悔过。是中犯者。若比丘尼为僧事乞</span><a name="0316a01" id="0316a01">作余事用。随用随得尔所尼萨耆波夜提</a><a name="0316a02" id="0316a02">(第二十六事竟)</a><a name="0316a03" id="0316a03"><p>佛在舍卫国。尔时诸比丘尼。行乞财物欲自</a><a name="0316a04" id="0316a04">作房。诸居士问言。用作何等。答言。欲自作</a><a name="0316a05" id="0316a05">房。有婆罗门居士信者。多与财物。诸比丘尼</a><a name="0316a06" id="0316a06">得财物已值世饥俭。作是思惟。今世饥俭宜</a><a name="0316a07" id="0316a07">自活命。若我活者。后当作房。即于俭世食是</a><a name="0316a08" id="0316a08">物尽。饥俭世过丰乐时至。诸比丘尼复行欲</a><a name="0316a09" id="0316a09">乞自作房。诸居士问言。欲作何等。答言。欲自</a><a name="0316a10" id="0316a10">作房舍。居士言。我先所与财物。今何所在。答</a><a name="0316a11" id="0316a11">言。我等先得财物。于饥俭世作是思惟。如今</a><a name="0316a12" id="0316a12">俭世宜自活命。若我等活者。后当起房舍。我</a><a name="0316a13" id="0316a13">等于饥俭时食此物尽。诸居士呵责言。诸比</a><a name="0316a14" id="0316a14">丘尼自言。善好有功德。自为是事乞作余事</a><a name="0316a15" id="0316a15">用。如王夫人大臣妇。是中有比丘尼。少欲知</a><a name="0316a16" id="0316a16">足行头陀。闻是事心不喜。种种因缘呵责言。</a><a name="0316a17" id="0316a17">云何名比丘尼。异乞异用。如王夫人大臣妇。</a><a name="0316a18" id="0316a18">种种因缘呵已。向佛广说。佛以是事集二部</a><a name="0316a19" id="0316a19">僧。知而故问是比丘尼。汝实作是事不。答言。</a><a name="0316a20" id="0316a20">实作世尊。佛以种种因缘呵责言。云何名比</a><a name="0316a21" id="0316a21">丘尼。异乞异用种种因缘呵已语诸比丘。以</a><a name="0316a22" id="0316a22">十利故。与比丘尼结戒。从今是戒应如是说。</a><a name="0316a23" id="0316a23">若比丘尼自为是事乞作余事用。尼萨耆波</a><a name="0316a24" id="0316a24">夜提。尼萨耆波夜提者。是物应舍。波夜提罪</a><a name="0316a25" id="0316a25">应悔过。是中犯者。若比丘尼自为是事乞作</a><a name="0316a26" id="0316a26">余事用。尼萨耆波夜提。随用时随得尼萨耆</a><a name="0316a27" id="0316a27">波夜提(第二十七事竟)</a><a name="0316a28" id="0316a28"><p class='juan'>
十诵尼律卷第四十三</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230315c.htm'><img src='up.gif' border=0></a>
<a href='T230316b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>