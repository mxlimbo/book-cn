<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0876a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷45)</font> 九十波逸底迦法 入王宫门学处第八十二之一 <font face='Arial'>T23, p0876a</h2></font><hr>
<span class='old'>
</a><a name="0875c28" id="0875c28"><p>彼仙道大王妙解弹筝。其月光夫人善能为</a><a name="0875c29" id="0875c29">舞。曾于一时王在宫内。自手弹筝月光起舞。</span><a name="0876a01" id="0876a01">于其舞际见夫人身有无常相。至第七日必</a><a name="0876a02" id="0876a02">当命终。时王见已心生忧恼。手所弹筝便投</a><a name="0876a03" id="0876a03">于地。月光见已白言。大王岂我舞曲不中弦</a><a name="0876a04" id="0876a04">管。致使大王放筝于地。王曰非关舞恶。然我</a><a name="0876a05" id="0876a05">见汝身有死相。于七日内必定身亡。月光白</a><a name="0876a06" id="0876a06">王曰。若如是者幸当见放。我愿出家。王曰</a><a name="0876a07" id="0876a07">共立要契可遂汝情。若出家已断诸烦恼证</a><a name="0876a08" id="0876a08">阿罗汉果者。我便望断。若有余结惑而命终</a><a name="0876a09" id="0876a09">者。于所去处当告我知。夫人曰尔。时仙道王</a><a name="0876a10" id="0876a10">即引月光。至世罗苾刍尼处。礼足已白言。圣</a><a name="0876a11" id="0876a11">者月光夫人欲于善说法律而为出家。唯愿</a><a name="0876a12" id="0876a12">圣者慈悲摄受。与其出家并受圆具。世罗报</a><a name="0876a13" id="0876a13">曰。善哉大王即与出家并受圆具。观其业报</a><a name="0876a14" id="0876a14">知欲命终。教授月光修无常观。月光依言而</a><a name="0876a15" id="0876a15">作。于第七日忽尔命过。生四大王众天。诸天</a><a name="0876a16" id="0876a16">法尔初生之时必起三念。我何处死。知在人</a><a name="0876a17" id="0876a17">中。今生何处。生在四大王众天。曾作何业。于</a><a name="0876a18" id="0876a18">佛教中净修梵行。时月光天女作是念已。若</a><a name="0876a19" id="0876a19">我不往礼世尊者是所不应。即取璎珞庄严</a><a name="0876a20" id="0876a20">其身。即以种种上妙天花盛满衣襆。夜诣佛</a><a name="0876a21" id="0876a21">所。天光晃耀满竹林园。便以妙花普散佛</a><a name="0876a22" id="0876a22">所。顶礼佛足在一面坐。尔时世尊观彼机性</a><a name="0876a23" id="0876a23">而为说法彼闻法已得预流果。说伽他曰</a><a name="0876a24" id="0876a24"><p class='lg'>　　世界人天咸供养　　　能除业惑生老死</a><br><a name="0876a25" id="0876a25">　　于百千生难得逢　　　我今幸遇诚希有</a><br><a name="0876a26" id="0876a26">　　我依大师除结惑　　　今时获得清净眼</a><br><a name="0876a27" id="0876a27">　　超渡苦流升彼岸　　　究竟当入涅槃城　</p></a><a name="0876a28" id="0876a28"><p>时彼天女说此颂已。顶礼佛足往胜音城仙</a><a name="0876a29" id="0876a29">道王所。时王于楼上独寝。天女既至身光大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230875c.htm'><img src='up.gif' border=0></a>
<a href='T230876b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>