<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0138b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷8)</font> <font face='Arial'>T24, p0138b</h2></font><hr>
<span class='old'>
</a><a name="0138a28" id="0138a28">言。唯愿世尊及诸苾刍。于明晨朝受我微</a><a name="0138a29" id="0138a29">供。尔时世尊默然受请。时影胜王。知佛受请</span><a name="0138b01" id="0138b01">顶礼佛足还至本宫。敕诸眷属。令办种种微</a><a name="0138b02" id="0138b02">妙饮食敷设床座。于彼座前。宝瓶盛水安置</a><a name="0138b03" id="0138b03">会中。既敷设已便敕使者。往世尊所白言时</a><a name="0138b04" id="0138b04">到。尔时世尊。于晨朝时着衣持钵。与苾刍众</a><a name="0138b05" id="0138b05">前后围绕。入王舍城至王宫中。洗手足已敷</a><a name="0138b06" id="0138b06">座而坐。时王见佛与诸苾刍寂然安坐。时影</a><a name="0138b07" id="0138b07">胜王。自手斟酌种种美食。而为供养相续不</a><a name="0138b08" id="0138b08">绝。皆令饱足。饭食已讫。王自行水。佛及苾刍</a><a name="0138b09" id="0138b09">澡漱已毕。王取宝瓶灌世尊掌。而白佛言。我</a><a name="0138b10" id="0138b10">毗婆迦兰陀园奉施世尊。唯愿纳受。时佛世</a><a name="0138b11" id="0138b11">尊即说咒愿颂曰</a><a name="0138b12" id="0138b12"><p class='lg'>　　所为布施者　　　必获其义利</a><br><a name="0138b13" id="0138b13">　　为利乐布施　　　后必得安乐　</p></a><a name="0138b14" id="0138b14"><p>尔时世尊说此颂已。与诸苾刍即便往诣羯</a><a name="0138b15" id="0138b15">兰铎迦园。止住其中。以是因缘。结集尊者于</a><a name="0138b16" id="0138b16">经中说。佛在此羯兰铎迦园。乃至舍利弗目</a><a name="0138b17" id="0138b17">揵连出家。得阿罗汉道</a><a name="0138b18" id="0138b18"><p>尔时王舍城中有一长者。请佛世尊及苾刍</a><a name="0138b19" id="0138b19">众于家供养。于此之时。给孤独长者。别有缘</a><a name="0138b20" id="0138b20">事至王舍城。此长者家便即止宿。其长者于</a><a name="0138b21" id="0138b21">夜初分。即起呼诸家眷属。贤首圣者。可起</a><a name="0138b22" id="0138b22">取薪然火滤水造诸饮食。扫洒涂地敷妙胜</a><a name="0138b23" id="0138b23">座。时给孤长者闻此语已。作如是念。此长者</a><a name="0138b24" id="0138b24">家。为复嫁女。为当娶妻。为复屈胜上客。为复</a><a name="0138b25" id="0138b25">请人。为复请国王家内设食。作是念已。复</a><a name="0138b26" id="0138b26">问长者向所念事。长者答曰。亦不嫁女娶妻</a><a name="0138b27" id="0138b27">屈客并及王等。如所敷设。明日请佛世尊</a><a name="0138b28" id="0138b28">及僧伽苾刍众。如法设食。时给孤独长者</a><a name="0138b29" id="0138b29">初闻佛名。遍身毛竖心生欢喜。问主长者曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240138a.htm'><img src='up.gif' border=0></a>
<a href='T240138c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>