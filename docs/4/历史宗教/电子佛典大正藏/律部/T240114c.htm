<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0114c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷3)</font> <font face='Arial'>T24, p0114c</h2></font><hr>
<span class='old'>
</a><a name="0114b28" id="0114b28">一处。递相议彼历数之颂。若七日内不许出</a><a name="0114b29" id="0114b29">家。登轮王位者。我等宜应于七日内守护太</span><a name="0114c01" id="0114c01">子。仍令兵众于四城门勤加防卫。作是议已。</a><a name="0114c02" id="0114c02">即于劫比罗城。筑七重城堑。皆安铁门。一一</a><a name="0114c03" id="0114c03">门上尽挂鸣铃。若有开闭。其铃声闻四面周</a><a name="0114c04" id="0114c04">回各四十里。菩萨所在楼阁之上。皆令伎女</a><a name="0114c05" id="0114c05">作诸音乐歌舞围绕。大臣猛将领四种兵。严</a><a name="0114c06" id="0114c06">更警候营守城外。菩萨宫中诸门常闭。纵有</a><a name="0114c07" id="0114c07">使命须往来者。于城楼上别置梯道。令五百</a><a name="0114c08" id="0114c08">人擎之来去。其内宫门开闭之时。皆出异声</a><a name="0114c09" id="0114c09">令净饭王闻。若闻门声。诸宫女等尽执仗</a><a name="0114c10" id="0114c10">刃。劫比罗城外百官吏人。亦复勤加递相防</a><a name="0114c11" id="0114c11">守。时净饭王。自将四兵守城东门。其斛饭王。</a><a name="0114c12" id="0114c12">自将四兵守城南门。其白净王。复将四兵守</a><a name="0114c13" id="0114c13">城西门。甘露饭王。亦将四兵守城北门。大名</a><a name="0114c14" id="0114c14">释迦。领诸猛士巡行城内。至城东门问守门</a><a name="0114c15" id="0114c15">人曰。谁守此门。净饭王报曰。是我知更。大名</a><a name="0114c16" id="0114c16">将曰。严更者好。睡眠者恶。即说漏曰</a><a name="0114c17" id="0114c17"><p class='lg'>　　睡者如死人　　　此人属魔王</a><br><a name="0114c18" id="0114c18">　　智者常觉悟　　　是故勤防守　</p></a><a name="0114c19" id="0114c19"><p>大名释迦。说此颂已。即至南门。问守门者曰。</a><a name="0114c20" id="0114c20">何人守此。斛饭王报曰。是我知更。大名将曰。</a><a name="0114c21" id="0114c21">勤加者好。睡眠者恶。即说漏曰</a><a name="0114c22" id="0114c22"><p class='lg'>　　睡者如死人　　　此人属魔王</a><br><a name="0114c23" id="0114c23">　　智者常觉悟　　　是故勤防守　</p></a><a name="0114c24" id="0114c24"><p>大名释迦。说此颂已复至西门。问守门者曰。</a><a name="0114c25" id="0114c25">是何人守。白饭王报曰。是我知更。大名将曰。</a><a name="0114c26" id="0114c26">勤加者善。睡眠者恶。复说漏曰</a><a name="0114c27" id="0114c27"><p class='lg'>　　睡者如死人　　　此人属魔王</a><br><a name="0114c28" id="0114c28">　　智者常觉悟　　　是故勤防守　</p></a><a name="0114c29" id="0114c29"><p>说此颂已复至北门。问守门者曰。是何人守。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240114b.htm'><img src='up.gif' border=0></a>
<a href='T240115a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>