<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0283c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷17)</font> 第三门第四子摄颂之余 <font face='Arial'>T24, p0283c</h2></font><hr>
<span class='old'>
</a><a name="0283b28" id="0283b28">今幸相见。若数来者仁生贱心。问曰。仁何故</a><a name="0283b29" id="0283b29">来。答言。圣者。我子病重。往问医人。彼言。可</span><a name="0283c01" id="0283c01">乞圣众钵水洗得病除。我故来乞。幸愿施与。</a><a name="0283c02" id="0283c02">邬波难陀报言。且住我为取水。即便入寺食</a><a name="0283c03" id="0283c03">已洗钵。取残饼糗菜饼果杂叶。以水和搅</a><a name="0283c04" id="0283c04">持出寺外。报婆罗门曰。此是钵水。汝可取用。</a><a name="0283c05" id="0283c05">彼言。圣者。我儿宁死。岂能将此不净之物用</a><a name="0283c06" id="0283c06">洗身耶。邬波难陀曰。如汝信心坚固成就。其</a><a name="0283c07" id="0283c07">子亦应得病瘳损。时婆罗门深生轻贱。苾刍</a><a name="0283c08" id="0283c08">白佛。佛作是念。由将恶物置在钵中有如是</a><a name="0283c09" id="0283c09">过。是故我今告诸苾刍。不以恶物置于钵内。</a><a name="0283c10" id="0283c10">若有作者得越法罪。然诸苾刍授他钵水。所</a><a name="0283c11" id="0283c11">有行法我今当制。先可三遍净洗其钵。盛水</a><a name="0283c12" id="0283c12">满中以佛经颂咒之数遍。然后授与。若不依</a><a name="0283c13" id="0283c13">者得越法罪</a><a name="0283c14" id="0283c14"><p>缘处同前。时诸苾刍每食啖时。替钵之叶便</a><a name="0283c15" id="0283c15">以脚蹈。俗旅见讥。沙门释子实不清净。安钵</a><a name="0283c16" id="0283c16">之叶脚蹈而食。苾刍白佛。佛言。苾刍不应蹈</a><a name="0283c17" id="0283c17">叶而食。作者得越法罪</a><a name="0283c18" id="0283c18"><p>佛在广严城。时有苾刍着革屣食。俗旅讥云。</a><a name="0283c19" id="0283c19">沙门释子食不清净。佛言。不应如是着鞋履</a><a name="0283c20" id="0283c20">食。作者得越法罪。时诸病人脱去革屣食便</a><a name="0283c21" id="0283c21">增病。佛言。若病人不脱革屣踏上而食</a><a name="0283c22" id="0283c22"><p>第四门第八子摄颂曰</a><a name="0283c23" id="0283c23"><p class='lg'>　　无钵度大贼　　　安居无依止</a><br><a name="0283c24" id="0283c24">　　五年同利养　　　负重不应为　</p></a><a name="0283c25" id="0283c25"><p>缘在室罗伐城。邬波难陀度一弟子无钵可</a><a name="0283c26" id="0283c26">与。众人食时各自洗钵。置于净处出行礼塔。</a><a name="0283c27" id="0283c27">新出家者见钵便念。比有闲钵。我今将去食</a><a name="0283c28" id="0283c28">后当还。即便欲取上座阿若憍陈如钵。余人</a><a name="0283c29" id="0283c29">报言。具寿。此是尊者钵。汝不应将复更取余<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240283b.htm'><img src='up.gif' border=0></a>
<a href='T240284a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>