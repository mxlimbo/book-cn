<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1477 佛说戒消灾经 0945a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1477 佛说戒消灾经</font> <font face='Arial'>(卷1)</font> <font face='Arial'>T24, p0945a</h2></font><hr>
<span class='old'>
</a><a name="0944c28" id="0944c28">快足用。空为此人所化。言佛在舍卫国。本</a><a name="0944c29" id="0944c29">睹奇妙。反见骸骨纵横。恶意更生。自念不如</span><a name="0945a01" id="0945a01">还。彼女人将归本土。共居如故。不亦乐乎。即</a><a name="0945a02" id="0945a02">时回还还至亭所。因从女人复求留宿。女</a><a name="0945a03" id="0945a03">人谓男子。何复还耶。答曰。行计不成故回</a><a name="0945a04" id="0945a04">还耳。复寄一宿。女言。卿死矣。吾夫是啖人</a><a name="0945a05" id="0945a05">鬼。方来不久。卿急去。此男子不信。遂止不</a><a name="0945a06" id="0945a06">去。心更迷惑淫意复生。不复信佛三自归之</a><a name="0945a07" id="0945a07">德五戒十善之心。天神即去无复护之。鬼得</a><a name="0945a08" id="0945a08">来还。女人恐鬼食此男子。哀愍藏之瓮中。鬼</a><a name="0945a09" id="0945a09">闻人气。谓妇言。尔得肉耶。吾欲啖之。妇言我</a><a name="0945a10" id="0945a10">不行。何从得肉。妇问鬼。卿昨夜何以不归。</a><a name="0945a11" id="0945a11">鬼言。坐汝所为。而舍尊客宿。令吾见逐。瓮中</a><a name="0945a12" id="0945a12">男子踰益恐怖。不复识三自归意。妇言。卿</a><a name="0945a13" id="0945a13">何以不得肉乎。鬼言。正为汝舍佛弟子。天神</a><a name="0945a14" id="0945a14">逐我出四十里外。露宿震怖。于今不安故不</a><a name="0945a15" id="0945a15">得肉。妇闻默喜。因问其夫。佛戒云何悉所奉</a><a name="0945a16" id="0945a16">持。鬼言。我大饥极急。以肉来不须问此。此是</a><a name="0945a17" id="0945a17">无上正真之戒。非吾所敢说也。妇言。为说之。</a><a name="0945a18" id="0945a18">我当与卿肉。鬼类贪残欲食无止。妇迫问之。</a><a name="0945a19" id="0945a19">因便为说三自归五重戒。一曰慈仁不杀。二</a><a name="0945a20" id="0945a20">曰清信不盗。三曰守贞不淫。四曰口无妄言。</a><a name="0945a21" id="0945a21">五曰孝顺不醉。鬼初说一戒时。妇辄受之。五</a><a name="0945a22" id="0945a22">戒心执口诵。男子于瓮中。识五戒随受之。天</a><a name="0945a23" id="0945a23">帝释知此二人心自归佛。即选善神五十人</a><a name="0945a24" id="0945a24">拥护两人。鬼遂走去。到明日妇问男子。怖乎。</a><a name="0945a25" id="0945a25">答曰大怖。蒙仁者恩。心悟识佛。妇言。男子。</a><a name="0945a26" id="0945a26">昨何以回还。答曰。吾见新久死人骸骨纵横。</a><a name="0945a27" id="0945a27">恐畏故屈还耳。妇言。骨是吾所弃者也。吾本</a><a name="0945a28" id="0945a28">良家之女。为鬼所掠取。吾作妻悲穷无诉。</a><a name="0945a29" id="0945a29">今蒙仁恩得闻佛戒得离此鬼妇言贤者。今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240944c.htm'><img src='up.gif' border=0></a>
<a href='T240945b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>