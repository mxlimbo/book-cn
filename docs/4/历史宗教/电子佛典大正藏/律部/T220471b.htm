<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0471b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷30)</font> 明杂诵跋渠法之一 四提舍尼初 <font face='Arial'>T22, p0471b</h2></font><hr>
<span class='old'>
</a><a name="0471a28" id="0471a28">大爱道瞿昙弥比丘尼僧上坐。如是持。尔时</a><a name="0471a29" id="0471a29">大爱道瞿昙弥白佛言。世尊。为比丘尼制八</span><a name="0471b01" id="0471b01">敬法。我等得广闻不。佛言。得八敬法者。比丘</a><a name="0471b02" id="0471b02">尼虽满百腊。应向新受戒比丘起迎恭敬作</a><a name="0471b03" id="0471b03">礼。不得言待我百腊然后向新受戒比丘作</a><a name="0471b04" id="0471b04">礼。一切比丘尼应向长老中间年少比丘起迎</a><a name="0471b05" id="0471b05">恭敬作礼。若比丘尼至比丘精舍时。应头面</a><a name="0471b06" id="0471b06">一一礼一切比丘足。若老病不能者。随力多</a><a name="0471b07" id="0471b07">少礼。余不遍者得总礼。应言我比丘尼某甲。</a><a name="0471b08" id="0471b08">头面礼一切僧足。若比丘至比丘尼精舍时。</a><a name="0471b09" id="0471b09">一切比丘尼应起迎礼足。亦如上说。若比丘</a><a name="0471b10" id="0471b10">尼作是分别。是犯戒。是医师。是摩诃罗无所</a><a name="0471b11" id="0471b11">知。憍慢不恭敬起迎作礼者。越敬法(第一敬法竟)</a><a name="0471b12" id="0471b12"><p>二年学者。满十八岁女欲于如来法律中受</a><a name="0471b13" id="0471b13">具足者。和上尼应供给所须与。白僧料理。尼</a><a name="0471b14" id="0471b14">众中能作羯磨人。应作是说。阿梨耶僧听。十</a><a name="0471b15" id="0471b15">八岁女某甲。欲于如来法律中受具足。若僧</a><a name="0471b16" id="0471b16">时到。僧某甲欲从僧乞二岁学戒。诸阿梨耶</a><a name="0471b17" id="0471b17">听。某甲欲从僧乞二岁学戒。僧忍默然故。是</a><a name="0471b18" id="0471b18">事如是持。此女人入僧中。应一一头面礼僧</a><a name="0471b19" id="0471b19">足。礼僧足已胡跪合掌。教作如是言。阿梨</a><a name="0471b20" id="0471b20">耶僧忆念。我满十八岁女某甲。欲于如来法</a><a name="0471b21" id="0471b21">律中受具足。我今从僧乞二岁学戒。唯愿阿</a><a name="0471b22" id="0471b22">梨耶僧怜愍故。与我二岁学戒。如是三说。尼</a><a name="0471b23" id="0471b23">羯磨师应作是说。阿梨耶僧听。某甲女年满</a><a name="0471b24" id="0471b24">十八已。从僧乞二岁学戒。若僧时到。僧与某</a><a name="0471b25" id="0471b25">甲二岁学戒。白如是。阿梨耶僧听。某甲女年</a><a name="0471b26" id="0471b26">满十八已。从僧乞二岁学戒。僧今与某甲二</a><a name="0471b27" id="0471b27">岁学戒。阿梨耶僧忍与某甲二岁学戒和上</a><a name="0471b28" id="0471b28">尼某甲者默然。若不忍便说。第一羯磨竟。</a><a name="0471b29" id="0471b29">第二第三亦如是说。僧已与某甲二岁学戒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220471a.htm'><img src='up.gif' border=0></a>
<a href='T220471c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>