<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0489c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷32)</font> 明杂诵跋渠法之一 四提舍尼初 <font face='Arial'>T22, p0489c</h2></font><hr>
<span class='old'>
</a><a name="0489b28" id="0489b28">剃。比丘先剃发后剃须无罪。是名剃发。剃</a><a name="0489b29" id="0489b29">发具者。佛住俱萨罗国游行。故名婆罗</span><a name="0489c01" id="0489c01">门聚落。摩诃罗父子持剃发具出家。乃至佛</a><a name="0489c02" id="0489c02">言。汝等云何剃发人持作具与出家。从今日</a><a name="0489c03" id="0489c03">后不听合剃发具与出家。若剃发人持剃发</a><a name="0489c04" id="0489c04">具。欲求出家者。应语舍剃发具。然后与汝</a><a name="0489c05" id="0489c05">出家。出家已后欲须时得从借用。如是锻</a><a name="0489c06" id="0489c06">师木师金银师皮师织师。如是工师比不听</a><a name="0489c07" id="0489c07">持作具度出家若合度者。越比尼罪。是名作</a><a name="0489c08" id="0489c08">具</a><a name="0489c09" id="0489c09"><p>破僧者。佛住舍卫城。时尊者优波离往至佛</a><a name="0489c10" id="0489c10">所。头面礼足却住一面白佛言。世尊说破僧。</a><a name="0489c11" id="0489c11">云何名破僧。佛告优波离。如大德比丘如法</a><a name="0489c12" id="0489c12">如律善解深理。是比丘应礼拜恭敬随顺法</a><a name="0489c13" id="0489c13">教。若比丘谓彼比丘所说非法不随顺行僧</a><a name="0489c14" id="0489c14">诤非破僧。乃至一界一住同说戒共作羯磨。</a><a name="0489c15" id="0489c15">我已制一界一住中别作布萨自恣羯磨。是</a><a name="0489c16" id="0489c16">名破僧。尊者优波离复白佛言。破僧者得何</a><a name="0489c17" id="0489c17">等罪。佛言。一劫泥犁罪。是名破僧</a><a name="0489c18" id="0489c18"><p>和合僧者。佛住舍卫城。尔时尊者优波离白</a><a name="0489c19" id="0489c19">佛言。世尊说和合僧。云何名和合。佛告优波</a><a name="0489c20" id="0489c20">离。我已制如大德比丘如法如律善解深理。</a><a name="0489c21" id="0489c21">是比丘应礼拜恭敬。诸比丘随顺行法。共一</a><a name="0489c22" id="0489c22">界住共一布萨自恣。共作羯磨。是名僧和合。</a><a name="0489c23" id="0489c23">尊者优波离往至佛所。头面礼足却住一面</a><a name="0489c24" id="0489c24">白佛言。世尊。和合僧有何功德。佛言。一劫善</a><a name="0489c25" id="0489c25">报。是名和合僧</a><a name="0489c26" id="0489c26"><p>五百比丘集法藏者。佛住王舍城。尔时阿阇</a><a name="0489c27" id="0489c27">世王韦提希子。与毗舍离有怨。如大泥洹经</a><a name="0489c28" id="0489c28">中广说。乃至世尊在毗舍离于放弓杖塔边</a><a name="0489c29" id="0489c29">舍寿。向拘尸那城熙连禅河侧力士生地坚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220489b.htm'><img src='up.gif' border=0></a>
<a href='T220490a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>