<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0258b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷36)</font> <font face='Arial'>T23, p0258b</h2></font><hr>
<span class='old'>
</a><a name="0258a28" id="0258a28">佛共目连作如是语时。调达即时与四弟子</a><a name="0258a29" id="0258a29">俱来。佛遥见调达来。语目连言。汝莫有所说。</span><a name="0258b01" id="0258b01">是痴人来自现其事。目连作是念。我何不入</a><a name="0258b02" id="0258b02">定于此座上令调达不见。即寻入定。于此座</a><a name="0258b03" id="0258b03">而调达不见。调达前诣佛所头面礼佛足。及</a><a name="0258b04" id="0258b04">四弟子却坐一面白佛言。世尊。年已老耄。可</a><a name="0258b05" id="0258b05">以众僧付我。佛但独受现法乐。令僧属我。我</a><a name="0258b06" id="0258b06">当将导。佛言。舍利弗目连有大智慧神通。</a><a name="0258b07" id="0258b07">佛尚不以众僧付之。况汝啖唾痴人死人。而</a><a name="0258b08" id="0258b08">当付嘱</a><a name="0258b09" id="0258b09"><p>尔时调达。闻佛说啖唾痴人死人如是名字。</a><a name="0258b10" id="0258b10">即便大嗔欲毁世尊。两眉垂下忧戚低头默</a><a name="0258b11" id="0258b11">然无说。作是思惟已即便起去。作是念言。佛</a><a name="0258b12" id="0258b12">但赞叹舍利弗目连令大。而毁呰我等使令</a><a name="0258b13" id="0258b13">卑小。是调达初向佛所生嗔恨心。及舍利弗</a><a name="0258b14" id="0258b14">目连等诸大弟子。尔时阿难在佛后立以扇</a><a name="0258b15" id="0258b15">扇佛。佛顾语阿难。诸比丘依王舍城住者</a><a name="0258b16" id="0258b16">令集讲堂。集已白我。阿难受教。即令诸比丘</a><a name="0258b17" id="0258b17">依王舍城住者皆集讲堂。集已往白佛言。世</a><a name="0258b18" id="0258b18">尊。依王舍城诸比丘已集讲堂。佛自知时。佛</a><a name="0258b19" id="0258b19">即将侍者阿难往诣讲堂。于众僧中敷座处</a><a name="0258b20" id="0258b20">坐。教化诸比丘。世有五师。何谓为五。一师</a><a name="0258b21" id="0258b21">者。不清净持戒。自言持戒清净。是弟子共住</a><a name="0258b22" id="0258b22">故。知师不持戒不清净自言持戒清净。若我</a><a name="0258b23" id="0258b23">等说师实者。或当不喜。若师不喜当云何说。</a><a name="0258b24" id="0258b24">我等蒙师故。得衣服卧具汤药饮食。师好看</a><a name="0258b25" id="0258b25">我等者。自当觉知。如是师为弟子覆护持戒。</a><a name="0258b26" id="0258b26">是师亦从弟子求覆护持戒。是世间初师。第</a><a name="0258b27" id="0258b27">二师者。不净命自言净命。弟子共住故。知师</a><a name="0258b28" id="0258b28">不净命自言净命。若我等说师实者。或当不</a><a name="0258b29" id="0258b29">喜。若师不喜当云何说。我等蒙师故。得衣服<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230258a.htm'><img src='up.gif' border=0></a>
<a href='T230258c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>