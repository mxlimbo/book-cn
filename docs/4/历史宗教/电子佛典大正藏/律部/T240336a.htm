<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0336a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷27)</font> 第六门第四子摄颂之余明大药事 <font face='Arial'>T24, p0336a</h2></font><hr>
<span class='old'>
</a><a name="0335c28" id="0335c28">处游戏。众共议曰我等无主。可尊大药为</a><a name="0335c29" id="0335c29">王。大药立已拣诸童子将为辅佐。从是之后</span><a name="0336a01" id="0336a01">朋党日多。时有老婆罗门娶得少妇。客游他</a><a name="0336a02" id="0336a02">乡随路而去。时婆罗门行趣丛薄欲为便利。</a><a name="0336a03" id="0336a03">有一粗人来问女曰。彼是汝父耶祖耶。女曰</a><a name="0336a04" id="0336a04">非父非祖乃是我夫。粗人报曰。汝无羞耻不</a><a name="0336a05" id="0336a05">愧友朋。于此世间美妙丈夫遍满大地。岂</a><a name="0336a06" id="0336a06">可不见因何逐此老婆罗门。汝此容华虚令</a><a name="0336a07" id="0336a07">丧失。宜应弃彼与我为妻。若彼老公来诤讼</a><a name="0336a08" id="0336a08">者。于大众所引我为夫。其女受言。即与粗人</a><a name="0336a09" id="0336a09">随路而去。时婆罗门就池洗已。觅妇不得登</a><a name="0336a10" id="0336a10">高四望。见人将去即便急走。至其妇所捉一</a><a name="0336a11" id="0336a11">手牵。时彼粗人亦牵一手。婆罗门曰。汝偷我</a><a name="0336a12" id="0336a12">妇。粗人曰。我能设誓。此是我妻元非汝归。因</a><a name="0336a13" id="0336a13">生斗诤各相牵引。少年强力女被将去。时婆</a><a name="0336a14" id="0336a14">罗门自知无力。冀有相助行于旷野。大叫高</a><a name="0336a15" id="0336a15">声云贼劫妇。是时大药与诸童子戏野林中。</a><a name="0336a16" id="0336a16">闻彼大叫失妇之声。时诸童子报大药曰。仁</a><a name="0336a17" id="0336a17">既称王有斯非理。叫云失妇。何不相救。大药</a><a name="0336a18" id="0336a18">闻已。即令诸童子执彼三人。问言向争何事。</a><a name="0336a19" id="0336a19">婆罗门曰。我老无力被贼劫妇。贼曰此人妄</a><a name="0336a20" id="0336a20">语实是我妻。大药问女。谁是汝夫。彼便指贼</a><a name="0336a21" id="0336a21">此是我夫。是时大药见婆罗门。椎胸懊恼自</a><a name="0336a22" id="0336a22">扑于地。即便伺察验彼真虚。问少年曰。汝于</a><a name="0336a23" id="0336a23">何处将此妇来。答曰从妻舍来。问曰有何饮</a><a name="0336a24" id="0336a24">食。答曰肉羹及饭加以清觞。大药曰。若如</a><a name="0336a25" id="0336a25">是者我观其食以辩真虚。即令以指抉口。竟</a><a name="0336a26" id="0336a26">无一物空见流涎。问婆罗门曰。尔从何来。答</a><a name="0336a27" id="0336a27">曰从妇家来。所食何物。答曰。酪浆及饼。加</a><a name="0336a28" id="0336a28">以萝菔。告言汝可吐出。即便抉出一如所</a><a name="0336a29" id="0336a29">言。大药见已知少是贼。劫彼老妻。即与重杖。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240335c.htm'><img src='up.gif' border=0></a>
<a href='T240336b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>