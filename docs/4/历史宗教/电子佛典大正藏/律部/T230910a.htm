<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0910a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷1)</font> 八波罗市迦法 不净行学处第一 <font face='Arial'>T23, p0910a</h2></font><hr>
<span class='old'>
</a><a name="0909c28" id="0909c28">婆罗门亦名尼拘律。富有财产多诸仆使。金</a><a name="0909c29" id="0909c29">银珍宝库藏盈溢。有大力势如毗沙门王。乃</span><a name="0910a01" id="0910a01">有十八广大聚落以充封禄。十六大邑以充</a><a name="0910a02" id="0910a02">仆使。有六十亿上妙真金。其摩伽陀主大莲</a><a name="0910a03" id="0910a03">花王有犁千具。婆罗门犁数与王等。恐招过</a><a name="0910a04" id="0910a04">咎但减于一。其人有子名迦摄波。容貌希奇</a><a name="0910a05" id="0910a05">聪睿无匹。明四薜陀并闲杂术。能建自宗善</a><a name="0910a06" id="0910a06">摧他论。智识猛利事同炬火。未有婚匹故</a><a name="0910a07" id="0910a07">远相求。时婆罗门劫比罗。早以钦承迦摄波</a><a name="0910a08" id="0910a08">德。今闻殷富喜副先心。报诸人曰。敬随来意。</a><a name="0910a09" id="0910a09">共结亲婚。时诸学徒既蒙许已。喜还本宅告</a><a name="0910a10" id="0910a10">大婆罗门曰。我等已为迦摄波求得贤室端正</a><a name="0910a11" id="0910a11">无双。劫比罗城大婆罗门女。名曰妙贤。其婆</a><a name="0910a12" id="0910a12">罗门闻是语已生大喜庆。答曰。我比所求今</a><a name="0910a13" id="0910a13">蒙遂意。其迦摄波闻已便念。为我求妻。虽言</a><a name="0910a14" id="0910a14">已得。传闻殊胜未审何如。我今宜可自往观</a><a name="0910a15" id="0910a15">察。遂诣父母。稽首白言。二尊当知。我今暂欲</a><a name="0910a16" id="0910a16">游观他处。父母告曰。我等二人有汝一子。爱</a><a name="0910a17" id="0910a17">念情重婚时复至。暂随游观可速归还。时迦</a><a name="0910a18" id="0910a18">摄波辞父母已。往劫比罗城。易服变形。缝小</a><a name="0910a19" id="0910a19">叶器。巡行乞丐。问知其舍。至彼门首。然而此</a><a name="0910a20" id="0910a20">国凡施食时。令少女持出。于时妙贤闻有乞</a><a name="0910a21" id="0910a21">者。遂自手擎食授与乞人。时迦摄波既见女</a><a name="0910a22" id="0910a22">已生希有想。遂便叹曰。如斯美貌举世无双。</a><a name="0910a23" id="0910a23">虚弃光华甚为难事。妙贤闻已。便告彼曰。岂</a><a name="0910a24" id="0910a24">所许者身已亡耶。迦摄波曰。彼人现在。女曰。</a><a name="0910a25" id="0910a25">若尔何缘忽作斯语。复告人曰。彼虽现在情</a><a name="0910a26" id="0910a26">不乐欲。女闻此语。亦惊叹曰。实为希有实为</a><a name="0910a27" id="0910a27">善事。我亦至诚不乐行欲。迦摄波曰。贤女。必</a><a name="0910a28" id="0910a28">如此者我是其人。我今与尔共立盟誓。父母</a><a name="0910a29" id="0910a29">之教诚不可违。除初婚时暂尔执手。过斯已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230909c.htm'><img src='up.gif' border=0></a>
<a href='T230910b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>