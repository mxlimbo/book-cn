<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0688b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷12)</font> 故泄精学处第一 造小房学处第六 <font face='Arial'>T23, p0688b</h2></font><hr>
<span class='old'>
</a><a name="0688a28" id="0688a28">狭复</a><a name="0688a29" id="0688a29"><p>更造新。妨修善品乃至恼诸施主。如前具白。</span><a name="0688b01" id="0688b01">唯愿世尊。为哀愍故教诸苾刍造房舍法式。</a><a name="0688b02" id="0688b02">尔时世尊。闻具寿迦摄波说是语已。默然而</a><a name="0688b03" id="0688b03">许。时迦摄波知佛许已礼足而去。时迦叶</a><a name="0688b04" id="0688b04">波至夜晓已。为欲将护同梵行者故。执持衣</a><a name="0688b05" id="0688b05">钵游行人间。尔时世尊。以此因缘集诸苾刍。</a><a name="0688b06" id="0688b06">乃至问言。汝诸苾刍汝实造诸房舍。或嫌宽</a><a name="0688b07" id="0688b07">狭广作营为。乃至恼诸施主。诸苾刍言。实</a><a name="0688b08" id="0688b08">尔世尊。尔时世尊种种呵责。多欲无厌难满</a><a name="0688b09" id="0688b09">难养。赞叹少欲知足易满易养。趣得供身修</a><a name="0688b10" id="0688b10">杜多行。威仪齐整称量而受。告诸苾刍曰。我</a><a name="0688b11" id="0688b11">观十利乃至为诸苾刍。于毗奈耶中制其学</a><a name="0688b12" id="0688b12">处当如是说</a><a name="0688b13" id="0688b13"><p>若复苾刍自乞作小房。无主为己作当应量</a><a name="0688b14" id="0688b14">作。此中量者长佛十二张手。广七张手。是苾</a><a name="0688b15" id="0688b15">刍应将苾刍众往观处所。彼苾刍众应观处</a><a name="0688b16" id="0688b16">所。是应法净处无诤竞处有进趣处。若苾刍</a><a name="0688b17" id="0688b17">于不应法不净处。有诤竞处无进趣处。自乞</a><a name="0688b18" id="0688b18">作房无主自为己。不将诸苾刍往观处所。于</a><a name="0688b19" id="0688b19">如是处过量作者。僧伽伐尸沙</a><a name="0688b20" id="0688b20"><p>若复苾刍者谓是此法中人。余义如上。自乞</a><a name="0688b21" id="0688b21">者自乞草木。求觅车乘及以人功。小房者得</a><a name="0688b22" id="0688b22">于其中容四威仪。谓行住坐卧。作者或自作</a><a name="0688b23" id="0688b23">或使人作。无主者谓无男女或半择迦等为</a><a name="0688b24" id="0688b24">其施主。为己作者谓为自身当应量作。此中</a><a name="0688b25" id="0688b25">量者长佛十二张手。佛者谓是大师。此一张</a><a name="0688b26" id="0688b26">手当中人三张手。十二张手长中人十八肘。</a><a name="0688b27" id="0688b27">广七张手谓宽中人十肘半。是苾刍者谓造</a><a name="0688b28" id="0688b28">房人。应将苾刍众往观处等者。若不先自观</a><a name="0688b29" id="0688b29">察。不应即将诸苾刍往。若自观处所。有蛇蝎<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230688a.htm'><img src='up.gif' border=0></a>
<a href='T230688c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>