<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0760a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷28)</font> 一百七十八单提法之一 <font face='Arial'>T22, p0760a</h2></font><hr>
<span class='old'>
</a><a name="0759c28" id="0759c28">彼或有夫主。或有夫主兄弟。乃至有故私</a><a name="0759c29" id="0759c29">通者。若比丘尼。与如是人授具足戒者。</span><a name="0760a01" id="0760a01">应将至五六由旬。若不去。当深藏安处</a><a name="0760a02" id="0760a02">之。彼比丘尼。度如是人授具足戒已。不</a><a name="0760a03" id="0760a03">将去五六由旬。若不深藏者波逸提。比丘</a><a name="0760a04" id="0760a04">突吉罗。是谓为犯。不犯者。先不知如是人</a><a name="0760a05" id="0760a05">便与授具足戒。若将至五六由旬若教</a><a name="0760a06" id="0760a06">人将至五六由旬。若深藏不犯。不犯者。最</a><a name="0760a07" id="0760a07">初未制戒。痴狂心乱痛恼所缠(二十七)</a><a name="0760a08" id="0760a08"><p>尔时佛在舍卫国祇树给孤独园。尔时安隐</a><a name="0760a09" id="0760a09">比丘尼。多度弟子而不教诫。以不被教</a><a name="0760a10" id="0760a10">授故。不按威仪。着衣不齐整。乞食不如</a><a name="0760a11" id="0760a11">法。处处受不净食。或受不净钵食。在小食</a><a name="0760a12" id="0760a12">大食上高声大唤。如婆罗门聚会法。时诸比</a><a name="0760a13" id="0760a13">丘尼见已语言。妹汝等云何。不按威仪。着</a><a name="0760a14" id="0760a14">衣不齐整。乞食不如法。处处受不净食。或</a><a name="0760a15" id="0760a15">受不净钵食。在小食大食上高声大唤。如</a><a name="0760a16" id="0760a16">婆罗门聚会法。诸比丘尼报言。我是安隐比</a><a name="0760a17" id="0760a17">丘尼弟子。彼弟子众多。而不教授我等。以</a><a name="0760a18" id="0760a18">不被教授故耳。尔时比丘尼闻。其中有少</a><a name="0760a19" id="0760a19">欲知足行头陀乐学戒知惭愧者。嫌责安</a><a name="0760a20" id="0760a20">隐比丘尼言。汝云何。多度弟子而不教授。</a><a name="0760a21" id="0760a21">以不教授故。众事不如法也。呵责已往白</a><a name="0760a22" id="0760a22">诸比丘。诸比丘往白世尊。世尊以此因缘</a><a name="0760a23" id="0760a23">集比丘僧。呵责安隐比丘尼言。汝所为非。</a><a name="0760a24" id="0760a24">非威仪非沙门法。非净行非随顺行。所</a><a name="0760a25" id="0760a25">不应为。云何多度弟子不教授。不按威</a><a name="0760a26" id="0760a26">仪。着衣不齐整。乞食不如法。处处受不净</a><a name="0760a27" id="0760a27">食。或受不净钵食。在小食大食上高声大</a><a name="0760a28" id="0760a28">唤。如婆罗门聚会法。以无数方便呵责已。</a><a name="0760a29" id="0760a29">告诸比丘。此比丘尼多种有漏处最初犯戒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220759c.htm'><img src='up.gif' border=0></a>
<a href='T220760b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>