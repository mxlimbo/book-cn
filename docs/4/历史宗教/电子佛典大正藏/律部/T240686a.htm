<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0686a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷2)</font> 阿育王品第三集法藏 <font face='Arial'>T24, p0686a</h2></font><hr>
<span class='old'>
</a><a name="0685c24" id="0685c24">迦罗罗摩经。说已臾那世界国。七万三千人</a><a name="0685c25" id="0685c25">得道果。千人出家。臾那世界佛法通流。而</span><a name="0686a01" id="0686a01">说偈言</a><a name="0686a02" id="0686a02"><p class='lg'>　　摩诃勒弃多　　　有大神通力</a><br><a name="0686a03" id="0686a03">　　往臾那世界　　　说摩迦罗经</a><br><a name="0686a04" id="0686a04">　　众生得道果　　　出家一千人　</p></a><a name="0686a05" id="0686a05"><p>大德末示摩。大德迦叶。大德提婆纯毗帝</a><a name="0686a06" id="0686a06">须。复大德提婆。往雪山边。到已说初转法</a><a name="0686a07" id="0686a07">轮经。说法已。八亿人得道。大德五人。各到</a><a name="0686a08" id="0686a08">一国教化。五千人出家。如是佛法流通雪</a><a name="0686a09" id="0686a09">山边。而说偈言</a><a name="0686a10" id="0686a10"><p class='lg'>　　大德末示摩　　　有大神通力</a><br><a name="0686a11" id="0686a11">　　往到雪山边　　　说初法轮经</a><br><a name="0686a12" id="0686a12">　　众生得道果　　　出家五千人　</p></a><a name="0686a13" id="0686a13"><p>大德须那迦那郁多罗。往至金地国。到已。</a><a name="0686a14" id="0686a14">于金地中。有一夜叉尼。从海中出。往到王</a><a name="0686a15" id="0686a15">宫中。夫人若生儿已。夜叉即夺取而食。尔</a><a name="0686a16" id="0686a16">时王夫人生一男儿。见大德须那迦来即大</a><a name="0686a17" id="0686a17">恐怖。而作念言。此是夜叉尼伴也。即取器</a><a name="0686a18" id="0686a18">仗往欲杀须那迦。须那迦问言。何以持器</a><a name="0686a19" id="0686a19">仗而来。诸人答言。王宫中生儿。而夜叉尼</a><a name="0686a20" id="0686a20">伴夺取而食。君将非其伴耶。须那迦答言。</a><a name="0686a21" id="0686a21">我非夜叉尼伴。我等名为沙门。断杀生法。</a><a name="0686a22" id="0686a22">护持十善勇猛精进。我有善法。是时夜叉</a><a name="0686a23" id="0686a23">尼闻王宫生儿。相与围绕从海中出。作</a><a name="0686a24" id="0686a24">如是言。今王生儿。我当往取食。王宫中国</a><a name="0686a25" id="0686a25">人。见夜叉众来。皆大惊怖。往白大德。是时</a><a name="0686a26" id="0686a26">须那迦。即化作夜叉大众。倍于彼众而围</a><a name="0686a27" id="0686a27">绕之。夜叉尼等见化夜叉。而作念言。彼夜</a><a name="0686a28" id="0686a28">叉者当已得国。今将欲来害食我等。作是</a><a name="0686a29" id="0686a29">念已。即各走去不得回顾。于是化夜叉众。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240685c.htm'><img src='up.gif' border=0></a>
<a href='T240686b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>