<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0186b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷17)</font> <font face='Arial'>T24, p0186b</h2></font><hr>
<span class='old'>
</a><a name="0186a28" id="0186a28">说。受三摩地勤苦经行。速得正定。时彼闻已</a><a name="0186a29" id="0186a29">即往尸林。作三摩地经行。专念觉品善法思</span><a name="0186b01" id="0186b01">惟。竟不能证。又起一念。我今勤行精进过诸</a><a name="0186b02" id="0186b02">声闻。不得证果。我今自有家宅眷属财物现</a><a name="0186b03" id="0186b03">存。归俗自须行施造诸功德。尔时世尊知其</a><a name="0186b04" id="0186b04">思念。告一苾刍曰。汝可往诣彼尸林所报长</a><a name="0186b05" id="0186b05">者子曰。汝可来此。时彼苾刍承佛命已。便往</a><a name="0186b06" id="0186b06">林中报曰。世尊命汝。彼既闻已共往世尊。顶</a><a name="0186b07" id="0186b07">礼佛足却住一面。佛告彼长者子。汝不应在</a><a name="0186b08" id="0186b08">于空闲林中独住宴。坐而作如是非理寻思。</a><a name="0186b09" id="0186b09">汝昔作是念。所有声闻勤修苦行。我皆过彼。</a><a name="0186b10" id="0186b10">由不断漏心得解脱。我之亲属有大资具。受</a><a name="0186b11" id="0186b11">用丰多。可应还家受诸欲乐。广行布施造诸</a><a name="0186b12" id="0186b12">功德</a><a name="0186b13" id="0186b13"><p>时长者子闻佛说已。便作是念。世尊今者知</a><a name="0186b14" id="0186b14">我心之所念。即时惊愕恐惧忧恼身毛竖立。</a><a name="0186b15" id="0186b15">白佛言。如是世尊。佛复告长者子。我今问汝。</a><a name="0186b16" id="0186b16">随我意答。汝昔在家常作何业。答曰。善解弹</a><a name="0186b17" id="0186b17">琴。又问若调弦时其弦调急。其声和雅悦心。</a><a name="0186b18" id="0186b18">好声堪用已不。答言。不也世尊。问曰。琴弦若</a><a name="0186b19" id="0186b19">缓。其声和雅悦心。能发好声堪用已不。答言。</a><a name="0186b20" id="0186b20">不也世尊。若琴弦不缓不急。调弦平正。其声</a><a name="0186b21" id="0186b21">好不。答言。如是世尊。佛告长者子。若复有</a><a name="0186b22" id="0186b22">人。极行精进心生掉举。若多慢缓心生懒惰。</a><a name="0186b23" id="0186b23">是故汝应修处中行。若如是者。汝今不久断</a><a name="0186b24" id="0186b24">诸有漏心得解脱。得慧解脱见法证果。我生</a><a name="0186b25" id="0186b25">已尽梵行已立。所作已办不受后有</a><a name="0186b26" id="0186b26"><p>尔时长者子闻佛所说。欢喜信受谛心思惟</a><a name="0186b27" id="0186b27">礼佛而去。时长者子。闻佛世尊为说琴喻方</a><a name="0186b28" id="0186b28">便诲已。独处闲静修不放逸专修正念。善男</a><a name="0186b29" id="0186b29">子。汝所标心希求出家。剃除鬓发被僧伽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240186a.htm'><img src='up.gif' border=0></a>
<a href='T240186c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>