<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0896c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷49)</font> 九十波逸底迦法 作雨浴衣学处第八十九 <font face='Arial'>T23, p0896c</h2></font><hr>
<span class='old'>
</a><a name="0896b28" id="0896b28">粥。佛告毗舍佉曰。汝以何缘施雨浴衣。答言。</a><a name="0896b29" id="0896b29">大德今日时至。令婢诣门见诸苾刍露形而</span><a name="0896c01" id="0896c01">浴。谓是外道。大德我缘此故施雨。浴衣。令诸</a><a name="0896c02" id="0896c02">圣众遮身洗浴。又毗舍佉。汝以何缘施苾刍</a><a name="0896c03" id="0896c03">尼雨浴衣。答言。大德我忆曾见诸苾刍尼。在</a><a name="0896c04" id="0896c04">河水中露身而浴。诸俗讥耻出嫌诮言。为此</a><a name="0896c05" id="0896c05">施衣令障形丑随处而浴。又毗舍佉。汝以何</a><a name="0896c06" id="0896c06">缘施客苾刍新来者食。答言。大德诸新来者</a><a name="0896c07" id="0896c07">未善委知乞食次第。又复疲劳须食美食。是</a><a name="0896c08" id="0896c08">故我施。又毗舍佉。汝以何缘施将远行苾刍</a><a name="0896c09" id="0896c09">饮食。答言。大德行侣苾刍若乞食时。恐失其</a><a name="0896c10" id="0896c10">伴。故我施食。又毗舍佉。汝以何缘施病苾刍</a><a name="0896c11" id="0896c11">食。答言。大德诸病苾刍不得食者。病便增剧。</a><a name="0896c12" id="0896c12">是故我施。又毗舍佉。汝以何缘施看病者食。</a><a name="0896c13" id="0896c13">答言。大德若看病人行乞食者瞻侍便阙。汤</a><a name="0896c14" id="0896c14">药所须有乖时节。是故我施。又毗舍佉。汝以</a><a name="0896c15" id="0896c15">何缘施病苾刍所须医药。答言。大德若无医</a><a name="0896c16" id="0896c16">药病即难差。长时带患废修善品。是故我施。</a><a name="0896c17" id="0896c17">又毗舍佉。汝以何缘施苾刍僧粥。答言。大</a><a name="0896c18" id="0896c18">德若诸苾刍不食粥者。被饥渴逼。是故我施。</a><a name="0896c19" id="0896c19">尔时毗舍佉。复白佛言。世尊我闻某处苾刍</a><a name="0896c20" id="0896c20">命过。佛记彼人得预流果。有记一来不还阿</a><a name="0896c21" id="0896c21">罗汉果。大德彼诸圣人颇曾来至室罗伐城。</a><a name="0896c22" id="0896c22">受我供给供养不佛。言曾受。若曾受者我所</a><a name="0896c23" id="0896c23">施福。由是因缘必定当得福智圆满。佛告毗</a><a name="0896c24" id="0896c24">舍佉。善哉善哉。汝所施福功德圆满。时毗舍</a><a name="0896c25" id="0896c25">佉。即从座起礼佛而去。佛以此缘告诸苾刍。</a><a name="0896c26" id="0896c26">我听诸苾刍畜雨浴衣随处洗浴。时诸苾刍</a><a name="0896c27" id="0896c27">不知其量。太长太狭。佛言不应如是。当应量</a><a name="0896c28" id="0896c28">作。广说乃至应如是说</a><a name="0896c29" id="0896c29"><p>若复苾刍作雨浴衣。当应量作。是中量者。长<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230896b.htm'><img src='up.gif' border=0></a>
<a href='T230897a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>