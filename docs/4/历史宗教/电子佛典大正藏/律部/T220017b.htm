<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0017b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷3)</font> 第一分之二僧残法 <font face='Arial'>T22, p0017b</h2></font><hr>
<span class='old'>
</a><a name="0017a28" id="0017a28">发变服而去。去未久优波离作是念。诸释豪</a><a name="0017a29" id="0017a29">强。若知剃诸人发。必当杀我。如此贵族尚能</span><a name="0017b01" id="0017b01">舍家。我今何为不舍剃具及诸宝衣随彼而</a><a name="0017b02" id="0017b02">去。即自剃头。以诸宝衣挂着树上。作是念须</a><a name="0017b03" id="0017b03">者取之。于是疾行须臾相及。语七人言。我今</a><a name="0017b04" id="0017b04">亦欲相随出家。七人即受。同诣佛所头面礼</a><a name="0017b05" id="0017b05">足。白言。世尊。我等今欲出家净修梵行。而优</a><a name="0017b06" id="0017b06">波离是我等仆。愿佛先与受具足戒。然后度</a><a name="0017b07" id="0017b07">我。当令我等及诸释种于彼人所破大憍慢。</a><a name="0017b08" id="0017b08">佛即先度七人后度。尔时世尊作是念。迦</a><a name="0017b09" id="0017b09">维罗卫去此不远。诸释知者或有留难。便将</a><a name="0017b10" id="0017b10">八人诣跋提罗城。住网林树下为说妙法。眼</a><a name="0017b11" id="0017b11">无常色无常眼识眼触眼触因缘生受无常乃</a><a name="0017b12" id="0017b12">至意无常法无常意识意触意触因缘生受无</a><a name="0017b13" id="0017b13">常。汝圣弟子。应作是观生厌离心得解脱智。</a><a name="0017b14" id="0017b14">所作已办梵行已立不受后身。说是法时。六</a><a name="0017b15" id="0017b15">人漏尽得阿罗汉。阿难侍佛不尽诸漏。调达</a><a name="0017b16" id="0017b16">一人空无所获。跋提王既得罗汉心净无畏。</a><a name="0017b17" id="0017b17">若在树下露坐经行。辄自庆言。快哉快哉。</a><a name="0017b18" id="0017b18">有异比丘。闻此声已作是念。跋提比丘必忆</a><a name="0017b19" id="0017b19">世乐不乐梵行。即往白佛。我向于彼闻跋提</a><a name="0017b20" id="0017b20">言快哉快哉。必忆为王时乐不乐梵行。佛告</a><a name="0017b21" id="0017b21">比丘。汝可呼来。便往语言。大师呼汝。跋提</a><a name="0017b22" id="0017b22">即到佛所。头面礼足却住一面。佛问跋提。汝</a><a name="0017b23" id="0017b23">实言快哉不。答言。实尔世尊。又问跋提。汝</a><a name="0017b24" id="0017b24">见何义而言快哉。跋提白言。我昔在家。住</a><a name="0017b25" id="0017b25">于七重城堑之里。七行象七行马七行车七</a><a name="0017b26" id="0017b26">行步四兵围绕。忽闻异声心惊毛竖。今在树</a><a name="0017b27" id="0017b27">下空露之地坦然无忧。是故称快。佛告比丘。</a><a name="0017b28" id="0017b28">跋提已得罗汉。不乐梵行无有是处。尔时世</a><a name="0017b29" id="0017b29">尊。因跋提而说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220017a.htm'><img src='up.gif' border=0></a>
<a href='T220017c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>