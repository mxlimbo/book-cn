<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0234c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷7)</font> 第二门第二子摄颂之余 <font face='Arial'>T24, p0234c</h2></font><hr>
<span class='old'>
</a><a name="0234b28" id="0234b28">食。以恭敬心置佛钵内。顶礼佛足作如是言。</a><a name="0234b29" id="0234b29">愿我此福得舍婢身。永离贫苦获大富贵。作</span><a name="0234c01" id="0234c01">是愿已礼佛而去。在路忽逢父之朋友。彼人</a><a name="0234c02" id="0234c02">善相。既见胜鬘身有异相。问曰。汝欲何之。胜</a><a name="0234c03" id="0234c03">鬘啼泣。又问何故忧怀若斯。答言。阿父我</a><a name="0234c04" id="0234c04">被大名将充婢使。告言。小女可舒手来。我与</a><a name="0234c05" id="0234c05">汝相彼便展手。老人见已即说漏曰</a><a name="0234c06" id="0234c06"><p class='lg'>　　若人于手中　　　有鬘钩轮相</a><br><a name="0234c07" id="0234c07">　　虽生下贱室　　　当作大王妃</a><br><a name="0234c08" id="0234c08">　　若人于手中　　　有城楼阁相</a><br><a name="0234c09" id="0234c09">　　虽生下贱室　　　当作大王妃</a><br><a name="0234c10" id="0234c10">　　若人口如池　　　声作鹅王响</a><br><a name="0234c11" id="0234c11">　　虽生下贱室　　　当作大王妃</a><br><a name="0234c12" id="0234c12">　　汝今勿忧愁　　　定离于婢使</a><br><a name="0234c13" id="0234c13">　　必受上富贵　　　当作大王妃　</p></a><a name="0234c14" id="0234c14"><p>于时胜鬘拜辞老父。行诣园中。乃于后时彼</a><a name="0234c15" id="0234c15">胜光王。严驾四兵出行游猎。其所乘马忽尔</a><a name="0234c16" id="0234c16">奔驰控制不禁。遂至劫比罗国入大名园内。</a><a name="0234c17" id="0234c17">胜鬘见已便作是言。善来大王。王问胜鬘。此</a><a name="0234c18" id="0234c18">是谁园。答曰。是大名园。王乃下马。女将系</a><a name="0234c19" id="0234c19">树。王言。取水我欲洗足。女作是念。可求暖</a><a name="0234c20" id="0234c20">水为王洗足。遂即往取日照之水。盛以莲叶</a><a name="0234c21" id="0234c21">将至王所与王洗足。王复告言。更可取水我</a><a name="0234c22" id="0234c22">须洗面。女又作念。温暖之水洗目非宜。以</a><a name="0234c23" id="0234c23">手搅水令冷暖相得。送至王所。王洗面已复</a><a name="0234c24" id="0234c24">语女言。更取水来我欲须饮。女还作念要得</a><a name="0234c25" id="0234c25">冷水可能止渴。即诣池所深拨取水奉上于</a><a name="0234c26" id="0234c26">王。王既饮已即问女言。于此园中有三种水</a><a name="0234c27" id="0234c27">耶。答言。园无三水。本是一处。王复问言。若</a><a name="0234c28" id="0234c28">是一水。汝向如何得三种别。如前所作具白</a><a name="0234c29" id="0234c29">于王。王闻此语便即思惟。此女方便善解时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240234b.htm'><img src='up.gif' border=0></a>
<a href='T240235a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>