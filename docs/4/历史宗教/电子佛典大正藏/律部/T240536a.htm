<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0536a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷2)</font> <font face='Arial'>T24, p0536a</h2></font><hr>
<span class='old'>
</a><a name="0535c28" id="0535c28">生悔向彼物家。报遣防护勿令失脱。或共贼</a><a name="0535c29" id="0535c29">结伴心悔不行。设彼贼偷皆方便罪。后虽受</span><a name="0536a01" id="0536a01">分亦窣吐罗。与贼同行。欲为盗事。中路而退。</a><a name="0536a02" id="0536a02">但得恶作。同心作贼为他守道。分物受分者</a><a name="0536a03" id="0536a03">成犯。由怖为伴无心共盗。彼虽偷得。苾刍非</a><a name="0536a04" id="0536a04">犯。若元为结契得便属己。由有限局。获者</a><a name="0536a05" id="0536a05">成犯。若异此者。分物之时据分得罪。若苾刍</a><a name="0536a06" id="0536a06">或持自物。或是他物。作如是语。我欲偷税。如</a><a name="0536a07" id="0536a07">是语者得越法罪。教偷税者从异道去。得恶</a><a name="0536a08" id="0536a08">作罪。若作恶心指他异道。冀免税直得窣吐</a><a name="0536a09" id="0536a09">罗若持他物过彼税处。无取分心者粗罪。未</a><a name="0536a10" id="0536a10">至税处。或取半分。或取全分。而未过处。得窣</a><a name="0536a11" id="0536a11">吐罗。若过税处数满本罪。若持己物到于税</a><a name="0536a12" id="0536a12">处。使他越过。亦得本罪。实是己财。决心回</a><a name="0536a13" id="0536a13">与父母兄等。告掌税者。此非我物。不与汝</a><a name="0536a14" id="0536a14">税。或乘空去。或口含。或衣裹。或避路。并得</a><a name="0536a15" id="0536a15">粗罪。若所盗物极贱极贵。价难准知。贱得吐</a><a name="0536a16" id="0536a16">罗。贵招本罪。若诸商人将应税物。置苾刍衣</a><a name="0536a17" id="0536a17">袋中。苾刍不知携过无犯。然诸道行苾刍所</a><a name="0536a18" id="0536a18">有衣物。不应无人守护。宜于物处留二苾刍。</a><a name="0536a19" id="0536a19">余共乞食。供守护者虽不听着。而强著者。若</a><a name="0536a20" id="0536a20">无净人应自捉弃。告云。汝物当自收取。苾</a><a name="0536a21" id="0536a21">刍单己逐伴远行。须乞食时可于己物明</a><a name="0536a22" id="0536a22">为记验。若后回还当须捡察。若为父母及三</a><a name="0536a23" id="0536a23">宝事。持过税处。应为税官种种说法。称赞三</a><a name="0536a24" id="0536a24">宝。说父母恩。彼不取税直者无犯。若犹索</a><a name="0536a25" id="0536a25">直者应与。若三宝财持过税所。应持一分酬</a><a name="0536a26" id="0536a26">彼税直。后当均分。勿令偏少。若共苾刍涉路</a><a name="0536a27" id="0536a27">而行。问伴苾刍方为持物。不持税财于税道</a><a name="0536a28" id="0536a28">过。若是新布。应截缕头牛粪染之。持去非</a><a name="0536a29" id="0536a29">犯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240535c.htm'><img src='up.gif' border=0></a>
<a href='T240536b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>