<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0340b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷14)</font> 明单提九十二事法之一 <font face='Arial'>T22, p0340b</h2></font><hr>
<span class='old'>
</a><a name="0340a28" id="0340a28">作羯磨事。长老来。阐陀作是念。今唤我者正</a><a name="0340a29" id="0340a29">当欲治罚我罪。更无余事。复作是思惟。我今</span><a name="0340b01" id="0340b01">当扰乱阿谁。能使一切僧皆共扰乱不得作</a><a name="0340b02" id="0340b02">羯磨。正当扰乱尊者大目揵连可办此事。然</a><a name="0340b03" id="0340b03">目连有大神力知我不可。或能捉我掷他方</a><a name="0340b04" id="0340b04">世界。此事不可。复更思惟。若扰乱大迦叶</a><a name="0340b05" id="0340b05">者可办此事。然大迦叶有大威德。或能于众</a><a name="0340b06" id="0340b06">中折辱我。此事不可。复作是念。尊者舍利</a><a name="0340b07" id="0340b07">弗心柔软质直易共语。若扰乱彼者。可使一</a><a name="0340b08" id="0340b08">切僧扰乱不得与我作羯磨。阐陀来入僧中</a><a name="0340b09" id="0340b09">已。作如是言。尊者舍利弗我欲问义。舍利弗</a><a name="0340b10" id="0340b10">言。今为余事集僧此非问义时。阐陀复语尊</a><a name="0340b11" id="0340b11">者舍利弗言。如佛正法。无有非时。得现法中</a><a name="0340b12" id="0340b12">善果除烦恼热。诸贤圣悦可尽不择。时尊者</a><a name="0340b13" id="0340b13">舍利弗言。听所问。阐陀言。世尊说四念处。何</a><a name="0340b14" id="0340b14">等是四念处。时尊者舍利弗为说四念处。阐</a><a name="0340b15" id="0340b15">陀复言。我不问四念处。我问四正勤长老但</a><a name="0340b16" id="0340b16">为我说四正勤。舍利弗言。汝欲闻四正勤</a><a name="0340b17" id="0340b17">者听。即为说四正勤。阐陀复言。我问四如</a><a name="0340b18" id="0340b18">意足。如是五根五力七觉分八圣道分。如四</a><a name="0340b19" id="0340b19">念处反覆三问。时诸比丘坐久疲乏。各各散</a><a name="0340b20" id="0340b20">出僧不和合。遂不成羯磨。诸比丘以是因缘</a><a name="0340b21" id="0340b21">往白世尊。佛言。呼阐陀来。来已。佛问阐陀。</a><a name="0340b22" id="0340b22">汝实尔不。答言。实尔。佛言。阐陀。此是恶事。</a><a name="0340b23" id="0340b23">我常不为汝无量方便呵责扰乱语赞叹随</a><a name="0340b24" id="0340b24">顺语耶。汝今云何作扰乱事。此非法非律不</a><a name="0340b25" id="0340b25">如佛教。不可以是长养善法。佛告诸比丘。依</a><a name="0340b26" id="0340b26">止拘睒弥者皆悉令集。以十利故。与诸比丘</a><a name="0340b27" id="0340b27">制戒。乃至已闻者当重闻。若比丘异语恼他。</a><a name="0340b28" id="0340b28">波夜提。比丘者如上说。异语恼他有八事。何</a><a name="0340b29" id="0340b29">等八。一者作羯磨时。二者如法论时。三者论<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220340a.htm'><img src='up.gif' border=0></a>
<a href='T220340c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>