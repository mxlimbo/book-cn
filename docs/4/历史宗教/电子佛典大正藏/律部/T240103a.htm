<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0103a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷1)</font> <font face='Arial'>T24, p0103a</h2></font><hr>
<span class='old'>
</a><a name="0102c28" id="0102c28">陀罗人身着青衣。各执利刀周匝围绕。将彼</a><a name="0102c29" id="0102c29">仙人。击鼓宣示巡行城内。告诸人曰。当知彼</span><a name="0103a01" id="0103a01">仙犯如此罪。从南门出。而掷仙人于尖木上。</a><a name="0103a02" id="0103a02">时黑色仙。来觅此仙不知何在。处处求觅。</a><a name="0103a03" id="0103a03">乃见被掷在尖木上。情甚悲伤懊恼啼泣。问</a><a name="0103a04" id="0103a04">曰。汝因何事遇如此苦。时乔答摩哽咽悲泣。</a><a name="0103a05" id="0103a05">白邬波驮耶曰。此是先业孰能避脱。邬波驮</a><a name="0103a06" id="0103a06">耶告曰。善子。汝今被伤。于诸法行身心退不。</a><a name="0103a07" id="0103a07">彼报师曰。我今身虽被伤心无损害。亲教告</a><a name="0103a08" id="0103a08">曰。我何得知。彼报师曰。我发实语曾不妄</a><a name="0103a09" id="0103a09">言。若我心行实不改者。愿邬波驮耶黑颜变</a><a name="0103a10" id="0103a10">作金色发此语已。而彼仙人变为金色。四方</a><a name="0103a11" id="0103a11">传告。黑仙变为金色。其师见斯实愿。心生怪</a><a name="0103a12" id="0103a12">喜叹为希有。时乔答摩仙复白师曰。我今舍</a><a name="0103a13" id="0103a13">命当得何道。师答曰。善子。如外道真婆罗门</a><a name="0103a14" id="0103a14">法。说无子者不得善道。汝有子不。答曰。我</a><a name="0103a15" id="0103a15">昔于宫内。为童子时意乐修道。便舍家宅常</a><a name="0103a16" id="0103a16">修梵行。从何得子。教师告曰。若如此者当念</a><a name="0103a17" id="0103a17">过去时事。答曰。我今被伤极至酸痛。节节</a><a name="0103a18" id="0103a18">支分如被刀割。唯念舍命。如何更有而起余</a><a name="0103a19" id="0103a19">想。时彼亲教师。以神通力兴大风雨。沐乔答</a><a name="0103a20" id="0103a20">摩身。其所苦痛遂得苏息。念往昔淫欲之事。</a><a name="0103a21" id="0103a21">于是身中遂有两渧精血。从身落地。以业力</a><a name="0103a22" id="0103a22">故。便成两卵。如余经中说。有四种不思议</a><a name="0103a23" id="0103a23">事。一者诸佛境界不思议。二者龙不思议。三</a><a name="0103a24" id="0103a24">者世间心意不思议。四者一切有情业异熟</a><a name="0103a25" id="0103a25">力不思议。缘彼业力遂成于卵。其卵得日</a><a name="0103a26" id="0103a26">光暖故。渐渐成熟。各生一童子。去其生处不</a><a name="0103a27" id="0103a27">远有一甘蔗园。其二童子遂游彼园内。以福</a><a name="0103a28" id="0103a28">力故颜容日盛。其乔答摩。被日光炙遂便命</a><a name="0103a29" id="0103a29">终。尔时变金色仙人于明旦时来看乔答摩。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240102c.htm'><img src='up.gif' border=0></a>
<a href='T240103b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>