<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0826a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷36)</font> 九十波逸底迦法 不受食学处第三十九 <font face='Arial'>T23, p0826a</h2></font><hr>
<span class='old'>
</a><a name="0825c28" id="0825c28">刍不知如何成受。佛言。有五种受。一身与身</a><a name="0825c29" id="0825c29">受。二身与物受。三物与身受。四物与物受。五</span><a name="0826a01" id="0826a01">置地受。云何身与身受。谓他手授以手受取。</a><a name="0826a02" id="0826a02">云何身与物受。谓他以手授以钵受取。云何</a><a name="0826a03" id="0826a03">物与身受。谓他以钵授以手受取。云何物与</a><a name="0826a04" id="0826a04">物受。谓他以钵授以钵受取。云何置地受。汝</a><a name="0826a05" id="0826a05">等苾刍应知。有一边国人多恶贱。乃至父母</a><a name="0826a06" id="0826a06">兄弟姊妹。情多嫌恶不用相近。若苾刍至此</a><a name="0826a07" id="0826a07">国时。可于巷陌乞食之处作小曼荼罗坛。应</a><a name="0826a08" id="0826a08">置钵已在一边住。心缘于钵。有施食者令着</a><a name="0826a09" id="0826a09">钵中。即名为受。又有五种受。或床或座或枮</a><a name="0826a10" id="0826a10">或衣或钵。苾刍应可用心。仰手承其一边。令</a><a name="0826a11" id="0826a11">彼悬放。皆名为受。有五种不成受食。云何为</a><a name="0826a12" id="0826a12">五。谓在界外。或见远处障处。或在傍边。或居</a><a name="0826a13" id="0826a13">背后。或时合手。是谓五种不成受食。有五成</a><a name="0826a14" id="0826a14">受。反上应知。时有净信婆罗门居士。以诸好</a><a name="0826a15" id="0826a15">果供养苾刍。苾刍不受。诸人报曰。若佛未出</a><a name="0826a16" id="0826a16">世。我等皆以外道而为福田。既出世间。我等</a><a name="0826a17" id="0826a17">以仁为福田处。我有所施仁不受者。我等岂</a><a name="0826a18" id="0826a18">可舍善资粮欲行他世。幸愿慈悲为我受取。</a><a name="0826a19" id="0826a19">时诸苾刍以缘白佛。佛言。应为受取作净应</a><a name="0826a20" id="0826a20">食。苾刍不知如何作净。佛言。有五种作净。云</a><a name="0826a21" id="0826a21">何为五。谓火净刀净爪净蔫干净鸟啄净。是</a><a name="0826a22" id="0826a22">谓为五。复有五种作净。谓拔根净手折净截</a><a name="0826a23" id="0826a23">断净劈破净无子净。云何火净。谓以火触着。</a><a name="0826a24" id="0826a24">云何刀净。谓以刀损坏云何爪净。谓以爪甲</a><a name="0826a25" id="0826a25">伤损。云何蔫干净。谓自蔫干不堪为种。云何</a><a name="0826a26" id="0826a26">鸟啄净。谓鸟[<a href='javascript:showpic("images/073137.gif")'>此/束</a>]啄损。次五易知。如佛所教作</a><a name="0826a27" id="0826a27">净应食。苾刍即便一一作净。遂至过中不得</a><a name="0826a28" id="0826a28">啖食。佛言。所有果等应为一聚。应以火刀于</a><a name="0826a29" id="0826a29">三四处而触损之。此名为净。如世尊说受果<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230825c.htm'><img src='up.gif' border=0></a>
<a href='T230826b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>