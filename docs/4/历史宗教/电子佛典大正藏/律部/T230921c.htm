<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0921c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷3)</font> 八波罗市迦法 不与取学处第二 <font face='Arial'>T23, p0921c</h2></font><hr>
<span class='old'>
</a><a name="0921b28" id="0921b28">若升树采折其花置衣裾内。乃至未离处及离</a><a name="0921b29" id="0921b29">处来。准前得罪。若有猎师及彼徒党。于林野</span><a name="0921c01" id="0921c01">处安诸猎具。诸罥索等。为捕诸兽为杀害</a><a name="0921c02" id="0921c02">业。苾刍尼盗心取猎具。准价得罪。若起悲心</a><a name="0921c03" id="0921c03">毁其猎具。作如是念。勿由此故害多生命。复</a><a name="0921c04" id="0921c04">令猎徒获无量罪者。得恶作罪。以下诸戒同</a><a name="0921c05" id="0921c05">此应知。苾刍尼盗心见在弶鹿。而解放者。价</a><a name="0921c06" id="0921c06">若满五得根本罪。若不满者得窣吐罗底也。</a><a name="0921c07" id="0921c07">若捕鱼人及彼徒党。于河陂处截其要口。安</a><a name="0921c08" id="0921c08">置梁筌杀诸鱼类。苾刍尼盗心取彼筌时。同</a><a name="0921c09" id="0921c09">前得罪。若作悲心同前得罪。若于筌中盗彼</a><a name="0921c10" id="0921c10">鱼者。应准其价同前得罪。若多商旅持众货</a><a name="0921c11" id="0921c11">物过彼险途。其水难得。以众器具持水而行。</a><a name="0921c12" id="0921c12">若瓮若瓨若瓶若皮囊。然于人畜水有分齐。</a><a name="0921c13" id="0921c13">苾刍尼起盗心兴方便。若取人水分。未触及</a><a name="0921c14" id="0921c14">触准前得罪。若傍生分。满五得窣吐罗底也。</a><a name="0921c15" id="0921c15">不满得恶作罪。如赡部洲人共结商旅持众货</a><a name="0921c16" id="0921c16">物升舶。入海欲求珍宝。为无水故以种种器</a><a name="0921c17" id="0921c17">藏贮其水。所谓瓮瓨瓶囊。然其水分。人与傍</a><a name="0921c18" id="0921c18">生请受有别。苾刍尼起盗心兴方便。盗人分</a><a name="0921c19" id="0921c19">时准前得罪。取傍生分亦准前得罪。时有弟</a><a name="0921c20" id="0921c20">子。与其二师随路行去。师有衣物持付弟子。</a><a name="0921c21" id="0921c21">于时弟子有盗心故徐行不进。乃至眼见处</a><a name="0921c22" id="0921c22">来。得窣吐罗底也至不见处。若满五者得根</a><a name="0921c23" id="0921c23">本罪。若不满者得窣吐罗底也。若弟子弃师</a><a name="0921c24" id="0921c24">在前急去。齐眼见不见处来准前得罪。若弟</a><a name="0921c25" id="0921c25">子有盗心欲取师衣。从房中趣阁上。若从阁</a><a name="0921c26" id="0921c26">上往房中。或从上阁下至门檐阶下。或于寺</a><a name="0921c27" id="0921c27">三层棚上向下而出。斯等乃至眼见不见处</a><a name="0921c28" id="0921c28">来。同前得罪。若有苾刍尼在阿兰若处住。有</a><a name="0921c29" id="0921c29">破村贼到苾刍尼所。作如是问。圣者颇知某<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230921b.htm'><img src='up.gif' border=0></a>
<a href='T230922a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>