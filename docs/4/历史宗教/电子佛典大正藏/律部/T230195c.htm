<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0195c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷27)</font> <font face='Arial'>T23, p0195c</h2></font><hr>
<span class='old'>
</a><a name="0195b28" id="0195b28">难受教语诸比丘。是碗云雨有功德能除病。</a><a name="0195b29" id="0195b29">诸比丘欲洗浴者露地立洗。时诸比丘随意</span><a name="0195c01" id="0195c01">露地立洗浴。尔时毗舍佉鹿子母。办饮食已</a><a name="0195c02" id="0195c02">早起敷坐处。遣婢白佛时到。食具已办佛自</a><a name="0195c03" id="0195c03">知时。婢即受教。往诣祇林请诸比丘。于</a><a name="0195c04" id="0195c04">门孔中看。见裸形露洗。见已心不喜。作是念。</a><a name="0195c05" id="0195c05">是中都无比丘。尽是裸形外道无惭愧人。作</a><a name="0195c06" id="0195c06">是念已。即还语大家言。只陀林中无一比丘。</a><a name="0195c07" id="0195c07">尽是裸形外道。是毗舍佉母智慧利根。知今</a><a name="0195c08" id="0195c08">日雨堕诸比丘必当露地裸形洗浴。是婢痴</a><a name="0195c09" id="0195c09">无所知故。作是言。祇林中无一比丘。尽是</a><a name="0195c10" id="0195c10">裸形外道。即更唤余婢。往诣祇林打门作</a><a name="0195c11" id="0195c11">声。白言时到食具已办。即受教去。往诣只</a><a name="0195c12" id="0195c12">林打门作声。时到食具已办。佛自知时。尔</a><a name="0195c13" id="0195c13">时佛与大众着衣持钵。众僧围绕俱诣其舍。</a><a name="0195c14" id="0195c14">佛在僧中坐。毗舍佉母自行澡水。自手与多</a><a name="0195c15" id="0195c15">美饮食。食讫行水知摄钵已。持小床坐佛前。</a><a name="0195c16" id="0195c16">欲听说法。白佛言。世尊。请与我愿。佛言。诸</a><a name="0195c17" id="0195c17">多陀阿伽度阿罗诃三藐三佛陀已过诸愿。</a><a name="0195c18" id="0195c18">毗舍佉言。与我可得愿。佛言。与汝可得愿。</a><a name="0195c19" id="0195c19">欲得何愿。毗舍佉言。欲与比丘僧雨浴衣。</a><a name="0195c20" id="0195c20">与比丘尼僧水浴衣。客比丘来我与食。远</a><a name="0195c21" id="0195c21">行比丘我与食。病比丘我与食。看病比丘</a><a name="0195c22" id="0195c22">我与食。我常与比丘僧粥。多知识少知识</a><a name="0195c23" id="0195c23">比丘。我与病缘汤药及所须物。佛言。汝</a><a name="0195c24" id="0195c24">见何因缘故。欲与比丘僧雨浴衣。答言大</a><a name="0195c25" id="0195c25">德。我今日早起敷座已。遣使诣祇林白佛时</a><a name="0195c26" id="0195c26">到。门间见诸比丘露地雨中裸形洗浴。婢还</a><a name="0195c27" id="0195c27">言。祇林中无一比丘但诸外道。大德。比丘</a><a name="0195c28" id="0195c28">裸形在佛前和尚阿阇梨一切上座前。则为</a><a name="0195c29" id="0195c29">无羞。是故与比丘僧雨浴衣。自在露地雨中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230195b.htm'><img src='up.gif' border=0></a>
<a href='T230196a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>