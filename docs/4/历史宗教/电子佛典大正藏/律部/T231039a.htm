<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本说一切有部毗奈耶出家事 1039a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本说一切有部毗奈耶出家事</font> <font face='Arial'>(卷4)</font> <font face='Arial'>T23, p1039a</h2></font><hr>
<span class='old'>
</a><a name="1038c28" id="1038c28">息。资以乳餔。尔时长者告其妻曰。贤首。生此</a><a name="1038c29" id="1038c29">子者。虽用我财。亦能代我偿诸债负。作是语</span><a name="1039a01" id="1039a01">已。便将货物。诣往外国。兴易取利。便没不</a><a name="1039a02" id="1039a02">还。其妻以自身力。及托诸亲。种种养育。年</a><a name="1039a03" id="1039a03">渐长大。尔时此儿。与诸童子。相随而往。至余</a><a name="1039a04" id="1039a04">长者家。时彼长者有一少女。见此童子。便以</a><a name="1039a05" id="1039a05">花鬘掷彼童子。时诸童子问曰。汝于此女。有</a><a name="1039a06" id="1039a06">期会耶。答言有。诸童报曰。此之长者。为性严</a><a name="1039a07" id="1039a07">恶。汝莫为斯事。损害于汝。诸余童子乃至日</a><a name="1039a08" id="1039a08">暮。守此童子。不令非法。便共相随。至于母</a><a name="1039a09" id="1039a09">处。私报母曰。此小童儿。与某长者少女。欲为</a><a name="1039a10" id="1039a10">非法。我等劝谕。制不听为。我今归去。于此夜</a><a name="1039a11" id="1039a11">中。宜应遮止。母曰汝等既能共相劝谕。甚为</a><a name="1039a12" id="1039a12">善事。其母即令童子入房安置。又于房中。安</a><a name="1039a13" id="1039a13">触瓶水及以触盆。母自当门。安床而卧至夜</a><a name="1039a14" id="1039a14">半后。子告母曰。与我开门。出外便易。母即告</a><a name="1039a15" id="1039a15">曰。房中已安触盆。可应便易。须臾之顷。其子</a><a name="1039a16" id="1039a16">复告。与我开门。母亦不开。子遂嗔怒。母曰。</a><a name="1039a17" id="1039a17">汝所去处。我先已知。我今宁可于此受死。终</a><a name="1039a18" id="1039a18">不为汝开门。凡欲火染心。无恶不作。不避恶</a><a name="1039a19" id="1039a19">业。遂于此时。拔剑杀母横尸于地。即诣长者</a><a name="1039a20" id="1039a20">家。既至彼已。见其少女。身形战掉。女曰。汝</a><a name="1039a21" id="1039a21">勿生怖。惟我独住。更无余人。童子念曰。我今</a><a name="1039a22" id="1039a22">应报令知已杀于母。告言。少女我已为汝杀</a><a name="1039a23" id="1039a23">母命根。女曰。汝所生母。为是奶母。报言。是</a><a name="1039a24" id="1039a24">我所生母。其女念曰。此人嗔怒。尚杀亲母。况</a><a name="1039a25" id="1039a25">我余人。作是念已。报言。汝应且待。我暂升</a><a name="1039a26" id="1039a26">楼。女上楼讫。高声唱言。此中有贼。彼人闻</a><a name="1039a27" id="1039a27">已。于水窦中。潜身而出。到己宅内。掷刀于</a><a name="1039a28" id="1039a28">地。高声唱言。贼杀我母。贼杀我母。作是唱</a><a name="1039a29" id="1039a29">已。便依世法。烧葬其母。内自思忖。深是恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231038c.htm'><img src='up.gif' border=0></a>
<a href='T231039b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>