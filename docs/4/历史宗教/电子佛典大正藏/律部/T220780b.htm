<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0780b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷31)</font> 受戒揵度之一 <font face='Arial'>T22, p0780b</h2></font><hr>
<span class='old'>
</a><a name="0780a28" id="0780a28">此宝冠相与。可居王位治化。我当为臣。</a><a name="0780a29" id="0780a29">时菩萨报言。我舍转轮王位出家学道。岂</span><a name="0780b01" id="0780b01">可贪于边国王位而处俗耶。王今当知。犹</a><a name="0780b02" id="0780b02">如有人曾见大海水后见牛迹水。岂可生</a><a name="0780b03" id="0780b03">染着心。此亦如是。岂可舍转轮王位习粟</a><a name="0780b04" id="0780b04">散小王位。此事不然。时王前白言。若成无</a><a name="0780b05" id="0780b05">上道者。先诣罗阅城与我相见。菩萨报言</a><a name="0780b06" id="0780b06">可尔。尔时王即从座起礼菩萨足绕三匝而</a><a name="0780b07" id="0780b07">去。时有人名阿蓝迦蓝。于众人中为师首。</a><a name="0780b08" id="0780b08">与诸弟子说不用处定。时菩萨至阿蓝迦</a><a name="0780b09" id="0780b09">蓝所问言。汝今以何等法。与诸弟子说令</a><a name="0780b10" id="0780b10">得证。报言瞿昙。我与诸弟子说不用处定。</a><a name="0780b11" id="0780b11">令其得证。时菩萨便作是念。阿蓝迦蓝而无</a><a name="0780b12" id="0780b12">有信。我今有信。阿蓝迦蓝无有精进。我今</a><a name="0780b13" id="0780b13">有精进。蓝无智慧。我有智慧。蓝今以此法</a><a name="0780b14" id="0780b14">得证。而况我不静坐思惟以证智慧。我今</a><a name="0780b15" id="0780b15">宁可勤精进证此法耶。彼即勤精进。不久</a><a name="0780b16" id="0780b16">得证此法。时菩萨得证已。往阿蓝迦蓝所</a><a name="0780b17" id="0780b17">语言。汝但证此不用处定为人说耶。报言。</a><a name="0780b18" id="0780b18">我正有此法。更无有余。菩萨报言。我亦证</a><a name="0780b19" id="0780b19">此不用处定。而不为人说。阿蓝迦蓝问言。</a><a name="0780b20" id="0780b20">瞿昙。汝正有此不用处定。而不为人说耶。</a><a name="0780b21" id="0780b21">我亦证不用处定为人说。瞿昙。如我所知</a><a name="0780b22" id="0780b22">汝亦知之。汝所知者我亦知之。汝似我我</a><a name="0780b23" id="0780b23">似汝。瞿昙。宁可共知僧事耶。时阿蓝迦蓝。</a><a name="0780b24" id="0780b24">极生欢喜恭敬心。承事菩萨。以之为匹。正</a><a name="0780b25" id="0780b25">与我等。时菩萨复作是念。此不用处定。非</a><a name="0780b26" id="0780b26">息灭。非去欲。非灭尽。非休息。非成等正</a><a name="0780b27" id="0780b27">觉。非沙门。非得涅槃永寂之处。不乐此</a><a name="0780b28" id="0780b28">法。便舍阿蓝迦蓝而去。更求胜法。时有郁</a><a name="0780b29" id="0780b29">头蓝子。处大众中而为师首。其师命终后。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220780a.htm'><img src='up.gif' border=0></a>
<a href='T220780c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>