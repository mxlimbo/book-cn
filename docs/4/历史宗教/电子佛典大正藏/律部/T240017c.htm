<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0017c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷4)</font> <font face='Arial'>T24, p0017c</h2></font><hr>
<span class='old'>
</a><br><a name="0017b28" id="0017b28">　　现在诸佛等　　　能除多烦恼</a><br><a name="0017b29" id="0017b29">　　现行虚空中　　　当行虚空者</span><br><a name="0017c01" id="0017c01">　　彼诸正等觉　　　咸皆恭敬法</a><br><a name="0017c02" id="0017c02">　　诸欲利益者　　　及乐盛德人</a><br><a name="0017c03" id="0017c03">　　应悉生尊重　　　常念于佛教　</p></a><a name="0017c04" id="0017c04"><p>时彼二龙闻此言已。便坐不起。时频毗婆罗</a><a name="0017c05" id="0017c05">即生嗔恨。白佛言。愿示正法。尔时世尊即说</a><a name="0017c06" id="0017c06">颂曰</a><a name="0017c07" id="0017c07"><p class='lg'>　　嗔恨无清净　　　忿怒或在心</a><br><a name="0017c08" id="0017c08">　　诸佛所说法　　　不能得了知</a><br><a name="0017c09" id="0017c09">　　断诸嗔恨心　　　除去不净愿</a><br><a name="0017c10" id="0017c10">　　若无毒害者　　　即堪知正法　</p></a><a name="0017c11" id="0017c11"><p>尔时频毗娑罗王闻佛颂已。而作是念。缘此</a><a name="0017c12" id="0017c12">二居士故。世尊不为我说法。作是念已。礼佛</a><a name="0017c13" id="0017c13">而还。既出门外。告侍臣曰。此二居士若辞佛</a><a name="0017c14" id="0017c14">已。汝可语云。不须住我国境。时二居士礼佛</a><a name="0017c15" id="0017c15">双足。辞佛而去。乃见王臣具陈王意。居士答</a><a name="0017c16" id="0017c16">曰。今依王命。不住王境。时二居士共作是念。</a><a name="0017c17" id="0017c17">我等常愿入于大海。今得王语。甚适我愿。时</a><a name="0017c18" id="0017c18">龙居士以龙威力。遂作瀑流。溢于小坑。及大</a><a name="0017c19" id="0017c19">小江河。因入大海。其二龙王既至大海。身遂</a><a name="0017c20" id="0017c20">长大。多诸眷属。后于异时。为龙王入海。王舍</a><a name="0017c21" id="0017c21">城中五百渌潭。流泉涌出。陂湖池沼。渐见枯</a><a name="0017c22" id="0017c22">涸。所降云雨。不依时节。百谷苗稼。皆不丰</a><a name="0017c23" id="0017c23">盛。日见饥馑。诸苾刍等乞食难得。时频毗</a><a name="0017c24" id="0017c24">娑罗王见是事已。便作是念。此王舍城中。</a><a name="0017c25" id="0017c25">先有二龙王。在境而住。以威德故。泉池陂泽。</a><a name="0017c26" id="0017c26">悉皆充溢。风雨以时。百谷丰熟。今者云何诸</a><a name="0017c27" id="0017c27">泉池等忽渐枯涸。风云雨泽不依时节。五谷</a><a name="0017c28" id="0017c28">不登。国内饥馑。诸苾刍等乞食难得。勿此</a><a name="0017c29" id="0017c29">二龙为金翅鸟之所啖食。或复自死。或为长<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240017b.htm'><img src='up.gif' border=0></a>
<a href='T240018a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>