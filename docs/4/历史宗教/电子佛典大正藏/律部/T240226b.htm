<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0226b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷5)</font> 第一门第六子摄颂之余 <font face='Arial'>T24, p0226b</h2></font><hr>
<span class='old'>
</a><a name="0226a28" id="0226a28">讫不观得用不。佛言不得。大德若水不滤。观</a><a name="0226a29" id="0226a29">得用不。佛言观察无虫。随意当用。大德若</span><a name="0226b01" id="0226b01">水滤观。便得用不。佛言无虫任用。佛告邬</a><a name="0226b02" id="0226b02">波离。有五种净水。一者僧伽净。二者别人</a><a name="0226b03" id="0226b03">净。三者滤罗净。四者涌泉净。五者井水净。</a><a name="0226b04" id="0226b04">此中僧伽净者。谓是大众差一苾刍令观滤</a><a name="0226b05" id="0226b05">水。彼便如法观察。若余苾刍来。以众净故</a><a name="0226b06" id="0226b06">饮用无犯。别人净者。知彼苾刍。戒见仪命皆</a><a name="0226b07" id="0226b07">清净者。彼所有水用之无犯。滤罗净者。每用</a><a name="0226b08" id="0226b08">此罗曾无虫过。不观无犯。涌泉净者。初出</a><a name="0226b09" id="0226b09">无虫者是。井水净者。旦取水观清净无虫。</a><a name="0226b10" id="0226b10">至明相出。来皆随意用。苾刍观水目察多时。</a><a name="0226b11" id="0226b11">遂令眼光睹物昏乱。佛言不应久观。应如六</a><a name="0226b12" id="0226b12">牛竹车回顷。又齐心净已来观察无犯</a><a name="0226b13" id="0226b13"><p>缘在室罗伐城。时有净信居士婆罗门等。以</a><a name="0226b14" id="0226b14">诸食器奉施苾刍。时诸苾刍皆不为受。彼皆</a><a name="0226b15" id="0226b15">白言圣者。若佛世尊未出于世。我以外道为</a><a name="0226b16" id="0226b16">胜福田。佛出世间我以仁等为上。所有奉施</a><a name="0226b17" id="0226b17">仁不为受。岂令我等不持资粮而往后世。苾</a><a name="0226b18" id="0226b18">刍以缘白佛。佛言。为大众故器物应受。佛言</a><a name="0226b19" id="0226b19">为众受器物者苾刍受已置于库中。每至食</a><a name="0226b20" id="0226b20">时用钵而食。时彼施主见而问曰。我将器物</a><a name="0226b21" id="0226b21">以奉圣者。因何不见。答言。贤首置在库中</a><a name="0226b22" id="0226b22">报言。圣者岂我家内无库藏耶。本意施时冀</a><a name="0226b23" id="0226b23">令受用。欲令我等获受用福。仁等得已置在</a><a name="0226b24" id="0226b24">库中。遂令我等但获施福。无受用福。苾刍以</a><a name="0226b25" id="0226b25">缘白佛。佛言。他所施物应为受用。依佛教已</a><a name="0226b26" id="0226b26">即便受用。后于异时有别施主。心爱广博以</a><a name="0226b27" id="0226b27">大铜盘施。有老苾刍分得此盘。躬自摩拭遂</a><a name="0226b28" id="0226b28">生劳苦。佛言。应差掌盘器人监知洗拭。苾刍</a><a name="0226b29" id="0226b29">即便不为简择。差知器人致令损坏。佛言。不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240226a.htm'><img src='up.gif' border=0></a>
<a href='T240226c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>