<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本说一切有部尼陀那目得迦 0432a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本说一切有部尼陀那目得迦</font> <font face='Arial'>(卷4)</font> <font face='Arial'>T24, p0432a</h2></font><hr>
<span class='old'>
</a><a name="0431c23" id="0431c23">针剃发衣坐砧。皆不应夺。准前应知</a><a name="0431c24" id="0431c24"><p class='juan'>
根本说一切有部尼陀那卷第四</p>
</span><a name="0432a01" id="0432a01"></a><a name="0432a02" id="0432a02"><p class='juan'>
根本说一切有部尼陀那卷第五</p>
</a><a name="0432a03" id="0432a03"></a><a name="0432a04" id="0432a04"><p><span class='byline'>　　　　大唐三藏法师义净奉　制译</span><br></a><a name="0432a05" id="0432a05"><p>第七子摄颂曰</a><a name="0432a06" id="0432a06"><p class='lg'>　　外道覆认衣　　　作记死时施</a><br><a name="0432a07" id="0432a07">　　有五种亲友　　　得法独应行　</p></a><a name="0432a08" id="0432a08"><p>尔时佛在王舍城住竹林园。时摩揭陀主影</a><a name="0432a09" id="0432a09">胜大王。闻说妙法得见谛已。遂与八万诸天</a><a name="0432a10" id="0432a10">子众。并摩揭陀国长者居士婆罗门等过百</a><a name="0432a11" id="0432a11">千数。于大众中制立严教。击鼓宣令普告国</a><a name="0432a12" id="0432a12">人。不得有人辄为窃盗。若有犯者驱令出国。</a><a name="0432a13" id="0432a13">所有家资库藏财物。悉皆给与被贼之人。是</a><a name="0432a14" id="0432a14">时世尊。为憍萨罗国胜光大王说少年经。得</a><a name="0432a15" id="0432a15">调伏已。亦于国界作其严制。于我国中不得</a><a name="0432a16" id="0432a16">有人辄行窃盗。如有犯者断其命根。所有家</a><a name="0432a17" id="0432a17">资库藏财物。悉皆给与被贼之人。尔时群贼</a><a name="0432a18" id="0432a18">咸悉逃窜二国中间屯营而住。摩揭陀国有</a><a name="0432a19" id="0432a19">诸商人。相随而往憍萨罗国。到彼界已。时诸</a><a name="0432a20" id="0432a20">商主告其伴曰。我今平安仁可归去。从者去</a><a name="0432a21" id="0432a21">已。贼便遥见知无护者。便共劫夺。时诸商人</a><a name="0432a22" id="0432a22">咸悉走向憍萨罗国。投胜光王。既到王所。前</a><a name="0432a23" id="0432a23">白王曰。大王当知。于此国界先多交易。今由</a><a name="0432a24" id="0432a24">群贼商侣不来。时胜光王敕大将军。名毗卢</a><a name="0432a25" id="0432a25">宅迦。卿可急往捕捉群贼。并所盗财将来见</a><a name="0432a26" id="0432a26">朕。是时大将部领四兵。勇力军众象马车步。</a><a name="0432a27" id="0432a27">往贼营处旷野林中。彼诸群贼总集险林。放</a><a name="0432a28" id="0432a28">舍兵戈分所得物。尔时将军既遥见贼。便于</a><a name="0432a29" id="0432a29">四面周遍列军。战鼓才鸣群贼惊慑。或有奔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240431c.htm'><img src='up.gif' border=0></a>
<a href='T240432b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>