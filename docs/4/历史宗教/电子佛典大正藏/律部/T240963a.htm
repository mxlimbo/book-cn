<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1482 佛阿毗昙经出家相品 0963a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1482 佛阿毗昙经出家相品</font> <font face='Arial'>(卷1)</font> <font face='Arial'>T24, p0963a</h2></font><hr>
<span class='old'>
</a><a name="0962c28" id="0962c28"><p class='lg'>　　大雄所将度　　　如来以正法</a><br><a name="0962c29" id="0962c29">　　善法摄众生　　　谁无知当怪　</p></span><a name="0963a01" id="0963a01"><p>若作是说时。王舍城人民即当默然。无对皆</a><a name="0963a02" id="0963a02">失辩才。时诸比丘复于晨朝。执持衣钵入王</a><a name="0963a03" id="0963a03">舍城乞食。时王舍城人民。见删阇夷道士眷</a><a name="0963a04" id="0963a04">属。复诃责而说偈言</a><a name="0963a05" id="0963a05"><p class='lg'>　　佛至王舍城　　　摩伽陀胜国</a><br><a name="0963a06" id="0963a06">　　何故不尽化　　　删阇夷眷属　</p></a><a name="0963a07" id="0963a07"><p>时余比丘。即说偈言</a><a name="0963a08" id="0963a08"><p class='lg'>　　大雄所将度　　　如来以正法</a><br><a name="0963a09" id="0963a09">　　善法摄众生　　　谁无知当怪　</p></a><a name="0963a10" id="0963a10"><p>如是说已。王舍城人民。即默然退失辩才。时</a><a name="0963a11" id="0963a11">佛世尊告诸比丘。及外道形服不应度出家。</a><a name="0963a12" id="0963a12">世尊即制戒。外道形服不得度出家。时有比</a><a name="0963a13" id="0963a13">丘不知。云何度外道出家。以是事白佛。佛言。</a><a name="0963a14" id="0963a14">是故比丘应当更寻。于是时中。姓犊子外道</a><a name="0963a15" id="0963a15">住在王舍城。时犊子外道。故往诣佛世尊所。</a><a name="0963a16" id="0963a16">对佛已问讯。种种语论已。却坐一面。坐已姓</a><a name="0963a17" id="0963a17">犊子外道。而白佛言。我今欲问瞿昙少义愿</a><a name="0963a18" id="0963a18">开许我为我解说。说是语已。世尊默然。第二</a><a name="0963a19" id="0963a19">第三亦作是言。姓犊子外道白佛言。我今请</a><a name="0963a20" id="0963a20">问瞿昙大德少义。唯愿开许为我解说。第二</a><a name="0963a21" id="0963a21">第三作如是言。世尊默然。时姓犊子外道白</a><a name="0963a22" id="0963a22">佛言。我共在此夜已淹久。世尊瞿昙。我今请</a><a name="0963a23" id="0963a23">问少义。愿开许我为我解说。时佛念言。此姓</a><a name="0963a24" id="0963a24">犊子外道。长夜无谄曲无欺诳。性淳直。若有</a><a name="0963a25" id="0963a25">所问已解其意。非为恼乱我。当如阿毗昙密</a><a name="0963a26" id="0963a26">义。如律密义。有问当为敷说。知姓犊子外道</a><a name="0963a27" id="0963a27">心念已。佛言。犊子可问随汝所乐。云何瞿昙。</a><a name="0963a28" id="0963a28">善不善为有为无。犊子。有善有不善。善哉世</a><a name="0963a29" id="0963a29">尊瞿昙。愿为我说善法不善法。令我识善不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240962c.htm'><img src='up.gif' border=0></a>
<a href='T240963b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>