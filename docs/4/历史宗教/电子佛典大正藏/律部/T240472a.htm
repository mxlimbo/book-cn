<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1453 根本说一切有部百一羯磨 0472a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1453 根本说一切有部百一羯磨</font> <font face='Arial'>(卷4)</font> 褒洒陀一切僧伽有罪单白 <font face='Arial'>T24, p0472a</h2></font><hr>
<span class='old'>
</a><a name="0471c28" id="0471c28">伽。今与此苾刍某甲守持四十夜。为僧伽事</a><a name="0471c29" id="0471c29">故出界外。此人今夏在此安居。若诸具寿听</span><a name="0472a01" id="0472a01">与此苾刍某甲守持四十夜。为僧伽事故出界</a><a name="0472a02" id="0472a02">外。此人今夏在此安居者默然。若不许者说。</a><a name="0472a03" id="0472a03">僧伽已与此苾刍某甲守持四十夜。为僧伽</a><a name="0472a04" id="0472a04">事故出界外。此人今夏在此安居竟。僧伽已</a><a name="0472a05" id="0472a05">听许。由其默然故。我今如是持。具寿邬波</a><a name="0472a06" id="0472a06">离。请世尊曰。如为二人三人作羯磨时。当云</a><a name="0472a07" id="0472a07">何作。佛言。随名牒作</a><a name="0472a08" id="0472a08"><p>具寿邬波离。请世尊曰。大德。颇合守持一日</a><a name="0472a09" id="0472a09">夜不。佛言得。如是颇得守持两夜三夜。乃至</a><a name="0472a10" id="0472a10">四十夜不。佛言得。大德。颇得守持过四十夜</a><a name="0472a11" id="0472a11">不。佛言。不合。若如是者有何过失。佛言。一</a><a name="0472a12" id="0472a12">夏之中应多居界内。少在界外</a><a name="0472a13" id="0472a13"><p>大德。守持一夜二夜三夜。乃至七夜对谁作</a><a name="0472a14" id="0472a14">法。佛言。应对一人。若过七夜已去。当云何</a><a name="0472a15" id="0472a15">作。佛言。过七夜已去。乃至四十夜。并从僧伽</a><a name="0472a16" id="0472a16">而秉其法。随有事至准其多少量缘受日</a><a name="0472a17" id="0472a17"><p>如世尊说。若于乞食病药所须。及看病人有</a><a name="0472a18" id="0472a18">废阙者。听随情去。若有女男半择迦为碍缘</a><a name="0472a19" id="0472a19">者。亦不应居。若有八难事有缘出界外。逢此</a><a name="0472a20" id="0472a20">难时。不还者不名失夏。以有障缘故。斯等诸</a><a name="0472a21" id="0472a21">文安居事中广明</a><a name="0472a22" id="0472a22"><p>差作随意人白二</a><a name="0472a23" id="0472a23"><p>如世尊说。夏安居已。汝诸苾刍。应于众中以</a><a name="0472a24" id="0472a24">三事见闻疑而为随意。时诸苾刍不知。云何</a><a name="0472a25" id="0472a25">作随意事。佛言。汝等苾刍去。随意日有七八</a><a name="0472a26" id="0472a26">日在。当于随近村坊预为宣告。或可言陈。</a><a name="0472a27" id="0472a27">或书纸叶在棚车上高声告语。令远近咸</a><a name="0472a28" id="0472a28">知。仁等苾刍苾刍尼及求寂等。诸施主辈。若</a><a name="0472a29" id="0472a29">老若少悉可谛听。某寺僧伽当作随意。仁等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240471c.htm'><img src='up.gif' border=0></a>
<a href='T240472b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>