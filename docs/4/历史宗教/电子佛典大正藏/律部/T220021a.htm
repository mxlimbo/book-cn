<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0021a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷3)</font> 第一分之二僧残法 <font face='Arial'>T22, p0021a</h2></font><hr>
<span class='old'>
</a><a name="0020c28" id="0020c28">尼亦如是。式叉摩那沙弥沙弥尼突吉罗。若</a><a name="0020c29" id="0020c29">白不成。三羯磨皆不成。若作余羯磨。遮羯磨</span><a name="0021a01" id="0021a01">非法羯磨。不谏自舍。皆不犯(十事竟)</a><a name="0021a02" id="0021a02"><p>佛在王舍城。尔时助调达比丘语诸比丘言。</a><a name="0021a03" id="0021a03">调达所说。是知说非不知说。说法不说非法。</a><a name="0021a04" id="0021a04">说律不说非律。皆是我等心所忍乐。诸长老</a><a name="0021a05" id="0021a05">比丘闻种种呵责。汝云何言。调达所说。是知</a><a name="0021a06" id="0021a06">说非不知说。说法不说非法。说律不说非律。</a><a name="0021a07" id="0021a07">皆是我等心所忍乐。呵责已以事白佛。佛以</a><a name="0021a08" id="0021a08">是事集比丘僧。种种遥责助调达比丘已。语</a><a name="0021a09" id="0021a09">诸比丘。应差一比丘与助调达比丘亲厚者</a><a name="0021a10" id="0021a10">往谏。莫言调达所说是知说非不知说。说法</a><a name="0021a11" id="0021a11">不说非法。说律不说非律。皆是我等心所忍</a><a name="0021a12" id="0021a12">乐。何以故。调达非知说非说法非说律。汝等</a><a name="0021a13" id="0021a13">莫助破和合僧。当助和合僧。僧和合故欢喜</a><a name="0021a14" id="0021a14">无诤。一心一学如水乳合。共弘师教安乐</a><a name="0021a15" id="0021a15">行。若受者善。若不受应遣众多比丘及僧往</a><a name="0021a16" id="0021a16">谏。诸比丘受教。如是三反。助调达比丘悉皆</a><a name="0021a17" id="0021a17">不受。诸比丘种种呵责已。以事白佛。佛以是</a><a name="0021a18" id="0021a18">事集比丘僧。更种种遥责助调达比丘已。告</a><a name="0021a19" id="0021a19">诸比丘。以十利故。为诸比丘结戒。从今是戒</a><a name="0021a20" id="0021a20">应如是说。若比丘助破和合僧。若一若二若</a><a name="0021a21" id="0021a21">众多。语诸比丘言。是比丘所说。是知说非</a><a name="0021a22" id="0021a22">不知说。说法不说非法。说律不说非律。皆是</a><a name="0021a23" id="0021a23">我等心所忍乐。诸比丘语彼诸比丘。汝莫作</a><a name="0021a24" id="0021a24">是语。是比丘所说。是知说非不知说。说法不</a><a name="0021a25" id="0021a25">说非法。说律不说非律。皆是我等心所忍乐。</a><a name="0021a26" id="0021a26">何以故。是比丘非知说不说法不说律。汝莫</a><a name="0021a27" id="0021a27">乐助破和合僧。当乐助和合僧。僧和合故欢</a><a name="0021a28" id="0021a28">喜无诤。一心一学如水乳合。共弘师教安乐</a><a name="0021a29" id="0021a29">行。如是谏坚持不舍应第二第三谏。第二第<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220020c.htm'><img src='up.gif' border=0></a>
<a href='T220021b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>