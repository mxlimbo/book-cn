<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0269b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷14)</font> 第三门第四子摄颂之余 <font face='Arial'>T24, p0269b</h2></font><hr>
<span class='old'>
</a><a name="0269a28" id="0269a28">驮索迦波洛迦等舍罪恶见。证获如是殊胜</a><a name="0269a29" id="0269a29">之德。时彼长者既见大众悉坐定已。便以自</span><a name="0269b01" id="0269b01">手行诸饮食。大众饱已洗手漱口。嚼齿木已</a><a name="0269b02" id="0269b02">屏除钵器。即取小席亲于佛前长跪听法</a><a name="0269b03" id="0269b03"><p>尔时世尊为胜光王及大长者。随机说法示</a><a name="0269b04" id="0269b04">教利喜从座而去</a><a name="0269b05" id="0269b05"><p>时诸苾刍至住处已。咸皆有疑请世尊曰。大</a><a name="0269b06" id="0269b06">德。此驮索迦波洛迦曾作何业生在边地一</a><a name="0269b07" id="0269b07">是断见。一是邪见。又作何业。于佛法中而为</a><a name="0269b08" id="0269b08">出家。断尽诸惑得阿罗汉。佛告诸苾刍此之</a><a name="0269b09" id="0269b09">二人自所作业果报成熟广说如前。乃至果报</a><a name="0269b10" id="0269b10">还自受之。汝等谛听乃往古昔。此贤劫中人</a><a name="0269b11" id="0269b11">寿二万岁时。有迦摄波佛出现于世。时此二</a><a name="0269b12" id="0269b12">人投彼佛法而为出家。二人为伴往诣边国。</a><a name="0269b13" id="0269b13">无教授师自修禅定。实无所证作证解心。临</a><a name="0269b14" id="0269b14">命终时诽谤圣法。生邪见心作如是语。迦摄</a><a name="0269b15" id="0269b15">波佛诳惑世间。断尽烦恼得阿罗汉。我于诸</a><a name="0269b16" id="0269b16">惑不能断尽。何有余人得阿罗汉。汝等苾刍</a><a name="0269b17" id="0269b17">勿生异念。往时二人无师习定者。即驮索迦</a><a name="0269b18" id="0269b18">波洛迦是。由谤圣法生邪见故。经历多时堕</a><a name="0269b19" id="0269b19">于恶趣。复于多生常处边地。起邪见心乃至</a><a name="0269b20" id="0269b20">今身还生边地起邪见心。由彼二人读诵受</a><a name="0269b21" id="0269b21">持蕴界处缘生道理。及处非处悉皆善巧。由</a><a name="0269b22" id="0269b22">斯业力于我法中出家修行。断尽诸惑得阿</a><a name="0269b23" id="0269b23">罗汉。无师习定有如是过。是故汝等不应无</a><a name="0269b24" id="0269b24">师辄自习定。若辄学者得越法罪</a><a name="0269b25" id="0269b25"><p>缘在室罗伐城。有一长者于兰若处造一小</a><a name="0269b26" id="0269b26">室。时有苾刍于此而住。时属春阳为热所逼。</a><a name="0269b27" id="0269b27">形色萎黄瘦损无相。欲移住处往白长者。仁</a><a name="0269b28" id="0269b28">当守护我欲他行。长者问曰有何阙少而欲</a><a name="0269b29" id="0269b29">他行。苾刍答曰我无阙乏然为时热室小难<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240269a.htm'><img src='up.gif' border=0></a>
<a href='T240269c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>