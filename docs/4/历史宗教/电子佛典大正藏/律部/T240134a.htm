<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0134a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷7)</font> <font face='Arial'>T24, p0134a</h2></font><hr>
<span class='old'>
</a><a name="0133c28" id="0133c28">优楼频螺迦摄修道所。到已于其侧近。乃见</a><a name="0133c29" id="0133c29">优楼频螺迦摄被僧伽胝除弃须发于大沙</span><a name="0134a01" id="0134a01">门所住一面坐听受妙法。见已向优楼频螺</a><a name="0134a02" id="0134a02">迦摄作如是言。具寿。此出家法胜旧法不。答</a><a name="0134a03" id="0134a03">言。胜彼。尔时那提迦摄伽耶迦摄作如是念。</a><a name="0134a04" id="0134a04">今此大沙门有大神力。必应更有胜妙上法。</a><a name="0134a05" id="0134a05">若不尔者。优楼频螺迦摄耆年宿德。过百二</a><a name="0134a06" id="0134a06">十。摩揭陀国人尊重瞻仰。大众咸谓是阿罗</a><a name="0134a07" id="0134a07">汉。今者弃本所学依大沙门出家修道。我等</a><a name="0134a08" id="0134a08">亦应随大沙门出家学道。如是念已。即共合</a><a name="0134a09" id="0134a09">掌顶礼佛足。唯愿听我于大沙门法律中出</a><a name="0134a10" id="0134a10">家受具足戒成苾刍性。令我于大沙门法中</a><a name="0134a11" id="0134a11">修习梵行。世尊告曰。若欲出家。汝弟子众知</a><a name="0134a12" id="0134a12">汝等不。那提迦摄伽耶迦摄答言。彼皆不知。</a><a name="0134a13" id="0134a13">世尊告曰。汝等名称远闻众所知识智慧具</a><a name="0134a14" id="0134a14">足。是故应当告汝弟子。若听汝者随意所乐。</a><a name="0134a15" id="0134a15">那提迦摄等闻佛语已。便即往至本所住处。</a><a name="0134a16" id="0134a16">告诸弟子。汝等当知。我欲于大沙门乔答摩</a><a name="0134a17" id="0134a17">法律中出家受具足戒。汝等意者所欲云何。</a><a name="0134a18" id="0134a18">彼众答曰。我等所学本依邬波驮耶。今若去</a><a name="0134a19" id="0134a19">者。我等大众悉愿随从修习梵行。迦摄报曰。</a><a name="0134a20" id="0134a20">汝等若能随学我者。所著鹿皮树皮锡杖祭</a><a name="0134a21" id="0134a21">器。悉能弃掷尼连禅河中者。当随意去。诸弟</a><a name="0134a22" id="0134a22">子等闻是语已。所有衣服祭器等物。悉皆弃</a><a name="0134a23" id="0134a23">置尼连禅河中。掷是物已。还邬波驮耶所便</a><a name="0134a24" id="0134a24">作是言。悉令弃者今皆已舍。应作何事。唯愿</a><a name="0134a25" id="0134a25">指授。尔时那提迦摄伽耶迦摄。共将弟子五</a><a name="0134a26" id="0134a26">百人俱往诣佛所。而作是言。大沙门。我告弟</a><a name="0134a27" id="0134a27">子悉已听许。唯愿度我。于善法律中。出家受</a><a name="0134a28" id="0134a28">具足戒。成苾刍性。于大沙门处修习梵行。世</a><a name="0134a29" id="0134a29">尊告曰。那提迦摄伽耶迦摄。善来应修梵行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240133c.htm'><img src='up.gif' border=0></a>
<a href='T240134b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>