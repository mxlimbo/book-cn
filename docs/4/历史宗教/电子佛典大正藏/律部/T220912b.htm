<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0912b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷46)</font> 破僧揵度第十五 <font face='Arial'>T22, p0912b</h2></font><hr>
<span class='old'>
</a><a name="0912a28" id="0912a28">中浮过七日中行莲华上。七日中行毒蛇</a><a name="0912a29" id="0912a29">头上。然后乃至海龙王宫。汝今可止。我有</span><a name="0912b01" id="0912b01">宝珠。能雨南方四千由旬七宝。今当与汝。</a><a name="0912b02" id="0912b02">答言不取。我要当至海龙王宫。即复问言。</a><a name="0912b03" id="0912b03">欲取何乘。答言。欲取大乘。复言。汝若成</a><a name="0912b04" id="0912b04">最正觉者。我当出家为汝作第一神足弟</a><a name="0912b05" id="0912b05">子。即舍银城去。复见有琉璃城。有龙王</a><a name="0912b06" id="0912b06">坐如上。即与如意珠能雨西方六千由旬</a><a name="0912b07" id="0912b07">宝。答言不取。我要当至海龙王宫。复问</a><a name="0912b08" id="0912b08">言。欲取何乘。答言。欲取大乘。若汝成最</a><a name="0912b09" id="0912b09">正觉时我当出家为汝作第一多闻弟子。</a><a name="0912b10" id="0912b10">时善行即复前行。七日中水至于膝。乃至行</a><a name="0912b11" id="0912b11">莲花上。乃至毒蛇处作如是念。以何行报</a><a name="0912b12" id="0912b12">生毒蛇中。岂非前世嗔毒报耶。当以何</a><a name="0912b13" id="0912b13">法而降伏之。唯有慈心。即思惟慈心三昧。</a><a name="0912b14" id="0912b14">时诸毒蛇皆悉垂头。行上而过。至海龙王</a><a name="0912b15" id="0912b15">宫。时海龙王遥见慰问言。善来童子。何所须</a><a name="0912b16" id="0912b16">欲。答言。我今欲得汝髻中如意宝珠。答言。</a><a name="0912b17" id="0912b17">汝等短寿。此珠价大。非不相与。今当与</a><a name="0912b18" id="0912b18">汝。但汝命欲终时。还送珠来。即解珠与</a><a name="0912b19" id="0912b19">之。并遣二龙。后持珠还。时善行捉珠求愿</a><a name="0912b20" id="0912b20">言。若是如意珠者。便当忽然还至修波罗</a><a name="0912b21" id="0912b21">城。如意念顷即还修波罗城。时恶行王子。</a><a name="0912b22" id="0912b22">闻善行从海安隐而还。即往善行所语言。</a><a name="0912b23" id="0912b23">汝知不。我今在贫穷聚落。家家乞食以自生</a><a name="0912b24" id="0912b24">活。汝从大海安隐而还。为何所得耶。即答</a><a name="0912b25" id="0912b25">言。得此如意宝珠来。时善行语言。我今疲</a><a name="0912b26" id="0912b26">极。欲小眠息。即枕恶行膝上而眠。时恶</a><a name="0912b27" id="0912b27">行。即以佉陀罗木刺。刺其两眼。持珠而</a><a name="0912b28" id="0912b28">去。彼伤两眼血流污身。东西慞惶行不见</a><a name="0912b29" id="0912b29">道。遂至月王园中。时守园老母有二小儿。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220912a.htm'><img src='up.gif' border=0></a>
<a href='T220912c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>