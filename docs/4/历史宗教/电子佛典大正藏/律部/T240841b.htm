<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毗尼母经 0841b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毗尼母经</font> <font face='Arial'>(卷7)</font> <font face='Arial'>T24, p0841b</h2></font><hr>
<span class='old'>
</a><a name="0841a28" id="0841a28">足。是名为制重制者。年未满二十而不得受</a><a name="0841a29" id="0841a29">戒。复有十三种人受戒不听。于十三种中。若</span><a name="0841b01" id="0841b01">受一人戒。知不应与受戒。而与受戒者。受戒</a><a name="0841b02" id="0841b02">师亦有所犯。是名重制。此三处决断所犯</a><a name="0841b03" id="0841b03"><p>复有三处决断不犯。一缘二制三重制。缘者</a><a name="0841b04" id="0841b04">如上说。制者。如未制戒前不犯。是名为制。重</a><a name="0841b05" id="0841b05">制者。年满二十与受戒不犯。若不知年未满</a><a name="0841b06" id="0841b06">二十。受戒者亦不自知。与受戒不犯。有一沙</a><a name="0841b07" id="0841b07">弥。年未满二十受具。心中生疑。为得戒不。往</a><a name="0841b08" id="0841b08">白世尊。佛言。听汝数胎中年。若不满者听</a><a name="0841b09" id="0841b09">数闰月。若复不满者。听数十四日布萨。数十</a><a name="0841b10" id="0841b10">四日布萨复不满。佛问诸比丘。此人得阿罗</a><a name="0841b11" id="0841b11">汉果未。诸比丘白佛言。实得阿罗汉果。佛语</a><a name="0841b12" id="0841b12">诸比丘。此是上受具。若如此者。虽未满二十</a><a name="0841b13" id="0841b13">得具足。不犯。如耶输陀善男子等受戒得</a><a name="0841b14" id="0841b14">戒不犯。乃至珊阇耶伽优婆提舍拘律陀等。</a><a name="0841b15" id="0841b15">二百五十人及余人等受戒得戒。是名重制。</a><a name="0841b16" id="0841b16">此是三处决断不犯</a><a name="0841b17" id="0841b17"><p>复有三处决断所犯。一缘二制三重制。缘者。</a><a name="0841b18" id="0841b18">尔时世尊在王舍城。听阿罗毗比丘作私房。</a><a name="0841b19" id="0841b19">此阿罗毗比丘作房广长。所须甚多求索非</a><a name="0841b20" id="0841b20">一。此比丘住处村舍诸人。遥见比丘皆避入</a><a name="0841b21" id="0841b21">舍不欲相见。佛闻此因缘集诸比丘。是名为</a><a name="0841b22" id="0841b22">缘。制者。比丘无主私乞作房。应量作若过犯</a><a name="0841b23" id="0841b23">僧残。是名为制。重制者。如尊者阐陀私作房。</a><a name="0841b24" id="0841b24">从王索材。王言自恣听取。即伐路中一切人</a><a name="0841b25" id="0841b25">所贵重树。世人慊言。云何比丘无慈心断树</a><a name="0841b26" id="0841b26">生命。佛因是制戒。私作房不得伐路中大树。</a><a name="0841b27" id="0841b27">是名重制</a><a name="0841b28" id="0841b28"><p>复于一时。世尊在拘睒弥国。阐陀比丘私作</a><a name="0841b29" id="0841b29">房。用有虫水和泥作房。作房竟有余长泥。尽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240841a.htm'><img src='up.gif' border=0></a>
<a href='T240841c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>