<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0049c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷11)</font> [<a href='javascript:showpic("images/001244.gif")'>仁-二+尔</a>]罗步提缘 <font face='Arial'>T24, p0049c</h2></font><hr>
<span class='old'>
</a><a name="0049b28" id="0049b28">来此者。皆悉许得于善说法律。而为出家。</a><a name="0049b29" id="0049b29">并受近圆。成苾刍性。可修梵行。既出家已。勤</span><a name="0049c01" id="0049c01">修善品。乃至心得解脱。常法如是。若得生</a><a name="0049c02" id="0049c02">天。起三种念。一者我于何处死。生在何处。以</a><a name="0049c03" id="0049c03">何业故。是时虾蟆得生天已。即便观见。舍虾</a><a name="0049c04" id="0049c04">蟆身。得生四天王宫。由于佛处。发清净心。</a><a name="0049c05" id="0049c05">以斯业故。得生于此。便作是念。若先受天乐。</a><a name="0049c06" id="0049c06">不往见佛。甚无恩孝。我今预应往见世尊。</a><a name="0049c07" id="0049c07">是时虾蟆天子。以天容仪。庄严身首。于中夜</a><a name="0049c08" id="0049c08">分。来诣佛所。弶伽河侧。光明照耀。以天妙</a><a name="0049c09" id="0049c09">花。散如来上。顶礼佛足。对面而坐。听佛说</a><a name="0049c10" id="0049c10">法。于时世尊。观知虾蟆天子根性随眠意乐</a><a name="0049c11" id="0049c11">差别。说如是法。于四圣谛。令其开悟。彼</a><a name="0049c12" id="0049c12">闻法已。以智金刚杵。摧灭二十种有身见山。</a><a name="0049c13" id="0049c13">证预流果。超越骨山。涸竭血海。时虾蟆天子</a><a name="0049c14" id="0049c14">深生欢喜。如贾客得卖主。如农夫得天雨。</a><a name="0049c15" id="0049c15">如阵得胜。如病得差。从坐而起。顶礼佛足。辞</a><a name="0049c16" id="0049c16">还天处。是诸苾刍。初夜后夜。悉皆觉了。夜见</a><a name="0049c17" id="0049c17">其光。而生疑念。于晨朝时。白世尊曰。于昨夜</a><a name="0049c18" id="0049c18">中。梵释诸天。护世四天王。来于佛所耶。佛</a><a name="0049c19" id="0049c19">言。不来。然牧牛欢喜。听我法时。有一虾蟆。</a><a name="0049c20" id="0049c20">以杖隐着。皮肉穿穴。作声恐惊牧牛欢喜</a><a name="0049c21" id="0049c21">听法。而于我处。发清净心。忍痛命终。得生四</a><a name="0049c22" id="0049c22">天王宫。来于我所。为彼说法。彼闻法已。辞还</a><a name="0049c23" id="0049c23">本宫。时诸苾刍咸皆有疑。请世尊曰。牧牛</a><a name="0049c24" id="0049c24">欢喜。及五百人。先作何业。为牧牛者。于佛教</a><a name="0049c25" id="0049c25">中。而为出家。断诸烦恼。证阿罗汉果。虾蟆天</a><a name="0049c26" id="0049c26">子先作何业。生在虾蟆。见真谛理。佛告诸苾</a><a name="0049c27" id="0049c27">刍。由彼自造斯业。今还自受。广说乃至。颂</a><a name="0049c28" id="0049c28">曰</a><a name="0049c29" id="0049c29"><p class='lg'>　　假令经百劫　　　所作业不亡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240049b.htm'><img src='up.gif' border=0></a>
<a href='T240050a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>