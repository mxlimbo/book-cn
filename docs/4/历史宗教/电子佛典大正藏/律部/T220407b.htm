<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0407b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷22)</font> 明众学法之初 四提舍尼初 <font face='Arial'>T22, p0407b</h2></font><hr>
<span class='old'>
</a><a name="0407a28" id="0407a28">病为己索羹饭。若病须多羹得索无罪。若放</a><a name="0407a29" id="0407a29">恣诸根无病为己索食者。越学法。狂痴心乱</span><a name="0407b01" id="0407b01">无罪。是故说比丘不病不得为己索食。应当</a><a name="0407b02" id="0407b02">学</a><a name="0407b03" id="0407b03"><p>佛住舍卫城。广说如上。尔时有居士于精舍</a><a name="0407b04" id="0407b04">中设供饭僧。时六群比丘先受鱼肉羹后以</a><a name="0407b05" id="0407b05">饭覆上。监食人看见已。即问言。长老。得鱼</a><a name="0407b06" id="0407b06">肉羹不。答言。长寿。汝见色自知。何故复问。</a><a name="0407b07" id="0407b07">监食人问行食人。何以不与此中鱼肉羹。答</a><a name="0407b08" id="0407b08">言。何处不得此中未得。又言。我已与。何故</a><a name="0407b09" id="0407b09">言不得。诸比丘以是因缘往白世尊。佛言。呼</a><a name="0407b10" id="0407b10">六群比丘来。来已佛问。汝实尔不。答言。实</a><a name="0407b11" id="0407b11">尔。佛言。从今日后不得以饭覆羹更望得。佛</a><a name="0407b12" id="0407b12">告诸比丘。皆悉令集。十利故。与诸比丘制</a><a name="0407b13" id="0407b13">戒。乃至已闻者当重闻。不得以饭覆羹更望</a><a name="0407b14" id="0407b14">得。应当学。若比坐迎食虑污衣者。不得尽</a><a name="0407b15" id="0407b15">覆当露一边。若一切覆者前人问得未。应答</a><a name="0407b16" id="0407b16">已得。若放恣诸根以饭覆羹更望得者。越学</a><a name="0407b17" id="0407b17">法。狂痴心乱无罪。是故说不得以饭覆羹更</a><a name="0407b18" id="0407b18">望得。应当学</a><a name="0407b19" id="0407b19"><p>佛住舍卫城。广说如上。尔时有居士于精舍</a><a name="0407b20" id="0407b20">中设供饭僧。时六群比丘腻手捉饮器比坐</a><a name="0407b21" id="0407b21">恶不受。诸比丘以是因缘往白世尊。佛言。呼</a><a name="0407b22" id="0407b22">六群比丘来。来已佛问。汝实尔不。答言实尔。</a><a name="0407b23" id="0407b23">佛言。从今日后不得腻手捉饮器。佛告诸比</a><a name="0407b24" id="0407b24">丘。皆悉令集。十利故。与诸比丘制戒乃至已</a><a name="0407b25" id="0407b25">闻者当重闻。不得腻手受饮器。应当学。不得</a><a name="0407b26" id="0407b26">腻手受饮器者。比丘食时应护左手令净。</a><a name="0407b27" id="0407b27">当以右手受饮器。拄唇而饮。不得口深含</a><a name="0407b28" id="0407b28">器缘。亦不得令缘触鼻额。不得尽饮当留少</a><a name="0407b29" id="0407b29">许当口处泻弃之更以水涤。次行与下座。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220407a.htm'><img src='up.gif' border=0></a>
<a href='T220407c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>