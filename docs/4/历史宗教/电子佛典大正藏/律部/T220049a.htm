<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0049a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷7)</font> 初分之五堕初 <font face='Arial'>T22, p0049a</h2></font><hr>
<span class='old'>
</a><a name="0048c28" id="0048c28">小德比丘。居士问言。谁是大龙。答言。六群比</a><a name="0048c29" id="0048c29">丘。又言。若欲请族姓出家行头陀四念处乃</span><a name="0049a01" id="0049a01">至八圣道分须陀洹乃至阿罗汉比丘。欲求</a><a name="0049a02" id="0049a02">好婿好儿生天解脱现世富贵。当供养六群</a><a name="0049a03" id="0049a03">比丘。如是赞叹已默然而住。舍利弗目犍连</a><a name="0049a04" id="0049a04">然后乃入。彼比丘尼前问讯言。善哉尊者可</a><a name="0049a05" id="0049a05">就此坐。复语居士言。善哉居士。汝今大得</a><a name="0049a06" id="0049a06">福利。请如是大龙比丘。居士便呵言。汝向</a><a name="0049a07" id="0049a07">言小德。今言大龙。作此反覆。如何无耻。从今</a><a name="0049a08" id="0049a08">已去莫入我家。我亦不复供养于汝。于是居</a><a name="0049a09" id="0049a09">士手自下食。食竟行水。取小床于二比丘前</a><a name="0049a10" id="0049a10">坐。为说妙法已从坐起去。还向佛所。佛遥见</a><a name="0049a11" id="0049a11">便语言。善来舍利弗目犍连。从何处食客比</a><a name="0049a12" id="0049a12">丘食。答言。世尊向到一居士家有一比丘尼。</a><a name="0049a13" id="0049a13">或见名为小德。或见名为大龙。佛问。所说何</a><a name="0049a14" id="0049a14">等。具以事答。佛以是事集比丘僧。问六群比</a><a name="0049a15" id="0049a15">丘。汝等实食比丘尼赞叹食不。答言。实尔世</a><a name="0049a16" id="0049a16">尊。佛种种呵责已告诸比丘。今为诸比丘结</a><a name="0049a17" id="0049a17">戒。从今是戒应如是说。若比丘食比丘尼赞</a><a name="0049a18" id="0049a18">叹食波逸提。有诸比丘尼于屏处赞叹。比丘</a><a name="0049a19" id="0049a19">食后乃知便生惭愧。我将无犯波逸提耶。以</a><a name="0049a20" id="0049a20">是白佛。佛以是事集比丘僧。告诸比丘。若不</a><a name="0049a21" id="0049a21">知比丘尼赞叹得食食。犯波逸提者无有是</a><a name="0049a22" id="0049a22">处。从今是戒应如是说。若比丘知比丘尼赞</a><a name="0049a23" id="0049a23">叹得食食波逸提。尔时有一家请五百比丘</a><a name="0049a24" id="0049a24">食。其家先所供养比丘尼作是言。与诸比丘</a><a name="0049a25" id="0049a25">食莫使失时。诸比丘闻便生惭愧。不敢复食。</a><a name="0049a26" id="0049a26">还以白佛。佛以是事集比丘僧。告诸比丘。若</a><a name="0049a27" id="0049a27">比丘尼先不赞叹。临食时作是语。好与诸比</a><a name="0049a28" id="0049a28">丘食。比丘食此食。犯波逸提者无有是处。从</a><a name="0049a29" id="0049a29">今是戒应如是说。若比丘知比丘尼赞叹因<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220048c.htm'><img src='up.gif' border=0></a>
<a href='T220049b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>