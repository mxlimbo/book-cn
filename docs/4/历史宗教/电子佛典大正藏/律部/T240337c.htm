<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0337c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷27)</font> 第六门第四子摄颂之余明大药事 <font face='Arial'>T24, p0337c</h2></font><hr>
<span class='old'>
</a><a name="0337b28" id="0337b28">为荣不知其辱。臣有众多善巧智慧。今以此</a><a name="0337b29" id="0337b29">事供养于父。王曰。汝智与父孰为优劣。答曰。</span><a name="0337c01" id="0337c01">我胜。王曰。我不曾闻子胜于父。子从父生养</a><a name="0337c02" id="0337c02">育劳倦。以此而言父胜于子。大药曰。惟王</a><a name="0337c03" id="0337c03">审察父子谁贤。王与大臣俱言父胜。大药前</a><a name="0337c04" id="0337c04">进稽首白言。大王前令养骡遂便逃失。此</a><a name="0337c05" id="0337c05">驴乃是骡父理胜于儿。愿王招领勿为重责。</a><a name="0337c06" id="0337c06">王及大臣闻是语已。嗟奇计智绝代希有。王</a><a name="0337c07" id="0337c07">极欢喜遂即广施盛礼拜为大臣。所有国事</a><a name="0337c08" id="0337c08">皆委裁决声誉日闻庶事明察远近委信莫不</a><a name="0337c09" id="0337c09">歌戴</a><a name="0337c10" id="0337c10"><p>时有婆罗门早闲书论。为娶妻故多用财贿。</a><a name="0337c11" id="0337c11">未久之间作如是念。我为娶妻多有所费令</a><a name="0337c12" id="0337c12">我宅内财物空虚独守贫居岂能存济。遂向</a><a name="0337c13" id="0337c13">他处自炫己技。求觅珍财得五百金钱持以</a><a name="0337c14" id="0337c14">还舍。既至村侧作如是念。我妇少年颜容美</a><a name="0337c15" id="0337c15">丽。与之离别已历多时。室无男子任情所作。</a><a name="0337c16" id="0337c16">宁知彼意可委信不。我此金钱不宜持入。于</a><a name="0337c17" id="0337c17"><span class='corr'>曛</span>黄后遂往空林。多根树下穿地埋举便之</a><a name="0337c18" id="0337c18">故宅。其妻先与外人私通名曰善听。于此夜</a><a name="0337c19" id="0337c19">中盛设芳馔食已同居。时婆罗门既至宅所</a><a name="0337c20" id="0337c20">扣门而唤。妻遥问曰。汝是何人。答曰。我是某</a><a name="0337c21" id="0337c21">甲妇闻其名遂藏善听于卧床下。即去开门</a><a name="0337c22" id="0337c22">诈现喜相。引之令入共至房中。为设余馔令</a><a name="0337c23" id="0337c23">其饱满食已便念岂非此妇与外私通。因何</a><a name="0337c24" id="0337c24">夜中有斯美食。其夫性直问言。贤首今非好</a><a name="0337c25" id="0337c25">日复无节会。因何得有此上食耶。答曰。近于</a><a name="0337c26" id="0337c26">梦中有天告我汝夫欲至。为此我知作食相</a><a name="0337c27" id="0337c27">待。夫曰。我诚有福方欲至舍天遂告知。食已</a><a name="0337c28" id="0337c28">同寝各问安不。妇曰。君离我去年月已深。求</a><a name="0337c29" id="0337c29">觅财钱有所得不。答曰。薄有所得。妇遂阴言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240337b.htm'><img src='up.gif' border=0></a>
<a href='T240338a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>