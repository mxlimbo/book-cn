<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0165c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷13)</font> <font face='Arial'>T24, p0165c</h2></font><hr>
<span class='old'>
</a><a name="0165b28" id="0165b28">迦治之。即依佛教。为阿难陀治。是时世尊坐</a><a name="0165b29" id="0165b29">师子座。为诸大众广说法要。具寿阿难陀亦</span><a name="0165c01" id="0165c01">在此会听法。侍缚迦作是念云。我治阿难陀</a><a name="0165c02" id="0165c02">疮。今正是时。何以故。听法心至。割截不知痛</a><a name="0165c03" id="0165c03">故。作是念已。便取妙药傅其疮上。疮既熟已。</a><a name="0165c04" id="0165c04">以刀割之出其脓血。复以妙膏傅上。因即除</a><a name="0165c05" id="0165c05">差。然作此法时。阿难陀以听法故。了然不觉。</a><a name="0165c06" id="0165c06">佛说法已。侍缚迦白世尊曰。我于听法坐中</a><a name="0165c07" id="0165c07">治阿难陀疮。割截针决。阿难陀以听法故。皆</a><a name="0165c08" id="0165c08">不觉知。具寿阿难陀报曰。我为听佛法故。假</a><a name="0165c09" id="0165c09">令割截我身碎如油麻。都不觉痛。是时能治</a><a name="0165c10" id="0165c10">医王。见斯事已生希有心。时诸苾刍咸皆有</a><a name="0165c11" id="0165c11">疑。请世尊曰。大德。尊者欢喜曾作何业。遂于</a><a name="0165c12" id="0165c12">背上生痈疮耶。佛告诸苾刍。欢喜先业汝今</a><a name="0165c13" id="0165c13">应听。广说如前。乃至说伽他曰</a><a name="0165c14" id="0165c14"><p class='lg'>　　假令经百劫　　　所作业不亡</a><br><a name="0165c15" id="0165c15">　　因缘会遇时　　　果报还自受　</p></a><a name="0165c16" id="0165c16"><p>乃往古昔。于一边国。名鸡罗吒。有王治化。当</a><a name="0165c17" id="0165c17">时无佛。唯有独觉出现世间。时有独觉圣者。</a><a name="0165c18" id="0165c18">为乞食故。至此城中诣国王宅。王见生嗔。</a><a name="0165c19" id="0165c19">便以弹丸打其脊背。时彼尊者降自贡高。知</a><a name="0165c20" id="0165c20">彼非器舍之而去。诸苾刍。昔时王者。即欢喜</a><a name="0165c21" id="0165c21">是。由以嗔心以弹打辟支佛故。五百生中常</a><a name="0165c22" id="0165c22">于背上受恶疮报。今末后身余报如是。苾刍。</a><a name="0165c23" id="0165c23">若作黑白杂业当受其报。广说如前。具寿欢</a><a name="0165c24" id="0165c24">喜有常法。若与如来真身相随行者。其心则</a><a name="0165c25" id="0165c25">常恭敬。若与如来化身行者。其心则少恭敬。</a><a name="0165c26" id="0165c26">时有一长者。请如来及诸苾刍。于其家中设</a><a name="0165c27" id="0165c27">诸供养。尔时世尊。至时着衣持钵。与诸苾刍</a><a name="0165c28" id="0165c28">前后围绕。赴长者供。饭食讫还来本处。苾刍</a><a name="0165c29" id="0165c29">问阿难陀曰。汝于今日随如来赴供。为随真<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240165b.htm'><img src='up.gif' border=0></a>
<a href='T240166a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>