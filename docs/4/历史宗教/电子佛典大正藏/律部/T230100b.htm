<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0100b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷14)</font> 九十波逸提之六 <font face='Arial'>T23, p0100b</h2></font><hr>
<span class='old'>
</a><a name="0100a28" id="0100a28">佛言。从今日听食八种粥。粥有五事益身。一</a><a name="0100a29" id="0100a29">者除饥。二者除渴。三者下气。四者除脐下</span><a name="0100b01" id="0100b01">冷。五者消宿食。时阿耆达自思惟我夏四月</a><a name="0100b02" id="0100b02">安乐自娱。若复二月逐沙门瞿昙者。以我一</a><a name="0100b03" id="0100b03">人废诸国事。今此供具多不可尽。且当布地</a><a name="0100b04" id="0100b04">令佛及僧以足蹈上。即是受用。即便白佛。愿</a><a name="0100b05" id="0100b05">时受用。佛告阿耆达。不得如汝所言。此是</a><a name="0100b06" id="0100b06">食物应口受用。佛欲遣阿耆达故。说偈咒愿</a><a name="0100b07" id="0100b07"><p class='lg'>　　一切天祠中　　　供养火为最</a><br><a name="0100b08" id="0100b08">　　婆罗门书中　　　萨毗帝为最</a><br><a name="0100b09" id="0100b09">　　一切诸人中　　　帝王尊为最</a><br><a name="0100b10" id="0100b10">　　一切诸江河　　　大海深为最</a><br><a name="0100b11" id="0100b11">　　一切星宿中　　　月明第一最</a><br><a name="0100b12" id="0100b12">　　一切照明中　　　日光为上最</a><br><a name="0100b13" id="0100b13">　　十方天人中　　　佛福田为最　</p></a><a name="0100b14" id="0100b14"><p>尔时佛与阿耆达咒愿竟游行跋耆向舍卫</a><a name="0100b15" id="0100b15">国。尔时有一裸形外道。随逐佛后是外道身</a><a name="0100b16" id="0100b16">体肥大多肉复有一外道从前逆来。问裸形</a><a name="0100b17" id="0100b17">外道言。汝于此行为何所得。答言。得如是</a><a name="0100b18" id="0100b18">如是食。问何因缘得答言。因是秃居士得。彼</a><a name="0100b19" id="0100b19">即骂言。汝弊罪人。因他得如是饮食。云何作</a><a name="0100b20" id="0100b20">恶不善语。若人随所得好食安隐处而诃骂</a><a name="0100b21" id="0100b21">者。不名为人。若瞿昙沙门闻是语者。必当结</a><a name="0100b22" id="0100b22">戒。不听弟子与外道食。是中有比丘。少欲知</a><a name="0100b23" id="0100b23">足行头陀。闻是事心不喜。向佛广说。佛以是</a><a name="0100b24" id="0100b24">事集比丘僧。语诸比丘。是诸外道长夜邪见。</a><a name="0100b25" id="0100b25">是法怨贼求觅罪过。若为他人刀杖所打。若</a><a name="0100b26" id="0100b26">得毒药。若有杀者。必当言沙门释子所为。尔</a><a name="0100b27" id="0100b27">时佛但诃责而未结戒。佛次第游行到舍卫</a><a name="0100b28" id="0100b28">国。尔时众人闻佛三月啖马麦。故犹多供</a><a name="0100b29" id="0100b29">养未息。有卖饼女人。为佛及僧办于饮食。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230100a.htm'><img src='up.gif' border=0></a>
<a href='T230100c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>