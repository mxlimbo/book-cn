<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0361b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷31)</font> 第六门第四子摄之余明佛从天下等事 <font face='Arial'>T24, p0361b</h2></font><hr>
<span class='old'>
</a><a name="0361a28" id="0361a28">有娠。月满生儿与其立字。既是半遮罗子应</a><a name="0361a29" id="0361a29">号半支迦。时娑多药叉。闻半遮罗生一男子。</span><a name="0361b01" id="0361b01">便作是念。我友生男岂得徒然。可寄衣璎用</a><a name="0361b02" id="0361b02">申欢庆。彼即是我女夫何疑。遂裁书曰。闻君</a><a name="0361b03" id="0361b03">诞子。庆喜交怀。聊寄衣缨用申欣贺。幸当为</a><a name="0361b04" id="0361b04">受冀表不空。彼览书已。报书答曰。许作交</a><a name="0361b05" id="0361b05">亲今皆遂愿。各待成立共作婚姻。时娑多药</a><a name="0361b06" id="0361b06">叉妇还有娠。其时诸山出声如大象吼。月满</a><a name="0361b07" id="0361b07">生时其山复吼。诸亲议曰。此之孩子。托胎</a><a name="0361b08" id="0361b08">之日及以生时山皆鸣吼。既是娑多之子。应</a><a name="0361b09" id="0361b09">名娑多山。既长大已父遂身亡自为家主。是</a><a name="0361b10" id="0361b10">时欢喜年既长成。报其弟曰。我今欲得游王</a><a name="0361b11" id="0361b11">舍城。现有诸人所生男女悉皆取食。弟言大</a><a name="0361b12" id="0361b12">姊。曾闻我父于此城主及诸人众常皆拥护。</a><a name="0361b13" id="0361b13">令得安乐离诸忧恼。我今宜可更加守卫。此</a><a name="0361b14" id="0361b14">则是我所防境界。若有余人为损害者我应</a><a name="0361b15" id="0361b15">遮护。尔今何得生此恶心宜除此念。然药叉</a><a name="0361b16" id="0361b16">女由于前身发恶邪愿习气力故。复告其弟</a><a name="0361b17" id="0361b17">说如前事。弟知姊意事难回改。作如是念。我</a><a name="0361b18" id="0361b18">力不能遮其恶念。然父在日许嫁与他。我今</a><a name="0361b19" id="0361b19">宜可作婚姻事。即便裁书与半遮罗药叉曰。</a><a name="0361b20" id="0361b20">我姊欢喜年既长成。宜可为亲当速来此。彼</a><a name="0361b21" id="0361b21">得书已便为盛礼。至王舍城娶妇归故。既至</a><a name="0361b22" id="0361b22">本城经多时已。与其夫主情义相得。作如是</a><a name="0361b23" id="0361b23">语。仁者当知。我意欲得王舍城中现在人众</a><a name="0361b24" id="0361b24">所生男女皆取食之。答言贤首。彼皆是汝家</a><a name="0361b25" id="0361b25">族住处。余来侵害尚欲相遮。宁容汝今辄为</a><a name="0361b26" id="0361b26">酷虐。兴斯恶念勿更再言。由彼前身所发邪</a><a name="0361b27" id="0361b27">愿熏习力故。作不忍声怀嗔且默。后于异时</a><a name="0361b28" id="0361b28">便生一子。如是次第更生五百。其最小者名</a><a name="0361b29" id="0361b29">曰爱儿。时五百儿威势成立。母恃豪强欲行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240361a.htm'><img src='up.gif' border=0></a>
<a href='T240361c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>