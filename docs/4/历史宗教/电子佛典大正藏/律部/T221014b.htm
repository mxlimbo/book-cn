<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 1014b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷60)</font> 毗尼增一之一 <font face='Arial'>T22, p1014b</h2></font><hr>
<span class='old'>
</a><a name="1014a28" id="1014a28">若比丘欲出他罪。不令有罪。有犯便举。</a><a name="1014a29" id="1014a29">不犯不举。取彼比丘自言。与作自言。善能</span><a name="1014b01" id="1014b01">言说辩了有利益。复次优波离。举他比丘。复</a><a name="1014b02" id="1014b02">应有五法。以时不以非时(如是五法如上说)</a><a name="1014b03" id="1014b03"><p>优波离。若比丘有此十七法。应举他罪。有</a><a name="1014b04" id="1014b04">二十二法。不应授人大戒。不知法不知</a><a name="1014b05" id="1014b05">非法。乃至不知说不说。不知可忏罪。不</a><a name="1014b06" id="1014b06">知不可忏罪。不知忏悔。不知忏悔清净。</a><a name="1014b07" id="1014b07">有是二十二法。不应授人大戒。有二十二</a><a name="1014b08" id="1014b08">法。应授人大戒(反上句是)尔时佛告诸比丘以</a><a name="1014b09" id="1014b09">二十二种行。知是平断事人。具持二百五</a><a name="1014b10" id="1014b10">十戒。多闻善解阿毗昙毗尼。不与人诤亦</a><a name="1014b11" id="1014b11">不坚住此事。应呵者呵然后住。应教教然</a><a name="1014b12" id="1014b12">后住。应灭摈灭摈然后住。不爱不恚不怖不</a><a name="1014b13" id="1014b13">痴。不受此部饮食。亦不受彼部饮食。不</a><a name="1014b14" id="1014b14">受此部衣钵坐具针筒。亦不受彼部衣钵</a><a name="1014b15" id="1014b15">坐具针筒。不供给此部。亦不供给彼部。不</a><a name="1014b16" id="1014b16">共此部入村。亦不共彼部入村。不与作</a><a name="1014b17" id="1014b17">期要。亦不至彼后来后坐。有此二十二种。</a><a name="1014b18" id="1014b18">知是平断事人。佛说如是。诸比丘闻。欢喜</a><a name="1014b19" id="1014b19">信乐受持(毗尼增一具足竟)</a><a name="1014b20" id="1014b20"><p class='juan'>
四分律卷第六十</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221014a.htm'><img src='up.gif' border=0></a>
<a href='T221015a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>