<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0351b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷15)</font> 明单提九十二事法之一 <font face='Arial'>T22, p0351b</h2></font><hr>
<span class='old'>
</a><br><a name="0351a21" id="0351a21">　　作衣赞叹食　　　第三跋渠竟　</p></a><a name="0351a22" id="0351a22"><p class='juan'>
摩诃僧祇律卷第十五</p>
</span><a name="0351b01" id="0351b01"></a><a name="0351b02" id="0351b02"><p class='juan'>
摩诃僧祇律卷第十六</a><a name="0351b03" id="0351b03"></a><a name="0351b04" id="0351b04"><p><span class='byline'>　　　　东晋天竺三藏佛陀跋陀罗</a><a name="0351b05" id="0351b05">共法显译</span><br></a><a name="0351b06" id="0351b06"><p><b>　　<A NAME="n120"></A>明单提九十二事法之五</b></p>
</a><a name="0351b07" id="0351b07"><p>佛住舍卫城。广说如上。时有比丘。在聚落中</a><a name="0351b08" id="0351b08">安居竟。来向舍卫城。欲礼觐世尊。时有居士。</a><a name="0351b09" id="0351b09">在聚落中作福舍。施四方僧一食。此比丘来。</a><a name="0351b10" id="0351b10">居士见已。欢喜言。善来大德。即敷床褥与水</a><a name="0351b11" id="0351b11">洗脚。给涂足油及非时饮。夜燃灯明敷置卧</a><a name="0351b12" id="0351b12">具。安隐令寝。晨起又给杨枝净水。施以适身</a><a name="0351b13" id="0351b13">美食。比丘食已。便作是念。我远来饥乏。今日</a><a name="0351b14" id="0351b14">得如是适身饮食。且可小停消息四大。然后</a><a name="0351b15" id="0351b15">当往奉觐世尊。如是念已。昼在阿练若处住。</a><a name="0351b16" id="0351b16">暮则还舍。檀越见之如前。欢喜如是。乃至</a><a name="0351b17" id="0351b17">三日。檀越问言。大德。今日在何处食。答言此</a><a name="0351b18" id="0351b18">间又问。昨日何处。亦言此间。又问先日何处。</a><a name="0351b19" id="0351b19">又言此间。檀越嫌言。我家穷俭自力于此为</a><a name="0351b20" id="0351b20">四方僧。作一食施处。大德不应久停。若我家</a><a name="0351b21" id="0351b21">丰饶当自恣施一切僧。比丘念言。檀越出此</a><a name="0351b22" id="0351b22">恨声。我自当去。于是渐行前至佛所。稽首礼</a><a name="0351b23" id="0351b23">足。却住一面。佛知而故问。汝在何处安居。答</a><a name="0351b24" id="0351b24">言。在某聚落。发来几时。答言尔许。时佛问</a><a name="0351b25" id="0351b25">比丘。有何因缘道里不远。来日经久。比丘即</a><a name="0351b26" id="0351b26">以上事。具白世尊。佛言此事不可。汝云何以</a><a name="0351b27" id="0351b27">身口故。为檀越所嫌。从今日施一食处。比丘</a><a name="0351b28" id="0351b28">不得过一食</a><a name="0351b29" id="0351b29"><p>复次佛住舍卫城。尔时有比丘在聚落中夏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220351a.htm'><img src='up.gif' border=0></a>
<a href='T220351c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>