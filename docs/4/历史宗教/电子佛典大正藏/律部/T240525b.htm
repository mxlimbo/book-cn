<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0525b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷1)</font> 初释波罗底木叉经序 <font face='Arial'>T24, p0525b</h2></font><hr>
<span class='old'>
</a><a name="0525a28" id="0525a28">由念诵等勤相应故。言如说行者。于所作业</a><a name="0525a29" id="0525a29">以身语心顺大师言无违犯故。更难遇者。闻</span><a name="0525b01" id="0525b01">读受持斯犹易得。如说行者极为难遇。勇励</a><a name="0525b02" id="0525b02">精勤方全戒行。非下劣心之所能得故。说更</a><a name="0525b03" id="0525b03">言彰极难也。此中明教及行。是难遭遇闻读</a><a name="0525b04" id="0525b04">诵持。谓是其教。遵奉修习。即是其行</a><a name="0525b05" id="0525b05"><p class='lg'>　　诸佛出现于世乐　　　演说微妙正法乐</a><br><a name="0525b06" id="0525b06">　　僧伽一心同见乐　　　和合俱修勇进乐　</p></a><a name="0525b07" id="0525b07"><p>此颂意明三宝兴世所有事业皆是乐因故。</a><a name="0525b08" id="0525b08">言诸佛出现于世乐者。谓入胎时现生时名</a><a name="0525b09" id="0525b09">佛出世。依将成理作如是说。虽曰菩萨受佛</a><a name="0525b10" id="0525b10">陀称。或成正觉时名佛出世。由于尔时成一</a><a name="0525b11" id="0525b11">切智得佛陀号。是妙解脱喜乐因故。说名为</a><a name="0525b12" id="0525b12">乐。犹如世人名火为乐。言演说微妙正法乐</a><a name="0525b13" id="0525b13">者。谓契经等十二分教。言僧伽者。谓八大人</a><a name="0525b14" id="0525b14">等。言一心同见者。谓于戒见威仪正命众同</a><a name="0525b15" id="0525b15">遵故。又明一心同事难可坏故。言和合俱修</a><a name="0525b16" id="0525b16">者。即是齐心俱净尸罗故。言勇进者。于三学</a><a name="0525b17" id="0525b17">处勤修行故。或勇心策励令诸烦恼究竟尽</a><a name="0525b18" id="0525b18">故。又心勇决于所修事进无退故并是乐因</a><a name="0525b19" id="0525b19"><p class='lg'>　　若见宝人则为乐　　　并与共住亦为乐</a><br><a name="0525b20" id="0525b20">　　若不见诸愚痴人　　　是则名为常受乐　</p></a><a name="0525b21" id="0525b21"><p>此颂意明亲近善人远离恶友亦是乐因故。</a><a name="0525b22" id="0525b22">上半下半如次应识。言宝人者。于罪恶事远</a><a name="0525b23" id="0525b23">而舍弃即此宝人。有胜善德见及同住并</a><a name="0525b24" id="0525b24">能生乐。若不修善品。多为恶行迷于正理故</a><a name="0525b25" id="0525b25">曰愚痴。不应亲近速当舍离</a><a name="0525b26" id="0525b26"><p class='lg'>　　见具尸罗者为乐　　　若见多闻亦名乐</a><br><a name="0525b27" id="0525b27">　　见阿罗汉是真乐　　　由于后有不生故　</p></a><a name="0525b28" id="0525b28"><p>此颂意明善友差别。然诸宝人有其二种。一</a><a name="0525b29" id="0525b29">者世俗。二者胜义。世俗复二。一住定分。二住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240525a.htm'><img src='up.gif' border=0></a>
<a href='T240525c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>