<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本说一切有部尼陀那目得迦 0436b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本说一切有部尼陀那目得迦</font> <font face='Arial'>(卷6)</font> <font face='Arial'>T24, p0436b</h2></font><hr>
<span class='old'>
</a><a name="0436a28" id="0436a28">念。为是梵释诸天及四天王。或是大力天子</a><a name="0436a29" id="0436a29">等诣世尊所而为礼觐。作是念已行诣佛所。</span><a name="0436b01" id="0436b01">顶礼双足即以上事具白世尊。世尊告曰。非</a><a name="0436b02" id="0436b02">梵天主。乃至亦非大力天子来诣我所而为奉</a><a name="0436b03" id="0436b03">觐。汝等颇忆有大毒蛇我为彼说三句法不。</a><a name="0436b04" id="0436b04">白佛言。见。世尊告曰。彼既命终得生天上。来</a><a name="0436b05" id="0436b05">诣我所。我为说法。便得见谛还向天宫。以是</a><a name="0436b06" id="0436b06">因缘光明普照。世尊告曰。以不容忍有如是</a><a name="0436b07" id="0436b07">过。是故苾刍若有嗔诤。宜速忏谢共相容忍。</a><a name="0436b08" id="0436b08">勿令后时招斯过失。时有苾刍新被诃责。即</a><a name="0436b09" id="0436b09">便就彼请其容恕。遂增嗔恚而报之曰。看此</a><a name="0436b10" id="0436b10">与我极为娆恼。佛言。不应新被嗔责便就忏</a><a name="0436b11" id="0436b11">摩。待彼停息可求容恕</a><a name="0436b12" id="0436b12"><p>于此城中有二苾刍。共论法义遂生嗔忿。少</a><a name="0436b13" id="0436b13">年苾刍诃责老者。时老苾刍入房而住。起</a><a name="0436b14" id="0436b14">极嗔恚因即命过。生毒蛇中。尔时世尊。命具</a><a name="0436b15" id="0436b15">寿阿难陀曰。汝可诣彼啮毒蛇所称我言教</a><a name="0436b16" id="0436b16">唱。言无病报言贤首汝已于我正法律中。而</a><a name="0436b17" id="0436b17">为出家。于四沙门果随一应证。汝由前生重</a><a name="0436b18" id="0436b18">嗔恚故。生毒蛇中。故汝宜应容恕于彼。时具</a><a name="0436b19" id="0436b19">寿阿难陀承佛教已。诣毒蛇所报言。贤首。佛</a><a name="0436b20" id="0436b20">于仁者问言无病。复作是语。汝已于我正法</a><a name="0436b21" id="0436b21">律中而为出家。于四沙门果随一应证。汝由</a><a name="0436b22" id="0436b22">前生重嗔恚故。生毒蛇中。是故汝应容恕于</a><a name="0436b23" id="0436b23">彼。是时毒蛇在于房内。诟诟作声不忍而</a><a name="0436b24" id="0436b24">住。世尊。复命具寿大目连。汝可诣彼啮毒蛇</a><a name="0436b25" id="0436b25">处传我言告。广说如前。目连至已。时彼毒</a><a name="0436b26" id="0436b26">蛇于户扇孔。暂出其头复还却入。世尊。复命</a><a name="0436b27" id="0436b27">具寿舍利子。汝可诣彼啮毒蛇处传我言告。</a><a name="0436b28" id="0436b28">亦如前说。舍利子至已。时彼毒蛇于户扇间</a><a name="0436b29" id="0436b29">露出半身还缩房内。是时世尊。自诣房中告<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240436a.htm'><img src='up.gif' border=0></a>
<a href='T240436c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>