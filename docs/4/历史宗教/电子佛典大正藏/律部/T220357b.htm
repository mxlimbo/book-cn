<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0357b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷16)</font> 明单提九十二事法之一 <font face='Arial'>T22, p0357b</h2></font><hr>
<span class='old'>
</a><a name="0357a28" id="0357a28">多。佛语比丘。此女人五百世中常作瞎眼乌。</a><a name="0357a29" id="0357a29">一切受身皆当饿死。佛言。呼阿那律来。即呼</span><a name="0357b01" id="0357b01">来已。佛问阿那律。汝实尔不。答言实尔。佛语</a><a name="0357b02" id="0357b02">阿那律。汝虽欲少事。从今日不听不与自手</a><a name="0357b03" id="0357b03">取</a><a name="0357b04" id="0357b04"><p>复次佛住舍卫城。尔时世尊制不得自手取。</a><a name="0357b05" id="0357b05">诸比丘闻已。水及齿木皆从人受。有净人者</a><a name="0357b06" id="0357b06">便得。无净人者苦不能得。尔时世尊为大众</a><a name="0357b07" id="0357b07">说法。有比丘自闻口边臭。在众人下风而</a><a name="0357b08" id="0357b08">坐。不欲令口臭气熏诸梵行人。佛知而故问。</a><a name="0357b09" id="0357b09">比丘何故在彼坐。如嗔恨人。诸比丘白佛言。</a><a name="0357b10" id="0357b10">世尊制戒不授不得取。诸比丘水及齿木。皆</a><a name="0357b11" id="0357b11">从人受。有净人者得。无净人者苦不能得。口</a><a name="0357b12" id="0357b12">中气臭恐熏诸梵行人故。在下风而住。佛言</a><a name="0357b13" id="0357b13">从今日听除水及齿木。佛告诸比丘。依止舍</a><a name="0357b14" id="0357b14">卫城住者皆悉令集。以十利故。与诸比丘</a><a name="0357b15" id="0357b15">制戒。乃至已闻者当重闻。若比丘不与取。着</a><a name="0357b16" id="0357b16">口中除水及齿木。波夜提。比丘者如上说。不</a><a name="0357b17" id="0357b17">与者。他不与。不从前人受。着口中食者。除水</a><a name="0357b18" id="0357b18">及齿木。水有十种如前说。若水浊者应受。若</a><a name="0357b19" id="0357b19">水性黄色者饮无罪。齿木者有二种。一擗。二</a><a name="0357b20" id="0357b20">团。若比丘口中有热气生疮。医言。应嚼齿木。</a><a name="0357b21" id="0357b21">咽汁者应当受除水及齿木。世尊说无罪。波</a><a name="0357b22" id="0357b22">夜提者。如上说。食上。树上。井中。屋上。净</a><a name="0357b23" id="0357b23">厨。器受非器。受床。船乘。心念受道路。食上</a><a name="0357b24" id="0357b24">者。若食时敷床。若长板。若甘蔗束。若萝卜</a><a name="0357b25" id="0357b25">束。若谷豆囊上。敷种种坐床褥覆上。比丘</a><a name="0357b26" id="0357b26">坐时不应动身。不应问。若动若问。此是何</a><a name="0357b27" id="0357b27">等。是名不净。若比丘食时。风吹尘来坋钵。下</a><a name="0357b28" id="0357b28">草不坋。食者得食。草叶当受。若坋草叶及食</a><a name="0357b29" id="0357b29">者。一切更受。比丘食时。若牛若骆驼等行。脚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220357a.htm'><img src='up.gif' border=0></a>
<a href='T220357c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>