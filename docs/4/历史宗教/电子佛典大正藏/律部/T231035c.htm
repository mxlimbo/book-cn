<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本说一切有部毗奈耶出家事 1035c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本说一切有部毗奈耶出家事</font> <font face='Arial'>(卷4)</font> <font face='Arial'>T23, p1035c</h2></font><hr>
<span class='old'>
</a><a name="1035b28" id="1035b28">见小径。寻径而行。至一大林。于中见寺严丽</a><a name="1035b29" id="1035b29">精妙。床座榻席。毡褥[<a href='javascript:showpic("images/067321.gif")'>毯-炎+瞿</a>]毹。殿堂楼阁。窗牖殊</span><a name="1035c01" id="1035c01">妙。其中亦有流泉清沼。宝树行列。奇异杂色。</a><a name="1035c02" id="1035c02">枝叶隐映。于彼池中。亦有众鸟。白鹤孔雀。鹦</a><a name="1035c03" id="1035c03">鹉舍利白鹅等鸟。犹若天宫。于此寺中。有诸</a><a name="1035c04" id="1035c04">苾刍。威仪具足。尔时僧护见同梵行。即往至</a><a name="1035c05" id="1035c05">彼。恭敬顶礼。彼苾刍言。善来善来。僧护。汝</a><a name="1035c06" id="1035c06">从何来。僧护以具如上事答时彼苾刍令憩</a><a name="1035c07" id="1035c07">定已。将入寺中。见诸好座。有妙饮食。苾刍问</a><a name="1035c08" id="1035c08">曰。汝饥渴不。答言。饥渴。报曰汝饥。啖食。答</a><a name="1035c09" id="1035c09">曰。待僧伽食。我当同食。苾刍报曰。汝在</a><a name="1035c10" id="1035c10">路疲乏。宜应具食。若至食时。有诸过失。僧</a><a name="1035c11" id="1035c11">护食讫。向一边住。既至食时。鸣揵椎。集僧</a><a name="1035c12" id="1035c12">伽。各自持钵。至食堂中。次第而坐。于时寺舍</a><a name="1035c13" id="1035c13">便即隐没。其钵变为铁檛。各用此檛。更互相</a><a name="1035c14" id="1035c14">打。头面俱碎。血流遍地。受诸剧苦。食时既</a><a name="1035c15" id="1035c15">过。其寺复现。其诸苾刍平复如故。诸根寂静。</a><a name="1035c16" id="1035c16">次第而坐。是时僧护诣苾刍处。白言。圣者。作</a><a name="1035c17" id="1035c17">何因业。有如斯事。受诸苦恼。答曰。大德僧</a><a name="1035c18" id="1035c18">护。彼赡部洲人。无有信心。僧护报曰。我今现</a><a name="1035c19" id="1035c19">见。何故不信。告言。僧护。我等往昔于迦摄波</a><a name="1035c20" id="1035c20">佛所而作声闻。欲至食时。遂相斗打。由斯业</a><a name="1035c21" id="1035c21">故。令我于此。别受地狱。且受轻苦。于此命</a><a name="1035c22" id="1035c22">终。当堕大地狱。汝今应去部漪伽。每于</a><a name="1035c23" id="1035c23">食时。勿相斗打。若斗打者。必获斯苦。僧护答</a><a name="1035c24" id="1035c24">言。唯唯如是。即辞而去。渐次前行。复见一</a><a name="1035c25" id="1035c25">寺。其寺严丽。与前无异。还见苾刍威仪具足。</a><a name="1035c26" id="1035c26">乃至同前隐没。苾刍钵中。有热洋铜更互相</a><a name="1035c27" id="1035c27">撜。乃至寺现其苾刍众依次而坐。僧护白言。</a><a name="1035c28" id="1035c28">大德。由何业力。来至此间。受如斯苦。苾刍告</a><a name="1035c29" id="1035c29">曰。众生难信。答言。我自亲见。何得不信。僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231035b.htm'><img src='up.gif' border=0></a>
<a href='T231036a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>