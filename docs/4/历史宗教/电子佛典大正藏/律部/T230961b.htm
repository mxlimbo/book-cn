<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0961b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷10)</font> 第三部三十三舍堕事 乞钵学处第十四 <font face='Arial'>T23, p0961b</h2></font><hr>
<span class='old'>
</a><a name="0961a28" id="0961a28">中。时行钵苾刍尼。应持其钵向上座前立赞</a><a name="0961a29" id="0961a29">叹其钵。上座。此钵清净圆满堪得受用。若欲</span><a name="0961b01" id="0961b01">得者随意应取。若其上座取此钵者。行钵之</a><a name="0961b02" id="0961b02">人应取上座旧钵。转与第二上座。若不取者</a><a name="0961b03" id="0961b03">转与第三。第三取时。上座更索初。索不应</a><a name="0961b04" id="0961b04">与。第二索亦不应与。第三索应与。上座得越</a><a name="0961b05" id="0961b05">法罪。如法应悔。如是乃至众中最小者。取此</a><a name="0961b06" id="0961b06">钵时行未了。第三方索钵者其法与上座</a><a name="0961b07" id="0961b07">相似。乃至行了所得一钵。行钵苾刍尼应持</a><a name="0961b08" id="0961b08">此钵付彼苾刍尼。作如是语。苾刍尼。此钵不</a><a name="0961b09" id="0961b09">应分别。亦不与人。详审徐徐如法而用。乃至</a><a name="0961b10" id="0961b10">破坏。此是其法。若行钵苾刍尼。不依法行者</a><a name="0961b11" id="0961b11">得越法罪。佛言。得钵苾刍尼所有行法。我今</a><a name="0961b12" id="0961b12">当制应畜二钵袋。好者应安长钵。不好者应</a><a name="0961b13" id="0961b13">安旧钵。若乞食时应将二钵得干饭者着长</a><a name="0961b14" id="0961b14">钵中。若得湿饭着旧钵中。至住处已作曼</a><a name="0961b15" id="0961b15">茶罗安置二钵。应于旧钵中食。食已应先洗</a><a name="0961b16" id="0961b16">长钵。次洗旧钵。如是乃至晒曝安置。皆以</a><a name="0961b17" id="0961b17">长钵为先。若内安龛及火熏时。皆于好处先</a><a name="0961b18" id="0961b18">安长钵。若道行时。旧钵遣人持。长钵当自持。</a><a name="0961b19" id="0961b19">无人为擎者。长钵安在左肩。旧钵应安右畔。</a><a name="0961b20" id="0961b20">自持而去。若得钵苾刍尼。于此行法不依行</a><a name="0961b21" id="0961b21">者。得越法罪。此之治罚乃至尽形。或钵破来</a><a name="0961b22" id="0961b22">应好守护。得泥萨只者广如上说。此中犯相</a><a name="0961b23" id="0961b23">其事云何。若苾刍尼钵破堪为一缀。虽未安</a><a name="0961b24" id="0961b24">缀尚得受用更求余钵者。求时犯恶作罪。得</a><a name="0961b25" id="0961b25">便招舍堕。若苾刍尼钵。破堪为二缀。虽未安</a><a name="0961b26" id="0961b26">缀尚得受用更求余钵。得罪同前。如是三缀</a><a name="0961b27" id="0961b27">四缀事亦如前。苾刍尼。钵破堪为一缀。安一</a><a name="0961b28" id="0961b28">缀已现得受用更求余钵。求时恶作。得便舍</a><a name="0961b29" id="0961b29">堕。如是乃至四缀得罪亦尔。若钵堪为五缀。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230961a.htm'><img src='up.gif' border=0></a>
<a href='T230961c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>