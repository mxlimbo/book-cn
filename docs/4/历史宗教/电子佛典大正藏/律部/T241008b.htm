<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1484 梵网经 1008b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1484 梵网经</font> <font face='Arial'>(卷2)</font> <font face='Arial'>T24, p1008b</h2></font><hr>
<span class='old'>
</a><a name="1008a28" id="1008a28">若头陀行道乃至夏坐安居。是诸难处悉</a><a name="1008a29" id="1008a29">不得入。若故入者。犯轻垢罪</span><a name="1008b01" id="1008b01"><p>若佛子。应如法次第坐。先受戒者在前坐。</a><a name="1008b02" id="1008b02">后受戒者在后坐不问老少比丘比丘尼贵</a><a name="1008b03" id="1008b03">人国王王子乃至黄门奴婢。皆应先受戒者</a><a name="1008b04" id="1008b04">在前坐。后受戒者次第而坐。莫如外道痴</a><a name="1008b05" id="1008b05">人。若老若少无前无后。坐无次第兵奴之</a><a name="1008b06" id="1008b06">法。我佛法中先者先坐后者后坐。而菩萨</a><a name="1008b07" id="1008b07">不次第坐者。犯轻垢罪</a><a name="1008b08" id="1008b08"><p>若佛子。常应教化一切众生。建立僧房山</a><a name="1008b09" id="1008b09">林园田立作佛塔。冬夏安居坐禅处所。一切</a><a name="1008b10" id="1008b10">行道处。皆应立之。而菩萨应为一切众生</a><a name="1008b11" id="1008b11">讲说大乘经律。若疾病国难贼难。父母兄</a><a name="1008b12" id="1008b12">弟和上阿阇梨亡灭之日。及三七日乃至七</a><a name="1008b13" id="1008b13">七日。亦应读诵讲说大乘经律。斋会求</a><a name="1008b14" id="1008b14">福行来治生。大火所烧大水所[<a href='javascript:showpic("images/018497.gif")'>漂*寸</a>]。黑风</a><a name="1008b15" id="1008b15">所吹船舫。江河大海罗刹之难。亦应读诵</a><a name="1008b16" id="1008b16">讲说此经律。乃至一切罪报三报七逆八</a><a name="1008b17" id="1008b17">难。杻械枷锁系缚其身。多淫多嗔多愚痴</a><a name="1008b18" id="1008b18">多疾病。皆应读诵讲说此经律。而新学菩</a><a name="1008b19" id="1008b19">萨若不尔者。犯轻垢罪。如是九戒。应当</a><a name="1008b20" id="1008b20">学敬心奉持。梵坛品当说</a><a name="1008b21" id="1008b21"><p>佛言。佛子。与人受戒时。不得蕑择一切</a><a name="1008b22" id="1008b22">国王王子大臣百官。比丘比丘尼信男信女</a><a name="1008b23" id="1008b23">淫男淫女。十八梵天六欲天子无根二根</a><a name="1008b24" id="1008b24">黄门奴婢。一切鬼神尽得受戒。应教身所</a><a name="1008b25" id="1008b25">着袈裟。皆使坏色与道相应。皆染使青黄</a><a name="1008b26" id="1008b26">赤黑紫色一切染衣。乃至卧具尽以坏色。身</a><a name="1008b27" id="1008b27">所著衣一切染色。若一切国土中国人所著</a><a name="1008b28" id="1008b28">衣服。比丘皆应与其俗服有异。若欲受</a><a name="1008b29" id="1008b29">戒时师应问言。汝现身不作七逆罪耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241008a.htm'><img src='up.gif' border=0></a>
<a href='T241008c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>