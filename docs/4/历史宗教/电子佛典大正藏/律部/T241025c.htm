<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1486 受十善戒经 1025c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1486 受十善戒经</font> <font face='Arial'>(卷1)</font> 十施报品第二 <font face='Arial'>T24, p1025c</h2></font><hr>
<span class='old'>
</a><a name="1025b28" id="1025b28">六十由旬铁柱火网为锁。八十由旬铁</a><a name="1025b29" id="1025b29">狗口中吐火为杻。虚空铁箭自落射心。杻械</span><a name="1025c01" id="1025c01">枷锁化生铜丸。从眼而入遍体支节从足而</a><a name="1025c02" id="1025c02">出。一日一夜八万四千生八万四千死。杀生</a><a name="1025c03" id="1025c03">之业其事如是。时阎罗王呵责罪人。汝乐杀</a><a name="1025c04" id="1025c04">生今受此苦。是事乐不。汝今复当百千万劫</a><a name="1025c05" id="1025c05">偿他人债。终不可尽。尔时世尊告舍利弗。</a><a name="1025c06" id="1025c06">杀生之业在地狱中。虽复受苦此名华报。方</a><a name="1025c07" id="1025c07">生人中多病短命。复生四生诸众生中。受种</a><a name="1025c08" id="1025c08">种苦无量无边不可称计</a><a name="1025c09" id="1025c09"><p>云何名不盗戒。不盗戒者。普施一切众生财</a><a name="1025c10" id="1025c10">物外命。是故诸佛说不盗戒。名为甘露清凉</a><a name="1025c11" id="1025c11">安隐。护持是戒名生天路。名得道处名涅槃</a><a name="1025c12" id="1025c12">衣名解脱命。是故诸佛赞叹不盗断饿鬼因。</a><a name="1025c13" id="1025c13">偷盗果报有十种恶。一者盗报。必定当堕肉</a><a name="1025c14" id="1025c14">山地狱。肉山罪人项如大山有百千头。于</a><a name="1025c15" id="1025c15">一一头颊生肉埠。百千铁狗从铁山出。啀喍</a><a name="1025c16" id="1025c16">嗥吠争取食之。有诸铁钉从狗口出。入罪人</a><a name="1025c17" id="1025c17">顶从足跟出。剥取其皮敷百千由旬铁刺之</a><a name="1025c18" id="1025c18">上。身皮俱苦经八万四千岁。心如刀割苦痛</a><a name="1025c19" id="1025c19">难处。是名第一偷盗果报。是时阎罗王呵责</a><a name="1025c20" id="1025c20">罪人。汝乐偷盗今受此苦。是事乐不。汝今</a><a name="1025c21" id="1025c21">复当百千万劫偿他人债。终不可尽。第二盗</a><a name="1025c22" id="1025c22">报。生饿鬼中。身极长大五十由旬。行如五</a><a name="1025c23" id="1025c23">百车声。节间火然如十火车。饥啖铁丸渴饮</a><a name="1025c24" id="1025c24">融铜。发如铁刺自缠身体。百千万岁受无量</a><a name="1025c25" id="1025c25">苦。耳不曾闻水谷之声。是名第二偷盗果报。</a><a name="1025c26" id="1025c26">时阎罗王呵责罪人。汝乐偷盗今受此苦。是</a><a name="1025c27" id="1025c27">事乐不。汝今复当百千万劫偿他人债。终不</a><a name="1025c28" id="1025c28">可尽。第三盗报。生于寒冰地狱之中。百千</a><a name="1025c29" id="1025c29">万岁八方冰山以为衣服如莲花敷。自啖其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241025b.htm'><img src='up.gif' border=0></a>
<a href='T241026a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>