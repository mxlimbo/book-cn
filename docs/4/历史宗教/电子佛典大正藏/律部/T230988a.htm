<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0988a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷15)</font> 着不坏色衣学处第四十三 <font face='Arial'>T23, p0988a</h2></font><hr>
<span class='old'>
</a><a name="0987c28" id="0987c28">病。若复令彼舍恶见故。虽权摄受。并皆无犯</a><a name="0987c29" id="0987c29"><p><b>　　<A NAME="n775"></A>着不坏色衣学处第四十三</b></span><a name="0988a01" id="0988a01"><p>缘在王舍城。时此城中有二龙王。一名只利。</a><a name="0988a02" id="0988a02">二名跋寠。时影胜王。即于城外林泉之所。造</a><a name="0988a03" id="0988a03">二神堂。每年二时至节会日。遍六大城所有</a><a name="0988a04" id="0988a04">诸人并皆云集。曾于一时至节会日。有南方</a><a name="0988a05" id="0988a05">乐者来至王城。自相谓曰。若说大人殊胜行</a><a name="0988a06" id="0988a06">迹。可使众人情生欢爱多获财物。诣六众所</a><a name="0988a07" id="0988a07">礼足白言。圣者。为我宣说。如佛往昔为菩萨</a><a name="0988a08" id="0988a08">时所有胜行。六众问曰。汝等问此欲何所为</a><a name="0988a09" id="0988a09">乐人告曰。我欲修入管弦缉为歌曲。告曰痴</a><a name="0988a10" id="0988a10">人。汝将我佛法胜事奏入弦歌。汝可即行更</a><a name="0988a11" id="0988a11">不须说。即便往诣吐罗难陀苾刍尼处。尼为</a><a name="0988a12" id="0988a12">具宣。始从生位终至菩提。乐人闻已咸入</a><a name="0988a13" id="0988a13">弦歌。广集诸人作众伎乐。敬信之类生希有</a><a name="0988a14" id="0988a14">心。皆云。奇哉乐人。善为歌唱。多赠钱贿。有</a><a name="0988a15" id="0988a15">异常伦复更思惟。不信之人终须汲引。即作</a><a name="0988a16" id="0988a16">六众形仪行动所为之事。时不信人见皆大</a><a name="0988a17" id="0988a17">笑多遗珍财。六众闻说至二神堂所。自着俗</a><a name="0988a18" id="0988a18">服皆为舞乐。大众云奔弃彼戏场。多获衣物。</a><a name="0988a19" id="0988a19">乐儿嫌贱。云何苾刍着俗白衣。广说乃至世</a><a name="0988a20" id="0988a20">尊诃责。告言。我观十利。为二部弟子制其学</a><a name="0988a21" id="0988a21">处。应如是说</a><a name="0988a22" id="0988a22"><p>若复苾刍尼得新衣。当作三种染坏色。若青</a><a name="0988a23" id="0988a23">若泥若赤。随一而坏。若不作三种坏色而受</a><a name="0988a24" id="0988a24">用者。波逸底迦</a><a name="0988a25" id="0988a25"><p>尼谓此法中人。新衣者。有二种新。一谓体是</a><a name="0988a26" id="0988a26">新衣。二谓新从他得。此中新者。谓是新衣。衣</a><a name="0988a27" id="0988a27">有十种。具如上说。青者谓青色。泥者谓赤</a><a name="0988a28" id="0988a28">石。赤者谓树赤皮。染坏色者谓坏其色。若不</a><a name="0988a29" id="0988a29">坏而受用者。得罪同前。此中犯相。若得衣。三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230987c.htm'><img src='up.gif' border=0></a>
<a href='T230988b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>