<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0290c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷18)</font> 第三门第四子摄颂之余 <font face='Arial'>T24, p0290c</h2></font><hr>
<span class='old'>
</a><a name="0290b28" id="0290b28">而来。遂相告曰。我今打此二人。又共议曰。</a><a name="0290b29" id="0290b29">无宜即打且可问之。若可意者我不行杖。如</span><a name="0290c01" id="0290c01">不可意方可打之。一人问曰何时有寒。一摩</a><a name="0290c02" id="0290c02">纳婆念曰何意相问。看其形势拟欲相打。即</a><a name="0290c03" id="0290c03">便答曰</a><a name="0290c04" id="0290c04"><p class='lg'>　　不问冬夏时　　　但令有风起</a><br><a name="0290c05" id="0290c05">　　风生寒即有　　　无风寒定无　</p></a><a name="0290c06" id="0290c06"><p>童子闻言。遂便放去。次问第二者。彼便报曰</a><a name="0290c07" id="0290c07"><p class='lg'>　　冬月定有寒　　　夏时寒不有</a><br><a name="0290c08" id="0290c08">　　此事人皆识　　　无智共生疑　</p></a><a name="0290c09" id="0290c09"><p>时诸童子闻已嗔嫌。熟打而去。汝等苾刍往</a><a name="0290c10" id="0290c10">时放去者即舍利子是。其被打者即大目连。</a><a name="0290c11" id="0290c11">今时亦尔</a><a name="0290c12" id="0290c12"><p>时诸苾刍。复更有疑。请世尊曰。希有大德。</a><a name="0290c13" id="0290c13">具寿阿难陀生大忧恼。世尊大慈能为开解。</a><a name="0290c14" id="0290c14">佛告诸苾刍。我今开解庆喜忧怀未成希有。</a><a name="0290c15" id="0290c15">我于往昔已为庆喜除其忧戚。汝等应听。过</a><a name="0290c16" id="0290c16">去世时。迦尸国婆罗[<a href='javascript:showpic("images/022129.gif")'>病-丙+尼</a>]斯城。王名梵授。乃至</a><a name="0290c17" id="0290c17">广说。丰乐安隐。其王有子名曰善生。善生有</a><a name="0290c18" id="0290c18">子颜貌端正。宗亲聚会乞与立名。诸人议曰。</a><a name="0290c19" id="0290c19">此是迦尸国王之孙。应名迦尸孙陀罗。后于</a><a name="0290c20" id="0290c20">异时善生王子忽然命过。时梵授王怜爱子</a><a name="0290c21" id="0290c21">故。两手抱尸悲啼号哭。捶胸大唤忧怀闷</a><a name="0290c22" id="0290c22">绝。时迦尸孙陀罗有方便智。作如是念。大</a><a name="0290c23" id="0290c23">王忧恼或致身亡。我今宜可为解忧结。即诣</a><a name="0290c24" id="0290c24">王所礼足。白言大王。我有所欲。王曰汝欲</a><a name="0290c25" id="0290c25">何物。答曰与我造车用日月为轮。装挍精妙</a><a name="0290c26" id="0290c26">可疾将来。若不与者至第七日。我胸当破。而</a><a name="0290c27" id="0290c27">取命终。王闻是以更增忧惧。告其子曰</a><a name="0290c28" id="0290c28"><p class='lg'>　　谁作斯无益　　　是愚者所言</a><br><a name="0290c29" id="0290c29">　　定知我不能　　　强欲令求觅　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240290b.htm'><img src='up.gif' border=0></a>
<a href='T240291a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>