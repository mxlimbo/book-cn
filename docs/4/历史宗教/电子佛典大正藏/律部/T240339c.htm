<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0339c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷28)</font> 第六门第四子摄颂大药之余 <font face='Arial'>T24, p0339c</h2></font><hr>
<span class='old'>
</a><a name="0339b28" id="0339b28">言国王不可亲者。王先国中所有城邑并不</a><a name="0339b29" id="0339b29">臣属。但唯饮食内宫而已。我运筹策压彼强</span><a name="0339c01" id="0339c01">臣。宁国安家咸令复业。皇基炽盛率士欢谣。</a><a name="0339c02" id="0339c02">库藏丰盈皆是我力。今欲杀我将报昔恩。故</a><a name="0339c03" id="0339c03">云国王不可亲也。言恶人难附近者。昔有贫</a><a name="0339c04" id="0339c04">人他乡游客。来投王处乞求活命。王不见纳</a><a name="0339c05" id="0339c05">遂至我边。我见贫寒给以衣食。得存性命不</a><a name="0339c06" id="0339c06">思恩分。今来杀我言隐密事不语妇人者。王</a><a name="0339c07" id="0339c07">昔因朝告诸人曰。若有密事谁可告知。有云</a><a name="0339c08" id="0339c08">父母妻子等广说如前。我云皆不可亲。当</a><a name="0339c09" id="0339c09">审观察王当目验。王家孔雀我实不食。别将</a><a name="0339c10" id="0339c10">余鸟令妇煮羹王宫内人我无交涉。宫人璎</a><a name="0339c11" id="0339c11">珞权假将来。暂借余女居我宅内。若不信者</a><a name="0339c12" id="0339c12">可唤将来。王唤宫人对观无异。言不负他糠</a><a name="0339c13" id="0339c13">麦者王令魁脍将杀于我。其人遂至急捉衣</a><a name="0339c14" id="0339c14">裾。口云还我一升糠麦。意道无悲不知机变。</a><a name="0339c15" id="0339c15">昔时乞麦见死来征。王闻颂义察其事已。知</a><a name="0339c16" id="0339c16">大药无过欢喜释放。便备盛礼拜为重臣。是</a><a name="0339c17" id="0339c17">时大药稽首白王曰。观诸女人可共密言不。</a><a name="0339c18" id="0339c18">所赐女者于我无用。请即收取。我今自访</a><a name="0339c19" id="0339c19">言行德义氏族相当。聪慧女人以充家室。即</a><a name="0339c20" id="0339c20">辞王去作婆罗门像。手执净瓶挂吉祥线。身</a><a name="0339c21" id="0339c21">着鹿皮面涂三画。往本城中欲求其妇。路中</a><a name="0339c22" id="0339c22">日暮见婆罗门。彼便相问仁从何来。大药答</a><a name="0339c23" id="0339c23">曰。我从鞞提醯城来。欲向何处。答曰。向满财</a><a name="0339c24" id="0339c24">城。问曰。汝于此处颇有相识欲投宿耶。答曰</a><a name="0339c25" id="0339c25">先无。便将归舍如法安置。大药见彼婆罗门</a><a name="0339c26" id="0339c26">妇知非贞素。既经宿已旦便欲去。婆罗门曰。</a><a name="0339c27" id="0339c27">我此贫居即是君宅。往来停宿幸不为疑。大</a><a name="0339c28" id="0339c28">药便许执手而别。遂于前路于麦田中。见有</a><a name="0339c29" id="0339c29">少女。仪容端正似出良家。便生爱念问言贤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240339b.htm'><img src='up.gif' border=0></a>
<a href='T240340a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>