<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0673b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷1)</font> <font face='Arial'>T24, p0673b</h2></font><hr>
<span class='old'>
<p><p></span><a name="0673b01" id="0673b01"></a><a name="0673b02" id="0673b02"><p><b>　　<A NAME="n442"></A>No. 1462</b></a><a name="0673b03" id="0673b03"><p class='juan'>
善见律毗婆沙</p>
<p><b>　　<A NAME="n444"></A>序品第一</b></a><a name="0673b04" id="0673b04"></a><a name="0673b05" id="0673b05"><p><span class='byline'>　　　　箫齐外国三藏僧伽跋陀罗译</span><br></a><a name="0673b06" id="0673b06"><p>南无诸佛</a><a name="0673b07" id="0673b07"><p class='lg'>　　若人百亿劫　　　不可思议时</a><br><a name="0673b08" id="0673b08">　　为一切众生　　　往至疲倦处</a><br><a name="0673b09" id="0673b09">　　正为世间故　　　南无大慈悲</a><br><a name="0673b10" id="0673b10">　　由法难知故　　　从生生世间</a><br><a name="0673b11" id="0673b11">　　稽首头顶礼　　　甚深微妙法</a><br><a name="0673b12" id="0673b12">　　破裂坏消尽　　　无明烦恼网</a><br><a name="0673b13" id="0673b13">　　若戒定智慧　　　解脱具足行</a><br><a name="0673b14" id="0673b14">　　勤修功德者　　　众僧良福田</a><br><a name="0673b15" id="0673b15">　　我今一心归　　　头面稽首礼</a><br><a name="0673b16" id="0673b16">　　归命三宝竟　　　至演毗尼义</a><br><a name="0673b17" id="0673b17">　　令正法久住　　　利益饶众生</a><br><a name="0673b18" id="0673b18">　　以此功德愿　　　消除诸恶患</a><br><a name="0673b19" id="0673b19">　　若乐持戒者　　　持戒离众苦　</p></a><a name="0673b20" id="0673b20"><p>说曰。律本初说。尔时佛在毗兰若。优波离</a><a name="0673b21" id="0673b21">为说之首。时集五百大比丘众。何以故。如来</a><a name="0673b22" id="0673b22">初成道。于鹿野苑转四谛法轮最后说法</a><a name="0673b23" id="0673b23">度须跋陀罗。所应作者已讫。于俱尸那</a><a name="0673b24" id="0673b24">末罗王林娑罗双树间。二月十五日平旦时</a><a name="0673b25" id="0673b25">入无余涅槃。七日后迦叶从叶波国来。与</a><a name="0673b26" id="0673b26">五百比丘僧。往俱尸那国。问讯世尊。路逢</a><a name="0673b27" id="0673b27">一道士。迦叶问曰。见我师不。道士答言。汝</a><a name="0673b28" id="0673b28">师瞿昙沙门。命过已经七日。瞿昙涅槃诸人</a><a name="0673b29" id="0673b29">天供养。我从彼得此天曼陀罗华。迦叶与<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240673a.htm'><img src='up.gif' border=0></a>
<a href='T240673c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>