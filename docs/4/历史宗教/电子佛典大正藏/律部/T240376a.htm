<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0376a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷34)</font> 第六门第四子摄之余明佛从天下等事 <font face='Arial'>T24, p0376a</h2></font><hr>
<span class='old'>
</a><a name="0375c28" id="0375c28">当为说法。佛令说法者。苾刍不知谁当说法。</a><a name="0375c29" id="0375c29">佛言。应令上座为其说法。若彼不能令第二</span><a name="0376a01" id="0376a01">者。此亦不能令第三者。此若无堪应番次与。</a><a name="0376a02" id="0376a02">或随能者当预请之</a><a name="0376a03" id="0376a03"><p>缘处同前。有一长者先有信心。于时时中往</a><a name="0376a04" id="0376a04">逝多林听闻正法。遂于一时请佛僧众就家</a><a name="0376a05" id="0376a05">受食。苾刍皆去世尊同前。有五因缘广如上</a><a name="0376a06" id="0376a06">说。此为制戒。佛不亲行令人取食。如世尊说</a><a name="0376a07" id="0376a07">若其食了。施主乐法应为说者。众差一人令</a><a name="0376a08" id="0376a08">住说法。大众咸去。时彼施主并诸眷属皆来</a><a name="0376a09" id="0376a09">一处。有大威严共听法要。请言。圣者为我说</a><a name="0376a10" id="0376a10">法。苾刍见彼威力大故。生畏惧心不能说法。</a><a name="0376a11" id="0376a11">长者念曰。我多眷属。苾刍情惧不为宣扬。我</a><a name="0376a12" id="0376a12">宜为说。报言。圣者如世尊说</a><a name="0376a13" id="0376a13"><p class='lg'>　　布施招大富　　　持戒得生天</a><br><a name="0376a14" id="0376a14">　　专修断烦恼　　　此是法当去　</p></a><a name="0376a15" id="0376a15"><p>时彼苾刍闻是语已。竟无言对复道而归。既</a><a name="0376a16" id="0376a16">至寺中诸苾刍问。具寿住彼为说法不。答言。</a><a name="0376a17" id="0376a17">诸具寿独留于我更无伴助施主亲族有大威</a><a name="0376a18" id="0376a18">严。皆来集会我生畏惧不能说法。施主见我</a><a name="0376a19" id="0376a19">情怀怯惧。返即为我宣扬妙法。苾刍白佛。佛</a><a name="0376a20" id="0376a20">言。此之苾刍所言应理。是故不应独令说法。</a><a name="0376a21" id="0376a21">从今已去差四苾刍。与说法人为伴</a><a name="0376a22" id="0376a22"><p>缘在王舍城。如世尊制。说法苾刍应与四人</a><a name="0376a23" id="0376a23">伴者。有请唤处差说法人及与四伴。时伴苾</a><a name="0376a24" id="0376a24">刍遂向生缘或出便转。悉不白知临时阙事。</a><a name="0376a25" id="0376a25">以缘白佛。佛言。与说法人为伴苾刍。向余处</a><a name="0376a26" id="0376a26">时应白而去。若不白者得越法罪</a><a name="0376a27" id="0376a27"><p>第八门第八子摄颂曰</a><a name="0376a28" id="0376a28"><p class='lg'>　　泻药齿有毒　　　刮舌篦应洗</a><br><a name="0376a29" id="0376a29">　　由其罪业尽　　　证得阿罗汉　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240375c.htm'><img src='up.gif' border=0></a>
<a href='T240376b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>