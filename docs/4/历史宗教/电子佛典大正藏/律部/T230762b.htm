<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0762b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷25)</font> 九十波逸底迦法 故妄语学处第一 <font face='Arial'>T23, p0762b</h2></font><hr>
<span class='old'>
</a><a name="0762a28" id="0762a28">答言实尔。世尊。尔时种种呵责。乃至我今为</a><a name="0762a29" id="0762a29">诸苾刍。制其学处应如是说</span><a name="0762b01" id="0762b01"><p>若复苾刍故妄语者。波逸底迦。若复苾刍者</a><a name="0762b02" id="0762b02">谓是法手。义如上说。故者谓是故心了知其</a><a name="0762b03" id="0762b03">事。妄语者有九种妄语。八七六五四三二种</a><a name="0762b04" id="0762b04">差别不同。云何九种妄语。谓以无根他胜。僧</a><a name="0762b05" id="0762b05">伽伐尸沙波逸底迦提舍尼。突色讫里多。以</a><a name="0762b06" id="0762b06">无根破戒。破见。破威仪。破正命。而作妄语。</a><a name="0762b07" id="0762b07">云何八种妄语。谓以无根他胜。僧伽伐尸沙。</a><a name="0762b08" id="0762b08">波逸底迦。提舍尼。突色讫里多。以无根见闻</a><a name="0762b09" id="0762b09">疑。云何七种妄语。谓以无根破戒。破见。破</a><a name="0762b10" id="0762b10">威仪。破正命。以无根见闻疑。云何六种妄</a><a name="0762b11" id="0762b11">语。若苾刍欲作妄语。生如是念我当妄语。正</a><a name="0762b12" id="0762b12">妄语时。作如是念我正妄语。若妄语竟。作如</a><a name="0762b13" id="0762b13">是念我已妄语。以无根见闻疑。云何五种妄</a><a name="0762b14" id="0762b14">语。谓以无根五部罪而作妄语。云何四种妄</a><a name="0762b15" id="0762b15">语。谓以无根破戒。破见。破威仪。破正命。云</a><a name="0762b16" id="0762b16">何三种妄语。谓以无根见闻疑。又有三种妄</a><a name="0762b17" id="0762b17">语。作如是念。我当妄语。我正妄语。我已妄</a><a name="0762b18" id="0762b18">语。云何二种妄语。谓我正妄语。我已妄语。无</a><a name="0762b19" id="0762b19">有一种成妄语者。复有五种妄语。何者是耶。</a><a name="0762b20" id="0762b20">自有妄语得波罗市迦。有得僧伽伐尸沙。有</a><a name="0762b21" id="0762b21">得窣吐罗底也。有得波逸底迦。有得突色讫</a><a name="0762b22" id="0762b22">里多。云何妄语得波罗市迦。若苾刍实不得</a><a name="0762b23" id="0762b23">上人法自称言得。此之妄语得波罗市迦。云</a><a name="0762b24" id="0762b24">何妄语得僧伽伐尸沙。若苾刍知彼苾刍清</a><a name="0762b25" id="0762b25">净无犯。而无根他胜法谤。此之妄语得僧伽</a><a name="0762b26" id="0762b26">伐尸沙。云何妄语得窣吐罗底也。若苾刍在</a><a name="0762b27" id="0762b27">僧众中故心妄语。非法说法。法说非法。非律</a><a name="0762b28" id="0762b28">说律。律说非律。此之妄语得窣吐罗底也。云</a><a name="0762b29" id="0762b29">何妄语得突色讫里多。若苾刍半月半月作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230762a.htm'><img src='up.gif' border=0></a>
<a href='T230762c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>