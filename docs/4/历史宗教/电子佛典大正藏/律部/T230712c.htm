<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0712c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷17)</font> 三十泥萨只波逸底迦法 离三衣学处第二 <font face='Arial'>T23, p0712c</h2></font><hr>
<span class='old'>
</a><a name="0712b28" id="0712b28">众中就座而坐。时诸苾刍白迦摄波曰。我等</a><a name="0712b29" id="0712b29">诸人至褒洒陀日并已详集。唯待尊者何故</span><a name="0712c01" id="0712c01">晚来。时具寿大迦摄波。对大众中具述前事。</a><a name="0712c02" id="0712c02">我迦摄波年迈衰老大衣厚重。擎负诚难为</a><a name="0712c03" id="0712c03">斯来晚。我今不知其事如何。时诸苾刍以此</a><a name="0712c04" id="0712c04">因缘具白世尊。佛言汝诸苾刍应与大迦摄波</a><a name="0712c05" id="0712c05">苾刍年迈衰老。作不离僧伽胝羯磨。若更有</a><a name="0712c06" id="0712c06">余如是流类。应如是与鸣揵稚集众已。下</a><a name="0712c07" id="0712c07">至四人得为作法。时迦摄波苾刍。随其大小</a><a name="0712c08" id="0712c08">为敬事已。在上座前蹲踞而住。合掌作如是</a><a name="0712c09" id="0712c09">白。大德僧伽听。我迦摄波苾刍年迈衰老。今</a><a name="0712c10" id="0712c10">从众僧乞不离僧伽胝法。唯愿僧伽。与我迦</a><a name="0712c11" id="0712c11">摄波苾刍年迈衰老不离僧伽胝法。慈愍故。</a><a name="0712c12" id="0712c12">如是三说。时诸苾刍应作白羯磨。(广如百一羯磨中具述)</a><a name="0712c13" id="0712c13">若其僧伽与彼苾刍。作不离僧伽胝法已。应</a><a name="0712c14" id="0712c14">着上下二衣人间慢行。勿致疑惑。是时舍利</a><a name="0712c15" id="0712c15">子亦在此会坐。便白诸苾刍曰。我有风患僧</a><a name="0712c16" id="0712c16">伽胝重不能檐荷。其欲如何。诸苾刍闻已白</a><a name="0712c17" id="0712c17">佛。佛言汝等应与舍利子为有风患。作不离</a><a name="0712c18" id="0712c18">僧伽胝法。若更有余如是流类。如常集众。乃</a><a name="0712c19" id="0712c19">至四人应入众乞。准迦摄波乞法及羯磨应</a><a name="0712c20" id="0712c20">作。既得法已同前游行</a><a name="0712c21" id="0712c21"><p>尔时世尊。赞叹持戒少欲知足杜多功德为</a><a name="0712c22" id="0712c22">最端严。告诸苾刍曰。前是创制后是随开。为</a><a name="0712c23" id="0712c23">诸苾刍制其学处应如是说</a><a name="0712c24" id="0712c24"><p>若复苾刍作衣已竟。羯耻那衣复出。于三衣</a><a name="0712c25" id="0712c25">中离一一衣。界外宿下至一夜。除众作法。泥</a><a name="0712c26" id="0712c26">萨只波逸底迦</a><a name="0712c27" id="0712c27"><p>衣已竟。羯耻那衣复出。有四句差别。广如前</a><a name="0712c28" id="0712c28">说。言离一一衣者。于僧伽胝嗢呾罗僧伽安</a><a name="0712c29" id="0712c29">呾婆娑三衣之中。离一一衣异界而宿。乃至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230712b.htm'><img src='up.gif' border=0></a>
<a href='T230713a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>