<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0610a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷7)</font> 三十舍堕法之一 <font face='Arial'>T22, p0610a</h2></font><hr>
<span class='old'>
</a><a name="0609c28" id="0609c28">何取他衣与六群比丘及与余人。嫌责已。</a><a name="0609c29" id="0609c29">往至世尊所。头面礼足在一面坐。以此</span><a name="0610a01" id="0610a01">因缘具白世尊。世尊以此因缘集诸比丘。</a><a name="0610a02" id="0610a02">知而故问。汝等诸比丘。实三衣具足而取</a><a name="0610a03" id="0610a03">他衣与六群比丘及余人耶。答言。实尔世</a><a name="0610a04" id="0610a04">尊。世尊以无数方便呵责诸比丘言。汝所</a><a name="0610a05" id="0610a05">为非。非威仪非沙门法非净行非随顺</a><a name="0610a06" id="0610a06">行。所不应为。舍卫居士以诸比丘失衣故</a><a name="0610a07" id="0610a07">施衣。云何汝等三衣具足而取彼衣与六</a><a name="0610a08" id="0610a08">群比丘及与余人。呵责已告诸比丘。此痴</a><a name="0610a09" id="0610a09">人。多种有漏处最初犯戒。自今已去与比丘</a><a name="0610a10" id="0610a10">结戒。集十句义乃至正法久住。欲说戒者</a><a name="0610a11" id="0610a11">当如是说。若比丘失衣夺衣烧衣漂衣。若非</a><a name="0610a12" id="0610a12">亲里居士居士妇自恣请多与衣。是比丘当</a><a name="0610a13" id="0610a13">知足受衣。若过者尼萨耆波逸提。比丘义</a><a name="0610a14" id="0610a14">如上。非亲里亲里者如上。居士居士妇</a><a name="0610a15" id="0610a15">者如上说。衣者有十种如上。若失一衣</a><a name="0610a16" id="0610a16">不应取。若失二衣余一衣若二重三重四重</a><a name="0610a17" id="0610a17">应摘作。若僧伽梨若郁多罗僧若安陀会。</a><a name="0610a18" id="0610a18">若三衣都失。彼比丘应知足受衣。知足有</a><a name="0610a19" id="0610a19">二种。在家人知足出家人知足。在家人知足</a><a name="0610a20" id="0610a20">者。随白衣所与衣受之。出家人知足者三</a><a name="0610a21" id="0610a21">衣也。若居士自恣请多与比丘衣。若衣细若</a><a name="0610a22" id="0610a22">薄若不牢。应取作若二重三重四重。当安</a><a name="0610a23" id="0610a23">缘当肩上。应帖障垢腻处。应安钩纽。若</a><a name="0610a24" id="0610a24">有余残。语居士言。此余残衣裁作何等。若</a><a name="0610a25" id="0610a25">檀越言。我不以失衣故与。我曹自与大德</a><a name="0610a26" id="0610a26">耳。彼若欲受者便受。若比丘过知足受衣尼</a><a name="0610a27" id="0610a27">萨耆波逸提。此尼萨耆应舍与僧。若众多人</a><a name="0610a28" id="0610a28">若一人。不得别众舍。若舍不成舍突吉罗。</a><a name="0610a29" id="0610a29">舍时应往僧中偏露右肩脱革屣向上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220609c.htm'><img src='up.gif' border=0></a>
<a href='T220610b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>