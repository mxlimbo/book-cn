<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0750b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷23)</font> 三十泥萨只波逸底迦法 夺衣学处第二十五 <font face='Arial'>T23, p0750b</h2></font><hr>
<span class='old'>
</a><a name="0750a28" id="0750a28">陀告曰。具寿达摩。我岂共汝换易衣耶。此叠</a><a name="0750a29" id="0750a29">汝自受用。达摩便念。我今何用此痴物耶。即</span><a name="0750b01" id="0750b01">便白师。我今欲将此叠施与僧伽。曾有乞食</a><a name="0750b02" id="0750b02">苾刍从觅故僧伽胝。今欲与彼。师曰随意。即</a><a name="0750b03" id="0750b03">以叠施僧。僧伽胝与乞食者。达摩便于他日</a><a name="0750b04" id="0750b04">着僧伽胝礼亲教师足。是时难陀报达摩曰。</a><a name="0750b05" id="0750b05">具寿阿难陀传世尊教。今者欲向人间慢行。</a><a name="0750b06" id="0750b06">能随从者可料理衣服。我等若住于此日历</a><a name="0750b07" id="0750b07">百门方能满腹。若我随佛出游行者。虽有十</a><a name="0750b08" id="0750b08">八种希奇利益。然而无量百千大众围绕。多</a><a name="0750b09" id="0750b09">饮浊水设树下坐亦无由得。我等宜应赞叹</a><a name="0750b10" id="0750b10">三宝在前而去。若如是者我等方得安乐而行</a><a name="0750b11" id="0750b11">多获利养。达摩报曰。邬波驮耶。若从佛行有</a><a name="0750b12" id="0750b12">十八种利。然邬波驮耶将为过患。我今情乐</a><a name="0750b13" id="0750b13">从佛世尊。难陀报曰。具寿。汝随我去。达摩报</a><a name="0750b14" id="0750b14">曰。邬波驮耶。我不前行愿随佛后。难陀嗔忿</a><a name="0750b15" id="0750b15">即便告曰。愚痴物我岂为福与汝大衣。本意</a><a name="0750b16" id="0750b16">望汝随我后去。若不去者还我衣来我不与</a><a name="0750b17" id="0750b17">汝。是时达摩即自思念。我宁无衣不能共此</a><a name="0750b18" id="0750b18">六恶行人相随而去。容生过恶即还彼衣。尔</a><a name="0750b19" id="0750b19">时世尊大众围绕。广如上说随路而去。诸佛</a><a name="0750b20" id="0750b20">常法将欲行时。犹如象王全身右顾。勿令徒</a><a name="0750b21" id="0750b21">众披服乖仪。便见达摩着上下二衣欲人间</a><a name="0750b22" id="0750b22">游履。见已便告具寿阿难陀曰。阿难陀。岂安</a><a name="0750b23" id="0750b23">居后苾刍不得衣利耶。阿难陀白佛言。大</a><a name="0750b24" id="0750b24">德。苾刍得衣。佛言。若得衣者何意达摩苾刍。</a><a name="0750b25" id="0750b25">但着上下二衣欲人间慢践。时具寿阿难陀</a><a name="0750b26" id="0750b26">具以因缘而白世尊。世尊告曰。岂有苾刍与</a><a name="0750b27" id="0750b27">他衣已而更夺耶。尔时世尊以此因缘问难</a><a name="0750b28" id="0750b28">陀曰。汝实夺衣。答言实夺。佛以种种呵责广</a><a name="0750b29" id="0750b29">说如前。乃至制其学处应如是说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230750a.htm'><img src='up.gif' border=0></a>
<a href='T230750c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>