<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0285b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷39)</font> <font face='Arial'>T23, p0285b</h2></font><hr>
<span class='old'>
</a><a name="0285a28" id="0285a28"><p>佛在舍卫国。诸比丘为布萨故打犍稚。说戒</a><a name="0285a29" id="0285a29">者言。若不来嘱授者说。有一比丘作是言。某</span><a name="0285b01" id="0285b01">比丘清净与欲。问言。彼比丘那去。答言。出界</a><a name="0285b02" id="0285b02">去。诸比丘不知云何。是事白佛。佛言。从今</a><a name="0285b03" id="0285b03">与欲者不得出界。犯者突吉罗</a><a name="0285b04" id="0285b04"><p>佛在舍卫国。诸比丘为布萨故打犍稚。说</a><a name="0285b05" id="0285b05">戒者言。与欲者说。有一比丘唱言。某甲比丘</a><a name="0285b06" id="0285b06">清净与欲。问言。是比丘在何处。答言。在界</a><a name="0285b07" id="0285b07">外。诸比丘不知云何。是事白佛。佛言。从今不</a><a name="0285b08" id="0285b08">得受界外人欲。犯者突吉罗</a><a name="0285b09" id="0285b09"><p>佛在舍卫国。为布萨故。打犍稚集僧。说戒</a><a name="0285b10" id="0285b10">者言。谁受教诫比丘尼。答言。迦留陀夷。问</a><a name="0285b11" id="0285b11">言。在何处。答言。出界行诸比丘不知云何。是</a><a name="0285b12" id="0285b12">事白佛。佛言。从今受教诫比丘尼者。不得出</a><a name="0285b13" id="0285b13">界行。犯者突吉罗</a><a name="0285b14" id="0285b14"><p>佛在王舍城。尔时六群比丘。展转与清净</a><a name="0285b15" id="0285b15">与欲与自恣与除罪。诸比丘不知云何。是事</a><a name="0285b16" id="0285b16">白佛。佛言。从今不得展转与清净与欲与自</a><a name="0285b17" id="0285b17">恣与除罪。犯者突吉罗。佛在舍卫国。憍萨</a><a name="0285b18" id="0285b18">罗国去僧坊不远。有阿练若处。布萨时天雨。</a><a name="0285b19" id="0285b19">坊中僧心念。阿练若比丘当来。阿练若处僧</a><a name="0285b20" id="0285b20">复作是念。僧坊中比丘当来。尔时两不相就。</a><a name="0285b21" id="0285b21">不得布萨。诸比丘不知云何。是事白佛。佛言。</a><a name="0285b22" id="0285b22">应羯磨一处布萨。应如是作。作法者。一心和</a><a name="0285b23" id="0285b23">合僧一比丘僧中唱言。大德僧听。此某堂舍。</a><a name="0285b24" id="0285b24">应作布萨处。若僧时到僧忍听。某堂舍作布</a><a name="0285b25" id="0285b25">萨处。如是白。白二羯磨。僧听某堂舍作布萨</a><a name="0285b26" id="0285b26">处竟。僧忍默然故。是事如是持</a><a name="0285b27" id="0285b27"><p>佛在舍卫国。尔时末利夫人。为听法故。到只</a><a name="0285b28" id="0285b28">洹中问诸比丘言此处有几僧。答言。不知。诸</a><a name="0285b29" id="0285b29">比丘不知云何。是事白佛。佛言。应数。尔时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230285a.htm'><img src='up.gif' border=0></a>
<a href='T230285c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>