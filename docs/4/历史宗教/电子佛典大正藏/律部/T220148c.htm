<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0148c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷22)</font> 第三分之八食法 <font face='Arial'>T22, p0148c</h2></font><hr>
<span class='old'>
</a><a name="0148b28" id="0148b28">后围绕往到其家就座而坐。婿自行水。佛不</a><a name="0148b29" id="0148b29">受之。语言。呼须卑优婆夷令出。即遣人语。世</span><a name="0148c01" id="0148c01">尊呼汝。答言。可以我名问讯世尊。病不堪出。</a><a name="0148c02" id="0148c02">即以白佛。佛犹呼之。如是至三。乃以衣舁</a><a name="0148c03" id="0148c03">至佛所。既见世尊疮即除愈。肉色如先。生</a><a name="0148c04" id="0148c04">希有心。我有如是大师及诸同梵行人。欢喜</a><a name="0148c05" id="0148c05">踊跃手自下食。食毕行水取小床于佛前坐。</a><a name="0148c06" id="0148c06">佛为说随喜偈。如为毗兰若所说。更为说种</a><a name="0148c07" id="0148c07">种妙法。示教利喜已还归所住。佛以是事集</a><a name="0148c08" id="0148c08">比丘僧。问彼比丘。汝昨食何等。答言食肉。</a><a name="0148c09" id="0148c09">又问肉美不。答言美。佛言。汝愚痴人。云何不</a><a name="0148c10" id="0148c10">问而食人肉。从今食肉不问犯突吉罗。若</a><a name="0148c11" id="0148c11">食人肉偷罗遮。有诸比丘食象肉。波斯匿王</a><a name="0148c12" id="0148c12">象死辄送诸鬼神。以沙门食象肉故便杀诸</a><a name="0148c13" id="0148c13">象。比丘使净人取肉持还。诸居士见讥呵言。</a><a name="0148c14" id="0148c14">此沙门释子无肉不食。过于鸱乌。云何啖</a><a name="0148c15" id="0148c15">此不净臭秽来入我家。无沙门行破沙门法。</a><a name="0148c16" id="0148c16">诸长老比丘闻以是白佛。佛以是事集比丘</a><a name="0148c17" id="0148c17">僧。问诸比丘。汝等实尔不。答言。实尔世尊。</a><a name="0148c18" id="0148c18">佛种种呵责已告诸。比丘。从今食象肉突吉</a><a name="0148c19" id="0148c19">罗。马肉亦如是。诸比丘食师子肉虎肉豹肉</a><a name="0148c20" id="0148c20">熊肉。诸兽闻气遂杀比丘。诸居士见问何故</a><a name="0148c21" id="0148c21">尔。有人言由食其类肉。便讥呵乃至告诸比</a><a name="0148c22" id="0148c22">丘亦如上。从今食此四种肉突吉罗。诸比丘</a><a name="0148c23" id="0148c23">食狗肉。诸狗闻气随后吠之。诸居士见问言。</a><a name="0148c24" id="0148c24">狗何以偏吠比丘。有人言由食狗肉。便讥呵</a><a name="0148c25" id="0148c25">乃至告诸比丘亦如上。从今食狗肉突吉罗。</a><a name="0148c26" id="0148c26">诸比丘食蛇肉。诸居士讥呵。善自在龙王化</a><a name="0148c27" id="0148c27">作人身。来诣佛所稽首白言。我诸龙等有大</a><a name="0148c28" id="0148c28">神力。作种种形色游行世间。今诸比丘食蛇</a><a name="0148c29" id="0148c29">肉。或能是龙伤害比丘。愿佛制诸比丘不食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220148b.htm'><img src='up.gif' border=0></a>
<a href='T220149a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>