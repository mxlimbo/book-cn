<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0694a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷13)</font> 故泄精学处第一 无根谤学处第八 <font face='Arial'>T23, p0694a</h2></font><hr>
<span class='old'>
</a><a name="0693c28" id="0693c28"><p class='lg'>　　恶慧说恶法　　　实愚称大师</a><br><a name="0693c29" id="0693c29">　　此法将为是　　　何者名非法　</p></span><a name="0694a01" id="0694a01"><p>如是知已如击空器但有虚声。弃之而去。还</a><a name="0694a02" id="0694a02">归本宅升高楼上。以手支颊作如是念。于此</a><a name="0694a03" id="0694a03">世间人天魔梵沙门婆罗门。颇有一人能持一</a><a name="0694a04" id="0694a04">二三四句。神验咒术明药方法。于生死中无</a><a name="0694a05" id="0694a05">明牢狱。不用多功令我出离。诸佛常法观察</a><a name="0694a06" id="0694a06">世间。无不见闻无不知者。恒起大悲饶益一</a><a name="0694a07" id="0694a07">切为大护者。雄猛第一无有二言。依定慧住。</a><a name="0694a08" id="0694a08">显发三明。善修三学。善调三业。渡四瀑流。安</a><a name="0694a09" id="0694a09">四神足。于长夜中修四摄行舍除五盖。远离</a><a name="0694a10" id="0694a10">五支超越五道。六根具足六度圆满。七财普</a><a name="0694a11" id="0694a11">施开七觉花。离世八法示八正路。永断九结</a><a name="0694a12" id="0694a12">明闲九定。充满十力名闻十方。千自在中最</a><a name="0694a13" id="0694a13">为殊胜。得四无畏震大音声作师子吼。昼夜</a><a name="0694a14" id="0694a14">六时常以佛眼观诸世界。谁增谁损。谁遭重</a><a name="0694a15" id="0694a15">苦厄难之事。谁趣恶道。我今以胜方便于三</a><a name="0694a16" id="0694a16">恶道拔济令出。安人天趣使住涅槃。陷欲泥</a><a name="0694a17" id="0694a17">者常思拯救。无圣财者令得圣财。佛出世间</a><a name="0694a18" id="0694a18">谁当获益。谁有无明翳覆其眼。以大智药令</a><a name="0694a19" id="0694a19">目开明。无善根者令种善根。种善根者令其</a><a name="0694a20" id="0694a20">成熟。其成熟者令得解脱。如有说言</a><a name="0694a21" id="0694a21"><p class='lg'>　　假使大海潮　　　或失于期限</a><br><a name="0694a22" id="0694a22">　　佛于所化者　　　济度不过时</a><br><a name="0694a23" id="0694a23">　　如母有一儿　　　常护其身命</a><br><a name="0694a24" id="0694a24">　　佛于所化者　　　愍念过于彼</a><br><a name="0694a25" id="0694a25">　　佛于诸有情　　　慈念不舍离</a><br><a name="0694a26" id="0694a26">　　思济其苦难　　　如母牛随犊　</p></a><a name="0694a27" id="0694a27"><p>尔时世尊便作是念。此实力子。曾于佛所种</a><a name="0694a28" id="0694a28">诸善根。犹如熟痈唯待铍决。今正是时堪任</a><a name="0694a29" id="0694a29">教化。复观此人为受佛化为弟子化。为神力<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230693c.htm'><img src='up.gif' border=0></a>
<a href='T230694b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>