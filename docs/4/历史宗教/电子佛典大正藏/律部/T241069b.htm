<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1069b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷6)</font> 业品第二十四之一 <font face='Arial'>T24, p1069b</h2></font><hr>
<span class='old'>
</a><a name="1069a28" id="1069a28">亦念念灭。灭已无住。若无住者。尚无有作。况</a><a name="1069a29" id="1069a29">有无作。是义不然。何以故。世间之法有因有</span><a name="1069b01" id="1069b01">果无因无果。如面水镜则有像现离面无像。</a><a name="1069b02" id="1069b02">作亦如是从身有作。从是作法则出无作。如</a><a name="1069b03" id="1069b03">面水镜则有像现。譬如有人发恶心故则恶</a><a name="1069b04" id="1069b04">色现。发善心故则善色现。作以无作亦复如</a><a name="1069b05" id="1069b05">是。若因善业得善妙色。若因恶业得粗恶色。</a><a name="1069b06" id="1069b06">作以无作亦复如是。若以念念常灭无有作</a><a name="1069b07" id="1069b07">无作者。如先所说灯河等喻。虽念念灭。以二</a><a name="1069b08" id="1069b08">谛故说作无作。微尘虽复次第不住。亦复不</a><a name="1069b09" id="1069b09">破世谛法也。正以微尘次第得名。父母罗汉。</a><a name="1069b10" id="1069b10">其有杀者得无量罪。父母罗汉及以他人。阴</a><a name="1069b11" id="1069b11">界入等等无差别。所以得重。以是福田报</a><a name="1069b12" id="1069b12">恩田故。如说二字不得一时。然此二字终不</a><a name="1069b13" id="1069b13">和合义不可说。虽念念灭亦名妄语不破世</a><a name="1069b14" id="1069b14">谛。犹如射箭。虽念念灭因于身业微尘力故</a><a name="1069b15" id="1069b15">到不到处。作以无作亦复如是。如舞独乐。虽</a><a name="1069b16" id="1069b16">念念灭因于身业微尘力故。而能动转。作以</a><a name="1069b17" id="1069b17">无作亦复如是。如旋火轮。虽念念灭。因于身</a><a name="1069b18" id="1069b18">业微尘力故。火得圆匝初发心异方便心异。</a><a name="1069b19" id="1069b19">作时心异说时心异。众缘和合故得名。作</a><a name="1069b20" id="1069b20">以作因缘生于无作。如威仪异其心亦异。不</a><a name="1069b21" id="1069b21">可得坏故名无作。从此作法得无作已。心虽</a><a name="1069b22" id="1069b22">在善不善无记。所作诸业无有漏失。故名无</a><a name="1069b23" id="1069b23">作。若身作善口作不善。当知是人获得杂果。</a><a name="1069b24" id="1069b24">若身善业有作无作。口不善业唯有有作无</a><a name="1069b25" id="1069b25">有无作。当知是人唯得善果不得恶果。是故</a><a name="1069b26" id="1069b26">经中说七种业有作无作。如人重病要须众</a><a name="1069b27" id="1069b27">药和合治之。若少一种则不能治。何以故。其</a><a name="1069b28" id="1069b28">病重故。一切众生亦复如是。具诸恶故要须</a><a name="1069b29" id="1069b29">众戒然后治之。若少一戒则不能治<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241069a.htm'><img src='up.gif' border=0></a>
<a href='T241069c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>