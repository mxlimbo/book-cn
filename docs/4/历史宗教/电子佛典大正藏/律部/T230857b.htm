<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0857b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷42)</font> 九十波逸底迦法 饮酒学处第七十九 <font face='Arial'>T23, p0857b</h2></font><hr>
<span class='old'>
</a><a name="0857a28" id="0857a28">送白叠金钱权充虚乏。彼薄福故便被贼偷。</a><a name="0857a29" id="0857a29">姊闻此事而嗟叹曰。我今何用如此恶业薄</span><a name="0857b01" id="0857b01">福人耶。即弃而不问。时给孤独长者请佛及</a><a name="0857b02" id="0857b02">僧就舍而食。备办种种上妙香馔。瞻望佛僧</a><a name="0857b03" id="0857b03">渴仰而住。是时恶来并诸乞侣。闻长者设供</a><a name="0857b04" id="0857b04">冀拾遗[<a href='javascript:showpic("images/004015.gif")'>口*食</a>]。遂共相携诣设食处。长者遥见贫</a><a name="0857b05" id="0857b05">人命使者曰。佛僧将至驱出贫人。时诸乞伴</a><a name="0857b06" id="0857b06">各生此念。斯大长者先有悲心。我等孤独常</a><a name="0857b07" id="0857b07">为依怙。何故今时苦见驱逐。岂非恶来恶业</a><a name="0857b08" id="0857b08">之力殃及我等。即便共举掷之粪聚。恶来既</a><a name="0857b09" id="0857b09">被同伴所轻。遂于粪聚啼泣而卧。长者令使</a><a name="0857b10" id="0857b10">往白时至。尔时世尊于日初分执持衣钵。大</a><a name="0857b11" id="0857b11">众围绕往长者家欲诣食所。尔时世尊由大</a><a name="0857b12" id="0857b12">悲力引向恶来处立。告诸苾刍曰。汝等当厌</a><a name="0857b13" id="0857b13">流转诸有无边苦海。复厌生死资生之具。汝</a><a name="0857b14" id="0857b14">等观此最后生人。更不流转受斯苦恼。不自</a><a name="0857b15" id="0857b15">支济。即告阿难陀曰。汝于今日为善来故应</a><a name="0857b16" id="0857b16">留半食。尔时世尊入长者家就座而坐。长者</a><a name="0857b17" id="0857b17">既见大众坐定。即以种种净妙饮食。供佛及</a><a name="0857b18" id="0857b18">僧皆令饱足。时阿难陀由彼善来恶业力故。</a><a name="0857b19" id="0857b19">所许半食忘不为留。世尊大师得无忘念知</a><a name="0857b20" id="0857b20">阿难陀忘不留食。即于己钵留其半分。时阿</a><a name="0857b21" id="0857b21">难陀食已生念。我于今日情有扰乱。违世尊</a><a name="0857b22" id="0857b22">教。佛告阿难陀。假使赡部洲四至大海满中</a><a name="0857b23" id="0857b23">诸佛。然此诸佛各说深法。汝悉受持无有遗</a><a name="0857b24" id="0857b24">忘。今由善来薄福力故。令汝不忆。汝今可去</a><a name="0857b25" id="0857b25">唤彼善来。时阿难陀奉教而去。至彼告曰。善</a><a name="0857b26" id="0857b26">来善来。彼不自忆善来之名。默尔无对。阿难</a><a name="0857b27" id="0857b27">陀复更唱言。是浮图之子先号善来。非余人</a><a name="0857b28" id="0857b28">也。善来闻已作如是念。说伽他曰</a><a name="0857b29" id="0857b29"><p class='lg'>　　我失善来名　　　今从何所至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230857a.htm'><img src='up.gif' border=0></a>
<a href='T230857c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>