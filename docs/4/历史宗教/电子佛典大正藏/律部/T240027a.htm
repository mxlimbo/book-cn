<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0027a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷6)</font> <font face='Arial'>T24, p0027a</h2></font><hr>
<span class='old'>
</a><a name="0026c28" id="0026c28">聚落。时庵没罗波利夫人。闻佛至那雉迦聚</a><a name="0026c29" id="0026c29">落。时彼夫人。有一鹦鹉鸟。名曰圆面。善解人</span><a name="0027a01" id="0027a01">语。便遣此鸟。往那雉迦。顶礼世尊。起居轻</a><a name="0027a02" id="0027a02">利。少病少恼。安乐行不。世尊若欲游广严城</a><a name="0027a03" id="0027a03">者。愿哀愍我。先至庵没罗园。是时鹦鹉既受</a><a name="0027a04" id="0027a04">命已。即往佛所。至广严城。遇栗姑毗童子等</a><a name="0027a05" id="0027a05">出城游戏。见鹦鹉飞过。同声唱言。庵没罗婢</a><a name="0027a06" id="0027a06">鹦鹉。我等今当攒箭射杀。言已挽弓。即射鹦</a><a name="0027a07" id="0027a07">鹉。其箭倒下。至童子头上。时彼鹦鹉即说漏</a><a name="0027a08" id="0027a08">曰</a><a name="0027a09" id="0027a09"><p class='lg'>　　两国交战时　　　使者不应杀</a><br><a name="0027a10" id="0027a10">　　况我是佛使　　　一切不能伤　</p></a><a name="0027a11" id="0027a11"><p>时诸童子央漏曰</a><a name="0027a12" id="0027a12"><p class='lg'>　　我等箭无力　　　汝言见有验</a><br><a name="0027a13" id="0027a13">　　此是佛威德　　　汝当无畏去　</p></a><a name="0027a14" id="0027a14"><p>时鹦鹉鸟即至佛所。头面敬礼世尊足已。具</a><a name="0027a15" id="0027a15">陈夫人所有诚信。佛言。善哉。当善安稳。默然</a><a name="0027a16" id="0027a16">受请。于是鹦鹉知佛受请。致敬而去。未至庵</a><a name="0027a17" id="0027a17">园。便被恶鸱空中搦杀。既舍命已即生四天</a><a name="0027a18" id="0027a18">王天。生彼天已。即自念言。我因何事。种何</a><a name="0027a19" id="0027a19">福业。而来生此。便自观见。由作佛使。舍傍</a><a name="0027a20" id="0027a20">生身。得斯善报。复作是念。我今不应隔宿</a><a name="0027a21" id="0027a21">报世尊恩。即以严身之具及青莲华。俱物头</a><a name="0027a22" id="0027a22">花。芬陀利花。曼陀罗花。摩诃曼陀罗花。于</a><a name="0027a23" id="0027a23">中夜分。至世尊所。顶礼佛足。而以供养。退</a><a name="0027a24" id="0027a24">坐一面。由彼天身光明力故。时那雉迦聚落</a><a name="0027a25" id="0027a25">非常光耀</a><a name="0027a26" id="0027a26"><p>尔时世尊即知根性。为天说法。所谓四圣谛</a><a name="0027a27" id="0027a27">理。闻此法已。便以智金刚杵。摧破二十高</a><a name="0027a28" id="0027a28">峰烦恼萨迦耶见山。证预流果。时天子证谛</a><a name="0027a29" id="0027a29">理已。三叹善哉。今佛世尊。大利益我。非诸父<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240026c.htm'><img src='up.gif' border=0></a>
<a href='T240027b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>