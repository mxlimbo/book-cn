<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0455c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷28)</font> 明杂诵跋渠法之一 四提舍尼初 <font face='Arial'>T22, p0455c</h2></font><hr>
<span class='old'>
</a><a name="0455b28" id="0455b28">一姓沙门释子。汝等不相看视。谁当相看。譬</a><a name="0455b29" id="0455b29">如刹利婆罗门鞞舍首陀罗。各各异姓。共入</span><a name="0455c01" id="0455c01">大海皆名海商人。如是比丘。汝等各各异姓</a><a name="0455c02" id="0455c02">异家信家非家舍家出家。皆同一姓沙门释</a><a name="0455c03" id="0455c03">子。不相看视谁当看者。若比丘病。和上应看。</a><a name="0455c04" id="0455c04">若无和上。同和上应看。若不看者越毗尼罪。</a><a name="0455c05" id="0455c05">若有阿阇梨。阿阇梨应看。若无阿阇梨。同阿</a><a name="0455c06" id="0455c06">阇梨应看。若不看者越毗尼罪。若有同房。同</a><a name="0455c07" id="0455c07">房应看。若无同房。比房应看。若不看者越毗</a><a name="0455c08" id="0455c08">尼罪。若无比房者。僧应差看。随病人宜须几</a><a name="0455c09" id="0455c09">人应与。若不看者。一切僧越毗尼罪。佛语比</a><a name="0455c10" id="0455c10">丘。汝还看本比房病比丘去。去佛不远。佛</a><a name="0455c11" id="0455c11">化作一病沙弥。佛言。汝通看是病沙弥。此即</a><a name="0455c12" id="0455c12"><span class='corr'>神</span>罚汝。复次佛住舍卫城。广说如上。尔时南</a><a name="0455c13" id="0455c13">方有二比丘。共来问讯世尊。道中一比丘病。</a><a name="0455c14" id="0455c14">一比丘待经二三日。语病比丘言。我欲并去</a><a name="0455c15" id="0455c15">问讯世尊。汝差已后来。病比丘言。长老。待我</a><a name="0455c16" id="0455c16">差已共去。答言长老。我不见世尊。久思慕如</a><a name="0455c17" id="0455c17">渴。不容相待。汝差已后来。彼比丘来诣佛</a><a name="0455c18" id="0455c18">所。头面礼足却住一面。佛知而故问。汝何处</a><a name="0455c19" id="0455c19">来。比丘以上因缘具白世尊。佛言。比丘。此是</a><a name="0455c20" id="0455c20">恶事。若有比丘。心怀放逸懈怠不精进。不能</a><a name="0455c21" id="0455c21">执持诸根驰骋六欲。虽近我所为不见我。我</a><a name="0455c22" id="0455c22">不见彼。若有比丘。能执诸根心不放逸。专念</a><a name="0455c23" id="0455c23">在道。虽去我远即为见我。我亦见彼。所以者</a><a name="0455c24" id="0455c24">何。随顺如来法身故。破坏诸恶故。离贪欲故。</a><a name="0455c25" id="0455c25">修寂静故。汝等比丘同出家修梵行。汝不相</a><a name="0455c26" id="0455c26">看谁当看者。汝还看病比丘去。复次佛住舍</a><a name="0455c27" id="0455c27">卫城。广说如上。尔时钵罗真国有二比丘。共</a><a name="0455c28" id="0455c28">作伴来问讯世尊。至蜂聚落一比丘病。一比</a><a name="0455c29" id="0455c29">丘待经二三日。语病比丘言。我欲并去问讯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220455b.htm'><img src='up.gif' border=0></a>
<a href='T220456a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>