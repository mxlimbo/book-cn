<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0847a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷40)</font> 九十波逸底迦法 捉宝学处第五十九 <font face='Arial'>T23, p0847a</h2></font><hr>
<span class='old'>
</a><a name="0846c28" id="0846c28">重轻亦同此说。若执弓时有弦[弓*朁]者。便得堕</a><a name="0846c29" id="0846c29">罪。无者恶作。若刀有刃箭有镞头。皆得本罪。</span><a name="0847a01" id="0847a01">异斯恶作。乃至弹毛弓及草莛箭。亦皆恶作。</a><a name="0847a02" id="0847a02">若像有舍利。执得堕罪。无舍利者恶作。若作</a><a name="0847a03" id="0847a03">大师想擎持者无犯。又无犯者谓最初犯人。</a><a name="0847a04" id="0847a04">或痴狂心乱痛恼所缠</a><a name="0847a05" id="0847a05"><p>时诸苾刍咸皆有疑。以何因缘毗舍佉母不</a><a name="0847a06" id="0847a06">失钱财。佛告诸苾刍。汝等应听。乃往古昔迦</a><a name="0847a07" id="0847a07">摄波佛涅槃之后。有一老母奉持戒行。时讫</a><a name="0847a08" id="0847a08">栗枳王。宫人游戏园中遗璎珞具。时彼老母</a><a name="0847a09" id="0847a09">得此璎珞。系竹竿头欲求本主。时王遣人寻</a><a name="0847a10" id="0847a10">此璎珞。于老母处得已奉王。王见物喜怪其</a><a name="0847a11" id="0847a11">奇异。嗟叹老母问曰。既有好心理合嘉赏。今</a><a name="0847a12" id="0847a12">何所欲。老母白王。更无所欲。不求现利。愿以</a><a name="0847a13" id="0847a13">此缘于未来世所生之处得不失财报。由昔</a><a name="0847a14" id="0847a14">净心今受斯果。往时老母者即今毗舍佉母</a><a name="0847a15" id="0847a15">是。由于往时不藏他物。发愿力故。于生生中</a><a name="0847a16" id="0847a16">虽失珍财终还获得。是故苾刍得他物时。勿</a><a name="0847a17" id="0847a17">盗藏举。如是应学</a><a name="0847a18" id="0847a18"><p><b>　　<A NAME="n597"></A>非时洗浴学处第六十</b></a><a name="0847a19" id="0847a19"><p>佛在王舍城。时此城傍有三温泉。一王自洗</a><a name="0847a20" id="0847a20">浴。二是王宫人。三诸杂人。其王洗浴处苾</a><a name="0847a21" id="0847a21">刍亦洗。宫人浴处苾刍尼亦浴。于时六众苾</a><a name="0847a22" id="0847a22">刍洗浴之际。便生是念。我今试王信心厚薄。</a><a name="0847a23" id="0847a23">意欲相恼沉吟久之不时速出。王遂遣人取</a><a name="0847a24" id="0847a24">水别处而浴。不入温泉。既洗沐已往诣佛所。</a><a name="0847a25" id="0847a25">顶礼双足听闻妙法。辞佛而退。时具寿阿难</a><a name="0847a26" id="0847a26">陀闻是事已便往白佛。佛言由诸苾刍为洗</a><a name="0847a27" id="0847a27">浴故。有是过生。诸苾刍等不应洗浴。时诸苾</a><a name="0847a28" id="0847a28">刍身不洗沐体多垢腻。乞食之时婆罗门居</a><a name="0847a29" id="0847a29">士等见而问曰。圣者岂复仁等身持垢秽将<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230846c.htm'><img src='up.gif' border=0></a>
<a href='T230847b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>