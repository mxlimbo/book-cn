<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0859c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷2)</font> 序 <font face='Arial'>T24, p0859c</h2></font><hr>
<span class='old'>
</a><a name="0859b28" id="0859b28">作。复化作小儿金银璎珞其身。在太子膝上</a><a name="0859b29" id="0859b29">坐。太子抱弄唾哺鸣口。亦复知是调达变化。</span><a name="0859c01" id="0859c01">时阿阇世太子便起嫉妒恚意。调达神足乃</a><a name="0859c02" id="0859c02">欲胜佛。便兴供养衣服饮食床卧病瘦医药。</a><a name="0859c03" id="0859c03">日送五百釜饭。至调达所。严五百乘车。将从</a><a name="0859c04" id="0859c04">自至调达所。亦有五百比丘。在调达所坐食。</a><a name="0859c05" id="0859c05">时诸大比丘众。到时着衣持钵入罗阅城分</a><a name="0859c06" id="0859c06">卫。时诸比丘闻阿阇世太子供养调达无能</a><a name="0859c07" id="0859c07">过者。乃至严五百乘车。至调达所。调达所将</a><a name="0859c08" id="0859c08">从五百比丘坐食。诸比丘闻已。往诣佛所。具</a><a name="0859c09" id="0859c09">白此事。世尊告曰。汝等莫诣调达所受供养。</a><a name="0859c10" id="0859c10">莫兴起羡意。何以故。如饮毒药岂有不死者</a><a name="0859c11" id="0859c11">耶。既自饮毒复饮他人。譬如比丘建陀利树</a><a name="0859c12" id="0859c12">果生枝折。竹苇子生则死。如骡怀躯二命俱</a><a name="0859c13" id="0859c13">死。如是比丘。调达供养既自饮毒。复饮他人。</a><a name="0859c14" id="0859c14">譬如比丘。大力之人执杖打恶狗或破头鼻。</a><a name="0859c15" id="0859c15">狗遂恶不。比丘答言。唯然世尊。如是调达所</a><a name="0859c16" id="0859c16">得供养。意遂炽盛。念此愚人长夜受太山罪。</a><a name="0859c17" id="0859c17">时调达便兴此念。我今供养胜于如来。如来</a><a name="0859c18" id="0859c18">何以禁固众僧。不使来受供养。调达兴念适</a><a name="0859c19" id="0859c19">竟便失神足。当于尔时。尊者目揵连在罗阅</a><a name="0859c20" id="0859c20">城迦陵伽峪。时目揵连同学比丘名陜浮陀。</a><a name="0859c21" id="0859c21">拘利长者子。修四等心生梵天上。陜浮陀梵</a><a name="0859c22" id="0859c22">即以天眼见调达失神足。时陜浮陀梵如人</a><a name="0859c23" id="0859c23">屈申臂顷。从梵上至目揵连所迦陵伽峪</a><a name="0859c24" id="0859c24">前。白尊者目揵连。尊者知不。调达已失神</a><a name="0859c25" id="0859c25">足。目揵连可往白世尊。调达以失神足。目揵</a><a name="0859c26" id="0859c26">连便兴此意。坐入三昧观调达心。时目揵连</a><a name="0859c27" id="0859c27">便入三昧。知调达已失神足。时目揵连默然</a><a name="0859c28" id="0859c28">可天所白。天便还天上。时目揵连见天去不</a><a name="0859c29" id="0859c29">久。即坐三昧至竹园所。去佛不远。从三昧起。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240859b.htm'><img src='up.gif' border=0></a>
<a href='T240860a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>