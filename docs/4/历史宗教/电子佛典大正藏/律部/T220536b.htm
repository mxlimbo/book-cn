<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0536b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷39)</font> 明一百四十一波夜提法之一 <font face='Arial'>T22, p0536b</h2></font><hr>
<span class='old'>
</a><a name="0536a28" id="0536a28">不满中广说</a><a name="0536a29" id="0536a29"><p>佛住舍卫城。尔时世尊制戒。不听满十二雨</span><a name="0536b01" id="0536b01">适他妇二年学戒不满与受具足。尔时比丘</a><a name="0536b02" id="0536b02">尼与适他妇二年学戒满与受具足。诸比丘</a><a name="0536b03" id="0536b03">尼嫌言。汝学戒满与不满谁能知者。诸比丘</a><a name="0536b04" id="0536b04">尼语大爱道。大爱道以是事往白世尊。乃至</a><a name="0536b05" id="0536b05">佛告大爱道瞿昙弥。依止舍卫城住比丘尼</a><a name="0536b06" id="0536b06">皆悉令集。乃至已闻者当重闻。若比丘尼已</a><a name="0536b07" id="0536b07">适他妇学戒满。不羯磨与受具足者波夜提。</a><a name="0536b08" id="0536b08">如上童女不羯磨中广说</a><a name="0536b09" id="0536b09"><p>佛住舍卫城。尔时比丘尼多畜弟子不教诫。</a><a name="0536b10" id="0536b10">如天牛天羊。净不具足。威仪不具足。不知承</a><a name="0536b11" id="0536b11">事和上阿阇梨。不知承事长老比丘尼。不知</a><a name="0536b12" id="0536b12">入聚落法阿练若法。不知着衣持钵法。比丘</a><a name="0536b13" id="0536b13">尼语大爱道。大爱道即以是事往白世尊。佛</a><a name="0536b14" id="0536b14">言。呼是比丘尼来。来已佛问。汝实尔不。答</a><a name="0536b15" id="0536b15">言。实尔。世尊。佛言。此是恶事。汝云何度人</a><a name="0536b16" id="0536b16">而不教诫。从今已后。应二年教诫。佛告大</a><a name="0536b17" id="0536b17">爱道瞿昙弥。依止舍卫城住比丘尼皆悉令</a><a name="0536b18" id="0536b18">集。乃至已闻者当重闻。若比丘尼与弟子受</a><a name="0536b19" id="0536b19">具足已。应二年教诫。若不教者波夜提。比</a><a name="0536b20" id="0536b20">丘尼者如上说。弟子者共住弟子。二年者二</a><a name="0536b21" id="0536b21">雨时。教诫者若阿毗昙。若毗尼。阿毗昙者九</a><a name="0536b22" id="0536b22">部修多罗。毗尼者波罗提木叉广略。威仪应</a><a name="0536b23" id="0536b23">教。非威仪应遮。若不教诫者波夜提。若弟</a><a name="0536b24" id="0536b24">子不可教不欲学者应驱出。若比丘共住弟</a><a name="0536b25" id="0536b25">子不教敕越毗尼罪。是故世尊说</a><a name="0536b26" id="0536b26"><p>佛住舍卫城。尔时比丘尼度弟子。弟子受具</a><a name="0536b27" id="0536b27">足已弃余处去。时和上尼嫌言。世尊制戒应</a><a name="0536b28" id="0536b28">教诫弟子。弟子舍我去。我当教诫谁。诸比</a><a name="0536b29" id="0536b29">丘尼语大爱道。大爱道即以是事具白世尊。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220536a.htm'><img src='up.gif' border=0></a>
<a href='T220536c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>