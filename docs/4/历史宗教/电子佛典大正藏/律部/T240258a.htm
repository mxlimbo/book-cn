<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0258a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷12)</font> 第二门第十子摄颂难陀因缘之余 <font face='Arial'>T24, p0258a</h2></font><hr>
<span class='old'>
</a><a name="0257c28" id="0257c28">散乱正念而终。复还正念入母胎内。了知诸</a><a name="0257c29" id="0257c29">法由业而生。皆从因缘而得生起。常与诸病</span><a name="0258a01" id="0258a01">作居止处。难陀。应知此身恒是一切不净窟</a><a name="0258a02" id="0258a02">宅。体非常住是愚痴物诱诳迷人。此身以骨</a><a name="0258a03" id="0258a03">而作机关。筋脉相连通诸孔穴。脂肉骨髓共</a><a name="0258a04" id="0258a04">相缠缚。以皮覆上不见其过。于热窟中不净</a><a name="0258a05" id="0258a05">充满。发毛爪齿分位差别。执我我所故恒被</a><a name="0258a06" id="0258a06">拘牵不得自在。常出涕唾秽污流汗。黄水</a><a name="0258a07" id="0258a07">痰[<a href='javascript:showpic("images/022480.gif")'>病-丙+阴</a>]烂坏脂腻。肾胆肝肺大肠小肠屎尿可</a><a name="0258a08" id="0258a08">恶。及诸虫类周遍充满。上下诸孔常流臭秽。</a><a name="0258a09" id="0258a09">生熟二藏盖以薄皮。是谓行厕汝应观察。凡</a><a name="0258a10" id="0258a10">食啖时牙齿咀嚼。湿以涎唾咽入喉中。髓脑</a><a name="0258a11" id="0258a11">相和流津腹内。如犬咬枯骨妄生美想。食至</a><a name="0258a12" id="0258a12">愈疑逆覆上还复却咽。难陀。此身元从</a><a name="0258a13" id="0258a13">羯罗蓝頞部陀闭尸健南钵罗奢佉不净秽</a><a name="0258a14" id="0258a14">物而得生长。婴儿流转乃至老死轮回系缚。</a><a name="0258a15" id="0258a15">如黑闇坑如臭坏井。常以咸淡苦辛酸等食</a><a name="0258a16" id="0258a16">味而为资养。又母腹火烧煮身根。不净粪锅</a><a name="0258a17" id="0258a17">常婴热苦。母若行立坐卧之时。如被五缚亦</a><a name="0258a18" id="0258a18">如火炙。难可堪忍无能为喻。难陀彼胎虽在</a><a name="0258a19" id="0258a19">如是粪秽坑中众多苦切。由利根故心不散</a><a name="0258a20" id="0258a20">乱。复有一类薄福有情。在母腹内或横或倒</a><a name="0258a21" id="0258a21">由其先业因缘力故。或由母食冷热碱酸甘辛</a><a name="0258a22" id="0258a22">苦味不善调故。或饮浆水过量。或多行淫欲。</a><a name="0258a23" id="0258a23">或饶疾病或怀愁恼。或时倒地或被打拍。由</a><a name="0258a24" id="0258a24">是等缘母身壮热。由身热故胎亦烧然。由烧</a><a name="0258a25" id="0258a25">然故受诸苦恼。由有苦故便即动转。由动转</a><a name="0258a26" id="0258a26">故或身横覆不能得出。有善解女人以酥油</a><a name="0258a27" id="0258a27">涂手内秽孔中。缓缓触胎令安本处。手触着</a><a name="0258a28" id="0258a28">时胎子即便受大苦恼。难陀。譬如幼小男女。</a><a name="0258a29" id="0258a29">人以利刀削破皮肉散灰于上。由斯便有大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240257c.htm'><img src='up.gif' border=0></a>
<a href='T240258b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>