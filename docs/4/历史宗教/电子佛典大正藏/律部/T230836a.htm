<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0836a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷38)</font> 九十波逸底迦法 触火学处第五十二 <font face='Arial'>T23, p0836a</h2></font><hr>
<span class='old'>
</a><a name="0835c28" id="0835c28"><p>佛告阿难陀。非但今日惊怖商旅。乃往古昔</a><a name="0835c29" id="0835c29">已曾恐惧于他。令彼四面逃走。我为安慰令</span><a name="0836a01" id="0836a01">离忧恼。汝等当听。于过去世在彼水侧有频</a><a name="0836a02" id="0836a02">螺果林。于此林中有其六兔。共为知友依止</a><a name="0836a03" id="0836a03">而居。时频螺果熟堕水作声。于时六兔闻果</a><a name="0836a04" id="0836a04">落声。形小志怯。便大惊怖四向逃走。时有野</a><a name="0836a05" id="0836a05">干。见其奔走来问其故。兔曰。我闻水内有非</a><a name="0836a06" id="0836a06">常之声。将非猛兽欲来害我。缘此事故我等</a><a name="0836a07" id="0836a07">逃奔。野干亦走。如是猪鹿牛象豺狼虎豹及</a><a name="0836a08" id="0836a08">小师子等。各相诘问。闻斯语已悉皆奔窜。去</a><a name="0836a09" id="0836a09">斯不远于山谷中。有一猛师子王依止而住。</a><a name="0836a10" id="0836a10">于时师子见诸兽类惶怖奔驰而问之曰。汝等</a><a name="0836a11" id="0836a11">皆有爪牙勇力何所怖惧。各见惊驰皆悉报</a><a name="0836a12" id="0836a12">言。我闻恶声非常可畏。定有猛兽来害于我。</a><a name="0836a13" id="0836a13">为此惊惶求安靡地。师子报曰。在何处所而</a><a name="0836a14" id="0836a14">作恶声。诸兽答曰。我亦不知何处作声。师子</a><a name="0836a15" id="0836a15">报曰。若未委者君等莫走。我为审观是何声</a><a name="0836a16" id="0836a16">耶。即问虎曰。汝何处闻。答曰。我从豹闻。如</a><a name="0836a17" id="0836a17">是展转问诘至兔。兔云。此之怖声是我亲证。</a><a name="0836a18" id="0836a18">非是传闻。仁等俱来共观声处。于时诸兽咸</a><a name="0836a19" id="0836a19">悉共至频螺林所。兔曰。此是惊怖起处。须臾</a><a name="0836a20" id="0836a20">暂住。还闻果落堕水作声。师子报曰。此是食</a><a name="0836a21" id="0836a21">果非关恐怖。尔时空中有天。见已说伽他</a><a name="0836a22" id="0836a22">曰</a><a name="0836a23" id="0836a23"><p class='lg'>　　不应闻他语便信　　　当须亲自审观察</a><br><a name="0836a24" id="0836a24">　　勿如树果落池中　　　山林诸兽皆惊走　</p></a><a name="0836a25" id="0836a25"><p>汝等苾刍勿生异念。往时师子王者即我身</a><a name="0836a26" id="0836a26">是。往时六兔惊恐诸兽。我已为其作安隐事。</a><a name="0836a27" id="0836a27">六兔者即六众是。今时复缘惊诸商旅。我亦</a><a name="0836a28" id="0836a28">为其作安慰事。尔时世尊为说昔缘。令诸苾</a><a name="0836a29" id="0836a29">刍断疑惑已。告阿难陀曰。汝今可去遍告商<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230835c.htm'><img src='up.gif' border=0></a>
<a href='T230836b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>