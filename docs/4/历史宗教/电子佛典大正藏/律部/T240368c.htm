<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0368c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷32)</font> 第六门第四子摄之余明佛从天下等事 <font face='Arial'>T24, p0368c</h2></font><hr>
<span class='old'>
</a><a name="0368b28" id="0368b28">阿罗汉尼。诸漏已尽处白衣家。食残宿食受</a><a name="0368b29" id="0368b29">行俗法。于时法与既得果已。白父母曰。二</span><a name="0368c01" id="0368c01">亲当知。我已获得阿罗汉果。今欲往诣王园</a><a name="0368c02" id="0368c02">尼寺。父母告曰。若如是者。恐被王法罪及</a><a name="0368c03" id="0368c03">我身。可为设计与佛同去。答言善哉。愿为方</a><a name="0368c04" id="0368c04">便。时天与长者即请世尊及苾刍僧。令使复</a><a name="0368c05" id="0368c05">告鹿子长者曰。善友当知我女法与。不乐为</a><a name="0368c06" id="0368c06">俗必定出家。宜可早来强为婚媾。于时鹿子</a><a name="0368c07" id="0368c07">启憍萨罗主胜光大王言。臣共天与先有诚</a><a name="0368c08" id="0368c08">言指腹为亲。彼女今欲舍俗出家。臣将诸亲</a><a name="0368c09" id="0368c09">强为婚媾。王曰随意。是时长者即命宗亲拟</a><a name="0368c10" id="0368c10">为婚事。其天与长者办诸饮食。令使白佛供</a><a name="0368c11" id="0368c11">设已办愿佛知时。于时世尊着衣持钵。将苾</a><a name="0368c12" id="0368c12">刍众赴天与家就座而坐。诸余僧伽各依次</a><a name="0368c13" id="0368c13">坐。天与长者共诸亲眷。咸持种种上妙饮食。</a><a name="0368c14" id="0368c14">供佛及僧皆令饱足。时鹿子长者并诸眷属。</a><a name="0368c15" id="0368c15">王子大臣及诸人众。将毗舍佉备设礼仪。来</a><a name="0368c16" id="0368c16">至门首欲为婚娶。时天与长者知佛大众饭</a><a name="0368c17" id="0368c17">食了澡漱讫收钵已。坐卑下席。并诸眷属于</a><a name="0368c18" id="0368c18">大师前听说法要。尔时世尊为说妙法。示教</a><a name="0368c19" id="0368c19">利喜已从座而去。时法与尼断三界惑得无</a><a name="0368c20" id="0368c20">所畏。嫁娶之事复在目前。王子大臣及诸人</a><a name="0368c21" id="0368c21">众。并毗舍佉与其亲族。备设音乐伫立相待。</a><a name="0368c22" id="0368c22">时法与尼随世尊后出至门前。时毗舍佉既</a><a name="0368c23" id="0368c23">见法与。遂便舒手捉法与臂。无量百千大众</a><a name="0368c24" id="0368c24">俱见。于时法与即现神通。如大鹅王舒张两</a><a name="0368c25" id="0368c25">翼。上升空界为神变事。是时王臣及毗舍佉。</a><a name="0368c26" id="0368c26">所有眷属并诸人众。见神变已皆生希有。举</a><a name="0368c27" id="0368c27">身投地如大树崩。遥礼彼足而申忏谢。唱言</a><a name="0368c28" id="0368c28">圣女。证悟如是殊妙胜德。欲令在家受诸欲</a><a name="0368c29" id="0368c29">乐食残宿食。理所不应是时法与纵身而下。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240368b.htm'><img src='up.gif' border=0></a>
<a href='T240369a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>