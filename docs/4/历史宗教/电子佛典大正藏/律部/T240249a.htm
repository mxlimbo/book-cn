<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0249a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷10)</font> 第二门第五子摄颂之余 <font face='Arial'>T24, p0249a</h2></font><hr>
<span class='old'>
</a><a name="0248c28" id="0248c28">我等宜往相助供养舍利。作是念已各各随</a><a name="0248c29" id="0248c29">力。持诸香木诣大世主乔答弥等般涅槃处。</span><a name="0249a01" id="0249a01">尔时世尊与憍陈如。婆涩波。大名。阿尼卢陀。</a><a name="0249a02" id="0249a02">舍利弗。大目连等。及余声闻大众。为供养大</a><a name="0249a03" id="0249a03">世主乔答弥等舍利故皆来集会。时胜光大</a><a name="0249a04" id="0249a04">王与太子诸臣及诸眷属。亦为供养舍利故</a><a name="0249a05" id="0249a05">来至其处。给孤长者仙授长者故旧长者。及</a><a name="0249a06" id="0249a06">鹿子母等。与眷属俱亦至其处。复有诸国大</a><a name="0249a07" id="0249a07">王与其眷属无量百千皆来集会。时胜光王</a><a name="0249a08" id="0249a08">将种种宝衣严饰之具装五百宝舆。复持种</a><a name="0249a09" id="0249a09">种香花幢幡宝盖及诸音乐。时具寿难陀。阿</a><a name="0249a10" id="0249a10">尼卢陀。阿难陀。罗怙罗等四苾刍。举大世</a><a name="0249a11" id="0249a11">主灵舆。世尊亦以右手擎舆。自余苾刍各举</a><a name="0249a12" id="0249a12">诸苾刍尼灵舆。以殷重心广设严饰。送置宽</a><a name="0249a13" id="0249a13">平空闲之处。尔时世尊即举大世主乔答弥。</a><a name="0249a14" id="0249a14">及五百苾刍尼所盖上衣。告诸苾刍曰。汝等</a><a name="0249a15" id="0249a15">看此。大世主乔答弥等寿百二十岁。身无老</a><a name="0249a16" id="0249a16">相如。十六岁童女。尔时胜光王等及诸大众。</a><a name="0249a17" id="0249a17">各持种种香木焚燎其身。世尊为众演说无</a><a name="0249a18" id="0249a18">常法已。还至寺中洗足就座而坐。告诸苾刍。</a><a name="0249a19" id="0249a19">汝等当知。如是之事皆由见他啑喷之时。愿</a><a name="0249a20" id="0249a20">言长寿。是故苾刍若他啑时不应言长寿。若</a><a name="0249a21" id="0249a21">故言者得越法罪</a><a name="0249a22" id="0249a22"><p>时诸苾刍见是事已咸皆有疑。白佛言世尊</a><a name="0249a23" id="0249a23">是大世主乔答弥。及五百苾刍尼等。曾作何</a><a name="0249a24" id="0249a24">业由彼业力。年百二十身无老相。如十六岁</a><a name="0249a25" id="0249a25">童女佛告诸苾刍。其大世主乔答弥五百苾</a><a name="0249a26" id="0249a26">刍尼等所作之业。汝等善听。彼由自业乃至</a><a name="0249a27" id="0249a27">果报还自受</a><a name="0249a28" id="0249a28"><p>汝等苾刍乃往古昔此贤劫中人寿二万岁</a><a name="0249a29" id="0249a29">时。有佛世尊。名曰迦摄波如来应正等觉。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240248c.htm'><img src='up.gif' border=0></a>
<a href='T240249b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>