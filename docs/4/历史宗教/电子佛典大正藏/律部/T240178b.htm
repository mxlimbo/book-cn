<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0178b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷15)</font> <font face='Arial'>T24, p0178b</h2></font><hr>
<span class='old'>
</a><a name="0178a28" id="0178a28">时世尊告诸苾刍。汝等当知。往昔熊者。今我</a><a name="0178a29" id="0178a29">身是。时采樵人不知恩者。今提婆达多是。昔</span><a name="0178b01" id="0178b01">不知恩。今亦如是。汝等当知</a><a name="0178b02" id="0178b02"><p>尔时世尊告诸苾刍。此提婆达多。复有无恩</a><a name="0178b03" id="0178b03">无报之行。汝等谛听。昔有一城名曰寂静。其</a><a name="0178b04" id="0178b04">中有王亦名寂静。国土丰饶人民安乐。无诸</a><a name="0178b05" id="0178b05">贼盗不相征伐。王性慈悲。愍诸众生等如一</a><a name="0178b06" id="0178b06">子。心好惠施常乐听法。无有悭贪。供养沙门</a><a name="0178b07" id="0178b07">婆罗门等及诸贫病。心无厌足。王有常法。每</a><a name="0178b08" id="0178b08">日清旦先参父母。后看病人。然治国务。时有</a><a name="0178b09" id="0178b09">贫人重病极困。医人瞻者不肯与药。皆云定</a><a name="0178b10" id="0178b10">死。病人既闻心怀苦恼。悲泣游行至寂静城。</a><a name="0178b11" id="0178b11">时王春时与诸群臣后妃眷属。欲游园观行</a><a name="0178b12" id="0178b12">诣城门。时彼病人拄杖悲泣。跪拜王前白其</a><a name="0178b13" id="0178b13">王曰。唯愿大王。救我救我。如是病苦令得</a><a name="0178b14" id="0178b14">命全。王既见已起大慈悲。回驾还宫命大臣</a><a name="0178b15" id="0178b15">曰。召我国内所有医人。臣奉王命。遂即召集</a><a name="0178b16" id="0178b16">一切医人。便将见王。王唤病人躬自亲看。汝</a><a name="0178b17" id="0178b17">等医人必须治差。诸医见已白大王曰。观此</a><a name="0178b18" id="0178b18">人病药极难得。王便问曰。何故难得。医答王</a><a name="0178b19" id="0178b19">言。要须一生不解嗔人。而取其血煮粥治之。</a><a name="0178b20" id="0178b20">方可除差。如若不得其病不除。王既闻已便</a><a name="0178b21" id="0178b21">作是念。我既不能救一人命。用此王位及身</a><a name="0178b22" id="0178b22">命为。却自观察。我一生来无有嗔处。作是念</a><a name="0178b23" id="0178b23">已。命其乳母便即问曰。我幼小时不有嗔不。</a><a name="0178b24" id="0178b24">乳母答言。自生抱王我尚无嗔。何况王身未</a><a name="0178b25" id="0178b25">将为定。更问亲母。儿自生来见有嗔不。母便</a><a name="0178b26" id="0178b26">报曰。既怀王已我尚无嗔。况王自身。王既闻</a><a name="0178b27" id="0178b27">已欢喜踊跃。作如是念。今得药耶。告诸医人。</a><a name="0178b28" id="0178b28">于我身上。五处下针刺取其血诸医白王。病</a><a name="0178b29" id="0178b29">人卑下王是贵胜。我今不敢于王身上而辄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240178a.htm'><img src='up.gif' border=0></a>
<a href='T240178c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>