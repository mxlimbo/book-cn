<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0893b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷48)</font> 九十波逸底迦法 入王宫门学处第八十二之一 <font face='Arial'>T23, p0893b</h2></font><hr>
<span class='old'>
</a><a name="0893a28" id="0893a28">祥慧。忆前生事。年渐长大。宿殖信心。具寿阿</a><a name="0893a29" id="0893a29">难陀次行乞食遇至其舍。时吉祥女顶礼足</span><a name="0893b01" id="0893b01">已白言。圣者愿持我语敬礼世尊并诸圣众。</a><a name="0893b02" id="0893b02">少疾少恼起居轻利安乐行不。时阿难陀。还</a><a name="0893b03" id="0893b03">住处已。持吉祥慧语。为礼世尊及诸大众申</a><a name="0893b04" id="0893b04">问讯已。佛告阿难陀。汝识彼吉祥慧不。白言</a><a name="0893b05" id="0893b05">不识。佛言。彼是妙音园中供养使女。由供养</a><a name="0893b06" id="0893b06">僧发愿力故。还生妙音长者家。广说乃至既</a><a name="0893b07" id="0893b07">长成已。于高楼上望邬陀延王。王遥见之谓</a><a name="0893b08" id="0893b08">是无比。遂召长者问曰。何故宅内久藏无比。</a><a name="0893b09" id="0893b09">答曰不是。王不信语重问是谁。答曰。是我之</a><a name="0893b10" id="0893b10">女。王曰。随其是非当娉与我。遂具盛礼迎</a><a name="0893b11" id="0893b11">娶后宫。与五百婇女以为给侍。时吉祥慧欲</a><a name="0893b12" id="0893b12">见世尊及苾刍众。便白王知。王随其意。即办</a><a name="0893b13" id="0893b13">供养请佛僧众。欲于七日受食宫中。王自亲</a><a name="0893b14" id="0893b14">往。既至佛所具威仪已白佛言。世尊。吉祥慧</a><a name="0893b15" id="0893b15">请佛及僧宫中受食。佛默然受。王礼而去。还</a><a name="0893b16" id="0893b16">报夫人令办种种上妙美食。往白时至。世尊</a><a name="0893b17" id="0893b17">不去。令舍利子与众俱行。既至王门不敢辄</a><a name="0893b18" id="0893b18">入。王命令进。舍利子作是念。世尊制戒不许</a><a name="0893b19" id="0893b19">辄入宫门。今得王教复不许违。佛以此缘或</a><a name="0893b20" id="0893b20">容开许。即入宫内安置坐定。时吉祥慧夫人</a><a name="0893b21" id="0893b21">及王。自手持奉上妙饮食。食已听法。即于座</a><a name="0893b22" id="0893b22">上夫人获预流果。经七日已僧众辞去。诸苾</a><a name="0893b23" id="0893b23">刍既至佛所。礼佛足已述如上事。佛告舍利</a><a name="0893b24" id="0893b24">子。善哉我未开许汝已知时。汝等当知。前是</a><a name="0893b25" id="0893b25">创制此是随开。为诸苾刍重制学处应如是</a><a name="0893b26" id="0893b26">说</a><a name="0893b27" id="0893b27"><p>若复苾刍明相未出。刹帝利灌顶王未藏宝</a><a name="0893b28" id="0893b28">及宝类。若入过宫门阃者。除余缘故。波逸底</a><a name="0893b29" id="0893b29">迦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230893a.htm'><img src='up.gif' border=0></a>
<a href='T230893c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>