<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0367b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷17)</font> 明单提九十二事法之一 <font face='Arial'>T22, p0367b</h2></font><hr>
<span class='old'>
</a><a name="0367a28" id="0367a28">亦复于僧中三谏。令舍此事。众僧中应问。长</a><a name="0367a29" id="0367a29">老阿利吒。汝实谤契经。作是言。如来说法我</span><a name="0367b01" id="0367b01">知。世尊说障道法。习此法不能障道。已屏处</a><a name="0367b02" id="0367b02">三谏。多人中三谏。不舍此事耶。答言。实尔。</a><a name="0367b03" id="0367b03">僧中应谏。谏法者作是言。阿利吒。如莫谤契</a><a name="0367b04" id="0367b04">经。谤契经者堕恶道。入泥犁中。长老。僧欲饶</a><a name="0367b05" id="0367b05">益汝。汝当受僧语。一谏已过余二谏在。汝当</a><a name="0367b06" id="0367b06">舍此事。阿利吒言。此是好见善见。我父母</a><a name="0367b07" id="0367b07">已来相承用此见。我不能不问父母而舍此</a><a name="0367b08" id="0367b08">见。如是第二第三谏。犹故不止诸比丘以是</a><a name="0367b09" id="0367b09">因缘。往白世尊。佛语诸比丘。阿利吒比丘谤</a><a name="0367b10" id="0367b10">契经。作是言。如来说法我知。世尊说障道法。</a><a name="0367b11" id="0367b11">习此法不能障道。已屏处三谏。多人中三谏。</a><a name="0367b12" id="0367b12">僧中三谏。不舍此事。汝等应与阿利吒比丘</a><a name="0367b13" id="0367b13">作举羯磨。佛告诸比丘。依止舍卫城比丘。皆</a><a name="0367b14" id="0367b14">悉令集。以十利故。与诸比丘制戒。乃至已</a><a name="0367b15" id="0367b15">闻者当重闻。若比丘作是语。长老。世尊说法</a><a name="0367b16" id="0367b16">我知。世尊说障道法。习此法不能障道。诸比</a><a name="0367b17" id="0367b17">丘应谏。是比丘作是言。长老。汝莫谤世尊。谤</a><a name="0367b18" id="0367b18">世尊者不善。世尊不作是语。世尊说障道法。</a><a name="0367b19" id="0367b19">实能障道。汝舍此恶事。诸比丘谏是比丘。故</a><a name="0367b20" id="0367b20">坚持不舍。如是第二第三谏。舍者善。若不</a><a name="0367b21" id="0367b21">舍。僧应与作举羯磨。已得波夜提。比丘者如</a><a name="0367b22" id="0367b22">上说。世尊者。是一切智人。一切见人。法者。</a><a name="0367b23" id="0367b23">世尊所说。世尊所印可。世尊说者。世尊自说。</a><a name="0367b24" id="0367b24">印可者。诸弟子说世尊印可。说者句句分别</a><a name="0367b25" id="0367b25">说。知者。是等智知。障道法者。五欲眼见色</a><a name="0367b26" id="0367b26">爱念。心悦生欲着。如是耳鼻舌身细滑亦如</a><a name="0367b27" id="0367b27">是。习者。行是事。不能障道者。不障初禅二禅</a><a name="0367b28" id="0367b28">三禅四禅。须陀洹斯陀含。阿那含阿罗汉果。</a><a name="0367b29" id="0367b29">诸比丘者。若一人。若众多人。若僧。是比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220367a.htm'><img src='up.gif' border=0></a>
<a href='T220367c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>