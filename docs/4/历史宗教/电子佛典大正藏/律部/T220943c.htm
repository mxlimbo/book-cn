<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0943c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷50)</font> 房舍揵度初 <font face='Arial'>T22, p0943c</h2></font><hr>
<span class='old'>
</a><a name="0943b28" id="0943b28">那婆娑般陀楼醯那。时四比丘闻世尊与五</a><a name="0943b29" id="0943b29">百人俱人间慢行当来至羁连。世尊有二</span><a name="0943c01" id="0943c01">弟子舍利弗目连来至此。恐驱我等出此</a><a name="0943c02" id="0943c02">住处。我等宁可选择上房与世尊。余者分</a><a name="0943c03" id="0943c03">为四分。以为私有。僧伽蓝僧伽蓝物。房舍</a><a name="0943c04" id="0943c04">房舍物。作第一比丘分。盆瓶瓮釜镬斧</a><a name="0943c05" id="0943c05">凿。灯台诸杂重物作第二比丘分。绳床木床</a><a name="0943c06" id="0943c06">大褥小褥卧具杂物作第三比丘分。余林木</a><a name="0943c07" id="0943c07">竹草花果叶作第四比丘分。时四比丘即</a><a name="0943c08" id="0943c08">选上房留世尊。余者如上分为四分。时世</a><a name="0943c09" id="0943c09">尊从迦尸国人间慢行。至羁连敷座而</a><a name="0943c10" id="0943c10">坐。告舍利弗目连。汝往语彼旧比丘。世尊</a><a name="0943c11" id="0943c11">与五百比丘俱来迦尸国。汝今可为诸比</a><a name="0943c12" id="0943c12">丘敷置卧具。舍利弗目连受世尊教已。往</a><a name="0943c13" id="0943c13">旧比丘所如所教敕敷卧具。彼比丘答言。</a><a name="0943c14" id="0943c14">世尊是法主。便可随意住止。我等先已选上</a><a name="0943c15" id="0943c15">房留世尊。余者分为四分如上。无客比丘</a><a name="0943c16" id="0943c16">卧具。时舍利弗目连。往世尊所头面礼足</a><a name="0943c17" id="0943c17">却坐一面。以此因缘具白世尊。世尊以</a><a name="0943c18" id="0943c18">此因缘集比丘僧。告言。此四分物。是四</a><a name="0943c19" id="0943c19">方僧物。不应分。不应自入。不应卖买。亦</a><a name="0943c20" id="0943c20">非僧所卖。非众多人乃至一人所卖。若彼僧</a><a name="0943c21" id="0943c21">众多人一人。自入己若分若卖买者。不成</a><a name="0943c22" id="0943c22">自入。不成分。不成卖买。犯偷兰遮。何等</a><a name="0943c23" id="0943c23">四方僧物僧伽蓝僧伽蓝物。房房物。此是第</a><a name="0943c24" id="0943c24">一分四方僧物。不应分。不应自入。不应</a><a name="0943c25" id="0943c25">卖买。若僧若众多人若一人。不得分。不</a><a name="0943c26" id="0943c26">得自入。不得卖买。若僧若众多人若一人。</a><a name="0943c27" id="0943c27">若分若自入若卖买。不成分。不成自入。</a><a name="0943c28" id="0943c28">不成卖买。犯偷兰遮。第二第三亦如是。第</a><a name="0943c29" id="0943c29">四分中果叶听分。若花上佛余者同上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220943b.htm'><img src='up.gif' border=0></a>
<a href='T220944a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>