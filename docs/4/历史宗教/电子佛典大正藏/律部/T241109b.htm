<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1500 菩萨戒本 1109b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1500 菩萨戒本</font> <font face='Arial'>(卷1)</font> <font face='Arial'>T24, p1109b</h2></font><hr>
<span class='old'>
</a><a name="1109a28" id="1109a28"><p>若菩萨。轻说法者。不生恭敬嗤笑毁呰。但着</a><a name="1109a29" id="1109a29">文字不依实义。是名为犯众多犯。是犯染污</span><a name="1109b01" id="1109b01">起。若菩萨。住律仪戒见众生所作。以嗔恨心</a><a name="1109b02" id="1109b02">不与同事。所谓思量诸事。若行路若如法兴</a><a name="1109b03" id="1109b03">利。若田业若牧牛。若和诤若吉会。若福业不</a><a name="1109b04" id="1109b04">与同者。是名为犯众多犯。是犯染污起。若懒</a><a name="1109b05" id="1109b05">堕懈怠犯非染污起。不犯者若病若无力。若</a><a name="1109b06" id="1109b06">彼自能办。若彼自有多伴。若彼所作事非法</a><a name="1109b07" id="1109b07">非义。若以方便令彼调伏。如前说。若先许他</a><a name="1109b08" id="1109b08">若彼有怨。若自修善业不欲暂废。若性闇钝。</a><a name="1109b09" id="1109b09">若护多人意。若护僧制不与同者。皆不犯</a><a name="1109b10" id="1109b10"><p>若菩萨。见羸病人。以嗔恨心不往瞻视。是名</a><a name="1109b11" id="1109b11">为犯众多犯。是犯染污起。若懒堕懈怠犯非</a><a name="1109b12" id="1109b12">染污起。不犯者。若自病若无力。若教有力随</a><a name="1109b13" id="1109b13">顺病者。若知彼人自有眷属。若彼有力自能</a><a name="1109b14" id="1109b14">经理。若病数发若长病。若修胜业不欲暂废。</a><a name="1109b15" id="1109b15">若闇钝难悟难受难持。难缘中住。若先看他</a><a name="1109b16" id="1109b16">病。如病穷苦亦尔</a><a name="1109b17" id="1109b17"><p>若菩萨。见众生造今世后世恶业。以嫌恨心</a><a name="1109b18" id="1109b18">不为正说。是名为犯众多犯。是犯染污起。</a><a name="1109b19" id="1109b19">不犯者。若自无智若无力。若使有力者说。若</a><a name="1109b20" id="1109b20">彼自有力若彼自有善知识。若以方便令彼</a><a name="1109b21" id="1109b21">调伏。如前说。若为正说于我憎恨。若出恶言。</a><a name="1109b22" id="1109b22">若颠倒受。若无爱敬。若复彼人性弊[<a href='javascript:showpic("images/011460.gif")'>怡-台+龙</a>]戾</a><a name="1109b23" id="1109b23"><p>若菩萨。受他恩惠。以嫌恨心不以答谢。若等</a><a name="1109b24" id="1109b24">若增酬报彼者。是名为犯众多犯。是犯染污</a><a name="1109b25" id="1109b25">起。若懒堕懈怠犯非染污起。不犯者。若作方</a><a name="1109b26" id="1109b26">便而无力。若以方便令彼调伏。如前说。若欲</a><a name="1109b27" id="1109b27">报恩而彼不受</a><a name="1109b28" id="1109b28"><p>若菩萨。见诸众生有亲属难财物难以嫌恨</a><a name="1109b29" id="1109b29">心不为开解除其忧恼。是名为犯众多犯。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241109a.htm'><img src='up.gif' border=0></a>
<a href='T241109c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>