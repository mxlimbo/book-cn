<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0396b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷38)</font> 第八门第十子摄颂说涅槃之余 <font face='Arial'>T24, p0396b</h2></font><hr>
<span class='old'>
</a><a name="0396a28" id="0396a28">梵志闻其说已。作如是念哀哉苦哉。彼大沙</a><a name="0396a29" id="0396a29">门乔答摩氏。必于今夜当般涅槃。然我每于</span><a name="0396b01" id="0396b01">自所得法有怀疑惑。常自思惟我于何时。因</a><a name="0396b02" id="0396b02">何方便得见彼人咨启未悟。惜哉法眼不久</a><a name="0396b03" id="0396b03">将灭。今宜速往亲自启问。若蒙大悲垂哀为</a><a name="0396b04" id="0396b04">决。于诸犹豫永得开解。作是念已出拘尸那</a><a name="0396b05" id="0396b05">城诣双林所。于时阿难陀见佛日将没。在寺</a><a name="0396b06" id="0396b06">门外身心忧戚露地经行。善贤见已近而告</a><a name="0396b07" id="0396b07">曰。汝阿难陀我闻沙门乔答摩具一切智。于</a><a name="0396b08" id="0396b08">诸众生平等济拔。然我每于自所得法有怀</a><a name="0396b09" id="0396b09">犹豫。比常希愿听受未闻竟不果遂。今闻天</a><a name="0396b10" id="0396b10">声遍告我等。如来今夜定入涅槃。大德颇能</a><a name="0396b11" id="0396b11">为我咨启。容我面奉申述疑情。阿难陀言善</a><a name="0396b12" id="0396b12">贤。汝今不应作如是语故恼世尊。然我大师</a><a name="0396b13" id="0396b13">今见背痛未能安隐。善贤如是再三咨启竟</a><a name="0396b14" id="0396b14">不为白。又告曰。阿难陀。我昔曾闻古仙梵</a><a name="0396b15" id="0396b15">志耆年有德轨范人说。诸佛出世如乌昙华。</a><a name="0396b16" id="0396b16">亿百万劫时乃一现。如来今日定入涅槃。我</a><a name="0396b17" id="0396b17">怀迷惑愿见咨问。唯希大德为我咨白。我得</a><a name="0396b18" id="0396b18">见佛诚为幸甚。阿难陀告言。善贤。今我大师</a><a name="0396b19" id="0396b19">身有乖违。甚不安隐勿故相恼。善贤再三如</a><a name="0396b20" id="0396b20">前苦请。尊者不允其志。阿难陀与善贤。于寺</a><a name="0396b21" id="0396b21">门外共言论时。佛以清净耳超越人天。一一</a><a name="0396b22" id="0396b22">闻说告阿难陀曰。汝今不应遮彼善贤。任来</a><a name="0396b23" id="0396b23">见我随其请问。何以故此善贤者。即是我于</a><a name="0396b24" id="0396b24">最后。为外道说法令生正信。亲命善来为我</a><a name="0396b25" id="0396b25">弟子。于时善贤闻佛世尊慈悲容许。心生欢</a><a name="0396b26" id="0396b26">喜不胜抃跃。诣世尊所共申种种往复言谈。</a><a name="0396b27" id="0396b27">却住一面白言。乔答摩。我欲咨问愿垂听许</a><a name="0396b28" id="0396b28">为我解说。佛告梵志随汝所问。彼即问曰。乔</a><a name="0396b29" id="0396b29">答摩我曾遍观诸外道类。各别立宗所谓。晡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240396a.htm'><img src='up.gif' border=0></a>
<a href='T240396c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>