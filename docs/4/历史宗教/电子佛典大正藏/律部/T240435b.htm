<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本说一切有部尼陀那目得迦 0435b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本说一切有部尼陀那目得迦</font> <font face='Arial'>(卷5)</font> <font face='Arial'>T24, p0435b</h2></font><hr>
<span class='old'>
</a><a name="0435a28" id="0435a28"><p>给孤独长者设大会时。六大都城并皆云集。</a><a name="0435a29" id="0435a29">时诸苾刍亦复来至。由斯席荐并皆阙少。佛</span><a name="0435b01" id="0435b01">言。长者。应结草稕随时坐食。苾刍食已不收</a><a name="0435b02" id="0435b02">而去。以缘白佛。佛言。苾刍食了应收草稕举</a><a name="0435b03" id="0435b03">置一边方随意去。若作佛陀会已应须弃之。</a><a name="0435b04" id="0435b04">时诸苾刍不依大小。越其次第相杂而坐。令</a><a name="0435b05" id="0435b05">行食者久延时节。或时食竟更有人来。失其</a><a name="0435b06" id="0435b06">时候。佛言。应告时至。虽告时至众闹不闻。世</a><a name="0435b07" id="0435b07">尊告曰。应打揵稚。犹尚不闻。佛言。应可吹螺</a><a name="0435b08" id="0435b08">并复击鼓。然未普闻。佛言。打大钟鼓。佛令打</a><a name="0435b09" id="0435b09">鼓。打三下已即便长打。诸有病者及授事人</a><a name="0435b10" id="0435b10">致有阙乏。佛言。应待病人请得食已。并授事</a><a name="0435b11" id="0435b11">人食竟然后长打。若不尔者得越法罪</a><a name="0435b12" id="0435b12"><p>第六子摄颂曰</a><a name="0435b13" id="0435b13"><p class='lg'>　　集僧鸣大鼓　　　供了去幢幡</a><br><a name="0435b14" id="0435b14">　　若多获珍宝　　　随应悉分与　</p></a><a name="0435b15" id="0435b15"><p>如世尊说。应打揵稚及吹双螺者。虽如是作</a><a name="0435b16" id="0435b16">犹不普闻。佛言。应打大鼓令响普闻。为大会</a><a name="0435b17" id="0435b17">时远近咸集。设会虽竟人犹不散。世尊告曰。</a><a name="0435b18" id="0435b18">应除供养所设幢幡。时众见已自然散去。作</a><a name="0435b19" id="0435b19">此会时苾刍僧众多获珍财。不知云何。佛言。</a><a name="0435b20" id="0435b20">据合得者。先从上座乃至行末随其大小准</a><a name="0435b21" id="0435b21">法平分。时诸苾刍犹自纷扰。佛言。众若多者。</a><a name="0435b22" id="0435b22">应可千人与其一分各自分之。或复百人或</a><a name="0435b23" id="0435b23">二十人乃至十人。而为一分令自分取。邬波</a><a name="0435b24" id="0435b24">离白佛言。十人分中若一身死。亡人之分谁</a><a name="0435b25" id="0435b25">合得耶。佛言。若十人内已分衣竟。亡人之分</a><a name="0435b26" id="0435b26">应入僧伽。如其未分。九人合得。多亦准斯。尼</a><a name="0435b27" id="0435b27">陀那了</a><a name="0435b28" id="0435b28"><p class='juan'>
根本说一切有部尼陀那卷第五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240435a.htm'><img src='up.gif' border=0></a>
<a href='T240435c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>