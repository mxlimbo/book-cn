<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0869a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷44)</font> 九十波逸底迦法 入王宫门学处第八十二之一 <font face='Arial'>T23, p0869a</h2></font><hr>
<span class='old'>
</a><a name="0868c28" id="0868c28"><p>七日者。尔时胜光王作是念。由我粗语恼彼</a><a name="0868c29" id="0868c29">龙兵。致使云雷雨诸刀剑。由得圣者大目干</span><a name="0869a01" id="0869a01">连慈定力故。变作天花存活我等。我欲酬恩</a><a name="0869a02" id="0869a02">圣者。请佛及僧。于七日中以申供养。即从座</a><a name="0869a03" id="0869a03">起顶礼佛足白言。世尊。愿佛及僧。于七日内</a><a name="0869a04" id="0869a04">至我宅中哀受微供。尔时世尊见王请已默</a><a name="0869a05" id="0869a05">然为受。王见受已礼佛而去。既出外已告大</a><a name="0869a06" id="0869a06">臣曰。我缘圣者大目连故。请佛及僧于七日</a><a name="0869a07" id="0869a07">中就舍而食。卿等宜应扫饰衢路庄严城郭。</a><a name="0869a08" id="0869a08">办上味食以待佛僧。大臣奉命悉皆备办。从</a><a name="0869a09" id="0869a09">王宫内至逝多林。于此中间宝幢幡盖香花</a><a name="0869a10" id="0869a10">等遍满。既严饰已。王令使者往白。佛僧饮</a><a name="0869a11" id="0869a11">食已办。愿佛众知时。尔时世尊于日初分执</a><a name="0869a12" id="0869a12">持衣钵。大众随从至王宅所诣其食处。于先</a><a name="0869a13" id="0869a13">设座就之而坐。时胜光王见众坐已。自持种</a><a name="0869a14" id="0869a14">种清净上妙饮食奉佛僧众。既饭食已澡漱</a><a name="0869a15" id="0869a15">复讫。佛为大王说施颂伽他。并演妙法还归</a><a name="0869a16" id="0869a16">本处。初日既然。乃至七日悉皆如是。圣众食</a><a name="0869a17" id="0869a17">已为王说法还归本处。时胜光王。遂于后时</a><a name="0869a18" id="0869a18">夜中失火烧杀大象。王令鸣鼓宣告国人曰。</a><a name="0869a19" id="0869a19">从今已后不得夜中辄然灯火。若有违者罚</a><a name="0869a20" id="0869a20">六十金钱。其无钱者长系于狱</a><a name="0869a21" id="0869a21"><p>时诸苾刍咸皆有疑。请世尊曰。大德难陀邬</a><a name="0869a22" id="0869a22">波难陀此二龙王。曾作何业堕傍生趣。又作</a><a name="0869a23" id="0869a23">何业所居宫宅皆四宝成。受用饮食与诸天</a><a name="0869a24" id="0869a24">同类。八万四千诸龙以为眷属。假使金翅鸟</a><a name="0869a25" id="0869a25">王亦无伤损。佛告诸苾刍。此二龙王所作之</a><a name="0869a26" id="0869a26">业。还以自身而受其报。无余代者。乃至广</a><a name="0869a27" id="0869a27">说</a><a name="0869a28" id="0869a28"><p class='lg'>　　假令经百劫　　　所作业不亡</a><br><a name="0869a29" id="0869a29">　　因缘会遇时　　　果报还自受　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230868c.htm'><img src='up.gif' border=0></a>
<a href='T230869b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>