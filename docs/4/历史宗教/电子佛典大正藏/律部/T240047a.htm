<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0047a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷10)</font> [<a href='javascript:showpic("images/001244.gif")'>仁-二+尔</a>]罗步提缘 <font face='Arial'>T24, p0047a</h2></font><hr>
<span class='old'>
</a><a name="0046c28" id="0046c28">佛复告阿难陀曰。何故不与显说佛德。说</a><a name="0046c29" id="0046c29">转轮王耶。白言。大德。我作是念。佛德甚深。</span><a name="0047a01" id="0047a01">恐彼女人不能悟解。是故为彼。说转轮王。佛</a><a name="0047a02" id="0047a02">言。阿难陀。汝为过失。为彼女人。若说佛德。</a><a name="0047a03" id="0047a03">而彼女人闻佛功德。必发无上正等觉心。而</a><a name="0047a04" id="0047a04">不退转。由斯愿力。然此女人。必当得作轮王</a><a name="0047a05" id="0047a05">女宝。是时远近人众。咸闻婆罗门女料理佛</a><a name="0047a06" id="0047a06">麦。蒙佛记为当作转轮圣王女宝。是时遂</a><a name="0047a07" id="0047a07">有五百女人。来苾刍处所。将麦料理。咸发誓</a><a name="0047a08" id="0047a08">愿。若彼女人。作转轮王女宝之时。我等咸愿</a><a name="0047a09" id="0047a09">与彼侍卫。是时世尊欲食马麦。具寿阿难陀</a><a name="0047a10" id="0047a10">悲泣雨泪。世尊游行所至之处。国王胜贵。</a><a name="0047a11" id="0047a11">持佛足土。而为顶戴。于三大劫。修诸善品。何</a><a name="0047a12" id="0047a12">为于此城中。食斯粗麦。是时佛告具寿阿难</a><a name="0047a13" id="0047a13">陀曰。汝今何故悲泣雨泪。白言。大德世尊。生</a><a name="0047a14" id="0047a14">在王宫。合受转轮王位。王四天下。弃舍国荣。</a><a name="0047a15" id="0047a15">而为出家。经三无数大劫。广施头目手足。具</a><a name="0047a16" id="0047a16">一切智。广受人天殊胜妙供。云何今欲食马</a><a name="0047a17" id="0047a17">麦耶。佛言。阿难陀。汝今能食如来牙齿之中</a><a name="0047a18" id="0047a18">一粒麦不。白言。甚欲。佛于牙中。取一粒麦。</a><a name="0047a19" id="0047a19">与阿难陀。即便食啖。佛问阿难陀。汝颇曾得</a><a name="0047a20" id="0047a20">如是甘美所食不。答言。大德世尊。我虽生在</a><a name="0047a21" id="0047a21">轮王族内。能自食啖已来。口未曾得如斯美</a><a name="0047a22" id="0047a22">味。佛言。阿难陀。如来凡所入口。皆为甘美。</a><a name="0047a23" id="0047a23">百味中胜。是时远近诸国邻王。咸悉知闻其</a><a name="0047a24" id="0047a24">火授王。请佛世尊。及苾刍僧伽。三月安居。便</a><a name="0047a25" id="0047a25">自入密宫。而不出现。不兴供养。佛吃马麦。闻</a><a name="0047a26" id="0047a26">已发使报火授王。其使既此。不许入见。在门</a><a name="0047a27" id="0047a27">首住。时给孤长者闻斯事已。五百乘车。各</a><a name="0047a28" id="0047a28">载精妙粳米。封闭密盖。拟送佛所。是时恶魔</a><a name="0047a29" id="0047a29">作念。我已多种恼乱沙门乔答摩。不得其便。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240046c.htm'><img src='up.gif' border=0></a>
<a href='T240047b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>