<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0802a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷32)</font> 九十波逸底迦法 众不差教授苾刍尼学处第二十一 <font face='Arial'>T23, p0802a</h2></font><hr>
<span class='old'>
</a><a name="0801c28" id="0801c28">行食。至愚路所不为殷重。虽复授与无信敬</a><a name="0801c29" id="0801c29">心。世尊便念。我之弟子德重妙高。此侍缚迦</span><a name="0802a01" id="0802a01">以愚痴故而自伤损。我今宜可彰其胜德。尔</a><a name="0802a02" id="0802a02">时世尊饭食讫。时阿难陀欲取佛钵。世尊不</a><a name="0802a03" id="0802a03">与。然世尊常法若未收钵。诸苾刍众咸不收</a><a name="0802a04" id="0802a04">钵。愚路见诸苾刍饭食讫。不收钵者有何因</a><a name="0802a05" id="0802a05">缘。观知欲彰我德。便移半座长舒其手。如象</a><a name="0802a06" id="0802a06">王鼻。至世尊所而取其钵。是时王子在佛边</a><a name="0802a07" id="0802a07">立。见其手已。是何大德现此神通。随钵而行</a><a name="0802a08" id="0802a08">欲观形状。知是愚路。既见是已生大懊恼闷</a><a name="0802a09" id="0802a09">绝躄地。时诸亲族以水洒面方乃稣息。便就</a><a name="0802a10" id="0802a10">愚路执足顶礼。求哀忏谢说伽他曰</a><a name="0802a11" id="0802a11"><p class='lg'>　　栴檀之性恒凉冷　　　嗢钵罗花体镇香</a><br><a name="0802a12" id="0802a12">　　金盘常发妙光明　　　吠琉璃宝常鲜净</a><br><a name="0802a13" id="0802a13">　　罪恶之人常恚害　　　犹如画石卒难除</a><br><a name="0802a14" id="0802a14">　　圣人常与妙善俱　　　幸愿哀怜容恕我　</p></a><a name="0802a15" id="0802a15"><p>尔时愚路报王子曰。我常怀忍岂有恨心。是</a><a name="0802a16" id="0802a16">时王子便诣佛所。礼佛足已敬辞而退。时</a><a name="0802a17" id="0802a17">诸苾刍至住处已咸皆有疑。请世尊曰。大德</a><a name="0802a18" id="0802a18">何因缘故侍缚迦王子未知具寿愚路真实德</a><a name="0802a19" id="0802a19">时即不恭敬。知已礼足求哀忏谢。佛告诸苾</a><a name="0802a20" id="0802a20">刍。非但今日作如是事。于往昔时亦复如是。</a><a name="0802a21" id="0802a21">汝等当听。于过去世有一大王。名梵摩达多。</a><a name="0802a22" id="0802a22">时北方有贩马商客。驱五百匹马往诣中国。</a><a name="0802a23" id="0802a23">时彼商主有一草马。忽因有娠。是智马种。从</a><a name="0802a24" id="0802a24">怀胎日时诸群马不复嘶鸣。商主便念。我此</a><a name="0802a25" id="0802a25">群马为有病耶。何因多日不复嘶鸣亦不跳</a><a name="0802a26" id="0802a26">踯。后时马生驹已。五百群马垂耳而住。不敢</a><a name="0802a27" id="0802a27">喷啑作声。是时商主见斯事已即便生念。何</a><a name="0802a28" id="0802a28">因有此薄福有情生马群内。由斯过故令我诸</a><a name="0802a29" id="0802a29">马皆悉患生。每常乘此草马。上妙草谷皆不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230801c.htm'><img src='up.gif' border=0></a>
<a href='T230802b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>