<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0380b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷35)</font> 第八门第九子摄颂之余说 <font face='Arial'>T24, p0380b</h2></font><hr>
<span class='old'>
</a><a name="0380a28" id="0380a28">恼起居轻利气力安不。又白佛言。乔答摩。若</a><a name="0380a29" id="0380a29">复见我涉路而行。或脱革屣或时避道或时</span><a name="0380b01" id="0380b01">舒臂。当尔之时。如前表知我申敬问。又白言。</a><a name="0380b02" id="0380b02">乔答摩。或时见我在自众中共人谈说。若移</a><a name="0380b03" id="0380b03">坐处或去上衣或除顶帽。当尔之时。如前表</a><a name="0380b04" id="0380b04">知我申敬问。何以故。乔答摩。我婆罗门法唯</a><a name="0380b05" id="0380b05">求名称。所有衣食受用资具。皆从名称之所</a><a name="0380b06" id="0380b06">获得。故我于此善护众人。尔时世尊。作如是</a><a name="0380b07" id="0380b07">念。此婆罗门极大高慢。我今宜可息彼慢心</a><a name="0380b08" id="0380b08">为其说法</a><a name="0380b09" id="0380b09"><p>尔时世尊即为宣畅示教利喜。如佛世尊于</a><a name="0380b10" id="0380b10">寻常时说法之事。谓说布施或说持戒。五欲</a><a name="0380b11" id="0380b11">少味多诸过恶。烦恼染污沉沦生死。清净涅</a><a name="0380b12" id="0380b12">槃当求出离。如是等法广为陈说。世尊知彼</a><a name="0380b13" id="0380b13">欣乐随喜。发清净心堪为法器。于殊胜事能</a><a name="0380b14" id="0380b14">得受持。复为广说苦集灭道四圣谛法。譬如</a><a name="0380b15" id="0380b15">净衣易受染色。时婆罗门即于座上。证见谛</a><a name="0380b16" id="0380b16">理。无复疑惑得预流果。即从座起偏露右肩。</a><a name="0380b17" id="0380b17">前礼佛足作如是语。我今出离归佛法僧受</a><a name="0380b18" id="0380b18">五学处。愿证知我是邬波索迦具清净念。礼</a><a name="0380b19" id="0380b19">佛足已奉辞而去</a><a name="0380b20" id="0380b20"><p>佛作是念。彼婆罗门善为讥笑。由老苾刍说</a><a name="0380b21" id="0380b21">施颂时吃食不止。是故不应此时啖食。告诸</a><a name="0380b22" id="0380b22">苾刍曰。彼婆罗门善为讥笑。由莫诃罗说施</a><a name="0380b23" id="0380b23">颂时。吃食不住致斯讥丑。若有苾刍说施</a><a name="0380b24" id="0380b24">颂时。食不住者得越法罪。如式漏</a><a name="0380b25" id="0380b25">之时不应食者。彼不敢食遂令行末不食时</a><a name="0380b26" id="0380b26">过。佛言。若有苾刍说施颂时。不闻说声不解</a><a name="0380b27" id="0380b27">其义者应食无犯。设若闻声不解义者食亦</a><a name="0380b28" id="0380b28">无犯。闻声解义食者越法罪。如佛所制闻声</a><a name="0380b29" id="0380b29">解义不得食者。于一住处众坐人多。遂使末<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240380a.htm'><img src='up.gif' border=0></a>
<a href='T240380c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>