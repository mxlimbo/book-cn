<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0851a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷1)</font> <font face='Arial'>T24, p0851a</h2></font><hr>
<span class='old'>
<p><p></span><a name="0851a01" id="0851a01"></a><a name="0851a02" id="0851a02"><p><b>　　<A NAME="n476"></A>No. 1464</b></a><a name="0851a03" id="0851a03"><p><b>　　<A NAME="n477"></A>鼻奈耶序</b></a><a name="0851a04" id="0851a04"></a><a name="0851a05" id="0851a05"><p><span class='byline'>　　　　释道安述</span><br></a><a name="0851a06" id="0851a06"><p>阿难出经。面承圣旨。五百应真。更互定察。分</a><a name="0851a07" id="0851a07">为十二部。于四十九年之诲无片言遗矣。又</a><a name="0851a08" id="0851a08">抄十二部为四阿含。阿毗昙鼻奈耶。则三藏</a><a name="0851a09" id="0851a09">备也。天竺学士罔弗遵焉。讽之咏之。未坠</a><a name="0851a10" id="0851a10">于地也。其大高座沙门则兼该三藏。中下高</a><a name="0851a11" id="0851a11">座则通一通二而已耳。经流秦地。有自来</a><a name="0851a12" id="0851a12">矣。随天竺沙门所持来经。遇而便出于十</a><a name="0851a13" id="0851a13">二部。毗曰罗部最多。以斯邦人庄老教行。</a><a name="0851a14" id="0851a14">与方等经兼忘相似。故因风易行也。道安常</a><a name="0851a15" id="0851a15">恨。三藏不具。以为阙然。岁在壬午鸠摩罗佛</a><a name="0851a16" id="0851a16">提赍阿毗昙抄。四阿含抄。来至长安。渴仰情</a><a name="0851a17" id="0851a17">久。即于其夏出阿毗昙抄四卷。其冬出四阿</a><a name="0851a18" id="0851a18">含抄四卷。又其伴罽宾鼻奈。厥名耶舍。讽</a><a name="0851a19" id="0851a19">鼻奈经甚利。即令出之。佛提梵书。佛念为</a><a name="0851a20" id="0851a20">译。昙景笔受。自正月十二日出。至三月二十</a><a name="0851a21" id="0851a21">五日乃了。凡为四卷。与往年昙摩寺出戒</a><a name="0851a22" id="0851a22">曲相似。如合符焉。于二百六十事疑碍之滞。</a><a name="0851a23" id="0851a23">都謏然焉。上闻异要。焕乎可观焉。二年之</a><a name="0851a24" id="0851a24">中于此秦邦三藏具焉。然世尊制戒必有所</a><a name="0851a25" id="0851a25">因。六群比丘生于贵族。攀龙附凤。虽贪出家。</a><a name="0851a26" id="0851a26">而豪心不尽。鄙悖之行。以成斯戒。二人得道。</a><a name="0851a27" id="0851a27">二人生天。二人堕龙。一入无择明恃贵不节。</a><a name="0851a28" id="0851a28">自贻伊戚。向使中门家子。遇佛出学。虽不</a><a name="0851a29" id="0851a29">能一坐成道。何由如此之困乎。然此经是佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240850c.htm'><img src='up.gif' border=0></a>
<a href='T240851b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>