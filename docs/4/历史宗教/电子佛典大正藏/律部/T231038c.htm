<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本说一切有部毗奈耶出家事 1038c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本说一切有部毗奈耶出家事</font> <font face='Arial'>(卷4)</font> <font face='Arial'>T23, p1038c</h2></font><hr>
<span class='old'>
</a><a name="1038b28" id="1038b28">在室罗筏城。逝多林。给孤独园时有外道。诣</a><a name="1038b29" id="1038b29">给孤林见诸苾刍住处。床座榻席。受用资具。</span><a name="1038c01" id="1038c01">及诸饮食。彼便作念。沙门释子。饮食卧具。受</a><a name="1038c02" id="1038c02">用等好。虽然法不如我。应此出家。饮食卧具。</a><a name="1038c03" id="1038c03">于此受用。若欲听法。应于彼处。作是念已。即</a><a name="1038c04" id="1038c04">诣苾刍处。白言圣者。我欲出家。彼苾刍众即</a><a name="1038c05" id="1038c05">与出家。及受近圆。外道常法。每于十四日。为</a><a name="1038c06" id="1038c06">褒洒陀。苾刍十五日。其外道至十四日。便往</a><a name="1038c07" id="1038c07">本外道处。为褒洒陀。至十五日。又于苾刍处。</a><a name="1038c08" id="1038c08">而为长净。后于异时。黑月十四日。僧伽长净。</a><a name="1038c09" id="1038c09">尔时外道。便作是念。今既两处长净。为向彼</a><a name="1038c10" id="1038c10">处为于此耶。复作是念。沙门释子。慈心哀愍。</a><a name="1038c11" id="1038c11">法则宽泰。彼之外道。法则严切。我若不去。必</a><a name="1038c12" id="1038c12">应重罚嗔责于我。作是念已。便往诣彼。时诸</a><a name="1038c13" id="1038c13">苾刍鸣揵椎。集僧伽。大众集已。时秉法人白</a><a name="1038c14" id="1038c14">言。僧伽尽集不。诸苾刍众。乃共不见彼外道</a><a name="1038c15" id="1038c15">苾刍。既不见已。便作长净。至于明日。彼即归</a><a name="1038c16" id="1038c16">来。诸苾刍问曰。汝于昨日。何处去耶。答曰。</a><a name="1038c17" id="1038c17">我向本梵行处去来。又言。饮食卧具。于此受</a><a name="1038c18" id="1038c18">用。然所受法。于我本处。时诸苾刍以缘白佛。</a><a name="1038c19" id="1038c19">佛言。彼外道执邪。情乐彼法。耶见不舍。然于</a><a name="1038c20" id="1038c20">我教。终无利益。不能增长法眼。应须灭摈。遣</a><a name="1038c21" id="1038c21">令归俗。从今已去。来求出家者。苾刍应问。汝</a><a name="1038c22" id="1038c22">非外道及心乐邪法不。若言尔者。应须摈弃。</a><a name="1038c23" id="1038c23">若不问者。得越法罪。尔时具寿邬波离白佛</a><a name="1038c24" id="1038c24">言。世尊。辄度外道。应灭摈者。何等外道应须</a><a name="1038c25" id="1038c25">摈弃。佛言。一者持外道服。二者心乐彼见。三</a><a name="1038c26" id="1038c26">者归着本服。经明相出。此等三种。咸须灭摈。</a><a name="1038c27" id="1038c27">缘在室罗筏城。有一长者。娶妻未久。便诞一</a><a name="1038c28" id="1038c28">息。资以乳餔。尔时长者告其妻曰。贤首。生此</a><a name="1038c29" id="1038c29">子者。虽用我财。亦能代我偿诸债负。作是语<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231038b.htm'><img src='up.gif' border=0></a>
<a href='T231039a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>