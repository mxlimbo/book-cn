<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0807b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷33)</font> 九十波逸底迦法 与苾刍尼同乘一船学处第二十七 <font face='Arial'>T23, p0807b</h2></font><hr>
<span class='old'>
</a><a name="0807a28" id="0807a28">僧。便请二部漪尼就彼设供。时有一尼勤修</a><a name="0807a29" id="0807a29">善品。作如是念我于今日不行乞食。且当作</span><a name="0807b01" id="0807b01">业。待至临中我当赴供。既修禅诵见日欲中。</a><a name="0807b02" id="0807b02">遂到河岸见诸苾刍先在船上。是时船主报</a><a name="0807b03" id="0807b03">言。圣者宜可上船。尼言贤首我不合去。宜待</a><a name="0807b04" id="0807b04">后船。船更回来。取人将去。复唤尼上。尼见苾</a><a name="0807b05" id="0807b05">刍复云在后船到彼岸系缆而去。时苾刍尼</a><a name="0807b06" id="0807b06">遂便叫唤船人。船人可来取我。船人不肯。尼</a><a name="0807b07" id="0807b07">乃伫立河边见日过午。即便归寺。乃至食势</a><a name="0807b08" id="0807b08">尚存能为习诵。饥虚既逼倚卧一边。是时诸</a><a name="0807b09" id="0807b09">尼赴供回已。问此尼曰。圣者食是他物。腹岂</a><a name="0807b10" id="0807b10">他耶。多食贪餮饱闷而卧。报曰我不去食。何</a><a name="0807b11" id="0807b11">闷之有。问曰何因不食。具以其事告语诸尼。</a><a name="0807b12" id="0807b12">尼白苾刍。苾刍白佛。佛言除直渡。世尊以此</a><a name="0807b13" id="0807b13">因缘告诸苾刍曰。前是创制此是随开。为制</a><a name="0807b14" id="0807b14">学处应如是说</a><a name="0807b15" id="0807b15"><p>若复苾刍与苾刍尼期乘一船。若沿波若溯</a><a name="0807b16" id="0807b16">流。除直渡。波逸底迦</a><a name="0807b17" id="0807b17"><p>若复苾刍者谓是六众。余义如上。期乘一船</a><a name="0807b18" id="0807b18">者。谓共乘船过津济处。沿波者谓下水。溯流</a><a name="0807b19" id="0807b19">者谓上水。直渡者谓正趣傍岸。此中犯相其</a><a name="0807b20" id="0807b20">事云何。若苾刍共尼同乘船。计其远近得罪</a><a name="0807b21" id="0807b21">轻重同前道行。若篙棹折随流而去。或复柂</a><a name="0807b22" id="0807b22">折或避滩碛。或柂师不用其语。此皆无犯。又</a><a name="0807b23" id="0807b23">无犯者谓初犯人。或痴狂心乱痛恼所缠</a><a name="0807b24" id="0807b24"><p><b>　　<A NAME="n558"></A>独与女人在屏处坐学处第二十八</b></a><a name="0807b25" id="0807b25"><p>佛在室罗伐城逝多林给孤独园。时具寿邬</a><a name="0807b26" id="0807b26">陀夷。于日初分着衣持钵入城乞食。次至故</a><a name="0807b27" id="0807b27">二笈多之舍。是时笈多遥见邬陀夷来。即为</a><a name="0807b28" id="0807b28">敷座告言。善来圣者可于此坐。即共笈多相</a><a name="0807b29" id="0807b29">对而坐。时邬陀夷。为其说法。忆昔同欢告笈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230807a.htm'><img src='up.gif' border=0></a>
<a href='T230807c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>