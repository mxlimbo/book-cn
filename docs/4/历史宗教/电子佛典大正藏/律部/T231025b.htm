<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本说一切有部毗奈耶出家事 1025b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本说一切有部毗奈耶出家事</font> <font face='Arial'>(卷1)</font> <font face='Arial'>T23, p1025b</h2></font><hr>
<span class='old'>
</a><a name="1025a28" id="1025a28">一切有类。无处无居无观。决定正道。有情归</a><a name="1025a29" id="1025a29">依。苦乐觉悟。所谓六道众生。时俱哩多。及邬</span><a name="1025b01" id="1025b01">波底沙。作如是念。此师住于非道。乘于邪道。</a><a name="1025b02" id="1025b02">智者远离。此是崄道。如是知已。说伽他曰</a><a name="1025b03" id="1025b03"><p class='lg'>　　邪解非善说　　　情乐下劣法</a><br><a name="1025b04" id="1025b04">　　正法若如此　　　非法当云何　</p></a><a name="1025b05" id="1025b05"><p>作是语已。如击空器。知非而去。次往珊逝移</a><a name="1025b06" id="1025b06">毗刺知子处。白言。仁者行何法眼。习何教法。</a><a name="1025b07" id="1025b07">复得何果。有何殊胜。修何梵行。答言。摩纳</a><a name="1025b08" id="1025b08">婆。我于此处。作如是见。作如是说。汝应如</a><a name="1025b09" id="1025b09">是。为杀命故。应如是作。及教他作。应以自</a><a name="1025b10" id="1025b10">烧。及命他烧斫截害等。亦如是作。不与应</a><a name="1025b11" id="1025b11">取。于欲应行。妄语应作。酒等应饮。多积人</a><a name="1025b12" id="1025b12">山。利刀应杀。应剉为聚。如是种种杀害。无有</a><a name="1025b13" id="1025b13">罪业。亦无有报。于恒河南岸。种种杀生。于北</a><a name="1025b14" id="1025b14">种种设会祭祀。无罪无福若行布施持戒精</a><a name="1025b15" id="1025b15">进等法。及以四摄。如不作者。得大果报。尔时</a><a name="1025b16" id="1025b16">俱哩多。邬波底沙。共相谓曰。此说非理。并是</a><a name="1025b17" id="1025b17">邪教。应当恐怖。智者远离。作是语已。说伽</a><a name="1025b18" id="1025b18">他曰</a><a name="1025b19" id="1025b19"><p class='lg'>　　邪解非善说　　　情乐下劣法</a><br><a name="1025b20" id="1025b20">　　正法既如是　　　非法当云何　</p></a><a name="1025b21" id="1025b21"><p>作是语已。如击空器。舍之而去。次诣阿市多</a><a name="1025b22" id="1025b22">鸡舍甘跋罗子处。白言。仁者行何法眼。作何</a><a name="1025b23" id="1025b23">教示。有何殊胜。修何梵行。复得何果。彼便答</a><a name="1025b24" id="1025b24">曰。摩纳婆。我有如是见。如是说。复有七身。</a><a name="1025b25" id="1025b25">何等为七。所谓地水火风。苦乐及命。彼皆无</a><a name="1025b26" id="1025b26">作。无所作。无化所化。无有损害。积聚安住。</a><a name="1025b27" id="1025b27">犹如木梢更互相持。彼皆不生。无变易故。至</a><a name="1025b28" id="1025b28">不相害。若福若罪。若以罪福。若苦若乐。若以</a><a name="1025b29" id="1025b29">苦乐。于彼七中。谁是丈夫。能相杀害。能杀所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231025a.htm'><img src='up.gif' border=0></a>
<a href='T231025c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>