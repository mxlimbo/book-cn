<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0660a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷7)</font> 断人命学处第三 <font face='Arial'>T23, p0660a</h2></font><hr>
<span class='old'>
</a><a name="0659c28" id="0659c28">生厌离。便往诣彼鹿杖梵志沙门所作如是</a><a name="0659c29" id="0659c29">言。汝来贤首与汝衣钵。当断我命。是时梵志</span><a name="0660a01" id="0660a01">即断其命。便持血刀往胜慧河侧就水而洗。</a><a name="0660a02" id="0660a02">时有天魔从水涌出。告梵志曰。善哉贤首汝</a><a name="0660a03" id="0660a03">今所作多获福德。汝于沙门具戒具德。未度</a><a name="0660a04" id="0660a04">者令度未脱者令脱。未安者令安未涅槃者令</a><a name="0660a05" id="0660a05">得涅槃。更有余利得彼衣钵。时彼梵志转更</a><a name="0660a06" id="0660a06">增益罪恶之见。便作是念我今实尔获诸功</a><a name="0660a07" id="0660a07">德。能于沙门具戒行者。度脱安乐至涅槃处。</a><a name="0660a08" id="0660a08">复有余利获彼衣钵。时彼梵志便挟利刀。诣</a><a name="0660a09" id="0660a09">僧住处及余房院经行之所。而告之曰。若有</a><a name="0660a10" id="0660a10">苾刍具足戒行。我当度脱安乐令至涅槃。时</a><a name="0660a11" id="0660a11">有一苾刍厌耻自身。便出房外告梵志曰。贤</a><a name="0660a12" id="0660a12">首我未度脱安乐涅槃。汝当令我得涅槃处。</a><a name="0660a13" id="0660a13">时彼梵志即便就杀。如是二三乃至六十。苾</a><a name="0660a14" id="0660a14">刍悉皆断命。尔时苾刍众渐减少。佛于十五</a><a name="0660a15" id="0660a15">日褒洒陀时。于如常座既安坐已观苾刍众。</a><a name="0660a16" id="0660a16">告具寿阿难陀曰。何故苾刍数渐减少存者</a><a name="0660a17" id="0660a17">无几。时阿难陀白世尊曰。佛于一时为诸苾</a><a name="0660a18" id="0660a18">刍赞修不净观。若于此观修习多修习者得</a><a name="0660a19" id="0660a19">大果利。时诸苾刍便修不净观已。于脓血身</a><a name="0660a20" id="0660a20">深生厌患。或有自杀或求他断命。魔来劝喻</a><a name="0660a21" id="0660a21">乃至杀尽六十苾刍。由此缘故僧众减少。佛</a><a name="0660a22" id="0660a22">告诸苾刍。展转教杀是事实不。白佛言。世尊</a><a name="0660a23" id="0660a23">实尔。尔时世尊告诸苾刍。汝所为非。非沙门</a><a name="0660a24" id="0660a24">非随顺行是不清净。非出家者所应为事。作</a><a name="0660a25" id="0660a25">种种呵责已。告诸苾刍曰。我观十利。从摄取</a><a name="0660a26" id="0660a26">于僧乃至正法久住利益人天。我今为诸声闻</a><a name="0660a27" id="0660a27">弟子。于毗奈耶制其学处应如是说。若复苾</a><a name="0660a28" id="0660a28">刍若人若人胎。故自手断其命。或持刀授与</a><a name="0660a29" id="0660a29">或自持刀。或求持刀者。若劝死赞死。语言咄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230659c.htm'><img src='up.gif' border=0></a>
<a href='T230660b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>