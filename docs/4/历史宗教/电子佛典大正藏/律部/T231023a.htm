<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本说一切有部毗奈耶出家事 1023a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本说一切有部毗奈耶出家事</font> <font face='Arial'>(卷1)</font> <font face='Arial'>T23, p1023a</h2></font><hr>
<span class='old'>
</a><a name="1022c28" id="1022c28">装束欲去。时诸亲族既闻此事。即来问曰。邬</a><a name="1022c29" id="1022c29">波驮耶。何故装束。答言。我久承事国王。论</span><a name="1023a01" id="1023a01">难之时。不护于我。是故余去。亲族报言。此住</a><a name="1023a02" id="1023a02">甚好。于亲族中。请住于此。彼即颂曰</a><a name="1023a03" id="1023a03"><p class='lg'>　　本国被人欺　　　外国住最胜</a><br><a name="1023a04" id="1023a04">　　不被欺之处　　　是本国亲族　</p></a><a name="1023a05" id="1023a05"><p>时底沙婆罗门闻已。报言。邬波驮耶。我是客</a><a name="1023a06" id="1023a06">人。暂住即去。其邑受用。还当相与。时摩吒</a><a name="1023a07" id="1023a07">啰。虽蒙恩惠。亦不肯住。底沙又言。且宜住</a><a name="1023a08" id="1023a08">此。分取半邑。我亦取半。报曰。善哉。摩吒啰</a><a name="1023a09" id="1023a09">即命妻曰。贤首。我久承事国王。不护于我。今</a><a name="1023a10" id="1023a10">底沙极大恩造。与我半邑。我以此女。与彼为</a><a name="1023a11" id="1023a11">妻。妻曰。待长子俱瑟耻罗。其父即命子曰。我</a><a name="1023a12" id="1023a12">久事王。于论难时。不能护我。此底沙婆罗门。</a><a name="1023a13" id="1023a13">有大恩惠。分半邑与我。今嫁舍利。与彼为妻。</a><a name="1023a14" id="1023a14">子白父言。此之底沙。是父怨仇。夺邑将去。岂</a><a name="1023a15" id="1023a15">合为亲。父便报曰。汝是愚痴。无所识知。父母</a><a name="1023a16" id="1023a16">正意。子不敢违。即依礼法。嫁女与彼底沙。时</a><a name="1023a17" id="1023a17">俱瑟耻罗便作是念。我今被欺。但由少学寡</a><a name="1023a18" id="1023a18">闻。然此底沙婆罗门。为解无后世论。今时得</a><a name="1023a19" id="1023a19">胜。我亦应学。作是念已即问。诸人何处方国</a><a name="1023a20" id="1023a20">明解无后世论。有人报曰。南方最善。彼即渐</a><a name="1023a21" id="1023a21">次而行。至南天竺。遍问国内。谁明无后世论。</a><a name="1023a22" id="1023a22">有人报曰。某甲梵志。彼既闻已。即诣梵</a><a name="1023a23" id="1023a23">志处。白言。尊者。我欲事仁为师。愿哀纳</a><a name="1023a24" id="1023a24">受。彼师即问言。欲求何事。答曰。欲学无后</a><a name="1023a25" id="1023a25">世论。梵志报言。我不教授俗人居士。彼即</a><a name="1023a26" id="1023a26">答言。若如是者。我今出家。梵志即与出家。</a><a name="1023a27" id="1023a27">便自要期。我若不解此论者。终不剪爪。爪既</a><a name="1023a28" id="1023a28">渐长。时人皆号长爪梵志。于时舍利与底沙</a><a name="1023a29" id="1023a29">婆罗门。欢娱欲乐。时有净天。久种善根。当受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231022c.htm'><img src='up.gif' border=0></a>
<a href='T231023b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>