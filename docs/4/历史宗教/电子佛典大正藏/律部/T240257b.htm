<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0257b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷12)</font> 第二门第十子摄颂难陀因缘之余 <font face='Arial'>T24, p0257b</h2></font><hr>
<span class='old'>
</a><a name="0257a28" id="0257a28">少。虽复暂住必当谢灭。难陀生者皆死无有</a><a name="0257a29" id="0257a29">常存。假使药食资养寿命得延年岁。终归不</span><a name="0257b01" id="0257b01">免死王所杀送往空田。是故当知生无可乐</a><a name="0257b02" id="0257b02">来世资粮应勤积集勿作放逸。策修梵行莫</a><a name="0257b03" id="0257b03">为懒惰。于诸利行法行功德行纯善行常乐</a><a name="0257b04" id="0257b04">修习。恒观自身善恶二业。系在于心勿令后</a><a name="0257b05" id="0257b05">时生大追悔。一切所有爱乐之事。皆悉别离</a><a name="0257b06" id="0257b06">随善恶业趣于后世。难陀。寿命百年有其十</a><a name="0257b07" id="0257b07">位。初谓婴儿位卧于襁褓。二谓童子乐为儿</a><a name="0257b08" id="0257b08">戏三谓少年受诸欲乐。四谓少壮勇健多力。</a><a name="0257b09" id="0257b09">五谓盛年有智谈论。六谓成就能善思量巧</a><a name="0257b10" id="0257b10">为计策。七谓渐衰善知法式。八谓朽迈众事</a><a name="0257b11" id="0257b11">衰弱。九谓极老无所能为。十谓百年是当死</a><a name="0257b12" id="0257b12">位。难陀梗概大位略说如是。计准四月以为</a><a name="0257b13" id="0257b13">一时。百年之中有三百时于春夏冬各有其</a><a name="0257b14" id="0257b14">百。一年十二月总有一千二百月。若半月为</a><a name="0257b15" id="0257b15">数总有二千四百半月。于三时中各有八百</a><a name="0257b16" id="0257b16">半月。总有三万六千昼夜。一日再食总有七</a><a name="0257b17" id="0257b17">万二千度食。虽有缘不食亦在其数。不食缘</a><a name="0257b18" id="0257b18">者所谓嗔恨不食。遭苦不食。或求索不得。睡</a><a name="0257b19" id="0257b19">眠持斋掉戏不食。事务不食。食与不食而共</a><a name="0257b20" id="0257b20">合集数有尔许。并饮母乳。人命百年我已具</a><a name="0257b21" id="0257b21">说年月昼夜及饮食数。汝应生厌。难陀。如是</a><a name="0257b22" id="0257b22">生成长大身有众病。所谓头目耳鼻舌齿咽</a><a name="0257b23" id="0257b23">喉。胸腹手足疥癞癫狂。水肿欬嗽风黄热[<a href='javascript:showpic("images/022480.gif")'>病-丙+阴</a>]。</a><a name="0257b24" id="0257b24">众多疟病支节痛苦。难陀。人身有如是病</a><a name="0257b25" id="0257b25">苦。复有百一风病百一黄病。百一痰[<a href='javascript:showpic("images/022480.gif")'>病-丙+阴</a>]病百</a><a name="0257b26" id="0257b26">一总集病。总有四百四病。从内而生。难陀</a><a name="0257b27" id="0257b27">身如痈箭众病所成。无暂时停念念不住。体</a><a name="0257b28" id="0257b28">是无常苦空无我。恒近于死败坏之法不可</a><a name="0257b29" id="0257b29">保爱。难陀。凡诸众生复有如是生受苦痛。谓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240257a.htm'><img src='up.gif' border=0></a>
<a href='T240257c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>