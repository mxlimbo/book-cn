<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0401c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷38)</font> 第八门第十子摄颂说涅槃之余 <font face='Arial'>T24, p0401c</h2></font><hr>
<span class='old'>
</a><a name="0401b28" id="0401b28">种香华栴檀沉水涂香。末香烧香缯盖幢幡。</a><a name="0401b29" id="0401b29">音声伎乐广陈供养。舁入城中安妙堂上。复</span><a name="0401c01" id="0401c01">更如前盛兴供养。是时波波聚落诸壮士等。</a><a name="0401c02" id="0401c02">闻佛世尊于拘尸那城入般涅槃已经七日无</a><a name="0401c03" id="0401c03">量人天广陈供养。于其聚落总集四兵。象马</a><a name="0401c04" id="0401c04">车步各自严办种种器仗。共诣拘尸那城欲</a><a name="0401c05" id="0401c05">分舍利。既至城已报诸人曰。无上法王众</a><a name="0401c06" id="0401c06">生慈父。我等诸人比于长夜。供养恭敬亲承</a><a name="0401c07" id="0401c07">训导。受持正法今既灭度。有余舍利我等欲</a><a name="0401c08" id="0401c08">取。将往波波聚落。建窣睹波安置供养。城</a><a name="0401c09" id="0401c09">中诸人闻斯告已咸作是言。世尊导师是我</a><a name="0401c10" id="0401c10">慈父亲承训诱。既于我界而般涅槃。全身舍</a><a name="0401c11" id="0401c11">利应留永劫于此供养。终不分与外邑诸人。</a><a name="0401c12" id="0401c12">时波波人遣使答曰。若分者善如不与者。我</a><a name="0401c13" id="0401c13">等当以强力夺取。城人闻已告彼众曰。徒事</a><a name="0401c14" id="0401c14">斗战终不可得</a><a name="0401c15" id="0401c15"><p>尔时遮洛迦邑。部鲁迦邑。阿罗摩邑。吠率奴</a><a name="0401c16" id="0401c16">邑。劫比罗城诸释迦子。薜舍离栗姑毗子。</a><a name="0401c17" id="0401c17">悉皆来集。是时摩伽陀国未生怨王。既闻</a><a name="0401c18" id="0401c18">佛世尊于拘尸那城入般涅槃。一切人天广</a><a name="0401c19" id="0401c19">设供养。既闻是事生大忧苦。遂告行雨大臣</a><a name="0401c20" id="0401c20">曰。卿今知不。我闻世尊已入涅槃。在拘尸城</a><a name="0401c21" id="0401c21">大兴供养。为争舍利诸处竞来欲相侵夺。我</a><a name="0401c22" id="0401c22">今亦往请取身骨。臣曰。如是应装整兵便往</a><a name="0401c23" id="0401c23">拘尸那城。时未生怨王遂乘大象欲往佛所。</a><a name="0401c24" id="0401c24">才升象上念佛恩深。心便闷绝从象坠堕宛</a><a name="0401c25" id="0401c25">转于地。良久乃酥便乘马去。念佛恩故不能</a><a name="0401c26" id="0401c26">抑止。还堕于地久酥息已。告行雨大臣曰。</a><a name="0401c27" id="0401c27">我今不能亲往佛所。卿等今者可领四兵。往</a><a name="0401c28" id="0401c28">拘尸那城传我言教。问讯壮士少病小恼起</a><a name="0401c29" id="0401c29">居轻利安乐行不。世尊在日接引我等。长<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240401b.htm'><img src='up.gif' border=0></a>
<a href='T240402a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>