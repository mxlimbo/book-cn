<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0925c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷48)</font> 比丘尼揵度第十七 <font face='Arial'>T22, p0925c</h2></font><hr>
<span class='old'>
</a><a name="0925b28" id="0925b28">比丘尼自手断人命。持刀授与人。教死</a><a name="0925b29" id="0925b29">赞死劝死。与人非药。若堕胎厌祷咒术。</span><a name="0925c01" id="0925c01">若自作方便教人作。彼非比丘尼非释种</a><a name="0925c02" id="0925c02">女。是中尽形寿不得犯。能持不。答言能。不</a><a name="0925c03" id="0925c03">得作妄语乃至戏笑。若比丘尼不真实非</a><a name="0925c04" id="0925c04">己有。自称言得上人法。得禅得解脱三</a><a name="0925c05" id="0925c05">昧正受。得须陀洹果乃至阿罗汉果。天来</a><a name="0925c06" id="0925c06">龙来鬼神来供养我。彼非比丘尼非释种</a><a name="0925c07" id="0925c07">女。是中尽形寿不得犯。能持不。答言能。</a><a name="0925c08" id="0925c08">不得身相触乃至共畜生。若比丘尼染污</a><a name="0925c09" id="0925c09">心。与染污心男子身相触。腋已下膝已上。</a><a name="0925c10" id="0925c10">若摩若捺。逆摩顺摩。若牵若推。若举若下。</a><a name="0925c11" id="0925c11">若捉若急捺。彼非比丘尼非释种女。是</a><a name="0925c12" id="0925c12">中尽形寿不得犯。能持不。答言能。不得</a><a name="0925c13" id="0925c13">犯八事乃至共畜生。若比丘尼有染污心。</a><a name="0925c14" id="0925c14">受染污心男子捉手捉衣至屏处住。若</a><a name="0925c15" id="0925c15">共立屏处语若共行。若身相近若共期。犯</a><a name="0925c16" id="0925c16">此八事。彼非比丘尼非释种女。是中尽</a><a name="0925c17" id="0925c17">形寿不得犯。能持不。答言能。不应覆藏他</a><a name="0925c18" id="0925c18">重罪乃至突吉罗恶说。若比丘尼知比丘尼</a><a name="0925c19" id="0925c19">犯波罗夷。不自举亦不白僧不语人令</a><a name="0925c20" id="0925c20">知。后于异时。此比丘尼。若休道若灭摈。若</a><a name="0925c21" id="0925c21">遮不共僧事。若入外道。彼作如是言。我</a><a name="0925c22" id="0925c22">先知此人犯如是如是罪。彼非比丘尼非</a><a name="0925c23" id="0925c23">释种女。覆藏他重罪故。是中尽形寿不得</a><a name="0925c24" id="0925c24">犯。能持不。答言能。不得随被举比丘语</a><a name="0925c25" id="0925c25">乃至沙弥。若比丘尼。知比丘为僧所举。</a><a name="0925c26" id="0925c26">如法如毗尼如佛所教。犯威仪未忏悔</a><a name="0925c27" id="0925c27">不作共住。便随顺彼比丘尼。诸比丘尼。</a><a name="0925c28" id="0925c28">谏此比丘尼言。大姊。彼比丘为僧所举。</a><a name="0925c29" id="0925c29">如法如毗尼如佛所教。犯威仪未忏悔。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220925b.htm'><img src='up.gif' border=0></a>
<a href='T220926a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>