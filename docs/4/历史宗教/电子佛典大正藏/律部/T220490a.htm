<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0490a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷32)</font> 明杂诵跋渠法之一 四提舍尼初 <font face='Arial'>T22, p0490a</h2></font><hr>
<span class='old'>
</a><a name="0489c28" id="0489c28">中广说。乃至世尊在毗舍离于放弓杖塔边</a><a name="0489c29" id="0489c29">舍寿。向拘尸那城熙连禅河侧力士生地坚</span><a name="0490a01" id="0490a01">固林中双树间般泥洹。于天冠塔边阇维。乃</a><a name="0490a02" id="0490a02">至诸天使火不然。待尊者大迦叶故。时尊者</a><a name="0490a03" id="0490a03">大迦叶在耆阇崛山宾钵罗山窟中坐禅。时</a><a name="0490a04" id="0490a04">尊者大迦叶作是念。世尊已舍寿。欲何处般</a><a name="0490a05" id="0490a05">泥洹。今在何处。少病少恼安乐住不。作是念</a><a name="0490a06" id="0490a06">已即入正受三昧。以天眼观一切世界。见世</a><a name="0490a07" id="0490a07">尊在拘尸那竭城熙连河侧力士生地坚固</a><a name="0490a08" id="0490a08">林中双树间天冠塔边阇维。乃至火不然。见</a><a name="0490a09" id="0490a09">已惨然不悦复作是念。及世尊舍利未散。当</a><a name="0490a10" id="0490a10">往礼敬。寻复念言。我今往见世尊最后身。不</a><a name="0490a11" id="0490a11">宜乘神足往。宜应步诣。时尊者大迦叶语诸</a><a name="0490a12" id="0490a12">比丘言。诸长老。世尊已般泥洹。各持衣钵共</a><a name="0490a13" id="0490a13">诣拘尸那竭。礼觐世尊。诸比丘闻已皆言</a><a name="0490a14" id="0490a14">善哉。时尊者摩诃迦叶。即与众多比丘俱诣</a><a name="0490a15" id="0490a15">拘尸那竭路经一聚落。聚落中有一摩诃</a><a name="0490a16" id="0490a16">罗比丘。先在中住。尊者摩诃迦叶告摩诃</a><a name="0490a17" id="0490a17">罗言。持衣钵来。共汝诣拘尸那竭城礼觐</a><a name="0490a18" id="0490a18">世尊。摩诃罗言。长老大迦叶。且待前食后食</a><a name="0490a19" id="0490a19">讫。然后当去。迦叶答言。不宜待食。摩诃罗</a><a name="0490a20" id="0490a20">勤勤至三。迦叶故言不宜待。时摩诃罗恚</a><a name="0490a21" id="0490a21">言。沙门有何急事匆匆乃尔。如死乌不直一</a><a name="0490a22" id="0490a22">钱。且待须臾。食已当去。尊者大迦叶复言。宜</a><a name="0490a23" id="0490a23">且置食。世尊今已泥洹。及未阇维宜应速</a><a name="0490a24" id="0490a24">往。时摩诃罗闻佛已般泥洹。语尊者摩诃</a><a name="0490a25" id="0490a25">迦叶言。我今永得解脱。所以者何。彼阿罗</a><a name="0490a26" id="0490a26">诃在时常言。是应行是不应行。今已泥洹。应</a><a name="0490a27" id="0490a27">行不应行自在随意。时大迦叶闻此语已惨</a><a name="0490a28" id="0490a28">然不悦。即弹右指火出。右足蹈地。摩诃罗见</a><a name="0490a29" id="0490a29">已大怖而走。乃至大迦叶往诣佛所。世尊即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220489c.htm'><img src='up.gif' border=0></a>
<a href='T220490b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>