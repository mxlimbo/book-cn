<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0379a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷34)</font> 第六门第四子摄之余明佛从天下等事 <font face='Arial'>T24, p0379a</h2></font><hr>
<span class='old'>
</a><a name="0378c28" id="0378c28">言摩纳婆。如百舌鸟多作声音。住在巢中随</a><a name="0378c29" id="0378c29">意言语。诸释迦种自居宅内。随意言谈此亦</span><a name="0379a01" id="0379a01">何过。白言乔答摩。世间唯有四种大姓。所谓</a><a name="0379a02" id="0379a02">婆罗门刹利薜舍<span class='corr'>戍</span>达罗。此等诸人。悉皆尊</a><a name="0379a03" id="0379a03">重供养恭敬诸婆罗门。唯此释种无如是事。</a><a name="0379a04" id="0379a04">于时世尊即作是念。此摩纳婆将释迦种。类</a><a name="0379a05" id="0379a05">同野象毁过太甚。我今宜可活摔去</a><a name="0379a06" id="0379a06">因缘根源种族。令息慢心。作此念已。见摩</a><a name="0379a07" id="0379a07">纳婆过去之世。是释迦子婢之所生。即释迦</a><a name="0379a08" id="0379a08">子是彼曹主。告摩纳婆曰汝今何姓。白言</a><a name="0379a09" id="0379a09">乔答摩我姓箭道。佛言摩纳婆我今见汝往</a><a name="0379a10" id="0379a10">昔之祖。是释迦婢所生。今诸释子是汝曹主。</a><a name="0379a11" id="0379a11">时余耆宿诸婆罗门。共白佛言汝乔答摩。勿</a><a name="0379a12" id="0379a12">言树生是婢所生何以故此树生者。多闻聪</a><a name="0379a13" id="0379a13">辩论难无滞。共乔答摩依正法语往还论议。</a><a name="0379a14" id="0379a14">佛告婆罗门。若言树生多闻大智能击论者。</a><a name="0379a15" id="0379a15">汝等默然令彼言论。若不能者彼可默然汝</a><a name="0379a16" id="0379a16">答即说。婆罗门言树生多智。能与乔答摩</a><a name="0379a17" id="0379a17">而为论难。我等且默</a><a name="0379a18" id="0379a18"><p>尔时世尊命树生曰。古昔有王名曰甘蔗。生</a><a name="0379a19" id="0379a19">其四子一名炬口二名驴耳三名象肩四名足</a><a name="0379a20" id="0379a20">玔。四子有过悉皆摈斥。时四童子各将己</a><a name="0379a21" id="0379a21">妹。相随而去往诣他方。至雪山侧于一河边。</a><a name="0379a22" id="0379a22">是劫比仙旧所住处。相去非远各葺草庵以</a><a name="0379a23" id="0379a23">自停息。遂舍亲妹取异母者。用充妻室各生</a><a name="0379a24" id="0379a24">男女。时甘蔗王忆恋诸子。告大臣曰我子何</a><a name="0379a25" id="0379a25">在白言大王。王昔有事悉皆摈斥。具陈其事</a><a name="0379a26" id="0379a26">乃至各生男女。王告臣曰。我子能作如是之</a><a name="0379a27" id="0379a27">事答曰彼能。王即举身长舒右手而为叹曰。</a><a name="0379a28" id="0379a28">我子能为如是之事由彼大臣口陈说故。因</a><a name="0379a29" id="0379a29">此种族号为释迦(此云能也)摩纳婆汝颇曾闻释<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240378c.htm'><img src='up.gif' border=0></a>
<a href='T240379b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>