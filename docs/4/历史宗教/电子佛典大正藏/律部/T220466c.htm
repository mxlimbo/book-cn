<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧o律 0466c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧o律</font> <font face='Arial'>(卷29)</font> 明杂诵跋渠法之一 四提舍尼初 <font face='Arial'>T22, p0466c</h2></font><hr>
<span class='old'>
</a><a name="0466b28" id="0466b28">时有离车童子在重阁上。与五百妓女共相</a><a name="0466b29" id="0466b29">娱乐。佛遥见而笑。诸比丘白佛言。世尊。有何</span><a name="0466c01" id="0466c01">因缘故笑。佛言。此人却后七日当命终入地</a><a name="0466c02" id="0466c02">狱。阿难白佛言。颇有因缘得不入不。佛言。此</a><a name="0466c03" id="0466c03">人若于如来法中出家者得不入。佛告阿难。</a><a name="0466c04" id="0466c04">汝往教化此人劝令出家。阿难即受佛教往</a><a name="0466c05" id="0466c05">劝。乃至出家已。佛告阿难。汝语诸比丘。当守</a><a name="0466c06" id="0466c06">护此人。勿令犯戒使得重罪。时诸比丘受教</a><a name="0466c07" id="0466c07">已。安此比丘置一房中。外封闭其户。此比丘</a><a name="0466c08" id="0466c08">命尽。刀风解其形。时诸比丘亲里来见其</a><a name="0466c09" id="0466c09">命终甚大悲恼。佛为说偈言</a><a name="0466c10" id="0466c10"><p class='lg'>　　若人百千岁　　　供养百罗汉</a><br><a name="0466c11" id="0466c11">　　不如一夜中　　　出家修梵行</a><br><a name="0466c12" id="0466c12">　　缘此之福祚　　　得离于六百</a><br><a name="0466c13" id="0466c13">　　六千六十岁　　　三涂之苦恼　</p></a><a name="0466c14" id="0466c14"><p>时闭户比丘心生疑悔。以是因缘具白世尊。</a><a name="0466c15" id="0466c15">佛问比丘。汝以何心。答言。世尊。饶益心。恐</a><a name="0466c16" id="0466c16">彼犯戒得重罪故。佛言。封闭户故越毗尼</a><a name="0466c17" id="0466c17">罪。如是毗尼竟。是名离车童子。四人舍斗</a><a name="0466c18" id="0466c18">者。佛住毗舍离。四人舍斗欲出家。共入毗舍</a><a name="0466c19" id="0466c19">离城门中。见本仇家。时守门人有弓杖。一</a><a name="0466c20" id="0466c20">人即捉弓一人张弓。一人射而不死。一人射</a><a name="0466c21" id="0466c21">断命根。是中一人射死一人射不死。是二人</a><a name="0466c22" id="0466c22">不应度出家。已出家者应驱出。是中一人捉</a><a name="0466c23" id="0466c23">弓一人张弓。是二人不应度出家。已度出家</a><a name="0466c24" id="0466c24">者置。若后作恶时应驱出。如是恶人不应度</a><a name="0466c25" id="0466c25">出家。若度出家受具足者。得越毗尼罪。是名</a><a name="0466c26" id="0466c26">四人舍斗。阁上者。佛住王舍城。尔时有一</a><a name="0466c27" id="0466c27">比丘得不净观。厌身故从阁上自投而下。时</a><a name="0466c28" id="0466c28">阁下有父子二人竹作。堕其父上。其父即死。</a><a name="0466c29" id="0466c29">儿即牵比丘至王所作是言。是比丘杀我父。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220466b.htm'><img src='up.gif' border=0></a>
<a href='T220467a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>