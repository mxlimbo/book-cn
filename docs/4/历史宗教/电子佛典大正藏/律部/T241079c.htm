<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1489 清净毗尼方广经 1079c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1489 清净毗尼方广经</font> <font face='Arial'>(卷1)</font> <font face='Arial'>T24, p1079c</h2></font><hr>
<span class='old'>
</a><a name="1079b28" id="1079b28">趣平等。天子又问。文殊师利。颇有菩萨具于</a><a name="1079b29" id="1079b29">烦恼成菩提耶。答言有。天子又问是谁。答</span><a name="1079c01" id="1079c01">言。天子。若菩萨断结使是声闻。若菩萨知一</a><a name="1079c02" id="1079c02">切众生烦恼结使。大悲增盛发于无上正真</a><a name="1079c03" id="1079c03">道心。是有菩提。天子问言。颇有悭吝成檀</a><a name="1079c04" id="1079c04">波罗蜜耶。答言有。问言是谁。答言。天子。若</a><a name="1079c05" id="1079c05">菩萨不舍菩提之心。摄护众生。如是悭吝是</a><a name="1079c06" id="1079c06">檀波罗蜜。天子又问。颇有毁戒名尸波罗蜜</a><a name="1079c07" id="1079c07">耶。答言有。问言是谁。答言。天子。若菩萨多</a><a name="1079c08" id="1079c08">益一切众生不自观戒。如是毁戒名尸波罗</a><a name="1079c09" id="1079c09">蜜。文殊师利。颇有菩萨舍于堪忍名忍波罗</a><a name="1079c10" id="1079c10">蜜耶。答言有。问言。是谁。答言。天子。若</a><a name="1079c11" id="1079c11">菩萨舍外道禁戒坚住佛戒。是名羼提波罗</a><a name="1079c12" id="1079c12">蜜。文殊师利。颇有懈怠成精进波罗蜜耶。答</a><a name="1079c13" id="1079c13">言有。问言是谁。答言。天子。若菩萨于声闻缘</a><a name="1079c14" id="1079c14">觉地生于懈怠。勤加修习无上正道。是名毗</a><a name="1079c15" id="1079c15">梨耶波罗蜜。文殊师利。颇有不定心名禅波</a><a name="1079c16" id="1079c16">罗蜜耶。答言有。问言是谁。答言。天子。菩萨</a><a name="1079c17" id="1079c17">梦中不生声闻缘觉地心。是菩萨不定心。是</a><a name="1079c18" id="1079c18">名禅波罗蜜。文殊师利。颇有无慧名菩萨般</a><a name="1079c19" id="1079c19">若波罗蜜耶。答言有。问言是谁。答言。天子。</a><a name="1079c20" id="1079c20">谓无慧者而是菩萨。不作一切世间蛊道诸</a><a name="1079c21" id="1079c21">恶咒术厌镇颠狂。苦于一切众生法慧。是菩</a><a name="1079c22" id="1079c22">萨成就具一切智。是名般若波罗蜜。是时</a><a name="1079c23" id="1079c23">世尊赞文殊师利。善哉善哉。文殊师利。善</a><a name="1079c24" id="1079c24">说菩萨应作不应作。汝如是说。文殊师利。听</a><a name="1079c25" id="1079c25">吾少说。文殊师利。如人饥羸宁忍饥苦。终不</a><a name="1079c26" id="1079c26">服于杂毒之食。菩萨如是。宁悭贪毁戒嗔诤</a><a name="1079c27" id="1079c27">懈怠。乱心妄念愚无智慧。不住声闻缘觉地</a><a name="1079c28" id="1079c28">中。正念施戒忍进禅慧。何以故。菩萨于中</a><a name="1079c29" id="1079c29">应生怖畏。天子问佛。菩萨不怖畏结使耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241079b.htm'><img src='up.gif' border=0></a>
<a href='T241080a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>