<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0494b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷33)</font> 明杂诵跋渠法之一 四提舍尼初 <font face='Arial'>T22, p0494b</h2></font><hr>
<span class='old'>
</a><a name="0494a28" id="0494a28">沙门释子。着优钵罗华瞻卜华鬘。犹如王子</a><a name="0494a29" id="0494a29">大臣。又如作使贱人。着草华鬘。此坏败人何</span><a name="0494b01" id="0494b01">道之有。诸比丘闻已以是因缘往白世尊。佛</a><a name="0494b02" id="0494b02">言。呼六群比丘来。来已佛问比丘。汝实尔</a><a name="0494b03" id="0494b03">不。答言。实尔世尊。佛言。从今日后。不听着</a><a name="0494b04" id="0494b04">香花。香者。栴檀沉水。如是比一切香皆不应</a><a name="0494b05" id="0494b05">着。若热病。医言。当须旃檀香涂。尔时得用</a><a name="0494b06" id="0494b06">香涂。若欲涂时。先应供养佛泥塔。然后涂</a><a name="0494b07" id="0494b07">身。涂身已不得在众中。当在屏处。病差净</a><a name="0494b08" id="0494b08">澡。浴身然后入众。华者。优钵罗瞻卜须摩</a><a name="0494b09" id="0494b09">那。如是一切华不应着。若比丘患眼痛头痛。</a><a name="0494b10" id="0494b10">医教言当须华鬘系头差者得系。若欲系者</a><a name="0494b11" id="0494b11">当先供养佛塔。然后得系。系已不得在众人</a><a name="0494b12" id="0494b12">中。当在屏处。差已当舍。若着香不着华。一</a><a name="0494b13" id="0494b13">越比尼罪。若着华不着香一越比尼罪。二</a><a name="0494b14" id="0494b14">俱着犯二罪。俱不着无罪。是名香华法</a><a name="0494b15" id="0494b15"><p>镜法者。佛住舍卫城只桓精舍。有檀越饭</a><a name="0494b16" id="0494b16">僧打揵椎。时难陀优波难陀照镜自观。停久</a><a name="0494b17" id="0494b17">不至。为檀越所嫌。我舍弃家业故来饭僧。而</a><a name="0494b18" id="0494b18">诸比丘不时来集。诸比丘以是因缘往白世</a><a name="0494b19" id="0494b19">尊。佛言。呼难陀优波难陀来。来已佛问难</a><a name="0494b20" id="0494b20">陀优波难陀。汝实尔不。答言实尔。佛言。从今</a><a name="0494b21" id="0494b21">日后。不听照镜。镜者。油中水中镜中。不得</a><a name="0494b22" id="0494b22">为好故照面自看。若病差照面自看病差</a><a name="0494b23" id="0494b23">不差若新剃头自照看净不净。头面有疮照</a><a name="0494b24" id="0494b24">看无罪。为好故照镜。越比尼罪。是名镜法</a><a name="0494b25" id="0494b25"><p>担法者。佛住旷野精舍。尔时营事比丘。持担</a><a name="0494b26" id="0494b26">辇塼泥土。为世人所讥。云何沙门释子。似</a><a name="0494b27" id="0494b27">奴仆使人客作人担负泥土。此坏败人何道</a><a name="0494b28" id="0494b28">之有。诸比丘以是因缘往白世尊佛言。呼营</a><a name="0494b29" id="0494b29">事比丘来。来已佛问比丘。汝实尔不。答言实<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220494a.htm'><img src='up.gif' border=0></a>
<a href='T220494c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>