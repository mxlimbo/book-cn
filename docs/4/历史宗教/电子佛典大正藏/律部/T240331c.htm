<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0331c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷26)</font> 第六门第四子摄颂之余佛现大神通事 <font face='Arial'>T24, p0331c</h2></font><hr>
<span class='old'>
</a><a name="0331b28" id="0331b28"><p>尔时世尊遂便作意。即以右足踏其香殿(西方名佛所住</a><a name="0331b29" id="0331b29">堂。为健陀俱知。健陀是香。俱知是室。此是香室香台香殿之义。不可亲触尊颜。故但唤其所住之殿。即如此</span><a name="0331c01" id="0331c01">方玉阶陛下之类。然名为佛堂佛殿者。斯乃不顺西方之意也)</a><a name="0331c02" id="0331c02"><p>是时大地六种震动。才动正动极动。才震正</a><a name="0331c03" id="0331c03">震极震。东踊西没。西踊东没。北踊南没。</a><a name="0331c04" id="0331c04">南踊北没。中踊边没。边踊中没。由斯大</a><a name="0331c05" id="0331c05">地普遍动故。于雪山内五百仙人。见瑞相已</a><a name="0331c06" id="0331c06">悉皆惊觉。共相谓曰。彼同梵行者现斯瑞相。</a><a name="0331c07" id="0331c07">我等宜行。即便进发。世尊为彼所化生故。便</a><a name="0331c08" id="0331c08">放金色微妙光明。从世尊所至五百人。于此</a><a name="0331c09" id="0331c09">中间无不明照。时诸仙人遥见世尊。圆光妙</a><a name="0331c10" id="0331c10">彩如宝山王。千日澄辉庄严具足。三十二相</a><a name="0331c11" id="0331c11">照耀金躯。八十种好随形炳饰。时彼诸仙</a><a name="0331c12" id="0331c12">见佛相已。心便澄定如久习禅。如无子得子。</a><a name="0331c13" id="0331c13">贫人获宝。如乐王者受灌顶位。亦如有人宿</a><a name="0331c14" id="0331c14">植善根最初见佛。时诸仙人既至佛所。礼双</a><a name="0331c15" id="0331c15">足已在一面坐。尔时世尊依彼根性随机差</a><a name="0331c16" id="0331c16">别。顺四谛理而为说法。彼闻法已以智金刚</a><a name="0331c17" id="0331c17">杵摧二十萨迦耶见山获预流果。既见谛已</a><a name="0331c18" id="0331c18">即从座起。合掌恭敬白言。世尊。我于佛所愿</a><a name="0331c19" id="0331c19">得出家。并受近圆成苾刍性。于大师所而修</a><a name="0331c20" id="0331c20">梵行。尔时如来即命善来苾刍可修梵行。于</a><a name="0331c21" id="0331c21">佛言下须发自落。如曾剃发已经七日。法服</a><a name="0331c22" id="0331c22">着身瓶钵在手。威仪具足如百岁苾刍。即如</a><a name="0331c23" id="0331c23">法教授彼自策励精勤不息。摧五趣苦轮断</a><a name="0331c24" id="0331c24">诸烦恼证阿罗汉果。广说如余。乃至帝释诸</a><a name="0331c25" id="0331c25">天所共敬重。尔时世尊与此五百仙人罗汉</a><a name="0331c26" id="0331c26">苾刍及余苾刍众天龙八部前后围绕往神通</a><a name="0331c27" id="0331c27">舍。于大众前升师子座。时有邬波斯迦名神</a><a name="0331c28" id="0331c28">仙母。来诣佛所白言。世尊。唯愿大师勿烦神</a><a name="0331c29" id="0331c29">虑。我自与彼外道之类。共捔神通现上人法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240331b.htm'><img src='up.gif' border=0></a>
<a href='T240332a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>