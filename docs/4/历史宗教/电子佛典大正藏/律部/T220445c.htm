<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0445c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷27)</font> 明杂诵跋渠法之一 四提舍尼初 <font face='Arial'>T22, p0445c</h2></font><hr>
<span class='old'>
</a><a name="0445b28" id="0445b28">许床褥尔许斋日饮食尔许衣。上座应语付</a><a name="0445b29" id="0445b29">房舍共一安居施。作是语已应付房舍。不得</span><a name="0445c01" id="0445c01">与沙弥房。若和上阿阇梨言。但与房舍我自</a><a name="0445c02" id="0445c02">料理得与。若房舍多者。一人与两房。若不肯</a><a name="0445c03" id="0445c03">取两。我正得一房足。尔时应语。是不为受</a><a name="0445c04" id="0445c04">用故与。为治事故与。若比丘多房舍少者。</a><a name="0445c05" id="0445c05">应两人三人共与一房。若故不足。应五人十</a><a name="0445c06" id="0445c06">人共与一房。若正有一大堂者。一切比丘应</a><a name="0445c07" id="0445c07">入中住。上座应与卧床。余者与坐床。若故</a><a name="0445c08" id="0445c08">不足者。上座与坐床。余者敷草蓐。若故不</a><a name="0445c09" id="0445c09">足者。上座敷草蓐。余者跏趺坐。若复不足</a><a name="0445c10" id="0445c10">者。上座跏趺坐。余者立住。若复不足者。上座</a><a name="0445c11" id="0445c11">立。余者出外树下若空地。若冬时付房舍。治</a><a name="0445c12" id="0445c12">事故与。受用故与。若上座来随次第住。春时</a><a name="0445c13" id="0445c13">付房舍。治事故与。受用故与。若上座来随次</a><a name="0445c14" id="0445c14">第住。安居时付房舍。治事故与。受用故与。上</a><a name="0445c15" id="0445c15">座来不应次第住。若比丘不知法。安居中索</a><a name="0445c16" id="0445c16">次第房。不得即嫌。应语住须我问知房舍人。</a><a name="0445c17" id="0445c17">应语知房人言。长老。有客比丘上座来语我</a><a name="0445c18" id="0445c18">起。知房人应呵责言。长老。汝不善知戒相。云</a><a name="0445c19" id="0445c19">何安居中起他。汝不知耶不得一切时驱他</a><a name="0445c20" id="0445c20">起。若冬春上座来次第应起不起者。越毗尼</a><a name="0445c21" id="0445c21">罪。若比丘不善知戒相。安居时驱他起者。</a><a name="0445c22" id="0445c22">越毗尼罪。是名床褥法。恭敬法者。佛拘萨</a><a name="0445c23" id="0445c23">罗国游行。世尊。初夜为声闻说法。中夜自还</a><a name="0445c24" id="0445c24">房。尔时诸比丘。有供给人先为取房。听法已</a><a name="0445c25" id="0445c25">各到房眠。尔时尊者舍利弗目连无供给人。</a><a name="0445c26" id="0445c26">初夜听法已。中夜到房挠户。问言是谁。答</a><a name="0445c27" id="0445c27">言是舍利弗。房已满。大智。复有挠户。问言</a><a name="0445c28" id="0445c28">是谁。答言我是大目连。房已满。大神足。二人</a><a name="0445c29" id="0445c29">不得房。已一人在屋檐下坐。一人在树下坐。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220445b.htm'><img src='up.gif' border=0></a>
<a href='T220446a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>