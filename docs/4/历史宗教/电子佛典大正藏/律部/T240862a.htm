<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0862a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷3)</font> 僧残法之一 <font face='Arial'>T24, p0862a</h2></font><hr>
<span class='old'>
</a><a name="0861c28" id="0861c28">者。则守念眼根。如是耳鼻舌身意法无有染</a><a name="0861c29" id="0861c29">着。假有染着意心念无明忧恼不善之法。使</span><a name="0862a01" id="0862a01">不近者则守念意根。以是义故。大王。使诸年</a><a name="0862a02" id="0862a02">少比丘尽命得修梵行。王白世尊。傥有此义。</a><a name="0862a03" id="0862a03">诸年少比丘尽命得修梵行。若我入宫里时</a><a name="0862a04" id="0862a04">不护身念根。意不端一则心走向淫意世法。</a><a name="0862a05" id="0862a05">若护身念根。意端一心无分散。不向淫世法。</a><a name="0862a06" id="0862a06">是故世尊可奇可特。谁闻沙门瞿昙此语。能</a><a name="0862a07" id="0862a07">不具诸根。我今自归佛归法归比丘僧。愿世</a><a name="0862a08" id="0862a08">尊听为优婆塞尽命不杀生受三自归。尔时</a><a name="0862a09" id="0862a09">世尊告优陀夷。此世人常能尔。痴人而不防</a><a name="0862a10" id="0862a10">此。像母者。当言母。乃至女亦如是。尔时世尊</a><a name="0862a11" id="0862a11">以无数方便。诲责优陀夷。集和合僧备十功</a><a name="0862a12" id="0862a12">德。为比丘结戒。若比丘淫意炽盛。手摸女人。</a><a name="0862a13" id="0862a13">若执手捉臂捉发。及诸身体腕节摩抆把</a><a name="0862a14" id="0862a14">持犯者。僧伽婆施沙。时尊者优波离问佛。</a><a name="0862a15" id="0862a15">把持女人几处。是僧伽婆施沙。世尊告曰。</a><a name="0862a16" id="0862a16">若比丘以淫意炽盛。从堂上抱女子着象上。</a><a name="0862a17" id="0862a17">僧伽婆施沙。若象上抱下着马上。马上抱着</a><a name="0862a18" id="0862a18">车上。车上抱着舆上。舆上抱着床上。床上抱</a><a name="0862a19" id="0862a19">着绳床上。绳床上抱着机上。机上抱着地。若</a><a name="0862a20" id="0862a20">复从地抱展转还至堂上者。僧伽婆施沙。除</a><a name="0862a21" id="0862a21">其母姊妹病人无染着意者。不犯戒</a><a name="0862a22" id="0862a22"><p>佛世尊游舍卫国祇树给孤独园。尔时有众</a><a name="0862a23" id="0862a23">比丘。于拘萨罗国夏坐。夏坐已补纳衣一日</a><a name="0862a24" id="0862a24">成衣着衣持钵。来至舍卫。去舍卫不远。有江</a><a name="0862a25" id="0862a25">名阿脂赖跋提。南岸止住。水流駃疾。时有诸</a><a name="0862a26" id="0862a26">妇女白比丘言。诸严贤等渡我等。诸比丘答。</a><a name="0862a27" id="0862a27">诸姊当知。世尊不许得渡女人。诸女人各相</a><a name="0862a28" id="0862a28">执手。便入水中为水所漂。即称怨言。诸贤诸</a><a name="0862a29" id="0862a29">贤。谁有慈心能胜释子。我今没溺。愿来见救。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240861c.htm'><img src='up.gif' border=0></a>
<a href='T240862b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>