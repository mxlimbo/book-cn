<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大爱道比丘尼经 0949a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大爱道比丘尼经</font> <font face='Arial'>(卷1)</font> <font face='Arial'>T24, p0949a</h2></font><hr>
<span class='old'>
</a><a name="0948c28" id="0948c28">精进诚感应时。佛知沙弥尼至诚有信。佛语</a><a name="0948c29" id="0948c29">阿难。汝见是沙弥尼瑞应百鸟侍之不也。阿</span><a name="0949a01" id="0949a01">难对曰。蒙佛恩。时沙弥尼复来到佛所。稽首</a><a name="0949a02" id="0949a02">作礼却住一面。须臾前叉手头脑着佛足下。</a><a name="0949a03" id="0949a03">复白佛言。佛道恩慈多所过道。前受佛十戒</a><a name="0949a04" id="0949a04">为沙弥尼。次行十事悉具足。不审如行不也。</a><a name="0949a05" id="0949a05">佛言。大爱道。汝自当知之。大佳耳。大爱道复</a><a name="0949a06" id="0949a06">白佛言。人命无常恍惚之间。如大爱道辈。旦</a><a name="0949a07" id="0949a07">日当过去。恐不及佛时。愿佛愍念。授我大戒。</a><a name="0949a08" id="0949a08">令至无上之觉一切蒙度也</a><a name="0949a09" id="0949a09"><p>佛告沙弥尼裘昙弥。汝欲受具足戒大善。尔</a><a name="0949a10" id="0949a10">时大爱道便更正衣服。叉手作礼绕佛十匝</a><a name="0949a11" id="0949a11">却住一面。尔时佛便授大爱道裘昙弥大具</a><a name="0949a12" id="0949a12">足戒。为比丘尼奉行法律。遂得应真道。且睹</a><a name="0949a13" id="0949a13">生死本际。所见已谛。眼能彻视。耳能通听。鼻</a><a name="0949a14" id="0949a14">能禅息。心知他人意所念。身能飞行。然后大</a><a name="0949a15" id="0949a15">爱道比丘尼与诸长老比丘尼俱。行诣佛贤</a><a name="0949a16" id="0949a16">者阿难。而问言。阿难。是诸长老比丘尼。受大</a><a name="0949a17" id="0949a17">戒皆已久矣。勤修梵行且已见谛。云何阿难。</a><a name="0949a18" id="0949a18">甫当使我为新受大戒幼少比丘作礼也。阿</a><a name="0949a19" id="0949a19">难言。小住且待。须我问之。须臾阿难即入稽</a><a name="0949a20" id="0949a20">首佛足下白佛言。大爱道比丘尼言。是诸长</a><a name="0949a21" id="0949a21">老比丘尼皆久修梵行。且以见谛。云何甫使</a><a name="0949a22" id="0949a22">当为新受大戒幼少比丘作礼也</a><a name="0949a23" id="0949a23"><p>佛言。止止阿难。当慎此言。勿得说。是汝所知。</a><a name="0949a24" id="0949a24">何以薄少也。汝尚未知一焉能知二。汝所知</a><a name="0949a25" id="0949a25">似不如我知谛耶。若使女人不于我道作沙门</a><a name="0949a26" id="0949a26">者。外诸梵志及诸居士。皆当以衣被用持布</a><a name="0949a27" id="0949a27">施。以头脑着地求哀于诸沙门。当言。贤者有</a><a name="0949a28" id="0949a28">净戒志。愿以足行此衣上。令我长夜得其福</a><a name="0949a29" id="0949a29">德。不可称量皆从心计。如其所愿皆得其证。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240948c.htm'><img src='up.gif' border=0></a>
<a href='T240949b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>