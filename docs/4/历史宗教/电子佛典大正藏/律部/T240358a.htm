<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0358a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷31)</font> 第六门第四子摄之余明佛从天下等事 <font face='Arial'>T24, p0358a</h2></font><hr>
<span class='old'>
</a><a name="0357c28" id="0357c28">乃至多家。皆闻斯语情生怪异。若阿罗汉不</a><a name="0357c29" id="0357c29">豫观者于事不知。便即入定观谁恼我。见吐</span><a name="0358a01" id="0358a01">罗难陀苾刍尼。告言姊妹。汝今无愆。然是具</a><a name="0358a02" id="0358a02">寿阿难陀。作斯过失。强请世尊。令如是等恶</a><a name="0358a03" id="0358a03">行女类出家近圆。诸苾刍闻以缘白佛。佛作</a><a name="0358a04" id="0358a04">是念。由苾刍尼多有过患。苾刍乞食处苾刍</a><a name="0358a05" id="0358a05">尼不应前行。作是念已告诸苾刍。迦摄波善</a><a name="0358a06" id="0358a06">说其事。是故我今制诸苾刍尼。苾刍乞食尼</a><a name="0358a07" id="0358a07">不前行。诸苾刍尼便不敢行。因此乞求难得</a><a name="0358a08" id="0358a08">向苾刍说。苾刍以缘白佛。佛言苾刍乞处。</a><a name="0358a09" id="0358a09">苾刍尼避应行</a><a name="0358a10" id="0358a10"><p>缘处同前。时吐罗难陀苾刍尼。在无量百千</a><a name="0358a11" id="0358a11">大众之中而为说法。尔时具寿大迦摄波。因</a><a name="0358a12" id="0358a12">行至彼众见皆起。吐罗难陀端坐不动。众人</a><a name="0358a13" id="0358a13">即白吐罗难陀曰。圣者大迦摄波人天恭敬。</a><a name="0358a14" id="0358a14">我等遥见咸悉惊起。圣者端然不移于座极</a><a name="0358a15" id="0358a15">为不善。答曰彼乃元是外道邪徒。极愚极钝</a><a name="0358a16" id="0358a16">而来出家。我是释女从佛出家。博通三藏善</a><a name="0358a17" id="0358a17">闲说法。契合真理问答无滞。何合见彼从坐</a><a name="0358a18" id="0358a18">起焉。时众闻已皆悉讥嫌。苾刍以缘白佛。佛</a><a name="0358a19" id="0358a19">言信心长者婆罗门等善作讥嫌。从今已后。</a><a name="0358a20" id="0358a20">苾刍尼遥见苾刍应从坐起。若有犯者得越</a><a name="0358a21" id="0358a21">法罪。如世尊说。若见苾刍从坐起者。后于</a><a name="0358a22" id="0358a22">异时莲华色苾刍尼。于寺门首为诸大众演</a><a name="0358a23" id="0358a23">说法要。时具寿阿难陀。因行乞食至尼住处。</a><a name="0358a24" id="0358a24">莲华色尼遥见彼来急从座起。阿难陀来即</a><a name="0358a25" id="0358a25">坐其座。问言姊妹。汝为大众说何教法。报言</a><a name="0358a26" id="0358a26">演说某经。于时具寿阿难陀即为大众广说</a><a name="0358a27" id="0358a27">其义。莲华色尼一心伫立听其说法。阿难陀</a><a name="0358a28" id="0358a28">为贪说法不令尼坐。久立疲倦被日照身热闷</a><a name="0358a29" id="0358a29">倒地。是时众中无信心者共相议曰。我闻莲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240357c.htm'><img src='up.gif' border=0></a>
<a href='T240358b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>