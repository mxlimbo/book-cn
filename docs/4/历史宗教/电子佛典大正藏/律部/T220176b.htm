<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0176b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷26)</font> 第五分杂法 <font face='Arial'>T22, p0176b</h2></font><hr>
<span class='old'>
</a><a name="0176a28" id="0176a28">诸比丘许。便讥呵言。此沙门如王大臣。何</a><a name="0176a29" id="0176a29">用畜此大铜鏂为。诸比丘以是白佛。佛言。</span><a name="0176b01" id="0176b01">从今不听畜大铜鏂。若畜一升以上突吉</a><a name="0176b02" id="0176b02">罗。时诸比丘处处小便臭处不净。诸白衣讥</a><a name="0176b03" id="0176b03">呵言。此沙门释子无有威仪法。小便无有</a><a name="0176b04" id="0176b04">常处。臭处不净。有一比丘在不应小便处小</a><a name="0176b05" id="0176b05">便。鬼神捉其男根牵至屏处。语言。大德应</a><a name="0176b06" id="0176b06">在此处小便。诸比丘以是白佛。佛言。不听</a><a name="0176b07" id="0176b07">漫小便。应屏处作处所。犯者突吉罗。有诸</a><a name="0176b08" id="0176b08">客比丘不知小便处。佛言。听问旧比丘。有</a><a name="0176b09" id="0176b09">诸老病比丘不能至小便处。佛言。听畜小便</a><a name="0176b10" id="0176b10">器。诸比丘便内小便器着房中臭处。佛言。不</a><a name="0176b11" id="0176b11">应着房中。诸比丘既着房外恶虫入中。佛</a><a name="0176b12" id="0176b12">言。若须内房中应密塞口。若着房外与水满</a><a name="0176b13" id="0176b13">中。有诸比丘处处大便。诸白衣讥呵如上。佛</a><a name="0176b14" id="0176b14">言。不应尔。听屏处掘地作厕屋覆上作上下</a><a name="0176b15" id="0176b15">道及栏格。厕满应除去。若生虫应作坑安</a><a name="0176b16" id="0176b16">之。若未生虫。持麴末着厕陷中。虫则不生。</a><a name="0176b17" id="0176b17">有诸比丘不嚼杨枝。口臭食不消。有诸比丘</a><a name="0176b18" id="0176b18">与上座共语恶其口臭。诸比丘以是白佛。佛</a><a name="0176b19" id="0176b19">言。应嚼杨枝。嚼杨枝有五功德。消食。除冷热</a><a name="0176b20" id="0176b20">唌唾。善能别味。口不臭。眼明。有诸比丘趣</a><a name="0176b21" id="0176b21">嚼木。佛言。有五种木不应嚼。漆树毒树舍</a><a name="0176b22" id="0176b22">夷树摩头树菩提树。余皆听嚼。时诸比丘欲</a><a name="0176b23" id="0176b23">庄严自恣处。佛言。听庄严。至自恣日竟夜</a><a name="0176b24" id="0176b24">说法经呗。不知谁应作。佛言。应差能者。诸比</a><a name="0176b25" id="0176b25">丘以小病辞不肯说法经呗。佛言。不应以小</a><a name="0176b26" id="0176b26">病辞说法经呗。有住处诸恶兽来入。佛言。听</a><a name="0176b27" id="0176b27">打鼓打木大唤作声及燃火。有住处毒虫来</a><a name="0176b28" id="0176b28">入。佛言。应取远弃。诸比丘手捉螫手。佛</a><a name="0176b29" id="0176b29">言。听以物挟着瓶中持去。有住处不闭户<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220176a.htm'><img src='up.gif' border=0></a>
<a href='T220176c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>