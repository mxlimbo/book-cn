<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0257c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷4)</font> 盗戒之一 <font face='Arial'>T22, p0257c</h2></font><hr>
<span class='old'>
</a><a name="0257b28" id="0257b28">波罗夷。受遣比丘为杀人故。复遣一比丘捉</a><a name="0257b29" id="0257b29">刀得越比尼罪。乃至死犯波罗夷。如是第二</span><a name="0257c01" id="0257c01">第三。乃至遣众多比丘捉刀时得越比尼罪。</a><a name="0257c02" id="0257c02">乃至死波罗夷。如是毒杀涂杀。吐下杀堕胎</a><a name="0257c03" id="0257c03">杀。说相杀叹誉杀。亦如是。有五事具足杀</a><a name="0257c04" id="0257c04">人犯波罗夷。何等五。一者人。二者人想。三</a><a name="0257c05" id="0257c05">者兴方便。四者杀心。五者断命。是名五事。</a><a name="0257c06" id="0257c06">若遣奴杀若作人若知识。若试作若未曾作</a><a name="0257c07" id="0257c07">而作。无智无羞净想皆犯。不犯者狂痴心乱</a><a name="0257c08" id="0257c08">无罪。是故说。若比丘自手夺人命。求持刀</a><a name="0257c09" id="0257c09">与杀者。教死叹死。咄人用恶活为死胜生。</a><a name="0257c10" id="0257c10">作是意作是想。方便叹誉死快令彼人死。</a><a name="0257c11" id="0257c11">非余者。是比丘波罗夷。不应共住</a><a name="0257c12" id="0257c12"><p>世尊于毗舍离城成佛六年。冬分第三半</a><a name="0257c13" id="0257c13">月九日。食前北向坐一人半影。为众多看病</a><a name="0257c14" id="0257c14">比丘因鹿杖外道制此戒。已制当随顺行。</a><a name="0257c15" id="0257c15">是名随顺法(第三戒竟)</a><a name="0257c16" id="0257c16"><p>佛住舍卫城。广说如上。尔时一聚落中有二</a><a name="0257c17" id="0257c17">众安居。时一众安居讫还舍卫城。问讯世尊</a><a name="0257c18" id="0257c18">顶礼佛足在一面坐。世尊知而故问。比丘汝</a><a name="0257c19" id="0257c19">何处安居来。答言某处聚落安居。佛问比丘</a><a name="0257c20" id="0257c20">安居乐不。乞食易得不。行道如法不。安居讫</a><a name="0257c21" id="0257c21">已得安居衣不。诸优婆塞数来往不。诸比丘</a><a name="0257c22" id="0257c22">白佛言。世尊。夏安居乐。行道如法。乞食难</a><a name="0257c23" id="0257c23">得。衣物不足。诸优婆塞不数来往。佛告诸比</a><a name="0257c24" id="0257c24">丘。出家人何能恒得世利。比丘当知。世间<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220257b.htm'><img src='up.gif' border=0></a>
<a href='T220258a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>