<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0419b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷57)</font> 比丘诵 <font face='Arial'>T23, p0419b</h2></font><hr>
<span class='old'>
</a><a name="0419a28" id="0419a28">徐。入出户时亦应安徐一心。莫令衣摩户两</a><a name="0419a29" id="0419a29">边。是名户法。向法者。应施橝去时当闭。</span><a name="0419b01" id="0419b01">为守护僧房亦守护自身故。是名向法。空僧</a><a name="0419b02" id="0419b02">坊法者。比丘若入空僧坊。应扫洒令净。是</a><a name="0419b03" id="0419b03">中若有器物。应洗者当净洗着覆处。若有净</a><a name="0419b04" id="0419b04">人。当令却僧坊中草。若无净人。比丘如</a><a name="0419b05" id="0419b05">法应作者当作。不应空僧房中直出入。是</a><a name="0419b06" id="0419b06">名空僧房法。钵法者。比丘应看钵如自眼。</a><a name="0419b07" id="0419b07">不应置地。不应置石上。不应置高处。不应</a><a name="0419b08" id="0419b08">置屋霤处。不应置墙头。不应置大小便处</a><a name="0419b09" id="0419b09">及洗大小便处。不应持入浴室。不应以杂沙</a><a name="0419b10" id="0419b10">牛屎洗。若未干不应举。亦不得令太干。</a><a name="0419b11" id="0419b11">不应故破。不得轻用。应好赏护。勿令破</a><a name="0419b12" id="0419b12">失。以更求因缘故妨行道。是名钵法。衣法</a><a name="0419b13" id="0419b13">者。当赏护衣如自皮。若着僧伽梨。不得捉</a><a name="0419b14" id="0419b14">持瓦石泥土草木等。不应以青黄等色涂染。</a><a name="0419b15" id="0419b15">若着僧伽梨。不应扫洒涂地。不应以足蹑。</a><a name="0419b16" id="0419b16">不应敷坐。不应敷卧。不应衬身着僧伽梨。</a><a name="0419b17" id="0419b17">随僧伽梨法应用。郁多罗僧。随郁多罗僧。</a><a name="0419b18" id="0419b18">法应用。安陀会。随安陀会法应用。是三衣</a><a name="0419b19" id="0419b19">应用净染坏色畜。五种纯色不应着。余异色</a><a name="0419b20" id="0419b20">点及纳衣。若比丘贫少衣。不能得割截衣。</a><a name="0419b21" id="0419b21">应衣上安叶。若五若七若九若十一若十三</a><a name="0419b22" id="0419b22">若十五。若过十五若能得应。割截作僧伽梨</a><a name="0419b23" id="0419b23">郁多罗僧安陀会。是名衣法。尼师坛法者。</a><a name="0419b24" id="0419b24">比丘不应受单尼师坛。先受尼师坛不应离。</a><a name="0419b25" id="0419b25">若舍得突吉罗。是名尼师坛法。针法者。如</a><a name="0419b26" id="0419b26">上说。针筒法者。佛听畜针筒。为安针故。比</a><a name="0419b27" id="0419b27">丘当赏护。莫令失。更求觅妨行道故。破戒</a><a name="0419b28" id="0419b28">无惭愧沙弥不应令举。是名针筒法。净水瓶</a><a name="0419b29" id="0419b29">法常用水瓶法。亦如上说。粥法者。有五利<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230419a.htm'><img src='up.gif' border=0></a>
<a href='T230419c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>