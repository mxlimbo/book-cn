<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0711b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷16)</font> 三十泥萨只波逸底迦法 有长衣不分别学处第一 <font face='Arial'>T23, p0711b</h2></font><hr>
<span class='old'>
</a><a name="0711a28" id="0711a28"><p><b>　　<A NAME="n477"></A>有长衣不分别学处第一</b></a><a name="0711a29" id="0711a29"><p>佛在室罗伐城逝多林给孤独园。时诸苾刍</span><a name="0711b01" id="0711b01">多畜三衣。每于嚼齿木时洗濯手足。礼拜二</a><a name="0711b02" id="0711b02">师及礼世尊。扫洒寺宇或涂牛粪。或入村乞</a><a name="0711b03" id="0711b03">食或啖饮食受教听法。于此等时各别着衣。</a><a name="0711b04" id="0711b04">舒张卷叠多有营务。废修善品读诵思惟。时</a><a name="0711b05" id="0711b05">诸少欲苾刍见共嫌耻。云何苾刍多畜长衣</a><a name="0711b06" id="0711b06">废修正业。诸苾刍以此因缘具白世尊。世尊</a><a name="0711b07" id="0711b07">集诸苾刍广说如前。问知实已种种呵责。多</a><a name="0711b08" id="0711b08">欲不足难养难满。赞叹少欲知足易养易满。</a><a name="0711b09" id="0711b09">知量而受修杜多行。告诸苾刍曰。广说乃至</a><a name="0711b10" id="0711b10">我观十利。为诸弟子制其学处应如是说。若</a><a name="0711b11" id="0711b11">复苾刍作衣已竟。羯耻那衣复出。得长衣分</a><a name="0711b12" id="0711b12">别应畜。若不分别而畜者。泥萨只波逸底</a><a name="0711b13" id="0711b13">迦</a><a name="0711b14" id="0711b14"><p>如是世尊为诸声闻弟子制学处已。佛在王</a><a name="0711b15" id="0711b15">舍城竹林中住。尔时具寿大迦摄波。在此城</a><a name="0711b16" id="0711b16">侧阿兰若小室中住。时有居士。每于长夜作</a><a name="0711b17" id="0711b17">如是念。善哉我于何时得遇大迦摄波。彼是</a><a name="0711b18" id="0711b18">人天之所供养。我当施食。以一上衣手为被</a><a name="0711b19" id="0711b19">服。而此愿未满。时彼居士便持上衣诣具寿</a><a name="0711b20" id="0711b20">阿难陀处。作如是语。大德阿难陀颇知圣者</a><a name="0711b21" id="0711b21">大迦摄波今在何处。阿难陀报曰。贤首。我闻</a><a name="0711b22" id="0711b22">圣者在阿兰若小室中住。居士曰。大德圣者</a><a name="0711b23" id="0711b23">何时当见来此。阿难陀报曰。不久当至。于十</a><a name="0711b24" id="0711b24">五日长净之时定当至此。居士曰。大德知时</a><a name="0711b25" id="0711b25">我于长夜作如是念。庆哉我于何日得遇大</a><a name="0711b26" id="0711b26">迦摄波。彼是人天之所供养。我当施食。以一</a><a name="0711b27" id="0711b27">上衣手为被服。我有此愿犹未满足。大德我</a><a name="0711b28" id="0711b28">拟施衣现持至此。既居俗累多有婴缠。幸愿</a><a name="0711b29" id="0711b29">大德见迦摄波来。为持此衣以申供养。哀愍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230711a.htm'><img src='up.gif' border=0></a>
<a href='T230711c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>