<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0777b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷15)</font> 舍利弗品 <font face='Arial'>T24, p0777b</h2></font><hr>
<span class='old'>
</a><a name="0777a28" id="0777a28">言实不乐着。为随师故着。佛即赞言。善哉</a><a name="0777a29" id="0777a29">善哉优波斯那。善能教授弟子威仪具足。佛</span><a name="0777b01" id="0777b01">告诸比丘者。佛见尼师檀处处狼藉。佛告</a><a name="0777b02" id="0777b02">诸比丘。信心布施使得受用。莫令损失。佛</a><a name="0777b03" id="0777b03">已种种方便者。佛已无数方便为诸比丘</a><a name="0777b04" id="0777b04">说法。故尼师檀者。下至一经坐。是名故也。</a><a name="0777b05" id="0777b05">取少许者。四边随取一边。或方或圆取帖</a><a name="0777b06" id="0777b06">新者上。若不能帖。细擘杂新者作亦得。法</a><a name="0777b07" id="0777b07">师曰。余次第文句在律中。不须广说。因缘</a><a name="0777b08" id="0777b08">本起如前。尼师檀戒竟</a><a name="0777b09" id="0777b09"><p>尔时佛住舍卫国祇树给孤独精舍。担羊毛</a><a name="0777b10" id="0777b10">戒。弄者。居士道路逢见比丘担羊毛。问言。</a><a name="0777b11" id="0777b11">大德。担此羊毛何处去。何处贩卖也。卖堪</a><a name="0777b12" id="0777b12">几直。比丘闻诸居士戏笑弄已。比丘行至</a><a name="0777b13" id="0777b13">寺已嗔恚掷地。诸比丘问言。大德。何处将</a><a name="0777b14" id="0777b14">此羊毛来。而嗔恚掷地。比丘答言。我为此</a><a name="0777b15" id="0777b15">羊毛故。为诸居士之所调弄。是以嗔恚掷</a><a name="0777b16" id="0777b16">地。自担者。以郁多罗僧裹而自担也。过三</a><a name="0777b17" id="0777b17">由旬者。自担过三由旬。无人代也。随毛多</a><a name="0777b18" id="0777b18">少。一一犯尼萨耆罪。至三由旬已放地。若</a><a name="0777b19" id="0777b19">以杖拨。或以脚转。过三由旬。皆尼萨耆罪。</a><a name="0777b20" id="0777b20">至三由旬。若虎狼贼难担出三由旬。悉尼</a><a name="0777b21" id="0777b21">萨耆罪。若三由旬内为贼劫夺。劫夺已后还</a><a name="0777b22" id="0777b22">比丘。比丘复得担三由旬不犯。无罪者。钦</a><a name="0777b23" id="0777b23">婆罗尼师檀已成毡不犯。三由旬内不犯。</a><a name="0777b24" id="0777b24">至三由旬已。有人代担过三由旬不犯。</a><a name="0777b25" id="0777b25">担羊毛者。下至塞耳过三由旬犯罪。法师</a><a name="0777b26" id="0777b26">曰。余次第文句易可解耳。不须广说。此戒</a><a name="0777b27" id="0777b27">从身心起。不以不知故得脱。羊毛戒广说</a><a name="0777b28" id="0777b28">竟</a><a name="0777b29" id="0777b29"><p>尔时佛在释翅瘦迦维罗卫尼拘律园。浣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240777a.htm'><img src='up.gif' border=0></a>
<a href='T240777c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>