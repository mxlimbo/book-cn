<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0704c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷15)</font> 故泄精学处第一 随顺破僧违谏学处第十一 <font face='Arial'>T23, p0704c</h2></font><hr>
<span class='old'>
</a><a name="0704b28" id="0704b28"><p>尔时世尊即于本座。为诸声闻弟子欲制破</a><a name="0704b29" id="0704b29">僧随伴学处。告诸苾刍曰。汝诸苾刍且未须</span><a name="0704c01" id="0704c01">起僧伽有少事业。世尊知而故问。广说如前。</a><a name="0704c02" id="0704c02">世尊即便问孤迦里迦等四人曰。汝等实知</a><a name="0704c03" id="0704c03">提婆达多欲破和合僧。作破僧方便劝作诤</a><a name="0704c04" id="0704c04">事坚执而住。汝共为伴顺邪违正。告诸苾刍</a><a name="0704c05" id="0704c05">曰。大德。莫共彼苾刍有所论说若好若恶。何</a><a name="0704c06" id="0704c06">以故。而彼苾刍是法律语。依于法律而作言</a><a name="0704c07" id="0704c07">说。知而方说非不知说。彼爱乐者我亦爱乐</a><a name="0704c08" id="0704c08">不。彼白佛言。实尔世尊。世尊告曰。汝非沙门</a><a name="0704c09" id="0704c09">非随顺行。不清净不应为。非出家人之所应</a><a name="0704c10" id="0704c10">作。世尊种种呵责已。告诸苾刍。广说如前。乃</a><a name="0704c11" id="0704c11">至我观十利为诸声闻弟子。制其学处应如</a><a name="0704c12" id="0704c12">是说</a><a name="0704c13" id="0704c13"><p>若复苾刍若一若二若多。与彼苾刍共为伴</a><a name="0704c14" id="0704c14">党。同邪违正随顺而住。时此苾刍语诸苾刍</a><a name="0704c15" id="0704c15">言。大德。莫共彼苾刍有所论说若好若恶。何</a><a name="0704c16" id="0704c16">以故。彼苾刍是顺法律。依法律语言无虚妄。</a><a name="0704c17" id="0704c17">彼爱乐者我亦爱乐。诸苾刍应语此苾刍言。</a><a name="0704c18" id="0704c18">具寿。莫作是说。彼苾刍是顺法律。依法律语</a><a name="0704c19" id="0704c19">言无虚妄。彼爱乐者我亦爱乐。何以故。彼苾</a><a name="0704c20" id="0704c20">刍非顺法律。不依法律语言皆虚妄。汝莫乐</a><a name="0704c21" id="0704c21">破僧。当乐和合僧。应与僧和合欢喜无诤。同</a><a name="0704c22" id="0704c22">一心说如水乳合。大师教法令得光显安乐</a><a name="0704c23" id="0704c23">久住。具寿。可舍破僧恶见。顺邪违正劝作诤</a><a name="0704c24" id="0704c24">事坚执而住。诸苾刍如是谏时。舍者善。若不</a><a name="0704c25" id="0704c25">舍者应可再三殷勤正谏。随教应诘令舍是</a><a name="0704c26" id="0704c26">事。舍者善。若不舍者僧伽伐尸沙</a><a name="0704c27" id="0704c27"><p>若复苾刍者。谓提婆达多。一二多者。谓孤迦</a><a name="0704c28" id="0704c28">里迦等。一二人已去名之为多。顺邪违正者。</a><a name="0704c29" id="0704c29">共彼为伴。顺其邪见违失正理。诸苾刍者。谓<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230704b.htm'><img src='up.gif' border=0></a>
<a href='T230705a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>