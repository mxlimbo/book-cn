<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0890b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷48)</font> 九十波逸底迦法 入王宫门学处第八十二之一 <font face='Arial'>T23, p0890b</h2></font><hr>
<span class='old'>
</a><a name="0890a28" id="0890a28">大海内遇摩竭鱼触破船舶。所有珍宝散失</a><a name="0890a29" id="0890a29">无遗。以我为不祥遂便见弃。流离辛苦得达</span><a name="0890b01" id="0890b01">于此。幸愿诸君将我及子。就商主处而申忏</a><a name="0890b02" id="0890b02">谢。时彼诸人诣商主父母处。以事陈告。于时</a><a name="0890b03" id="0890b03">父母语师子胤曰。彼是王女宗族尊高随汝</a><a name="0890b04" id="0890b04">远来。深可悲叹。并携稚子益用伤怀。汝可愍</a><a name="0890b05" id="0890b05">之无宜见弃。违心之事仁者不为。时师子胤。</a><a name="0890b06" id="0890b06">稽首三拜白父母曰。彼非王女是恶罗刹。于</a><a name="0890b07" id="0890b07">赤铜洲纵大暴虐。漂泊商旅皆取食之。我辈</a><a name="0890b08" id="0890b08">诸人并皆食尽。我有余福得奉尊颜。父母告</a><a name="0890b09" id="0890b09">曰。一切女人皆是罗刹。何故尔妇独与恶名。</a><a name="0890b10" id="0890b10">宜应收纳召入居室。重白父母曰。我知非人</a><a name="0890b11" id="0890b11">不堪共住。尊必爱念随意纳之。我向他家别</a><a name="0890b12" id="0890b12">求居止。亲曰我为汝故唤入家庭。汝苦见嫌</a><a name="0890b13" id="0890b13">于我何用。宜随汝意令彼母子逐缘自活。即</a><a name="0890b14" id="0890b14">遣使者驱之使去。时彼母子既被摈斥便诣</a><a name="0890b15" id="0890b15">王门。诸臣总集嗟其美丽。即便俱入白大王</a><a name="0890b16" id="0890b16">言。门有女人仪容罕匹。忽然至此靡识所由。</a><a name="0890b17" id="0890b17">王言引入。我自亲问。臣即召进。王见女人姿</a><a name="0890b18" id="0890b18">容绝代美貌无双。便起染心极生爱着。告</a><a name="0890b19" id="0890b19">言。善来美女从何所来。因何至此。女便稽首</a><a name="0890b20" id="0890b20">白大王言。我本住在大海南岸赤铜洲所。是</a><a name="0890b21" id="0890b21">国王女。其师子胤因风漂荡舟楫为遗。与诸</a><a name="0890b22" id="0890b22">商人漂至我国。父母娉我与彼为妻。为立新</a><a name="0890b23" id="0890b23">舍多赐珍宝。经历岁时诞生幼稚。携我母子</a><a name="0890b24" id="0890b24">远渡沧溟。遇摩竭鱼破其船舶。遭大辛苦达</a><a name="0890b25" id="0890b25">赡部洲。以我为不祥便生弃掷。今归本宅复</a><a name="0890b26" id="0890b26">不相容。无处存生故来启白。唯愿大王恩慈</a><a name="0890b27" id="0890b27">动殖。唤商主来为我申谢。王闻语已起悲愍</a><a name="0890b28" id="0890b28">心。告言。勿忧宜可宽意。即遣使者唤商主来。</a><a name="0890b29" id="0890b29">师子胤至致敬王已在一面立。王告师子胤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230890a.htm'><img src='up.gif' border=0></a>
<a href='T230890c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>