<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1470 大比丘三千威仪 0913a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1470 大比丘三千威仪</font> <font face='Arial'>(卷1)</font> <font face='Arial'>T24, p0913a</h2></font><hr>
<span class='old'>
</a><a name="0912c28" id="0912c28">能永舍家眷属缘累故。更加三戒助前五戒。</a><a name="0912c29" id="0912c29">一日一夜。种未来世永出因缘。出家者。行有</span><a name="0913a01" id="0913a01">始终上中下业下出家者。先以十戒为本。尽</a><a name="0913a02" id="0913a02">形受持。虽舍家眷属因缘执作于俗人等。是</a><a name="0913a03" id="0913a03">出家。于具戒者。故是在家。是名下出家。其中</a><a name="0913a04" id="0913a04">出家者。次应舍执作缘务。具受八万四千向</a><a name="0913a05" id="0913a05">道因缘。虽舍作业缘务。身口行意业。未能具</a><a name="0913a06" id="0913a06">足清净。心结犹存未得出要。上及不足下比</a><a name="0913a07" id="0913a07">有余。是名中出家。上出家者。根心猛利。次应</a><a name="0913a08" id="0913a08">舍结使缠缚。舍结使缠缚者。要得禅定慧力。</a><a name="0913a09" id="0913a09">得禅定慧力。心得解脱。得解脱者。名净身</a><a name="0913a10" id="0913a10">口意业。出于缘务烦恼之家。永处闲静清凉</a><a name="0913a11" id="0913a11">之室。是名上出家。中出家者。始受具戒。沙门</a><a name="0913a12" id="0913a12">仪法未能周悉。要须依止长宿有德行者。是</a><a name="0913a13" id="0913a13">以优波离问佛。成就几法尽令不依止耶。</a><a name="0913a14" id="0913a14">佛答。凡成就二十五法。不依止广而言之。二</a><a name="0913a15" id="0913a15">十五法取要言之。但能知二部戒为本。今但</a><a name="0913a16" id="0913a16">成就十法。一者不知广利二部戒共议。共议</a><a name="0913a17" id="0913a17">者。当一篇中。或同或异。或僧戒中轻。尼戒</a><a name="0913a18" id="0913a18">中重。或尼戒中轻。僧戒中重。或前篇中有。</a><a name="0913a19" id="0913a19">或后篇中无。或戒本中有。或余戒中无。</a><a name="0913a20" id="0913a20">或余戒中无。或余戒中有或戒本中无。如</a><a name="0913a21" id="0913a21">是等戒不知分部。是名不知戒。二者。不知是</a><a name="0913a22" id="0913a22">罪非罪。或是佛法罪非世界罪。或世界罪非</a><a name="0913a23" id="0913a23">佛法罪。或亦佛法罪亦世界罪。或非佛法罪</a><a name="0913a24" id="0913a24">非世界罪。佛法罪非世界罪者。制戒后长财</a><a name="0913a25" id="0913a25">离衣等是。世界罪非佛法罪。未制戒前杀盗</a><a name="0913a26" id="0913a26">等是。亦佛法罪亦世界罪者。制戒前制戒后</a><a name="0913a27" id="0913a27">犯淫欺戒等是。或非佛法罪非世界罪。制戒</a><a name="0913a28" id="0913a28">前杀草木等是。若比丘触食夜食。比丘失食</a><a name="0913a29" id="0913a29">宿。观能作此三事。若食此食。是罪。若可信<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240912c.htm'><img src='up.gif' border=0></a>
<a href='T240913b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>