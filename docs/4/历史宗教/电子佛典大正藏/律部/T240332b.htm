<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0332b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷26)</font> 第六门第四子摄颂之余佛现大神通事 <font face='Arial'>T24, p0332b</h2></font><hr>
<span class='old'>
</a><a name="0332a28" id="0332a28">王谁请如来对诸外道及人天众。当现无上</a><a name="0332a29" id="0332a29">大神变事。王从座起还复同前。作如是说。我</span><a name="0332b01" id="0332b01">请世尊。为诸大众当现无上大神通事降伏</a><a name="0332b02" id="0332b02">外道。广说如前。佛便默然。王知受已复座</a><a name="0332b03" id="0332b03">而坐。尔时世尊便以上妙轮相万字吉祥网</a><a name="0332b04" id="0332b04">鞔。其指谓从无量百福所生相好庄严。施无</a><a name="0332b05" id="0332b05">畏手以摩其地。起世间心作如是念。如何诸</a><a name="0332b06" id="0332b06">龙持妙莲花。大如车轮数满千叶。以宝为茎。</a><a name="0332b07" id="0332b07">金刚为须。来至于此。诸佛常法若起世俗心</a><a name="0332b08" id="0332b08">时。乃至昆蚁亦知佛意。若作出世心声闻</a><a name="0332b09" id="0332b09">独觉尚不能知。况禽兽类及以诸龙能知佛</a><a name="0332b10" id="0332b10">念。时彼龙王知佛意已。作如是念。何因世</a><a name="0332b11" id="0332b11">尊以手摩地。知佛大师欲现神变须此莲花。</a><a name="0332b12" id="0332b12">即便持花大如车轮数满千叶。以宝为茎金</a><a name="0332b13" id="0332b13">刚为须。从地踊出。世尊见已即于花上安</a><a name="0332b14" id="0332b14">隐而坐。于上右边及以背后。各有无量妙宝</a><a name="0332b15" id="0332b15">莲花。形状同此。自然踊出。于彼花上一一</a><a name="0332b16" id="0332b16">皆有化佛安坐。各于彼佛莲花右边及以背</a><a name="0332b17" id="0332b17">后。皆有如是莲花踊出化佛安坐。重重展转</a><a name="0332b18" id="0332b18">上出乃至色究竟天莲花相次。或时彼佛身</a><a name="0332b19" id="0332b19">出火光。或时降雨。或放光明。或时授记。或时</a><a name="0332b20" id="0332b20">问答。或复行立坐卧现四威仪。佛神力故假</a><a name="0332b21" id="0332b21">使童儿。亦能现见如来影像。尔时世尊现神</a><a name="0332b22" id="0332b22">变已。胜光大王及内宫女王子大臣。及诸城</a><a name="0332b23" id="0332b23">邑他方远客无量百千无数大众悉皆云集。</a><a name="0332b24" id="0332b24">瞻仰神通目不暂舍。于虚空中亦有无量百</a><a name="0332b25" id="0332b25">千诸天大众。共观神变不改威仪。恭敬供养</a><a name="0332b26" id="0332b26">情无暂替。处处皆有鼓乐音声。螺贝长鸣歌</a><a name="0332b27" id="0332b27">舞递发。假令禽兽亦皆欢喜各出音声。马嘶</a><a name="0332b28" id="0332b28">象吼驼叫牛鸣。孔雀鸳鸯各为哀响。人天大</a><a name="0332b29" id="0332b29">众观佛神变叹未曾有。时彼诸天于虚空中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240332a.htm'><img src='up.gif' border=0></a>
<a href='T240332c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>