<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0798c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷31)</font> 九十波逸底迦法 众不差教授苾刍尼学处第二十一 <font face='Arial'>T23, p0798c</h2></font><hr>
<span class='old'>
</a><a name="0798b28" id="0798b28">婆罗门。娶妻未久便生一息。于后复诞一男。</a><a name="0798b29" id="0798b29">如是乃至生十二子。年俱长大各并娶妻。广</span><a name="0798c01" id="0798c01">为居宅。其母不久染患命终父既年衰。两目</a><a name="0798c02" id="0798c02">青盲一无所睹时彼新妇儿不在时。便与外</a><a name="0798c03" id="0798c03">人行邪恶事。婆罗门善知声相。闻行声时。知</a><a name="0798c04" id="0798c04">是己子。知是他人。闻彼行声知非己子。即呵</a><a name="0798c05" id="0798c05">叱彼新妇曰。汝莫如是造邪恶行。时彼新妇</a><a name="0798c06" id="0798c06">知其嗔已。共相告语。此婆罗门当与我等作</a><a name="0798c07" id="0798c07">无利事。我今宜可绝其美食。便与粗饭投以</a><a name="0798c08" id="0798c08">醋浆。时婆罗门。年既衰耄不堪啖食。时婆罗</a><a name="0798c09" id="0798c09">门告诸子曰。汝诸新妇与我粗食投以醋浆。</a><a name="0798c10" id="0798c10">岂能济命。时彼诸子告其妇曰。汝等何因与</a><a name="0798c11" id="0798c11">父粗饭和以醋浆。妇告夫曰。大翁福尽。我等</a><a name="0798c12" id="0798c12">何过。每煮饭时于其釜中投以白米。变成赤</a><a name="0798c13" id="0798c13">饭。和以美酪变作醋浆。其夫报曰。何有斯</a><a name="0798c14" id="0798c14">理。妻便答曰。仁若不信当可亲观。诸妇议曰。</a><a name="0798c15" id="0798c15">我已告夫须求免过。遂至陶师处告曰。贤首。</a><a name="0798c16" id="0798c16">汝颇能作两枚瓦釜口一腹二各容数升。陶</a><a name="0798c17" id="0798c17">师曰。与我倍价我当为作。报言善。陶师作已。</a><a name="0798c18" id="0798c18">妇即酬直。持归为翁作食。在私屏处。于二釜</a><a name="0798c19" id="0798c19">中一隔内投赤米。一隔内置醋浆。既对夫前。</a><a name="0798c20" id="0798c20">即便一隔内投白米。一隔内置美酪。二釜俱</a><a name="0798c21" id="0798c21">熟遂告夫曰。为先与翁食君先食耶。夫曰先</a><a name="0798c22" id="0798c22">奉我父。其妻即于一釜中斟与赤饭。次于一</a><a name="0798c23" id="0798c23">釜酌与醋浆。次至夫边授以白糜。并安美酪。</a><a name="0798c24" id="0798c24">儿既见已白其父曰。慈父福德实尔消亡。同</a><a name="0798c25" id="0798c25">一釜中。看着白米及安美酪。及其熟已变为</a><a name="0798c26" id="0798c26">赤饭醋浆。其父闻已窃作是念。我从少小不</a><a name="0798c27" id="0798c27">行欺诳。兴立生计皆如法求财。何故今时福</a><a name="0798c28" id="0798c28">业消尽。盖应是此恶行妇人。自为诈伪见欺</a><a name="0798c29" id="0798c29">于我。老翁便伺人不在时。独入厨中摸诸釜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230798b.htm'><img src='up.gif' border=0></a>
<a href='T230799a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>