<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0122a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷17)</font> 九十波逸提之六 <font face='Arial'>T23, p0122a</h2></font><hr>
<span class='old'>
</a><a name="0121c24" id="0121c24">饼。迦留陀夷即入禅定。于门外没在庭前现。</a><a name="0121c25" id="0121c25">从禅定起弹指。妇即回顾即见。便看门犹</span><a name="0122a01" id="0122a01">闭。作是念。此沙门从何处入。此必贪饼故</a><a name="0122a02" id="0122a02">来。我终不与。若使眼脱我亦不与。即以神力</a><a name="0122a03" id="0122a03">两眼脱出。见已复念。出眼如碗我亦不与。</a><a name="0122a04" id="0122a04">即以神力变眼如碗。见已复念。倒立我前亦</a><a name="0122a05" id="0122a05">不能与。即以神力于前倒立。复念若死我亦</a><a name="0122a06" id="0122a06">不与。复以神力入灭受想定。心想皆灭无所</a><a name="0122a07" id="0122a07">觉知。尔时婆罗门妇见已。唤问牵挽不动。</a><a name="0122a08" id="0122a08">妇即惊怖作是念。是沙门大恶乃尔。此常出</a><a name="0122a09" id="0122a09">入波斯匿王所。末利夫人师。若闻某婆罗门</a><a name="0122a10" id="0122a10">家死者。我等得大衰恼。若活者我与一饼。</a><a name="0122a11" id="0122a11">迦留陀夷即出灭受想定。身动便起。妇即看</a><a name="0122a12" id="0122a12">饼。先所煎者皆好。意惜不与。当更煎之。</a><a name="0122a13" id="0122a13">即煎转胜。复不以与。即刮盆边取残面煎。复</a><a name="0122a14" id="0122a14">胜于前。复作是念。此等皆好。当以先者与</a><a name="0122a15" id="0122a15">之。适举一饼。余皆相着。迦留陀夷言。姊随</a><a name="0122a16" id="0122a16">心欲与我几许便取。即举四饼持与迦留陀</a><a name="0122a17" id="0122a17">夷。迦留陀夷不受言。我不须是饼。若汝欲施</a><a name="0122a18" id="0122a18">者可以与僧。是婆罗门妇。先世曾供养佛种</a><a name="0122a19" id="0122a19">善根。近正见利根。本因缘强。堪任今世得</a><a name="0122a20" id="0122a20">道。诸善根牵故。便作是念。是比丘实不贪</a><a name="0122a21" id="0122a21">饼。但愍我故来。即作是念。我所有饼尽当与</a><a name="0122a22" id="0122a22">僧。语言善人。我尽持筐饼施僧。答言随意。</a><a name="0122a23" id="0122a23">即持饼筐诣只桓中。打b捶集比丘僧。与</a><a name="0122a24" id="0122a24">僧饼竟。在迦留陀夷前坐听说法。尔时迦留</a><a name="0122a25" id="0122a25">陀夷。即随顺观本因缘为说妙法。即于座上</a><a name="0122a26" id="0122a26">远尘离垢。于诸法中得法眼净。是女人闻法</a><a name="0122a27" id="0122a27">知法见法入法。度疑悔不随他。于佛法中得</a><a name="0122a28" id="0122a28">自在。心无所畏。从坐起头面礼迦留陀夷足</a><a name="0122a29" id="0122a29">言。我从今日归依佛归依法归依僧。知我尽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230121c.htm'><img src='up.gif' border=0></a>
<a href='T230122b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>