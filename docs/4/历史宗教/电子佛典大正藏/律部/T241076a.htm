<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1489 清净毗尼方广经 1076a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1489 清净毗尼方广经</font> <font face='Arial'>(卷1)</font> <font face='Arial'>T24, p1076a</h2></font><hr>
<span class='old'>
</a><a name="1075c28" id="1075c28">正法久住。尔时世尊知寂调伏音天子心已</a><a name="1075c29" id="1075c29">放白毫藏光普遍照此佛世界已东方过于十</span><a name="1076a01" id="1076a01">千佛土。普照遍彼宝主世界。时宝主世界</a><a name="1076a02" id="1076a02">菩萨摩诃萨见此光已白宝相佛言世尊。是</a><a name="1076a03" id="1076a03">何光相有此光明遍照此界。如是问已。宝相</a><a name="1076a04" id="1076a04">佛告诸菩萨言。善男子。西方去此十千佛土</a><a name="1076a05" id="1076a05">有国名娑婆。其中有佛号释迦牟尼如来应</a><a name="1076a06" id="1076a06">供正遍觉。现在说法。彼如来放毫藏一光。</a><a name="1076a07" id="1076a07">是光通彻。十千佛土来照此界。是诸菩萨白</a><a name="1076a08" id="1076a08">世尊言。以何因缘故。彼释迦牟尼如来应</a><a name="1076a09" id="1076a09">正遍觉。放毫藏一光。时佛报言。彼释迦牟尼</a><a name="1076a10" id="1076a10">如来国。有无量千亿菩萨皆悉集会。及释梵</a><a name="1076a11" id="1076a11">护世一切四众。欲见文殊师利童子从其闻</a><a name="1076a12" id="1076a12">法。以是缘故。请彼释迦牟尼如来放毫藏一</a><a name="1076a13" id="1076a13">光。时宝相佛告文殊师利。汝今可往娑婆</a><a name="1076a14" id="1076a14">世界。释迦如来应正遍觉喜欲见汝。及诸</a><a name="1076a15" id="1076a15">大众欲见闻法。文殊师利。白彼世尊。我今</a><a name="1076a16" id="1076a16">亦知如是光瑞。时文殊师利法王之子。与十</a><a name="1076a17" id="1076a17">千菩萨俱。头面敬礼宝相佛足。譬如壮士屈</a><a name="1076a18" id="1076a18">申臂顷。与十千菩萨没宝主界到娑婆界。住</a><a name="1076a19" id="1076a19">虚空中而不现形。雨种种花以供如来普及</a><a name="1076a20" id="1076a20">大众。积至于膝。杂色妙好色香适意。一切</a><a name="1076a21" id="1076a21">大众见雨此华。白世尊言。是何先相大雨</a><a name="1076a22" id="1076a22">此花。佛言。诸善男子。是文殊师利法王之</a><a name="1076a23" id="1076a23">子。与十千菩萨俱。来到此娑婆世界。住虚空</a><a name="1076a24" id="1076a24">中而不现形。雨花供我。时诸大众俱共同声</a><a name="1076a25" id="1076a25">白世尊言。我等欲见文殊师利法王之子。及</a><a name="1076a26" id="1076a26">诸菩萨摩诃萨睹其形容。时文殊师利及十</a><a name="1076a27" id="1076a27">千菩萨从空而下。顶礼佛足右绕已毕。各以</a><a name="1076a28" id="1076a28">神力化作座已却坐一面。时寂调伏音天子</a><a name="1076a29" id="1076a29">白世尊言。愿问文殊师利法王之子。建立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241075c.htm'><img src='up.gif' border=0></a>
<a href='T241076b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>