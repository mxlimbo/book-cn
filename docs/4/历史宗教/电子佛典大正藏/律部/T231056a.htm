<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本说一切有部毗奈耶皮革事 1056a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本说一切有部毗奈耶皮革事</font> <font face='Arial'>(卷2)</font> <font face='Arial'>T23, p1056a</h2></font><hr>
<span class='old'>
</a><a name="1055c28" id="1055c28">佛言。阿难陀。我今许亿耳着一重底革屣。不</a><a name="1055c29" id="1055c29">得着两重。三重若底破当补。尔时具寿阿难</span><a name="1056a01" id="1056a01">陀即诣亿耳处。告言。具寿。佛许着一重革屣。</a><a name="1056a02" id="1056a02">不得着两重三重。底若穿破。当须补着。为着</a><a name="1056a03" id="1056a03">安稳。修行福德。白言。圣者。世尊。总许诸苾刍</a><a name="1056a04" id="1056a04">着。为复独令我着耶。时阿难陀告曰。世尊。见</a><a name="1056a05" id="1056a05">汝经行时。脚下流血。独令汝着。亿耳白言。具</a><a name="1056a06" id="1056a06">寿。谁敢违佛所教。然且独令我着。自余梵行</a><a name="1056a07" id="1056a07">见者说言。我弃舍家主。及诸眷属。多财珍宝</a><a name="1056a08" id="1056a08">宫殿。一切悉舍。而为出家。独许着革屣。若世</a><a name="1056a09" id="1056a09">尊许诸苾刍僧伽总著者。我亦依教着。如其</a><a name="1056a10" id="1056a10">不然。独不敢着。阿难往诣佛所。具以事白。佛</a><a name="1056a11" id="1056a11">告阿难陀。从今已去。许诸苾刍僧伽。总着一</a><a name="1056a12" id="1056a12">重革屣。不得着两重三重。若破者。当补着。时</a><a name="1056a13" id="1056a13">具寿阿难陀。集诸苾刍僧伽。白言。佛许诸苾</a><a name="1056a14" id="1056a14">刍。着一重皮屣。不得着两重三重。若破当补</a><a name="1056a15" id="1056a15">着。其中有一摩诃罗出家人。着屣向经行处。</a><a name="1056a16" id="1056a16">世尊告曰。离我面前。说是语已。即集诸苾刍</a><a name="1056a17" id="1056a17">僧伽。告曰。我若在俗间。得着革屣见我。若独</a><a name="1056a18" id="1056a18">在余处。苾刍声闻众中。不得着革屣。而来见</a><a name="1056a19" id="1056a19">我。如佛所说。别有苾刍。欲洗足时。其水瓶</a><a name="1056a20" id="1056a20">破。遂于净盆中洗足已。复以口满含水。犹如</a><a name="1056a21" id="1056a21">蝎行。时六众苾刍见。作如是言。不闻音声。而</a><a name="1056a22" id="1056a22">作舞耶。六众苾刍便即口和音声。有余苾刍</a><a name="1056a23" id="1056a23">作是言。汝等何故作掉戏耶。六众答曰。汝岂</a><a name="1056a24" id="1056a24">不见此苾刍无别音声。而作舞耶。时诸苾刍。</a><a name="1056a25" id="1056a25">以缘白佛。世尊知而故问。乃至佛告摩诃罗</a><a name="1056a26" id="1056a26">苾刍。汝作何思念。而作是事。苾刍白言。为欲</a><a name="1056a27" id="1056a27">免污卧具故。尔时世尊。告诸苾刍曰。若为护</a><a name="1056a28" id="1056a28">卧具故。作如是者。而无过咎。我今听诸苾刍。</a><a name="1056a29" id="1056a29">为护卧具故。应着一重革屣。不着两重三重。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231055c.htm'><img src='up.gif' border=0></a>
<a href='T231056b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>