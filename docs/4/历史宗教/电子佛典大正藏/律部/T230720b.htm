<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0720b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷18)</font> 三十泥萨只波逸底迦法 使非亲尼浣故衣学处第四 <font face='Arial'>T23, p0720b</h2></font><hr>
<span class='old'>
</a><a name="0720a28" id="0720a28">亲之所能作。我依世尊善知识故方获斯事。</a><a name="0720a29" id="0720a29">于捺落迦傍生饿鬼三恶道中。拔济令出安</span><a name="0720b01" id="0720b01">置人天。能尽未来生死边际。干竭血泪巨海。</a><a name="0720b02" id="0720b02">越度白骨大山。无始已来曾所积集。身见窟</a><a name="0720b03" id="0720b03">宅今并除弃证斯妙果。大德。于生死流我今</a><a name="0720b04" id="0720b04">得出。我今归依佛法僧宝为邬波索迦。唯愿</a><a name="0720b05" id="0720b05">世尊慈悲鉴察。我从今日乃至尽形。不断有</a><a name="0720b06" id="0720b06">情命乃至不饮诸酒。顶受世尊所制学处。时</a><a name="0720b07" id="0720b07">净饭王礼佛而去。便诣白饭王所报言。太子</a><a name="0720b08" id="0720b08">可受王位。彼便报曰。有何意耶。王曰。我今</a><a name="0720b09" id="0720b09">见谛不能为王。问言何日。报言今日。彼便报</a><a name="0720b10" id="0720b10">曰。我于世尊初来之日。即于彼时我得见谛。</a><a name="0720b11" id="0720b11">次往斛饭王。后往甘露饭王所。冀称王位。彼</a><a name="0720b12" id="0720b12">悉自云我已见谛。净饭王曰。若如是者我今</a><a name="0720b13" id="0720b13">欲灌谁顶令受王位。彼便报曰。释迦童子。名</a><a name="0720b14" id="0720b14">曰贤善。可称王位。时净饭王即便灌顶。以其</a><a name="0720b15" id="0720b15">王位授与贤善</a><a name="0720b16" id="0720b16"><p>尔时世尊及苾刍僧众。于日日中入王宫内</a><a name="0720b17" id="0720b17">受其供养。时净饭王作如是念。今佛弟子外</a><a name="0720b18" id="0720b18">道千人。心虽端正身非严好。由昔苦身形容</a><a name="0720b19" id="0720b19">瘦悴。云何得令世尊门徒。容仪可爱睹相</a><a name="0720b20" id="0720b20">生善。若令释种陪随世尊。方是端严。人共</a><a name="0720b21" id="0720b21">尊重。时净饭王集诸释种而告之曰。诸君</a><a name="0720b22" id="0720b22">当知一切义成太子。若不出家者当何所作。</a><a name="0720b23" id="0720b23">彼皆报曰。作转轮王。又问曰。君等作何。报言。</a><a name="0720b24" id="0720b24">我等称臣皆为从者。王复告曰。今一切义成</a><a name="0720b25" id="0720b25">太子证甘露法。亦令有情同餐斯味。仁等何</a><a name="0720b26" id="0720b26">因不为随从。彼皆报曰。我今出家。王曰。各随</a><a name="0720b27" id="0720b27">汝意。诸释子曰。为全家并去。为当家别一人。</a><a name="0720b28" id="0720b28">王曰。家别一人。时净饭王即便槌钟。宣令</a><a name="0720b29" id="0720b29">普告诸释种中。家别一人出家奉佛。若不肯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230720a.htm'><img src='up.gif' border=0></a>
<a href='T230720c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>