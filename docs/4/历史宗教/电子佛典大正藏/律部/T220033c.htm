<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0033c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷5)</font> 第一分之四舍堕法 <font face='Arial'>T22, p0033c</h2></font><hr>
<span class='old'>
</a><a name="0033b28" id="0033b28">佛以是事集比丘僧。问六群比丘。汝实尔不。</a><a name="0033b29" id="0033b29">答言。实尔世尊。佛种种呵责已告诸比丘。从</span><a name="0033c01" id="0033c01">今不听于安居内受安居施。犯者突吉罗。尔</a><a name="0033c02" id="0033c02">时波斯匿王边境有贼。违乙师达多富兰那</a><a name="0033c03" id="0033c03">往讨伐之。二人共议。我等今行或能没命。当</a><a name="0033c04" id="0033c04">共出物供养比丘。即持财物诣比丘所语言。</a><a name="0033c05" id="0033c05">我今讨贼。恐不得还。以此物施。愿为受之。诸</a><a name="0033c06" id="0033c06">比丘作是念。世尊不听我等安居内受安居施。</a><a name="0033c07" id="0033c07">不知云何。以是白佛。佛以是事集比丘僧问</a><a name="0033c08" id="0033c08">阿难言。自恣余几日。答言。余十日。佛种种赞</a><a name="0033c09" id="0033c09">少欲知足。赞戒赞持戒已告诸比丘。从今听</a><a name="0033c10" id="0033c10">诸比丘前后安居未至自恣十日受急施衣。</a><a name="0033c11" id="0033c11">佛既听受急施衣。诸比丘便常畜。不受持不</a><a name="0033c12" id="0033c12">施人不净施。檐重檐衣处处游行。诸长老</a><a name="0033c13" id="0033c13">比丘见问言。汝不闻佛制畜长衣耶。答言。佛</a><a name="0033c14" id="0033c14">虽有制而听受急施衣。诸比丘又问。汝等常</a><a name="0033c15" id="0033c15">畜急施衣。不受持不施人不净施耶。答言如</a><a name="0033c16" id="0033c16">是。诸长老比丘种种呵责。以是白佛。佛以是</a><a name="0033c17" id="0033c17">事集比丘僧。问诸比丘。汝等实尔不。答言。实</a><a name="0033c18" id="0033c18">尔世尊。佛种种呵责已告诸比丘。从今不听</a><a name="0033c19" id="0033c19">常畜急施衣。不受持不施人不净施听至衣</a><a name="0033c20" id="0033c20">时。既听至衣时。诸比丘犹过衣时畜。长老比</a><a name="0033c21" id="0033c21">丘以是白佛。佛以是事集比丘僧。问诸比丘。</a><a name="0033c22" id="0033c22">汝等实尔不。答言。实尔世尊。佛种种呵责已</a><a name="0033c23" id="0033c23">告诸比丘。以十利故为诸比丘结戒。从今是</a><a name="0033c24" id="0033c24">戒应如是说。若比丘前后安居十日未至自</a><a name="0033c25" id="0033c25">恣得急施衣。若须应受乃至衣时。若过尼萨</a><a name="0033c26" id="0033c26">耆波逸提。急施衣者。若军行若垂产妇。如是</a><a name="0033c27" id="0033c27">等急时施。过时不复施。衣时者。受迦那</a><a name="0033c28" id="0033c28">衣时。舍迦那衣已。名非衣时。比丘尼亦</a><a name="0033c29" id="0033c29">如是。式叉摩那沙弥沙弥尼突吉罗(十八竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220033b.htm'><img src='up.gif' border=0></a>
<a href='T220034a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>