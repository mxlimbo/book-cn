<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1037a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷1)</font> 解脱品第四 <font face='Arial'>T24, p1037a</h2></font><hr>
<span class='old'>
</a><a name="1036c28" id="1036c28">是三方便有定数不。不也善男子。何以故。</a><a name="1036c29" id="1036c29">有人虽于无量世中以无量财施无量人。亦</span><a name="1037a01" id="1037a01">不能得解脱分法。有人于一时中以一把糗</a><a name="1037a02" id="1037a02">施一乞儿。能得如见解脱分法。有人乃于无</a><a name="1037a03" id="1037a03">量佛所受持禁戒。亦不能得解脱分法。有人</a><a name="1037a04" id="1037a04">一日一夜受持八戒。而能获得解脱分法。有</a><a name="1037a05" id="1037a05">人于无量世无量佛所。受持读诵十二部经。</a><a name="1037a06" id="1037a06">亦不能得解脱分法。有人唯读一四句偈。而</a><a name="1037a07" id="1037a07">能获得解脱分法。何以故。一切众生心不同</a><a name="1037a08" id="1037a08">故。善男子。若人不能一心观察生死过咎涅</a><a name="1037a09" id="1037a09">槃安乐。如是之人虽复惠施持戒多闻。终不</a><a name="1037a10" id="1037a10">能得解脱分法。若能厌患生死过咎。深见涅</a><a name="1037a11" id="1037a11">槃功德安乐。如是之人虽复少施少戒少闻。</a><a name="1037a12" id="1037a12">即能获得解脱分法。善男子。得是法者。于三</a><a name="1037a13" id="1037a13">时中。佛出世时。缘觉出时。若无是二。阿迦尼</a><a name="1037a14" id="1037a14">[<a href='javascript:showpic("images/003533.gif")'>口*宅</a>]天说解脱时。是人闻已得解脱分。善男子。</a><a name="1037a15" id="1037a15">我于往昔初发心时。都不见佛及辟支佛。闻</a><a name="1037a16" id="1037a16">净居天说解脱法。我时闻已即便发心。善男</a><a name="1037a17" id="1037a17">子。如是之法非欲界天之所能得何以故。以</a><a name="1037a18" id="1037a18">放逸故。亦非色天之所能得。何以故。无三方</a><a name="1037a19" id="1037a19">便故。亦非无色天之所能得何以故。无身口</a><a name="1037a20" id="1037a20">故。是法体者是身口意。郁单曰人亦所不得。</a><a name="1037a21" id="1037a21">何以故。无三方便故。是解脱分三人能得。所</a><a name="1037a22" id="1037a22">谓声闻。缘觉菩萨。众生若遇善知识者。转声</a><a name="1037a23" id="1037a23">闻解脱得缘觉解脱。转缘觉解脱得菩萨解</a><a name="1037a24" id="1037a24">脱。菩萨所得解脱分法。不可退转。不可失坏。</a><a name="1037a25" id="1037a25">善生言。世尊。说法之人复以何义能善分别。</a><a name="1037a26" id="1037a26">如是等人有解脱分。如是等人无解脱分。</a><a name="1037a27" id="1037a27">善男子。如是法者二人所得。谓在家出家。如</a><a name="1037a28" id="1037a28">是二人至心听法。听已受持。闻三恶苦心生</a><a name="1037a29" id="1037a29">怖畏。身毛皆竖涕泣横流。坚持斋戒乃至小<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241036c.htm'><img src='up.gif' border=0></a>
<a href='T241037b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>