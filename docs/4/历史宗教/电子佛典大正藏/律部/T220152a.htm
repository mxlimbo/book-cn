<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0152a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷22)</font> 第三分之八食法 <font face='Arial'>T22, p0152a</h2></font><hr>
<span class='old'>
</a><a name="0151c28" id="0151c28">阿难语言。我见汝迎佛甚用欢喜。答言。我</a><a name="0151c29" id="0151c29">非敬佛故来。但亲族共要。若不出迎佛。罚金</span><a name="0152a01" id="0152a01">钱五百。是以来耳。阿难闻已为之怅然。如何</a><a name="0152a02" id="0152a02">我亲友而不敬信佛法众僧。即至佛所白佛</a><a name="0152a03" id="0152a03">言。世尊。我愿此人信敬佛法。佛语阿难。此人</a><a name="0152a04" id="0152a04">信佛不难汝勿怀忧。佛即以慈心遍满其身</a><a name="0152a05" id="0152a05">已。进入房中闭房而坐。卢夷于后思念。世尊。</a><a name="0152a06" id="0152a06">如犊慕母。见众多比丘露地经行。问言。佛在</a><a name="0152a07" id="0152a07">何处。诸比丘指示言。在彼闭户大房中。汝可</a><a name="0152a08" id="0152a08">徐往謦咳叩户。世尊怜愍汝故。当为汝开。</a><a name="0152a09" id="0152a09">即如语得开。卢夷入已。手捧佛足自称姓名</a><a name="0152a10" id="0152a10">稽首作礼。佛为说种种妙法示教利喜。所谓</a><a name="0152a11" id="0152a11">施论乃至苦集尽道。即远尘离垢得法眼净。</a><a name="0152a12" id="0152a12">见法得果已受三归五戒。白佛言。世尊。我愿</a><a name="0152a13" id="0152a13">佛及比丘僧恒受我食不受余请。佛言。凡诸</a><a name="0152a14" id="0152a14">学人皆有此愿。吾已受此诸人夏四月请。无</a><a name="0152a15" id="0152a15">复空缺。彼作是念。复有何施佛未受者。使</a><a name="0152a16" id="0152a16">我不失如此福田。唯未见有设佉陀尼者。即</a><a name="0152a17" id="0152a17">便办之食时辄行。诸比丘不敢受。念言。佛</a><a name="0152a18" id="0152a18">未听我等食时食佉陀尼。以是白佛。佛言听</a><a name="0152a19" id="0152a19">食</a><a name="0152a20" id="0152a20"><p>尔时毗舍佉母。与僧作斋限施某时取尔所。</a><a name="0152a21" id="0152a21">诸比丘以是白佛。佛言听受。有诸居士请诸</a><a name="0152a22" id="0152a22">比丘随己意施。诸比丘白佛。佛言。不应受</a><a name="0152a23" id="0152a23">随意施。施者不应以金银宝物女色施僧。若</a><a name="0152a24" id="0152a24">比丘可其此施。犯者突吉罗。若受应如法</a><a name="0152a25" id="0152a25">治。有诸白衣次第请僧。诸比丘以是白佛。佛</a><a name="0152a26" id="0152a26">言。应次第差受。请比丘不知谁差。以是白</a><a name="0152a27" id="0152a27">佛。佛言。应白二羯磨一比丘作差受请人。一</a><a name="0152a28" id="0152a28">比丘唱言。大德僧听。僧今差某甲比丘作差</a><a name="0152a29" id="0152a29">受请人。若僧时到僧忍听。白如是。大德僧听。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220151c.htm'><img src='up.gif' border=0></a>
<a href='T220152b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>