<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0363a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷31)</font> 第六门第四子摄之余明佛从天下等事 <font face='Arial'>T24, p0363a</h2></font><hr>
<span class='old'>
</a><a name="0362c28" id="0362c28">功德。愿我当来生王舍城。于此城中现在人</a><a name="0362c29" id="0362c29">众。所生男女我皆取食。汝等苾刍于意云何。</span><a name="0363a01" id="0363a01">彼牧牛女岂异人乎。即诃利底药叉女是。由</a><a name="0363a02" id="0363a02">彼往昔奉施独觉五百庵没罗果发恶愿故。今</a><a name="0363a03" id="0363a03">生王舍城作药叉女生五百子。吸人精气食</a><a name="0363a04" id="0363a04">啖城中所有男女。汝等苾刍。我常宣说。黑业</a><a name="0363a05" id="0363a05">黑报杂业杂报白业白报。汝等应当勤修白</a><a name="0363a06" id="0363a06">业离黑杂业。乃至果报还其自受。时诸苾刍</a><a name="0363a07" id="0363a07">闻佛说已。心大欢喜。顶礼佛足。奉辞而去</a><a name="0363a08" id="0363a08"><p>缘处同前。时诃利底。既受如来三归五戒已。</a><a name="0363a09" id="0363a09">遂被诸余药叉神等而作灾难。即将诸子施与</a><a name="0363a10" id="0363a10">众僧。若见苾刍行乞食时。皆化作小儿随后</a><a name="0363a11" id="0363a11">而去。王舍城中女人见时。多生怜爱即来抱</a><a name="0363a12" id="0363a12">持。彼便隐没。时诸女人白苾刍曰。此是谁子。</a><a name="0363a13" id="0363a13">答言诃利底儿。女人报曰。此是怨家毒害药</a><a name="0363a14" id="0363a14">叉所生子耶。苾刍报曰。彼已皆舍毒害之心。</a><a name="0363a15" id="0363a15">为诸药叉与作灾难。为此将来施与我等。女</a><a name="0363a16" id="0363a16">人作念。药叉之女。能舍恶心将子奉施。我等</a><a name="0363a17" id="0363a17">诸子何不施与。遂将男女施与僧伽。僧伽不</a><a name="0363a18" id="0363a18">受。女人白言。圣者。尚能纳受毒害药叉女儿。</a><a name="0363a19" id="0363a19">何故不受我等男女。时诸苾刍以缘白佛。佛</a><a name="0363a20" id="0363a20">言应受。诸苾刍奉教虽受不为守护。纵其自</a><a name="0363a21" id="0363a21">意随处游行。诸苾刍白佛。佛言若将一男施</a><a name="0363a22" id="0363a22">与僧伽。一苾刍为受以故袈裟片。系其顶上</a><a name="0363a23" id="0363a23">而为守护。若多施与。于上中下座随意受之。</a><a name="0363a24" id="0363a24">同前守护勿致疑惑。时诸父母遂将财物。还</a><a name="0363a25" id="0363a25">来赎取诸苾刍不受。佛言应受。彼于后时情</a><a name="0363a26" id="0363a26">生爱恋。复将衣物施与苾刍希报恩故。苾刍</a><a name="0363a27" id="0363a27">知心而不为受。佛言应受。如世尊说应受赎</a><a name="0363a28" id="0363a28">儿财物者。时六众苾刍遂从父母要索全价。</a><a name="0363a29" id="0363a29">佛言不应索价。应随彼意知足受取<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240362c.htm'><img src='up.gif' border=0></a>
<a href='T240363b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>