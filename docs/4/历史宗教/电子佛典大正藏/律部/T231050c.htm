<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本说一切有部毗奈耶皮革事 1050c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本说一切有部毗奈耶皮革事</font> <font face='Arial'>(卷1)</font> <font face='Arial'>T23, p1050c</h2></font><hr>
<span class='old'>
</a><a name="1050b28" id="1050b28">化难信。天子报曰。为将一信。报我子言。其杀</a><a name="1050b29" id="1050b29">羊处地下。有一瓶金。尔可穿取随意受用。自</span><a name="1050c01" id="1050c01">然快乐。亦应时时供养圣者迦多演那。是人</a><a name="1050c02" id="1050c02">天福田。所供养者。布施之时。称赞我名愿罪</a><a name="1050c03" id="1050c03">消灭。是时商主闻此语已。渐进前行。复见天</a><a name="1050c04" id="1050c04">宫。有一天子。共诸天女欢喜游戏。遥见长者</a><a name="1050c05" id="1050c05">子告言。商主。愿尔无病。不有饥渴耶。长者子</a><a name="1050c06" id="1050c06">曰。我有饥渴。天子即令洗浴。设诸饮食。止息</a><a name="1050c07" id="1050c07">安卧。至日暮时。天宫复变。天女为大蛇。绕天</a><a name="1050c08" id="1050c08">子身。周匝食脑。至日出时。还复天宫。作天子</a><a name="1050c09" id="1050c09">形及以天女。其商主怪异。问彼天子曰。曾造</a><a name="1050c10" id="1050c10">何业生于此中。天子报曰。南赡部洲人。难化</a><a name="1050c11" id="1050c11">难信。我不能说。时长者子答曰。我目亲见。云</a><a name="1050c12" id="1050c12">何无信。尔时天子说伽他曰</a><a name="1050c13" id="1050c13"><p class='lg'>　　夜共他妇宿　　　昼日护尸罗</a><br><a name="1050c14" id="1050c14">　　缘此业果故　　　受斯善恶报　</p></a><a name="1050c15" id="1050c15"><p>时长者子问曰。此说何义。天子答曰。我曾往</a><a name="1050c16" id="1050c16">昔在婆索婆村中。常行淫欲。淫他女妇。后逢</a><a name="1050c17" id="1050c17">圣者迦多演那。劝我悔造非法恶业。我由不</a><a name="1050c18" id="1050c18">断斯事。圣者复言。汝不常断者。白日持戒夜</a><a name="1050c19" id="1050c19">还行非。缘此事故白日受天快乐。夜受苦报。</a><a name="1050c20" id="1050c20">善哉长者子。去至彼村。我有一子。幸为报之。</a><a name="1050c21" id="1050c21">我见汝父作如是言。我由前生曾作此业。淫</a><a name="1050c22" id="1050c22">他女妇受地狱苦。时长者子言。南赡部洲人</a><a name="1050c23" id="1050c23">难化难信。云何肯受。天子报曰。若不信时。告</a><a name="1050c24" id="1050c24">言。我生存日。祭火炉地下。有二瓶金。当可穿</a><a name="1050c25" id="1050c25">取自受快乐。又复时时供养人天所奉大迦</a><a name="1050c26" id="1050c26">多演那。发弘誓愿称我名号愿罪消除得生</a><a name="1050c27" id="1050c27">善趣。时长者子领受此语。次复前行。去此未</a><a name="1050c28" id="1050c28">远。乃更遥见园苑。其中有师子座。座上有一</a><a name="1050c29" id="1050c29">妇女而坐。颜容妙好。人所喜见。座四脚下各<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231050b.htm'><img src='up.gif' border=0></a>
<a href='T231051a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>