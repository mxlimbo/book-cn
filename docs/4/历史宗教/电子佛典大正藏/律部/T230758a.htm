<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0758a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷24)</font> 三十泥萨只波逸底迦法 回众物入己学处第二十九 <font face='Arial'>T23, p0758a</h2></font><hr>
<span class='old'>
</a><a name="0757c28" id="0757c28">圣者我今随力欲作少多有事福业。苾刍问</a><a name="0757c29" id="0757c29">曰。欲作何事。白言。我欲供佛及僧苾刍。报</span><a name="0758a01" id="0758a01">曰颇有少许衣物施不。白言圣者。我是贫人</a><a name="0758a02" id="0758a02">但有一双白叠。圣者可为我往称我名号。请</a><a name="0758a03" id="0758a03">佛及僧明日垂慈来我舍食时乞食。苾刍便</a><a name="0758a04" id="0758a04">往园中见诸苾刍并皆详集。时乞食苾刍称</a><a name="0758a05" id="0758a05">长者名。请佛及僧明当就舍受其供养。时诸</a><a name="0758a06" id="0758a06">苾刍共相谓曰。此乞食人今于俗家成教化</a><a name="0758a07" id="0758a07">者。时有问曰。彼长者家为有施物为无施物。</a><a name="0758a08" id="0758a08">报言彼是贫人有一双叠欲持奉施。时邬波</a><a name="0758a09" id="0758a09">难陀闻已作是念。彼人请佛及僧以一双叠</a><a name="0758a10" id="0758a10">拟将奉施。彼必定是贵价之衣。我若不能夺</a><a name="0758a11" id="0758a11">此衣者。我更不名邬波难陀矣。作是念已。即</a><a name="0758a12" id="0758a12">于其夜辛苦至明。既天晓已即便着衣持钵</a><a name="0758a13" id="0758a13">到长者所。见彼长者备办饮食。问言长者。欲</a><a name="0758a14" id="0758a14">作何事。报言我今具膳供佛及僧。邬波难陀</a><a name="0758a15" id="0758a15">报言。长者如佛善说。若有众生于日初分以</a><a name="0758a16" id="0758a16">身语心修诸善业。当知是人名初分善。若有</a><a name="0758a17" id="0758a17">众生于日中时以身语心修诸善业。当知是</a><a name="0758a18" id="0758a18">人名中分善。若有众生于日暮时以身语心</a><a name="0758a19" id="0758a19">修诸善业。当知是人名后分善。仁今获得三</a><a name="0758a20" id="0758a20">业初善。由供佛僧自手营办。长者颇有多少</a><a name="0758a21" id="0758a21">施耶。答言我家贫薄但有一双白叠。报言长</a><a name="0758a22" id="0758a22">者。暂可将来我观其状。时彼长者即便取衣。</a><a name="0758a23" id="0758a23">报言长者。新物善哉。然而长者有舍施福无</a><a name="0758a24" id="0758a24">受用福。何以故。佛之徒众有千二百五十人。</a><a name="0758a25" id="0758a25">得汝一衣更待获得千二百四十九衣已方可</a><a name="0758a26" id="0758a26">共分。汝今此衣于桁竿上而取销尽。又如佛</a><a name="0758a27" id="0758a27">说。若时僧伽得少食利。如小树叶平等行之。</a><a name="0758a28" id="0758a28">若得少衣应为灯炷平等共分。长者汝所施</a><a name="0758a29" id="0758a29">衣若共分张形状如是。何有受用之福利耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230757c.htm'><img src='up.gif' border=0></a>
<a href='T230758b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>