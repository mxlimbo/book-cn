<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0164c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷25)</font> 第五分初破僧法 <font face='Arial'>T22, p0164c</h2></font><hr>
<span class='old'>
</a><a name="0164b28" id="0164b28">人有智先所未闻闻便受行。汝等先是沙门</a><a name="0164b29" id="0164b29">瞿昙第一弟子。今复来为吾作第一弟子不</span><a name="0164c01" id="0164c01">亦善乎。舍利弗目连默然不答。调达便谓已</a><a name="0164c02" id="0164c02">受其语。即效佛常法。告舍利弗目连。汝可</a><a name="0164c03" id="0164c03">为众说法。吾背小痛当自消息。便四叠僧</a><a name="0164c04" id="0164c04">伽梨枕之。右胁着地累脚而卧。不系念在前</a><a name="0164c05" id="0164c05">须臾眠熟。转左胁着地呼声骇人。时目连</a><a name="0164c06" id="0164c06">现种种神力如常所说。舍利弗说种种妙法</a><a name="0164c07" id="0164c07">初中后善善义善味梵行之相。五百比丘闻</a><a name="0164c08" id="0164c08">已。即于座上远尘离垢于诸法中得法眼净。</a><a name="0164c09" id="0164c09">见法得果已。更相语言。我等可起还到佛</a><a name="0164c10" id="0164c10">所。舍利弗目连即从坐起。与五百比丘俱还</a><a name="0164c11" id="0164c11">佛所。时三闻达多以足指蹴调达骂言。释</a><a name="0164c12" id="0164c12">奴起舍利弗目连以余方便将诸比丘去矣。</a><a name="0164c13" id="0164c13">调达惊起骂言。是恶欲比丘始有善意。如何</a><a name="0164c14" id="0164c14">忽生恶心以方便将我比丘去。便大怖惧热</a><a name="0164c15" id="0164c15">血从鼻孔出。即以生身堕大地狱。舍利弗</a><a name="0164c16" id="0164c16">目连到佛所已。头面礼足却坐一面。目连</a><a name="0164c17" id="0164c17">白佛言。世尊。我欲使此五百比丘更受具足</a><a name="0164c18" id="0164c18">戒。佛言。不须更受。所以者何。此五百比丘愚</a><a name="0164c19" id="0164c19">痴故以法想取筹。今但听僧令作偷罗遮悔</a><a name="0164c20" id="0164c20">过</a><a name="0164c21" id="0164c21"><p>目连白佛言。奇哉世尊。调达效佛堕如是苦</a><a name="0164c22" id="0164c22">处。佛言。调达不但今效我堕于地狱。昔亦曾</a><a name="0164c23" id="0164c23">效我堕于苦处。目连又问。其事云何。佛言。过</a><a name="0164c24" id="0164c24">去世时空闲处有一池水。有一大象入池取</a><a name="0164c25" id="0164c25">藕净洗而食色力充足。复有一象亦效取藕</a><a name="0164c26" id="0164c26">不洗而食。以此致病遂便命终。佛因是事即</a><a name="0164c27" id="0164c27">说偈言</a><a name="0164c28" id="0164c28"><p class='lg'>　　勿得效大龙　　　大龙不可效</a><br><a name="0164c29" id="0164c29">　　以效大龙故　　　食泥致死苦　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220164b.htm'><img src='up.gif' border=0></a>
<a href='T220165a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>