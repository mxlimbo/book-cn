<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0215c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷3)</font> 火生长者之余 <font face='Arial'>T24, p0215c</h2></font><hr>
<span class='old'>
</a><a name="0215b28" id="0215b28">分给孤独乞人。贫乏之类咸令丰足。时火生</a><a name="0215b29" id="0215b29">长者。遂与诸亲朋友知识。共辞别已。往诣</span><a name="0215c01" id="0215c01">佛所礼佛双足。退坐一面合掌恭敬。白言世</a><a name="0215c02" id="0215c02">尊。唯愿许我。于善说法律而为出家。并受近</a><a name="0215c03" id="0215c03">圆成苾刍性。净修梵行奉事世尊。佛既见已</a><a name="0215c04" id="0215c04">告言。善来苾刍可修梵行。闻是语已须发自</a><a name="0215c05" id="0215c05">落。如曾剪剃已经七日。法衣着身瓶钵在手。</a><a name="0215c06" id="0215c06">威仪整肃如百岁苾刍。颂曰</a><a name="0215c07" id="0215c07"><p class='lg'>　　世尊命善来　　　发除衣着体</a><br><a name="0215c08" id="0215c08">　　即得诸根寂　　　随佛意皆成　</p></a><a name="0215c09" id="0215c09"><p>尔时世尊随机教授。彼便策励方便勤修。观</a><a name="0215c10" id="0215c10">知五趣生死轮回动摇不息。有为诸行皆悉</a><a name="0215c11" id="0215c11">败坏。可厌恶法常为他损。乐在暂时受苦长</a><a name="0215c12" id="0215c12">夜。虽有天报终归散灭。深察知已便断诸惑。</a><a name="0215c13" id="0215c13">得阿罗汉果三明六通。具八解脱得如实知。</a><a name="0215c14" id="0215c14">我生已尽梵行已立。所作已办不受后有。心</a><a name="0215c15" id="0215c15">无障碍如手撝空。刀割香涂爱憎不起。观金</a><a name="0215c16" id="0215c16">与土等无有异。于诸名利无不弃舍。释梵诸</a><a name="0215c17" id="0215c17">天悉皆恭敬。时诸苾刍咸起疑念。唯佛世尊</a><a name="0215c18" id="0215c18">能除疑网。我今共问。即诣佛所白言。世尊。火</a><a name="0215c19" id="0215c19">生长者先作何业。彼业之报。生大富家受用</a><a name="0215c20" id="0215c20">无乏。复作何业。与母一时同烧火聚。复由何</a><a name="0215c21" id="0215c21">业生在人中受天妙相。复由何业。于佛法中</a><a name="0215c22" id="0215c22">出家修行。断诸烦恼证阿罗汉。世尊告曰。汝</a><a name="0215c23" id="0215c23">等苾刍皆当善听。火生童子先所造业。还须</a><a name="0215c24" id="0215c24">自受广如上说。汝等应听过去世时九十一</a><a name="0215c25" id="0215c25">劫。有佛出世。号毗钵尸如来应正等觉。十号</a><a name="0215c26" id="0215c26">具足。与大苾刍众六万二千人。次第游行渐</a><a name="0215c27" id="0215c27">至一城。名曰亲慧。王名有亲。去斯不远有亲</a><a name="0215c28" id="0215c28">慧林。佛及苾刍于此而住。其王有大福德。国</a><a name="0215c29" id="0215c29">界安宁人民炽盛无诸斗诤。为大法王广如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240215b.htm'><img src='up.gif' border=0></a>
<a href='T240216a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>