<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0786c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷16)</font> 舍利弗品 <font face='Arial'>T24, p0786c</h2></font><hr>
<span class='old'>
</a><a name="0786b27" id="0786b27">屏处听者或壁障或荫处往去。步步得突吉</a><a name="0786b28" id="0786b28">罗罪。往至闻处得波夜提罪。为欲自改往</span><a name="0786c01" id="0786c01">听不犯。此是性罪。若比丘与欲竟后悔戒无</a><a name="0786c02" id="0786c02">解。(七十六)若僧断事未竟默起去戒无解。</a><a name="0786c03" id="0786c03">若比丘先欢喜听。后如是说。诸比丘随亲</a><a name="0786c04" id="0786c04">友回僧物与戒无解。佛语阿难。入王宫</a><a name="0786c05" id="0786c05">有十过失。何谓为十。一者若王与夫人共</a><a name="0786c06" id="0786c06">坐一处。夫人见比丘而笑。比丘见夫人亦</a><a name="0786c07" id="0786c07">笑。王见已生疑。是比丘当与夫人共通。是</a><a name="0786c08" id="0786c08">名第一过失。佛语阿难。入王宫复有过失。</a><a name="0786c09" id="0786c09">若王与宫中婇女共交会而忘后生儿。王</a><a name="0786c10" id="0786c10">言。我不近此婇女。云何有儿。当是比丘所</a><a name="0786c11" id="0786c11">为。是第二过失。佛语阿难。复有过失。若宫</a><a name="0786c12" id="0786c12">中失宝物求觅不得。王言。更无余人。当是</a><a name="0786c13" id="0786c13">比丘取。是名第三过失。佛语阿难。复有过</a><a name="0786c14" id="0786c14">失。若王宫中私语。已声彻于外。王念言。当</a><a name="0786c15" id="0786c15">是比丘传出于外。是名第四过失。佛语阿</a><a name="0786c16" id="0786c16">难。复有过失。若王退大为小迁小为大。</a><a name="0786c17" id="0786c17">无人得入王宫。当是比丘教王所为。是</a><a name="0786c18" id="0786c18">名第五过失。佛语阿难入王宫复有过</a><a name="0786c19" id="0786c19">失。若王退长者位遣儿代。诸人讥嫌。当是</a><a name="0786c20" id="0786c20">比丘出入王宫。教王所为。是名第七过失。</a><a name="0786c21" id="0786c21">佛语阿难。比丘入王宫复有过失若王非</a><a name="0786c22" id="0786c22">时遣军诸人讥嫌。当是比丘教王所为。是</a><a name="0786c23" id="0786c23">名第八过失。佛语阿难。入王宫复有过</a><a name="0786c24" id="0786c24">失。若王非时遣军中路退还。诸人讥嫌</a><a name="0786c25" id="0786c25">言。当是比丘教王所为。是名第九过失。</a><a name="0786c26" id="0786c26">佛语阿难。入王宫复有过失。若王调象</a><a name="0786c27" id="0786c27">马车以宝严饰。诸人讥嫌。当是比丘教</a><a name="0786c28" id="0786c28">王所为。是名第十过失。入王宫戒广说竟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240786b.htm'><img src='up.gif' border=0></a>
<a href='T240787a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>