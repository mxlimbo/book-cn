<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0891a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷9)</font> 波逸提法之一 <font face='Arial'>T24, p0891a</h2></font><hr>
<span class='old'>
</a><a name="0890c28" id="0890c28">戒。饥不得食。是以唤呼。世尊知而问目揵</a><a name="0890c29" id="0890c29">连。年未满二十。汝授具足戒耶。答审尔世尊。</span><a name="0891a01" id="0891a01">世尊告曰。年未满二十者。不耐寒热饥渴。亦</a><a name="0891a02" id="0891a02">不堪行道。年满二十者。耐寒热饥渴。复能行</a><a name="0891a03" id="0891a03">道。若比丘沙弥年未满二十授具足戒者堕。</a><a name="0891a04" id="0891a04">若授具足戒则非得戒。授者诸沙门犯惭愧</a><a name="0891a05" id="0891a05">罪</a><a name="0891a06" id="0891a06"><p>佛世尊游舍卫国祇树给孤独园。时六群比</a><a name="0891a07" id="0891a07">丘手自掘地。复教人掘地。诸长者见自相谓</a><a name="0891a08" id="0891a08">言。此沙门释子云何自手掘地。复教人掘地。</a><a name="0891a09" id="0891a09">与耕人何异。诸十二法比丘闻往白世尊。世</a><a name="0891a10" id="0891a10">尊告曰。若比丘自手掘地。若教人掘是置是</a><a name="0891a11" id="0891a11">者堕</a><a name="0891a12" id="0891a12"><p>佛游舍卫国祇树给孤独园。有一长者请佛</a><a name="0891a13" id="0891a13">及比丘僧夏坐四月。供养供给衣裳饮食病</a><a name="0891a14" id="0891a14">瘦医药。诸比丘往诣长者所。请夏坐四月病</a><a name="0891a15" id="0891a15">瘦医药。或有比丘长请四月外者。诸长者见</a><a name="0891a16" id="0891a16">自相谓言。我等许比丘齐四月里更无余调。</a><a name="0891a17" id="0891a17">十二法比丘闻往白世尊。世尊告曰。若比丘</a><a name="0891a18" id="0891a18">受四月夏坐。往请衣裳病瘦医药。除其长请。</a><a name="0891a19" id="0891a19">或时时别请。或本一日请。若长请物者</a><a name="0891a20" id="0891a20">堕</a><a name="0891a21" id="0891a21"><p>佛世尊游舍卫国祇树给孤独园。时十五日</a><a name="0891a22" id="0891a22">挝揵捶比丘僧集说戒。尊者阐怒语诸比丘。</a><a name="0891a23" id="0891a23">我不学此戒。当先问博学毗尼法师。此戒有</a><a name="0891a24" id="0891a24">何义。诸比丘不知当云何答。往白世尊。世尊</a><a name="0891a25" id="0891a25">告曰。若比丘说戒日。便作是言。我不学此</a><a name="0891a26" id="0891a26">戒。当先问博学毗尼法师。此戒有何义者堕。</a><a name="0891a27" id="0891a27">世尊告诸比丘。若不解戒。当学问比丘。博</a><a name="0891a28" id="0891a28">学毗尼法师此不犯</a><a name="0891a29" id="0891a29"><p>佛世尊游拘舍弥瞿师罗园。拘舍弥比丘喜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240890c.htm'><img src='up.gif' border=0></a>
<a href='T240891b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>