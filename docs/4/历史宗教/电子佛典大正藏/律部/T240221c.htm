<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0221c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷4)</font> 第一门第四子摄颂之余 <font face='Arial'>T24, p0221c</h2></font><hr>
<span class='old'>
</a><a name="0221b28" id="0221b28">(下是尊者善和因缘)</a><a name="0221b29" id="0221b29"><p>尔时憍闪毗有一长者。名曰大善。禀性柔和。</span><a name="0221c01" id="0221c01">其妇怀妊。尊者舍利子。知彼腹胎终将受化。</a><a name="0221c02" id="0221c02">获胜上果。因至其宅。时彼长者素者信心。求</a><a name="0221c03" id="0221c03">受归戒。从是已后数至其宅。曾于一时尊者</a><a name="0221c04" id="0221c04">独行。更无侍从至长者处。问曰大德何因独</a><a name="0221c05" id="0221c05">无侍从。答言贤首。岂当令我于草丛内得侍</a><a name="0221c06" id="0221c06">者乎。于仁等处方可获得将为侍者。答言圣</a><a name="0221c07" id="0221c07">者若如是者。我妇妊娠若生男子。当与大德</a><a name="0221c08" id="0221c08">以为侍从。报言贤首愿儿无病。便舍而去。其</a><a name="0221c09" id="0221c09">长者妇经八九月诞一男儿。形貌羸瘦其声和</a><a name="0221c10" id="0221c10">雅。满三七日已。召集宗亲为设欢会。其父</a><a name="0221c11" id="0221c11">抱子从众乞字。众人议曰。此儿形貌羸瘦音</a><a name="0221c12" id="0221c12">声和雅。复是长者大善之息。应与此子名曰</a><a name="0221c13" id="0221c13">善和。后渐长大以至童年。时尊者舍利子于</a><a name="0221c14" id="0221c14">小食时。着衣持钵入憍闪毗城。次第乞食至</a><a name="0221c15" id="0221c15">大善家。长者见已遂唱善来。合掌礼足便取</a><a name="0221c16" id="0221c16">其钵。盛满胜上饼果饮食持以奉上。善和童</a><a name="0221c17" id="0221c17">子观圣者面。尊者现相令长者忆。长者即便</a><a name="0221c18" id="0221c18">告其子曰。汝在母腹未诞之辰。我已将汝施</a><a name="0221c19" id="0221c19">与尊者而为弟子。汝今宜可随尊者去。童子</a><a name="0221c20" id="0221c20">乃是最后生人易为舍俗。即随尊者至其住</a><a name="0221c21" id="0221c21">处。尊者便与出家后受圆具。如法开解。遂即</a><a name="0221c22" id="0221c22">策勤苦行无倦。断诸烦恼得阿罗汉果。是时</a><a name="0221c23" id="0221c23">善和苾刍。作吟讽声赞诵经法。其音清亮上</a><a name="0221c24" id="0221c24">彻梵天。时有无数众生闻其声者。悉皆种植</a><a name="0221c25" id="0221c25">解脱分善根。乃至傍生禀识之类。闻彼声者</a><a name="0221c26" id="0221c26">无不摄耳听其妙音。尔时世尊因大众集。普</a><a name="0221c27" id="0221c27">告之曰。汝等苾刍。于我法中。所有声闻弟子</a><a name="0221c28" id="0221c28">音声美妙。善和苾刍最为第一。由其演畅音</a><a name="0221c29" id="0221c29">韵和雅。能令闻者发欢喜心。未离欲苾刍咸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240221b.htm'><img src='up.gif' border=0></a>
<a href='T240222a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>