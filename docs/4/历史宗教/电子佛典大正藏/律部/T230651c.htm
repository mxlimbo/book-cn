<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0651c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷5)</font> 不与取学处第二之一 <font face='Arial'>T23, p0651c</h2></font><hr>
<span class='old'>
</a><a name="0651b28" id="0651b28">大王知。后于异时影胜王诣圣者所。顶礼足</a><a name="0651b29" id="0651b29">已在一面坐。是时尊者白言。大王前所施僧</span><a name="0651c01" id="0651c01">给侍人等。岂复大王生追悔耶。王言圣者。我</a><a name="0651c02" id="0651c02">实曾无追悔之念。又白王曰。何意诸人未免</a><a name="0651c03" id="0651c03">王役。王于尔时敕大臣曰。我施圣者给侍之</a><a name="0651c04" id="0651c04">人既舍入僧。可免王役。大臣奉教即皆放免。</a><a name="0651c05" id="0651c05">彼于异时国家兴造须人作使。大臣追唤莫有</a><a name="0651c06" id="0651c06">来者。不施僧人亦皆妄说是给侍人。是时大</a><a name="0651c07" id="0651c07">臣以事白王。缘有役使追唤不来。皆云我是</a><a name="0651c08" id="0651c08">僧家给使。王曰若如是者可悉如旧令充王</a><a name="0651c09" id="0651c09">役。从此已后先所施者并充王使。其所施人</a><a name="0651c10" id="0651c10">诣尊者所。白言我等还充国役可为我等重</a><a name="0651c11" id="0651c11">白大王。圣者为白。所给侍人今更追悔。王</a><a name="0651c12" id="0651c12">曰何意。白言。僧给侍人还充王役。王言圣</a><a name="0651c13" id="0651c13">者但有宫役。咸言我是僧给侍人。令事有阙。</a><a name="0651c14" id="0651c14">唯愿圣者可为别作净人之坊。简异其人无</a><a name="0651c15" id="0651c15">令杂乱。圣者报王。我当白佛。王言可尔。时毕</a><a name="0651c16" id="0651c16">邻陀婆蹉以事白佛。佛言。我今听许造净人</a><a name="0651c17" id="0651c17">坊。时诸苾刍不知何处应造。佛言。王城精舍</a><a name="0651c18" id="0651c18">于此中间。闻唤声处当可造立。时诸苾刍受</a><a name="0651c19" id="0651c19">佛教已往白大臣。今于此处奉世尊教造净</a><a name="0651c20" id="0651c20">人坊。是时大臣便白王知。王言随佛所教。大</a><a name="0651c21" id="0651c21">臣遍告诸净人曰。僧今为汝别造住处。汝等</a><a name="0651c22" id="0651c22">今可总就彼住。净人闻已即往其处。共造住</a><a name="0651c23" id="0651c23">坊安置已讫。是时净人常往竹林充僧给使。</a><a name="0651c24" id="0651c24">时苾刍众告诸人曰。清净之业应可作之。不</a><a name="0651c25" id="0651c25">清净事皆不应作。由作净业故曰净人。若防</a><a name="0651c26" id="0651c26">护住处名守僧园人。彼清净人及守僧园人。</a><a name="0651c27" id="0651c27">每日皆往竹林中。諠乱苾刍妨修行业。诸苾</a><a name="0651c28" id="0651c28">刍白佛。佛告诸苾刍勿令恒集。有事应唤。若</a><a name="0651c29" id="0651c29">无使役令住本坊。时诸苾刍又白佛言。彼诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230651b.htm'><img src='up.gif' border=0></a>
<a href='T230652a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>