<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0237a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷7)</font> 第二门第二子摄颂之余 <font face='Arial'>T24, p0237a</h2></font><hr>
<span class='old'>
</a><a name="0236c28" id="0236c28">之时我当为说</a><a name="0236c29" id="0236c29"><p class='juan'>
根本说一切有部毗奈耶杂事卷第七</p>
</span><a name="0237a01" id="0237a01"></a><a name="0237a02" id="0237a02"><p class='juan'>
根本说一切有部毗奈耶杂事</a><a name="0237a03" id="0237a03">卷第八</p>
</a><a name="0237a04" id="0237a04"></a><a name="0237a05" id="0237a05"><p><span class='byline'>　　　　三藏法师义净奉　制译</span><br></a><a name="0237a06" id="0237a06"><p><b>　　<A NAME="n62"></A>第二门第四子摄颂之余(说胜光王信佛因缘及恶生诛释种等事)</b></a><a name="0237a07" id="0237a07"><p>后于异时恶生太子兴逆害心。遂与诸臣窃</a><a name="0237a08" id="0237a08">为谋构。王有大臣五百咸共随从。唯一大臣</a><a name="0237a09" id="0237a09">名曰长行。王所爱重不顺其计。于后恶生谓</a><a name="0237a10" id="0237a10">长行曰。汝岂不欲我登王位耶。答言。太子</a><a name="0237a11" id="0237a11">何故作此非法之语。父王年老不久将崩。太</a><a name="0237a12" id="0237a12">子自当合受王位。何为坐图逆害以陷恶名。</a><a name="0237a13" id="0237a13">臣虽愚钝窃为不可。恶生曰。我试汝心故作</a><a name="0237a14" id="0237a14">斯语。汝当禁口莫使人闻。长行曰。不敢违</a><a name="0237a15" id="0237a15">命。后时胜光王共长行大臣。不将徒从游</a><a name="0237a16" id="0237a16">诸聚落。既到彼已。王乃见有好兰若处。旷</a><a name="0237a17" id="0237a17">望清闲无诸杂秽。堪得修定养神进业。便告</a><a name="0237a18" id="0237a18">长行曰。如是胜处世尊大师可住于此。云何</a><a name="0237a19" id="0237a19">降屈亲近供养。未审调御今何所在。对曰。</a><a name="0237a20" id="0237a20">臣闻世尊。在吉祥聚落释种住处。王曰去</a><a name="0237a21" id="0237a21">斯远近。对曰。去此有三拘卢舍。王曰。我今欲</a><a name="0237a22" id="0237a22">往亲奉世尊。长行曰。敬随王意。便即回驾诣</a><a name="0237a23" id="0237a23">吉祥园。既至于彼下车步进。欲申礼谒。尔</a><a name="0237a24" id="0237a24">时如来在彼堂中闭户入定。有苾刍辈于外</a><a name="0237a25" id="0237a25">经行。王见苾刍即前敬问。佛何所在。答曰。</a><a name="0237a26" id="0237a26">佛在堂中闭户静虑。大王若欲见世尊者。宜</a><a name="0237a27" id="0237a27">可就堂徐徐扣户。佛自知时。王有五种胜妙</a><a name="0237a28" id="0237a28">严饰之具。一者宝冠。二者宝伞。三者宝剑。</a><a name="0237a29" id="0237a29">四者宝拂。五者宝履。时王意欲去此盛饰奉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240236c.htm'><img src='up.gif' border=0></a>
<a href='T240237b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>