<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0875b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷45)</font> 九十波逸底迦法 入王宫门学处第八十二之一 <font face='Arial'>T23, p0875b</h2></font><hr>
<span class='old'>
</a><a name="0875a28" id="0875a28">尊其胜音城仙道王。见佛形像得悟真谛。遣</a><a name="0875a29" id="0875a29">使持书来至于此。求见苾刍。唯愿世尊慈悲</span><a name="0875b01" id="0875b01">发遣。说是语已礼佛而去。尔时世尊。便作</a><a name="0875b02" id="0875b02">是念。谁与彼城有因缘耶。能至于彼广为化</a><a name="0875b03" id="0875b03">度。观知圣者迦多演那于彼有缘能为教化。</a><a name="0875b04" id="0875b04">世尊便命迦多演那曰。汝可观彼胜音城内</a><a name="0875b05" id="0875b05">仙道大王。并诸眷属人物之类。时迦多演那</a><a name="0875b06" id="0875b06">唯然受教。既观察已辞佛而出。执持衣钵入</a><a name="0875b07" id="0875b07">城乞食。饭食讫嘱授卧具已。便将五百苾</a><a name="0875b08" id="0875b08">刍随路而去往胜音城。时影胜王并作敕书。</a><a name="0875b09" id="0875b09">遣使持去。报仙道王曰。承悟缘生得预流果。</a><a name="0875b10" id="0875b10">复于苾刍乐欲相见。佛令五百苾刍远赴祈</a><a name="0875b11" id="0875b11">请。仁可殷勤同大师想。去城两驿半许。修治</a><a name="0875b12" id="0875b12">道路严设香花。治整四兵自来迎接。又于城</a><a name="0875b13" id="0875b13">内闲寂之处造一大寺。营五百房床榻卧具。</a><a name="0875b14" id="0875b14">无令阙乏。饮食所须悉皆预办。若作如是供</a><a name="0875b15" id="0875b15">养事者。获福无量。使持书至授仙道王。既读</a><a name="0875b16" id="0875b16">书已如言悉作。苾刍既至宾迎入城。即于空</a><a name="0875b17" id="0875b17">闲广博之处。悬缯幡盖严设道场。请苾刍坐。</a><a name="0875b18" id="0875b18">时有无量百千大众悉皆云集。尔时圣者迦</a><a name="0875b19" id="0875b19">多演那。随彼机缘为说法要。令诸大众皆蒙</a><a name="0875b20" id="0875b20">利益。或得预流果者。或得余果。乃至出家得</a><a name="0875b21" id="0875b21">阿罗汉果。或有发趣声闻独觉乘心者。或有</a><a name="0875b22" id="0875b22">发趣大乘者。时胜音城有二长者。一名底洒。</a><a name="0875b23" id="0875b23">二名补洒。往诣圣者迦多演那所。至已礼足</a><a name="0875b24" id="0875b24">白言。圣者我今欲于善说法律而为出家。于</a><a name="0875b25" id="0875b25">圣者所修治梵行。时迦多演那知其心至。即</a><a name="0875b26" id="0875b26">与出家并受圆具。观其根器教以要法。彼二</a><a name="0875b27" id="0875b27">便于日夜之中勤修无倦。断一切惑证阿罗</a><a name="0875b28" id="0875b28">汉果。即升虚空现诸神变。身出水火便入无</a><a name="0875b29" id="0875b29">余妙涅槃界。彼诸亲族即火焚烧为供养已。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230875a.htm'><img src='up.gif' border=0></a>
<a href='T230875c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>