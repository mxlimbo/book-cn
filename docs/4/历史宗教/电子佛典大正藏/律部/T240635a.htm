<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本说一切有部毗奈耶颂 0635a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本说一切有部毗奈耶颂</font> <font face='Arial'>(卷2)</font> 九十波逸底迦法 <font face='Arial'>T24, p0635a</h2></font><hr>
<span class='old'>
</a><br><a name="0634c28" id="0634c28">　　自作若使人　　　悉皆招堕罪</a><br><a name="0634c29" id="0634c29">　　虫水有想疑　　　斯还得本罪</span><br><a name="0635a01" id="0635a01">　　无虫虫想疑　　　便招恶作过</a><br><a name="0635a02" id="0635a02">　　从他借罐绠　　　他与用无伤</a><br><a name="0635a03" id="0635a03">　　澄滤好观瞻　　　浊时安黑果</a><br><a name="0635a04" id="0635a04">　　若水有浊尘　　　临之不鉴面</a><br><a name="0635a05" id="0635a05">　　此可殷勤滤　　　清净方无咎</a><br><a name="0635a06" id="0635a06">　　若井泉知净　　　法瓶等致密</a><br><a name="0635a07" id="0635a07">　　众及于别人　　　五水随情用</a><br><a name="0635a08" id="0635a08">　　滤罗有五种　　　谓澡罐君持</a><br><a name="0635a09" id="0635a09">　　法瓶并水罗　　　及以衣角叠</a><br><a name="0635a10" id="0635a10">　　澄心当好视　　　虫若小毛端</a><br><a name="0635a11" id="0635a11">　　并须依教看　　　无劳数观察</a><br><a name="0635a12" id="0635a12">　　齐几当观水　　　如转六牛车</a><br><a name="0635a13" id="0635a13">　　竹载摩揭陀　　　是名观分齐</a><br><a name="0635a14" id="0635a14">　　若其于水器　　　起心疑有虫</a><br><a name="0635a15" id="0635a15">　　宜应更善观　　　无疑方可用</a><br><a name="0635a16" id="0635a16">　　乃至俱卢舍　　　或时一驿路</a><br><a name="0635a17" id="0635a17">　　彼处决知有　　　无罗亦可行</a><br><a name="0635a18" id="0635a18">　　若即许还来　　　半驿去无咎</a><br><a name="0635a19" id="0635a19">　　商旅有相识　　　传罗随意去</a><br><a name="0635a20" id="0635a20">　　顺流河岸行　　　一一俱卢舍</a><br><a name="0635a21" id="0635a21">　　善观应可饮　　　异此即不应</a><br><a name="0635a22" id="0635a22">　　溯流随取处　　　观滤并如常</a><br><a name="0635a23" id="0635a23">　　陂池水不流　　　观于一寻内</a><br><a name="0635a24" id="0635a24">　　井等取水处　　　说佛语伽陀</a><br><a name="0635a25" id="0635a25">　　随处有天神　　　应从彼求乞</a><br><a name="0635a26" id="0635a26">　　将君持向口　　　饮水佛不听</a><br><a name="0635a27" id="0635a27">　　叶等必其无　　　屏处非遮限</a><br><a name="0635a28" id="0635a28">　　宜应将绢布　　　叶系君持口</a><br><a name="0635a29" id="0635a29">　　及以盖瓶瓨　　　异斯招恶作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240634c.htm'><img src='up.gif' border=0></a>
<a href='T240635b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>