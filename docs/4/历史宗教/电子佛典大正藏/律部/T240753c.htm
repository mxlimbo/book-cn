<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0753c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷11)</font> 舍利弗品 <font face='Arial'>T24, p0753c</h2></font><hr>
<span class='old'>
</a><a name="0753b28" id="0753b28">罪。尔时大德摩诃波头摩。婆娑婆王夫人</a><a name="0753b29" id="0753b29">得病。夫人遣宫中一女往问。大德波头摩</span><a name="0753c01" id="0753c01">默然不答。乃与傍比丘共语。此女人闻二</a><a name="0753c02" id="0753c02">比丘语已。还为夫人合药即得差。夫人病</a><a name="0753c03" id="0753c03">得愈已。作三衣及三百迦利沙槃。又汤药</a><a name="0753c04" id="0753c04">一正瞿多者。是贮衣物遣饷。而置大德前。问</a><a name="0753c05" id="0753c05">讯言。夫人今以此药。乃与大德香花之费。</a><a name="0753c06" id="0753c06">波头摩自念言。此香是医师得分。用净取而</a><a name="0753c07" id="0753c07">作供养。法师曰。如是智慧人能利益众生。</a><a name="0753c08" id="0753c08">于己亦无罪。如是作善。若白衣言。大德请</a><a name="0753c09" id="0753c09">为某甲作咒。比丘不得作。若言。大德为</a><a name="0753c10" id="0753c10">诵咒。得为诵也当作是念。此白衣不知佛</a><a name="0753c11" id="0753c11">法。若我不为作咒者。当生恶念。是以为诵</a><a name="0753c12" id="0753c12">咒。取水洒绳而与。若自作绳水与者。得突</a><a name="0753c13" id="0753c13">吉罗罪。若国王及聚落大檀越有病者。遣人</a><a name="0753c14" id="0753c14">至寺请比丘为说咒。比丘为说阿[<a href='javascript:showpic("images/003533.gif")'>口*宅</a>]那</a><a name="0753c15" id="0753c15">[<a href='javascript:showpic("images/003533.gif")'>口*宅</a>]。或往到病所为说法。为与戒故得往。若</a><a name="0753c16" id="0753c16">檀越作是言。今某国王某檀越丧今葬。请比</a><a name="0753c17" id="0753c17">丘送丧。不得去。若比丘自念言。我往看彼</a><a name="0753c18" id="0753c18">葬观无常。因此故我或得诸道果。如此</a><a name="0753c19" id="0753c19">去无罪。分卫食者。若可与。若不可与。父母</a><a name="0753c20" id="0753c20">可与。不得与余人。如一迦利沙槃。得与</a><a name="0753c21" id="0753c21">人供养父母。得与净人得与槃头婆罗</a><a name="0753c22" id="0753c22">沙。如此人等须与。若有贼若劫人来乞者</a><a name="0753c23" id="0753c23">得与。问曰。何人可与相劳问。何人不可</a><a name="0753c24" id="0753c24">与问。若有人来至寺。不问贵贱劫贼。一</a><a name="0753c25" id="0753c25">切悉得劳问。若有唤求所须。自物者得与。</a><a name="0753c26" id="0753c26">若众僧物。先白众僧和合者得与。若有强</a><a name="0753c27" id="0753c27">力恶人来乞者。守物人为护住处故。得随</a><a name="0753c28" id="0753c28">意与。与竟后众僧不得诃问守物者言。是</a><a name="0753c29" id="0753c29">汝自领而辄与恶人。何以故。为护住处故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240753b.htm'><img src='up.gif' border=0></a>
<a href='T240754a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>