<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0234c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷1)</font> 明四波罗夷法之一 <font face='Arial'>T22, p0234c</h2></font><hr>
<span class='old'>
</a><a name="0234b28" id="0234b28">大家。大家利其财重。故遣我来以副先期。冀</a><a name="0234b29" id="0234b29">王不觉。王闻婢言即大嗔骂。何弊女人敢见</span><a name="0234c01" id="0234c01">轻欺。即遣使者割去女形。时商人等遥见使</a><a name="0234c02" id="0234c02">来。知王所遣即便奔走。使者即捉淫女割去</a><a name="0234c03" id="0234c03">女形。王使既返。商人即还见淫女如此心各</a><a name="0234c04" id="0234c04">怜念。重赏良医以治其患。此医多方疮遂平</a><a name="0234c05" id="0234c05">复。时尊者优波离。因此淫女知时而问世尊。</a><a name="0234c06" id="0234c06">若有人割去其形。若有比丘于坏形中行淫。</a><a name="0234c07" id="0234c07">犯波罗夷罪不。佛言。波罗夷。又复问言。世</a><a name="0234c08" id="0234c08">尊。若形离其身。就此离形行淫。波罗夷不。</a><a name="0234c09" id="0234c09">佛言。得偷兰罪。又复问言。世尊。此形还合疮</a><a name="0234c10" id="0234c10">未愈于中行淫。犯波罗夷不。佛言。波罗夷</a><a name="0234c11" id="0234c11"><p>复次佛住王舍城。广说如上。时阿阇世王生</a><a name="0234c12" id="0234c12">一童子。字优陀夷跋陀罗。此儿阴为虫所</a><a name="0234c13" id="0234c13">食。以种种药治不能令差。见儿患此疮故。时</a><a name="0234c14" id="0234c14">抱养者常以口含其阴。暖气嘘之其痛小差。</a><a name="0234c15" id="0234c15">数数含之不止。彼得暖气便失不净。失不净</a><a name="0234c16" id="0234c16">时虫便随精而出。此儿于是得差苦痛除愈。</a><a name="0234c17" id="0234c17">从是已后常习此法。口中行淫如是转久。乃</a><a name="0234c18" id="0234c18">至强牵余母人于口中行淫。其儿有妇即作</a><a name="0234c19" id="0234c19">是念。彼习此不已当复及我。宜豫作方便止</a><a name="0234c20" id="0234c20">此恶法。于是脱衣裹面露其形体。往诣姑所</a><a name="0234c21" id="0234c21"><span class='corr'>礼</span>拜问讯。时姑呵言。汝痴狂耶。何得如是。</a><a name="0234c22" id="0234c22">答言。不狂。但大家子舍于常道而用其口。是</a><a name="0234c23" id="0234c23">故覆之。即向其姑具说上事。尔时宫内展转</a><a name="0234c24" id="0234c24">相语。乃至外舍尽共闻知。多共为此口中行</a><a name="0234c25" id="0234c25">欲。时王舍城婆罗门居士。诣阿阇世王所白</a><a name="0234c26" id="0234c26">言。大王。国中有此恶法流行。云何口中是饮</a><a name="0234c27" id="0234c27">食处而行不净。王闻此言甚用不可即作教令。</a><a name="0234c28" id="0234c28">从今已去若有作此及教他者。当重治其罪。</a><a name="0234c29" id="0234c29">尔时尊者优波离知时而问世尊。若比丘比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220234b.htm'><img src='up.gif' border=0></a>
<a href='T220235a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>