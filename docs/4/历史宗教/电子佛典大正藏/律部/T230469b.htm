<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0469b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷61)</font> 因缘品第四 <font face='Arial'>T23, p0469b</h2></font><hr>
<span class='old'>
</a><a name="0469a28" id="0469a28">衣。入聚落乞食。是衣曳地。脚蹑土污风吹露</a><a name="0469a29" id="0469a29">身。以是事白佛。佛言。从今日听诸比丘受泥</span><a name="0469b01" id="0469b01">洹僧。着入聚落。泥洹僧。长四肘广二肘。阿罗</a><a name="0469b02" id="0469b02">毗国诸比丘。日日檐石土墼[<a href='javascript:showpic("images/021590.gif")'>鹿*瓦</a>][<a href='javascript:showpic("images/057507.gif")'>专*瓦</a>]泥土。治佛</a><a name="0469b03" id="0469b03">塔精舍。衣不净垢污行乞食。诸居士嗔呵骂。</a><a name="0469b04" id="0469b04">沙门释子自言善好有德。诸外道婆罗门尚</a><a name="0469b05" id="0469b05">着净衣来乞食。是释子今著作垢衣来乞食。</a><a name="0469b06" id="0469b06">如作胡麻油人。如土作人。诸比丘以是事</a><a name="0469b07" id="0469b07">白佛。佛言。从今日若作时。听着内小泥洹</a><a name="0469b08" id="0469b08">僧</a><a name="0469b09" id="0469b09"><p>佛在迦毗罗卫国。诸贵释子出家。戏笑露胸</a><a name="0469b10" id="0469b10">行乞食。婆罗门言。诸释子自言。善好有德。今</a><a name="0469b11" id="0469b11">戏笑露胸乞食。使众人见。以是事白佛。佛言。</a><a name="0469b12" id="0469b12">从今日听着僧祇枝用覆胸入聚落乞食。诸</a><a name="0469b13" id="0469b13">比丘早起。入聚落乞食。得食着一面。待时当</a><a name="0469b14" id="0469b14">食。是时大风雨尘土入钵食中。诸比丘心悔</a><a name="0469b15" id="0469b15">言。是食更受。日时到。求净人不可得。诸比丘</a><a name="0469b16" id="0469b16">不得净人日时欲过。是事白佛。佛言。从今日</a><a name="0469b17" id="0469b17">听五尘不受应食。米尘谷尘水尘衣尘风尘。</a><a name="0469b18" id="0469b18">是为五尘</a><a name="0469b19" id="0469b19"><p>憍萨罗国诸比丘。得甘蔗作分。诸上座得多</a><a name="0469b20" id="0469b20">无齿。中座下座及沙弥得少。齿利啖即尽。眼</a><a name="0469b21" id="0469b21">看上座欲更得。以是事白佛。佛言。从今日饮</a><a name="0469b22" id="0469b22">食时。应等分</a><a name="0469b23" id="0469b23"><p>憍萨罗国众多比丘夏安居。诸居士等见众</a><a name="0469b24" id="0469b24">多比丘。便欲次第请食。若自减食分布施比</a><a name="0469b25" id="0469b25">丘。或半月食。或一月食。诸比丘受食竟。自恣</a><a name="0469b26" id="0469b26">已夏后月。分衣物分食分竟。各各自出去。</a><a name="0469b27" id="0469b27">余比丘憍萨罗游行。欲至舍婆提到住处。非</a><a name="0469b28" id="0469b28">时大雨堕。诸比丘问。是中有檀越能与食不。</a><a name="0469b29" id="0469b29">有比丘言无。问有僧食。不答本有僧食。夏后<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230469a.htm'><img src='up.gif' border=0></a>
<a href='T230469c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>