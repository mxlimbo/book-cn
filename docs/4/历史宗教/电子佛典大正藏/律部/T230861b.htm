<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0861b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷43)</font> 九十波逸底迦法 非时入聚落不嘱授苾刍学处第八十 <font face='Arial'>T23, p0861b</h2></font><hr>
<span class='old'>
</a><a name="0861a28" id="0861a28">情谁堪受化。见一婆罗门亦事大天不信三</a><a name="0861a29" id="0861a29">宝。知堪受化。即于晨朝持衣钵入城中。至</span><a name="0861b01" id="0861b01">婆罗门家门外而立。知彼妇意欲得好珠。即</a><a name="0861b02" id="0861b02">便化身为卖珠者。入其舍内示彼好珠。光彩</a><a name="0861b03" id="0861b03">鲜明形状可爱。告言我卖此珠。汝若须者随</a><a name="0861b04" id="0861b04">意当取。时婆罗门问其价直。邬陀夷曰。随</a><a name="0861b05" id="0861b05">汝所酬。彼少还价百分未一。邬陀夷即取其</a><a name="0861b06" id="0861b06">价。时彼夫妇怪未曾有。私自叹曰。何意贵珠</a><a name="0861b07" id="0861b07">而取贱价。邬陀夷知其根熟便复本形。时彼</a><a name="0861b08" id="0861b08">夫妇倍深信敬。遂以上妙饮食供养。食已澡</a><a name="0861b09" id="0861b09">漱。为说施颂复演深法。夫妇闻已皆证初果</a><a name="0861b10" id="0861b10">归依受戒。尽形供养广说如前。时邬陀夷舍</a><a name="0861b11" id="0861b11">之而去</a><a name="0861b12" id="0861b12"><p>医人者。时室罗伐城有婆罗门。于三宝中心</a><a name="0861b13" id="0861b13">无信敬。身婴疾苦绵历多年。所有医人无不</a><a name="0861b14" id="0861b14">弃舍。云是恶病不可疗治。时婆罗门更不求</a><a name="0861b15" id="0861b15">医。端然待死。邬陀夷观彼机堪受化。持衣钵</a><a name="0861b16" id="0861b16">入城中。到彼家立门外。化作医人。报言我善</a><a name="0861b17" id="0861b17">医疗。家人唤入。病者告曰。我病多时诸医皆</a><a name="0861b18" id="0861b18">弃。但知守死无可归依。化医报曰。汝不须忧。</a><a name="0861b19" id="0861b19">咒术良药力不思议。须臾之间令得平复。病</a><a name="0861b20" id="0861b20">人闻已深生欣庆。邬陀夷即为诵咒称三宝</a><a name="0861b21" id="0861b21">名。彼婆罗门既闻咒已众病皆除。平复如故。</a><a name="0861b22" id="0861b22">尊者见已还复本形。彼家夫妇倍生敬信叹</a><a name="0861b23" id="0861b23">未曾有。办妙饮食请受供养。食已说法俱证</a><a name="0861b24" id="0861b24">初果。为受归戒广说如前。乃至舍之而去。僧</a><a name="0861b25" id="0861b25">众者。时室罗伐城有一婆罗门。于三宝所不</a><a name="0861b26" id="0861b26">生信敬。大富多财。禀性悭吝无心舍施。乐多</a><a name="0861b27" id="0861b27">积聚。时邬陀夷知彼根熟。数往其舍频从乞</a><a name="0861b28" id="0861b28">求。虽劳去来竟无所得。后于他日执持衣钵。</a><a name="0861b29" id="0861b29">还入彼家空钵而出。适到门首彼婆罗门从<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230861a.htm'><img src='up.gif' border=0></a>
<a href='T230861c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>