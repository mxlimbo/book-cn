<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0856b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷41)</font> 九十波逸底迦法 默听斗诤学处第七十六 <font face='Arial'>T23, p0856b</h2></font><hr>
<span class='old'>
</a><a name="0856a28" id="0856a28">者。欲令纷竞不止息也。释罪如上。此中犯相</a><a name="0856a29" id="0856a29">其事云何。若苾刍在于上阁共为议论。有余</span><a name="0856b01" id="0856b01">苾刍升阁之时。应蹈阶道作声。或謦欬或弹</a><a name="0856b02" id="0856b02">指若不作如是事升阁之时。但闻言声未解</a><a name="0856b03" id="0856b03">其义。得恶作罪。若解言义便得堕罪。广说如</a><a name="0856b04" id="0856b04">前。乃至门屋轻重之罪随事应知。若经行处</a><a name="0856b05" id="0856b05">若静林中。亦准事应识。若有苾刍随路行时</a><a name="0856b06" id="0856b06">共为筹议。苾刍后来。所有行法皆准升阁应</a><a name="0856b07" id="0856b07">知。若不作者。得罪轻重如上。若苾刍先无仇</a><a name="0856b08" id="0856b08">隙。遇尔闻之。或复听已欲令斗诤。方便殄</a><a name="0856b09" id="0856b09">息者无犯。又无犯者谓初犯人。广说如上</a><a name="0856b10" id="0856b10"><p class='juan'>
根本说一切有部毗奈耶卷第四十一</p>
</a><a name="0856b11" id="0856b11"></a><a name="0856b12" id="0856b12"></a><a name="0856b13" id="0856b13"><p class='juan'>
根本说一切有部毗奈耶卷第四</a><a name="0856b14" id="0856b14">十二</p>
</a><a name="0856b15" id="0856b15"></a><a name="0856b16" id="0856b16"><p><span class='byline'>　　　　三藏法师义净奉　制译</span><br></a><a name="0856b17" id="0856b17"><p><b>　　<A NAME="n616"></A>不与欲默然起去学处第七十七</b></a><a name="0856b18" id="0856b18"><p>尔时薄伽梵。在室罗伐城逝多林给孤独园。</a><a name="0856b19" id="0856b19">时邬陀夷断诸结惑。广说如上。乃至十七众</a><a name="0856b20" id="0856b20">共为筹议。集苾刍众已。诣上座前作如是白。</a><a name="0856b21" id="0856b21">我今有所诘问。乃至欲与邬波难陀作舍置羯</a><a name="0856b22" id="0856b22">磨。时上座难陀作如是语。邬波难陀是老上</a><a name="0856b23" id="0856b23">座。宁容辄与作舍置事。十七众白大众曰。若</a><a name="0856b24" id="0856b24">与恶人为朋扇者。众亦与作舍置羯磨。难陀</a><a name="0856b25" id="0856b25">闻已遂生怖惧。以已毛緂聚在座上。状似人</a><a name="0856b26" id="0856b26">形默而起去。时众不知。遂与邬波难陀作舍</a><a name="0856b27" id="0856b27">置羯磨已。便诣难陀泣而告曰。何期黑钵忽</a><a name="0856b28" id="0856b28">然与我作舍置事。难陀报曰。汝不须忧。彼众</a><a name="0856b29" id="0856b29">不集作法不成。邬波难陀曰。谁不集耶。答曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230856a.htm'><img src='up.gif' border=0></a>
<a href='T230856c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>