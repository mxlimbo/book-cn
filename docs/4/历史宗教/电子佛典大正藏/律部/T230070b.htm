<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0070b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷9)</font> 明九十波夜提法之一 <font face='Arial'>T23, p0070b</h2></font><hr>
<span class='old'>
</a><a name="0070a28" id="0070a28">比丘常所行诤中。常所行诤想。如法灭已。如</a><a name="0070a29" id="0070a29">法灭想。还更发起言。诸长老。是事非作恶作。</span><a name="0070b01" id="0070b01">更作非断恶断。更断非停恶停。更停非灭。恶</a><a name="0070b02" id="0070b02">灭更灭。波夜提。常所行诤中。相言诤想。无</a><a name="0070b03" id="0070b03">事诤想。犯罪诤想。如法灭已。如法灭想。还</a><a name="0070b04" id="0070b04">更发起言。诸长老。是事非作恶作。更作非</a><a name="0070b05" id="0070b05">断恶断。更断非停恶停。更停非灭。恶灭更</a><a name="0070b06" id="0070b06">灭。波夜提。客比丘。受欲比丘。作羯磨比丘。</a><a name="0070b07" id="0070b07">见羯磨比丘亦如是。若比丘如法灭诤中。如</a><a name="0070b08" id="0070b08">法灭想。还更发起。波夜提。如法灭诤中。不</a><a name="0070b09" id="0070b09">如法灭想。还更发起。波夜提。如法灭诤中。</a><a name="0070b10" id="0070b10">生疑还更发起。波夜提。不如法灭诤中。如</a><a name="0070b11" id="0070b11">法灭想。还更发起。突吉罗。不如法灭诤中。</a><a name="0070b12" id="0070b12">生疑还更发起。突吉罗。不如法灭诤中。不如</a><a name="0070b13" id="0070b13">法灭想。还更发起不犯(四事竟)</a><a name="0070b14" id="0070b14"><p>佛在舍卫国。尔时迦留陀夷。中前着衣持钵</a><a name="0070b15" id="0070b15">入舍卫城乞食。食已还至自房。收衣钵持</a><a name="0070b16" id="0070b16">户钩在门间立。作是念。若有女人来此看者。</a><a name="0070b17" id="0070b17">我当示诸房舍。尔时多有女人来入寺看。迦</a><a name="0070b18" id="0070b18">留陀夷遥见女人来。作是言。诸姊妹来。我</a><a name="0070b19" id="0070b19">当示诸房舍处。以是因缘故。诸女人集。说</a><a name="0070b20" id="0070b20">两可羞事。以他母事向女说言。汝母隐处有</a><a name="0070b21" id="0070b21">如是如是相。尔时女作是念。如是比丘所</a><a name="0070b22" id="0070b22">说。必当与我母通。又以女事向母说。汝女隐</a><a name="0070b23" id="0070b23">处有如是如是相。母作是念。如是比丘所说。</a><a name="0070b24" id="0070b24">必当与我女通。又以子妇事向姑说。汝子妇</a><a name="0070b25" id="0070b25">隐处有如是如是相。姑作是念。如是比丘所</a><a name="0070b26" id="0070b26">说。必当与我子妇通。又以姑事向子妇说。</a><a name="0070b27" id="0070b27">汝姑隐处有如是如是相。子妇作是念。如是</a><a name="0070b28" id="0070b28">比丘所说。必当与我姑通。迦留陀夷作是</a><a name="0070b29" id="0070b29">语时。为他身自身作疑。是诸妇女展转相疑。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230070a.htm'><img src='up.gif' border=0></a>
<a href='T230070c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>