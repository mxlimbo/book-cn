<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0398c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷38)</font> 第八门第十子摄颂说涅槃之余 <font face='Arial'>T24, p0398c</h2></font><hr>
<span class='old'>
</a><a name="0398b28" id="0398b28">远离恶友近善知识应如是学</a><a name="0398b29" id="0398b29"><p>时阿难陀白佛言。世尊。我于静处作如是念。</span><a name="0398c01" id="0398c01">善知识者是半梵行。诸修行者由善友力方</a><a name="0398c02" id="0398c02">能成办。得善友故远离恶友。以是义故方</a><a name="0398c03" id="0398c03">知善友是半梵行。佛言。阿难陀勿作是语。善</a><a name="0398c04" id="0398c04">知识者是半梵行。何以故善知识者是全梵</a><a name="0398c05" id="0398c05">行。由此便能离恶知识。不造诸恶常修众善。</a><a name="0398c06" id="0398c06">纯一清白具足圆满梵行之相。由是因缘若</a><a name="0398c07" id="0398c07">得善伴与其同住。乃至涅槃事无不办。故名</a><a name="0398c08" id="0398c08">全梵行。何以故阿难陀我由善知识故。令</a><a name="0398c09" id="0398c09">诸有情于生老病死忧悲苦恼皆得解脱。若</a><a name="0398c10" id="0398c10">离善友无如是事。阿难陀于我所说应勤修</a><a name="0398c11" id="0398c11">学</a><a name="0398c12" id="0398c12"><p>尔时佛告诸苾刍曰。由是义故从今已去。不</a><a name="0398c13" id="0398c13">应辄度外道出家并受近圆。除释迦种及事</a><a name="0398c14" id="0398c14">火留髻外道。若披外道服来求出家及受近</a><a name="0398c15" id="0398c15">圆者。问无障法此人应与。何以故此是我亲</a><a name="0398c16" id="0398c16">有机缘故。其事火人说有业用。有因有缘有</a><a name="0398c17" id="0398c17">策励果故。此等不劳共住。即与出家并受近</a><a name="0398c18" id="0398c18">圆。若是自余外道之类。来求出家及近圆者。</a><a name="0398c19" id="0398c19">其亲教师应与衣服。食僧常食四月共住。若</a><a name="0398c20" id="0398c20">观其人性行调柔堪济度者。应与出家并近</a><a name="0398c21" id="0398c21">圆事如是应知</a><a name="0398c22" id="0398c22"><p>复次汝等苾刍。若法能于现在及未来世生</a><a name="0398c23" id="0398c23">长利乐者。汝等应当受持读诵。为他演说勿</a><a name="0398c24" id="0398c24">使废忘。欲令梵行得久住世。安乐人天利乐</a><a name="0398c25" id="0398c25">饶益诸众生故。此法是何。所谓契经应颂记</a><a name="0398c26" id="0398c26">别讽颂自说因缘本事本生方广希有譬喻论</a><a name="0398c27" id="0398c27">议。此十二分教若能受持读诵如说行者。能</a><a name="0398c28" id="0398c28">于现未生长利乐。乃至慈愍群生佛法久住。</a><a name="0398c29" id="0398c29">汝等苾刍我涅槃后。作如是念我于今日无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240398b.htm'><img src='up.gif' border=0></a>
<a href='T240399a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>