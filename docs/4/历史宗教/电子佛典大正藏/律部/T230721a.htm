<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0721a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷18)</font> 三十泥萨只波逸底迦法 使非亲尼浣故衣学处第四 <font face='Arial'>T23, p0721a</h2></font><hr>
<span class='old'>
</a><a name="0720c28" id="0720c28">曰。彼以远趣王舍大城。彼既闻已即便啼泣。</a><a name="0720c29" id="0720c29">苾刍问言。笈多何意啼泣。报言。圣者邬陀夷。</span><a name="0721a01" id="0721a01">令我弃俗许与出家。我既付嘱家产。彼便远</a><a name="0721a02" id="0721a02">舍而去。我今不居俗舍复非出家。宁不忧恼。</a><a name="0721a03" id="0721a03">有人报曰。为剃刀故彼向王城。欲取新刀剃</a><a name="0721a04" id="0721a04">汝新发。于时苾刍尼众为请教授来逝多林。</a><a name="0721a05" id="0721a05">见彼笈多行啼忧悒。问言。笈多何意啼泣。笈</a><a name="0721a06" id="0721a06">多具以前事告苾刍尼。诸尼报曰。汝诚无识。</a><a name="0721a07" id="0721a07">岂有苾刍度苾刍尼耶。还令尼众度汝出家。</a><a name="0721a08" id="0721a08">可随我来。至大世主乔答弥处度汝出家。时</a><a name="0721a09" id="0721a09">诸尼众便将笈多至大世主处。白言。圣者。此</a><a name="0721a10" id="0721a10">之笈多情愿出家。时大世主即与出家。时邬</a><a name="0721a11" id="0721a11">陀夷在王舍城作如是念。我为护惜诸黑钵</a><a name="0721a12" id="0721a12">者故。不与笈多出家。我多丧失腰绦杂物资</a><a name="0721a13" id="0721a13">身之具。若余黑钵度笈多出家者。乃至暂欲</a><a name="0721a14" id="0721a14">见我亦无由得。虽及安居情常不乐。时有摩</a><a name="0721a15" id="0721a15">诃罗苾刍。从室罗伐城夏安居已来至王城。</a><a name="0721a16" id="0721a16">时邬陀夷于竹林精舍外近大道边瞻望而</a><a name="0721a17" id="0721a17">住。遂遥见彼老苾刍来。发若荻花眉长下覆。</a><a name="0721a18" id="0721a18">伛肩垂臂徐步而行。时邬陀夷便作是念。此</a><a name="0721a19" id="0721a19">之来者何上座耶。既相近已告言。善来善来</a><a name="0721a20" id="0721a20">上座。老苾刍。云敬礼阿遮利耶。敬礼邬波驮</a><a name="0721a21" id="0721a21">耶。时邬陀夷见无轨则不识二师。即知定是</a><a name="0721a22" id="0721a22">摩诃罗也。遂将入寺问言。尔从何来。报言。</a><a name="0721a23" id="0721a23">从室罗伐来。时邬陀夷便生是念。若我先问</a><a name="0721a24" id="0721a24">笈多消息闻者讥丑。我应次第而问。汝摩诃</a><a name="0721a25" id="0721a25">罗既从彼来。得知世尊少病少恼起居轻利安</a><a name="0721a26" id="0721a26">乐行不。在室罗伐为夏安居。彼便报言。世尊</a><a name="0721a27" id="0721a27">无病安乐在彼安居。又问。苾刍苾刍尼。邬波</a><a name="0721a28" id="0721a28">索迦邬波斯迦众。并得无病安乐如常所居。</a><a name="0721a29" id="0721a29">于时时中奉觐世尊听正法不答言。所问之人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230720c.htm'><img src='up.gif' border=0></a>
<a href='T230721b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>