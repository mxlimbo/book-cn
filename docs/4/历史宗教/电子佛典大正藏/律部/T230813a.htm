<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0813a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷34)</font> 九十波逸底迦法 展转食学处第三十一 <font face='Arial'>T23, p0813a</h2></font><hr>
<span class='old'>
</a><a name="0812c28" id="0812c28">于晨朝时敷设座褥。安大水器布列香花。令</a><a name="0812c29" id="0812c29">使白佛。饮食已办。愿佛知时。尔时世尊。于日</span><a name="0813a01" id="0813a01">初分着衣持钵。与诸圣众诣长者家。是时六</a><a name="0813a02" id="0813a02">众苾刍问授事人曰。今日谁家请佛僧众。报</a><a name="0813a03" id="0813a03">言某长者子。六众议曰。彼客作人有何饮食。</a><a name="0813a04" id="0813a04">我今宜往余相识处求觅小食。至彼舍已。彼</a><a name="0813a05" id="0813a05">言圣者可食小食。即皆饱食方诣请处。尔时</a><a name="0813a06" id="0813a06">世尊。并诸大众至长者家。各洗足已就座而</a><a name="0813a07" id="0813a07">坐。是时贫生便以清净上妙饮食。手自供给</a><a name="0813a08" id="0813a08">悉令饱满。见六众苾刍不能美食。便诣佛所</a><a name="0813a09" id="0813a09">白言。世尊。我见众中有诸圣者不能美食。将</a><a name="0813a10" id="0813a10">非由此障我生天。佛言贤首。但施座褥定得</a><a name="0813a11" id="0813a11">生天。何况佛僧为受饮食。是时贫人见佛僧</a><a name="0813a12" id="0813a12">众饭食既讫。收钵器已。便持小席在佛前坐。</a><a name="0813a13" id="0813a13">听说妙法。佛为宣说示教利喜从座而去。当</a><a name="0813a14" id="0813a14">尔之时有五百商人。从大海来过王舍城。初</a><a name="0813a15" id="0813a15">至之日遇大节会。所将珍货无人交易。共相</a><a name="0813a16" id="0813a16">议曰。既无交易事欲如何。饮食所须无求觅</a><a name="0813a17" id="0813a17">处。中有一人。曾近苾刍谙知法式。告诸人曰。</a><a name="0813a18" id="0813a18">宜可散问。今朝何处供佛及僧。其家必有余</a><a name="0813a19" id="0813a19">残饮食。我等往彼而求觅之。访知某甲长者</a><a name="0813a20" id="0813a20">之宅已供佛僧。我等往彼当以价直而求赎</a><a name="0813a21" id="0813a21">之。即便至舍白言。长者。佛僧食讫必有余残。</a><a name="0813a22" id="0813a22">求赎多少。长者报言。非是我食。是此少年所</a><a name="0813a23" id="0813a23">设饮食。商人就彼同前求觅。贫人报曰。我不</a><a name="0813a24" id="0813a24">须钱直尔相惠。时彼商人悉皆恣食。既饱满</a><a name="0813a25" id="0813a25">已咸并称叹。白长者曰。仁于今日获大善利。</a><a name="0813a26" id="0813a26">于己舍内供佛及僧。我等商人亦蒙饱足。长</a><a name="0813a27" id="0813a27">者报曰。此非我食。是此少年所设供养。问曰。</a><a name="0813a28" id="0813a28">今此少年是谁之子。报云是某甲长者子。商</a><a name="0813a29" id="0813a29">主报曰。此人即是我知识之子。便以大叠<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230812c.htm'><img src='up.gif' border=0></a>
<a href='T230813b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>