<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毗尼母经 0832c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毗尼母经</font> <font face='Arial'>(卷6)</font> <font face='Arial'>T24, p0832c</h2></font><hr>
<span class='old'>
</a><a name="0832b28" id="0832b28">情。上座应语说法者。长老不应作如是说。何</a><a name="0832b29" id="0832b29">以故。有五事因缘。为正法作留难。法不得久</span><a name="0832c01" id="0832c01">住隐没不现。何者为五。一者所诵经文不具</a><a name="0832c02" id="0832c02">足。所习学法不能究尽。所教弟子文不具足。</a><a name="0832c03" id="0832c03">师及弟子。所说不了义亦不尽。二者若学习</a><a name="0832c04" id="0832c04">者尽知三藏。文义皆具所说明了。若不教四</a><a name="0832c05" id="0832c05">部众弟子者。其身灭已法亦随灭。三者若僧</a><a name="0832c06" id="0832c06">中上座为众导首者。不修三业乐营世俗生</a><a name="0832c07" id="0832c07">死中业。其边所习学徒众弟子。不修三业乐</a><a name="0832c08" id="0832c08">营世事。如此徒众能灭正法。四者若有比丘。</a><a name="0832c09" id="0832c09">性戾喜嗔不随人语。闻善闻恶皆生嗔恚。若</a><a name="0832c10" id="0832c10">有国土所重知见比丘。皆舍避去不复往返</a><a name="0832c11" id="0832c11">是灭法之本。五者若有比丘。常喜斗讼朋党</a><a name="0832c12" id="0832c12">相助。共诤形势利养。如此五事能速灭正法。</a><a name="0832c13" id="0832c13">若说法者。语言辩了殊音亦正。所习文句及</a><a name="0832c14" id="0832c14">义皆悉具足。复称众情。如此说者。一切大众</a><a name="0832c15" id="0832c15">皆应称叹随喜。复有五法因缘。能令正法不</a><a name="0832c16" id="0832c16">速隐没。一者所诵习经文句具足。前后次第</a><a name="0832c17" id="0832c17">所有义味悉能究尽。复教徒众弟子同己所</a><a name="0832c18" id="0832c18">知。如此人者。能令佛法久住于世。二者广知</a><a name="0832c19" id="0832c19">三藏文义具足。复能为四部之众如所解教</a><a name="0832c20" id="0832c20">之。其身虽灭令后代正法相续不绝。如此人</a><a name="0832c21" id="0832c21">者。能使正法不坠于地。三者僧中若有大德</a><a name="0832c22" id="0832c22">上座。为四部所重者。能勤修三业舍营世事。</a><a name="0832c23" id="0832c23">其徒众弟子递代相续皆亦如是。此亦复令</a><a name="0832c24" id="0832c24">正法久住。四者若有比丘。其性柔和言无违</a><a name="0832c25" id="0832c25">逆。闻善从之闻恶远避。若有高才智德者训</a><a name="0832c26" id="0832c26">诲。其言奉而修行。是亦能令佛法久住。五者</a><a name="0832c27" id="0832c27">若比丘共相和顺。不为形势利养朋党相助</a><a name="0832c28" id="0832c28">共诤是非。如此五事能令正法流传不绝。是</a><a name="0832c29" id="0832c29">名说法中上座。尔时瓶沙王在楼上。见诸白<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240832b.htm'><img src='up.gif' border=0></a>
<a href='T240833a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>