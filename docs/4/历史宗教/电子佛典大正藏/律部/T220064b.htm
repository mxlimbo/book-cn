<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0064b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷9)</font> 初分之五堕初 <font face='Arial'>T22, p0064b</h2></font><hr>
<span class='old'>
</a><a name="0064a28" id="0064a28">说。若比丘与女人共道行波逸提。有诸比丘</a><a name="0064a29" id="0064a29">共行。中道见诸女人亦行此路。心生疑悔。</span><a name="0064b01" id="0064b01">我等将无犯波逸提耶。以是白佛。佛以是事</a><a name="0064b02" id="0064b02">集比丘僧。告诸比丘。若比丘不期与女人共</a><a name="0064b03" id="0064b03">道行。犯波逸提无有是处。从今是戒应如是</a><a name="0064b04" id="0064b04">说。若比丘与女人期共道行波逸提。有诸比</a><a name="0064b05" id="0064b05">丘与女人期共道行。后不敢去或从余道。犹</a><a name="0064b06" id="0064b06">生疑悔。以是白佛。佛以是事集比丘僧。告诸</a><a name="0064b07" id="0064b07">比丘。若比丘虽先与女人期共道行。竟不去</a><a name="0064b08" id="0064b08">或从余路去。犯波逸提无有是处。从今</a><a name="0064b09" id="0064b09">是戒应如是说。若比丘与女人期共道行。从</a><a name="0064b10" id="0064b10">此聚落到彼聚落波逸提。比丘尼亦如是。式</a><a name="0064b11" id="0064b11">叉摩那沙弥沙弥尼突吉罗(六十七竟)</a><a name="0064b12" id="0064b12"><p>佛在拘萨罗国。与大比丘僧千二百五十人</a><a name="0064b13" id="0064b13">游行人间。诸比丘或得屋中或在树下或在</a><a name="0064b14" id="0064b14">露地。时六群比丘。共十七群比丘。大聚薪草</a><a name="0064b15" id="0064b15">露地然火。在边坐炙。时有一蛇。从木孔出。</a><a name="0064b16" id="0064b16">诸比丘见以物掷之。蛇即还入。得热复出。诸</a><a name="0064b17" id="0064b17">比丘复更掷之。蛇复还入。须臾顷复出。掷</a><a name="0064b18" id="0064b18">一比丘啮之即死。诸比丘围绕啼泣。诸长老</a><a name="0064b19" id="0064b19">比丘问。汝等何故啼泣。答言。此比丘为蛇啮</a><a name="0064b20" id="0064b20">命过。具说上事。诸长老比丘种种呵责。汝等</a><a name="0064b21" id="0064b21">云何见蛇再三出。犹故不避致令啮死。以是</a><a name="0064b22" id="0064b22">白佛。佛以是事集比丘僧。问六群诸比丘。</a><a name="0064b23" id="0064b23">汝等实尔不。答言。实尔世尊。佛种种呵责已。</a><a name="0064b24" id="0064b24">告诸比丘。今为诸比丘结戒。从今是戒应如</a><a name="0064b25" id="0064b25">是说。若比丘然火波逸提。时六群比丘使守</a><a name="0064b26" id="0064b26">园人沙弥然火。诸长老比丘见呵责言。汝岂</a><a name="0064b27" id="0064b27">不闻佛制不得然火耶。答言。我使守园人沙</a><a name="0064b28" id="0064b28">弥然。非为有犯。诸比丘言。自然使人然有</a><a name="0064b29" id="0064b29">何等异。以是白佛。佛以是事集比丘僧。问六<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220064a.htm'><img src='up.gif' border=0></a>
<a href='T220064c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>