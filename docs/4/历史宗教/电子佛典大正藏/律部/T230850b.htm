<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0850b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷40)</font> 九十波逸底迦法 与女人同室宿学处第六十五 <font face='Arial'>T23, p0850b</h2></font><hr>
<span class='old'>
</a><a name="0850a28" id="0850a28">相其事云何。若苾刍与女同宿。身在中阁女</a><a name="0850a29" id="0850a29">人在阁下。应拔梯令上。或门安扂钥或遣人</span><a name="0850b01" id="0850b01">看守。若异此者。乃至明相未出已来。得恶作</a><a name="0850b02" id="0850b02">罪。若过明相便得堕罪。若苾刍在阁下女在</a><a name="0850b03" id="0850b03">中阁。或苾刍在中阁女在上阁。或复翻此。广</a><a name="0850b04" id="0850b04">说如前。或苾刍在房女在檐前。唯除梯一事。</a><a name="0850b05" id="0850b05">余并如前。若女在房中苾刍檐下。应外系其</a><a name="0850b06" id="0850b06">户。余如前说。若在门屋下。苾刍门内女在门</a><a name="0850b07" id="0850b07">前。应内安关扂。翻斯外系。余并同前。假令共</a><a name="0850b08" id="0850b08">室。若有夫主守护者无犯。又无犯者谓初犯</a><a name="0850b09" id="0850b09">人。广说如上。时诸苾刍咸皆有疑。白佛言。世</a><a name="0850b10" id="0850b10">尊。具寿阿尼卢陀曾作何业生富贵家。出家</a><a name="0850b11" id="0850b11">断惑证阿罗汉。广化有情为大利益。唯愿为</a><a name="0850b12" id="0850b12">说。佛告诸苾刍。汝等当听。乃往过去迦摄佛</a><a name="0850b13" id="0850b13">时有一苾刍。于聚落中住。建大寺宇躬为捡</a><a name="0850b14" id="0850b14">挍。设上供养愿求解脱。共住弟子有五百人。</a><a name="0850b15" id="0850b15">时聚落中所有人民。于苾刍处信敬深重。乃</a><a name="0850b16" id="0850b16">至广说。由昔捡挍供养众僧故生富贵家。由</a><a name="0850b17" id="0850b17">发愿力故证阿罗汉。彼五百弟子即今五百</a><a name="0850b18" id="0850b18">阿罗汉是。昔聚落中所有居人。即所化诸</a><a name="0850b19" id="0850b19">人是。又问何因得妙天眼。佛弟子中最为第</a><a name="0850b20" id="0850b20">一。佛言昔迦罗村驮佛制底之处兴大供养。</a><a name="0850b21" id="0850b21">时有群贼欲行窃盗入制底中。见其灯闇遂</a><a name="0850b22" id="0850b22">便挑举。睹佛尊容情生欢喜。即发大愿。愿</a><a name="0850b23" id="0850b23">我来世得遇大师承事无倦。得妙天眼人中</a><a name="0850b24" id="0850b24">第一。由彼愿力今获天眼最为第一。汝诸苾</a><a name="0850b25" id="0850b25">刍当如是学</a><a name="0850b26" id="0850b26"><p class='juan'>
根本说一切有部毗奈耶卷第四十</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230850a.htm'><img src='up.gif' border=0></a>
<a href='T230850c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>