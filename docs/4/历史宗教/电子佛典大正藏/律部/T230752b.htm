<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0752b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷23)</font> 三十泥萨只波逸底迦法 急难施衣学处第二十六 <font face='Arial'>T23, p0752b</h2></font><hr>
<span class='old'>
</a><a name="0752a28" id="0752a28">告。商主报曰。仁于何处请得苾刍。报言六众</a><a name="0752a29" id="0752a29">苾刍并其徒伴。商主报曰。仁往大海取假琉</span><a name="0752b01" id="0752b01">璃。岂逝多林更无余人。仁等何因但请六众。</a><a name="0752b02" id="0752b02">是时商主及诸商人各生嫌贱。沙门释子无</a><a name="0752b03" id="0752b03">有耻愧破坏净法。我等初起信芽即令摧折。</a><a name="0752b04" id="0752b04">诸苾刍闻以事白佛。佛言夏中分物有此过</a><a name="0752b05" id="0752b05">生。故诸苾刍不应夏中分夏利物。若夏中分</a><a name="0752b06" id="0752b06">者得越法罪。此是缘起尚未制戒。即于尔时</a><a name="0752b07" id="0752b07">于此城中苾刍尼大世主。常修寂定。所有门</a><a name="0752b08" id="0752b08">徒亦皆宴寂。法与苾刍尼常乐持经。所有门</a><a name="0752b09" id="0752b09">徒亦持经藏。斯之二人同居一寺。若大世主</a><a name="0752b10" id="0752b10">门徒从定起已。时法与尼告门徒曰。诸妹世</a><a name="0752b11" id="0752b11">尊听许诸苾刍尼出家圆具。皆是大世主劝</a><a name="0752b12" id="0752b12">请之力。如世尊说。若人能护他意当生多福。</a><a name="0752b13" id="0752b13">诸妹汝等亦应作无常观。是时门徒随教而</a><a name="0752b14" id="0752b14">作。若法与门徒读诵之时。大世主告门徒曰。</a><a name="0752b15" id="0752b15">诸妹。如来世尊于三大劫修诸苦行。无量百</a><a name="0752b16" id="0752b16">千六波罗蜜多。悉皆圆满证无上智。斯等皆</a><a name="0752b17" id="0752b17">为饶益有情。如世尊说。若人能护他意当生</a><a name="0752b18" id="0752b18">多福。诸妹。汝等亦应诵无常经。是时门徒随</a><a name="0752b19" id="0752b19">教而作。时二苾刍尼及诸门徒相将护故。所</a><a name="0752b20" id="0752b20">修善品不能增进如花少水。有邬波索迦名</a><a name="0752b21" id="0752b21">毗舍佉。于法与苾刍尼深生敬信。彼于苾刍</a><a name="0752b22" id="0752b22">尼所须资具皆随意与。时毗舍佉曾于一时</a><a name="0752b23" id="0752b23">至法与尼所。为申礼敬既至其所。尼便告曰。</a><a name="0752b24" id="0752b24">邬波索迦多苾刍尼共在一处。而作安居更</a><a name="0752b25" id="0752b25">相护惜。所修善品不能增进如花少水。汝颇</a><a name="0752b26" id="0752b26">能与苾刍尼众别造寺不。彼即报言。圣者。我</a><a name="0752b27" id="0752b27">大有物而无其地。地皆属王我无由得。法与</a><a name="0752b28" id="0752b28">报曰。必其能者我为白王望得其地。毗舍佉</a><a name="0752b29" id="0752b29">曰。若得地者当为造寺。时法与尼即便往诣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230752a.htm'><img src='up.gif' border=0></a>
<a href='T230752c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>