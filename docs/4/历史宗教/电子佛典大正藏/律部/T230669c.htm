<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0669c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷9)</font> 妄说自得上人法学处第四 <font face='Arial'>T23, p0669c</h2></font><hr>
<span class='old'>
</a><a name="0669b28" id="0669b28">法器见真谛理。其上升者至色究竟天。光中</a><a name="0669b29" id="0669b29">演说苦空无常无我等法。并说二伽他曰</span><a name="0669c01" id="0669c01"><p class='lg'>　　汝当于佛教　　　勤求出离道</a><br><a name="0669c02" id="0669c02">　　能破生死军　　　如象摧草舍</a><br><a name="0669c03" id="0669c03">　　于佛法律中　　　勇进常修学</a><br><a name="0669c04" id="0669c04">　　能舍于生死　　　得尽苦边际　</p></a><a name="0669c05" id="0669c05"><p>时彼光明遍照三千大千世界还至佛所。若</a><a name="0669c06" id="0669c06">佛世尊说摔去事光从背入。若说未来事光</a><a name="0669c07" id="0669c07">从胸入。若说地狱事光从足下入。若说傍生</a><a name="0669c08" id="0669c08">事光从足跟入。若说饿鬼事光从足指入。若</a><a name="0669c09" id="0669c09">说人事光从膝入。若说力轮王事光从左手</a><a name="0669c10" id="0669c10">掌入。若说转轮王事光从右手掌入。若说天</a><a name="0669c11" id="0669c11">事光从脐入。若说声闻事光从口入。若说独</a><a name="0669c12" id="0669c12">觉事光从眉间入。若说阿耨多罗三藐三</a><a name="0669c13" id="0669c13">菩提事光从顶入。是时光明绕佛三匝从脐</a><a name="0669c14" id="0669c14">而入。时具寿阿难陀合掌恭敬而白佛言。世</a><a name="0669c15" id="0669c15">尊如来应正等觉。熙怡微笑非无因缘。即说</a><a name="0669c16" id="0669c16">伽他而请佛曰</a><a name="0669c17" id="0669c17"><p class='lg'>　　口出种种妙光明　　　流满大千非一相</a><br><a name="0669c18" id="0669c18">　　周遍十方诸刹土　　　如日光照尽虚空</a><br><a name="0669c19" id="0669c19">　　佛是众生最胜因　　　能除憍慢及忧戚</a><br><a name="0669c20" id="0669c20">　　无缘不启于金口　　　微笑当必演希奇</a><br><a name="0669c21" id="0669c21">　　安详审谛牟尼尊　　　乐欲闻者能为说</a><br><a name="0669c22" id="0669c22">　　如师子王发妙吼　　　愿为我等决疑心</a><br><a name="0669c23" id="0669c23">　　如大海内妙山王　　　若无因缘不摇动</a><br><a name="0669c24" id="0669c24">　　自在慈悲现微笑　　　为渴仰者说因缘　</p></a><a name="0669c25" id="0669c25"><p>尔时世尊告阿难陀曰。如是如是阿难陀非</a><a name="0669c26" id="0669c26">无因缘。如来应正等觉辄现微笑。汝今应可</a><a name="0669c27" id="0669c27">告诸苾刍。如来欲往河岸游行。若诸具寿。乐</a><a name="0669c28" id="0669c28">欲随从如来去者当可持衣时。具寿阿难陀</a><a name="0669c29" id="0669c29">承佛教已。告诸苾刍曰。诸具寿。佛今欲往<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230669b.htm'><img src='up.gif' border=0></a>
<a href='T230670a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>