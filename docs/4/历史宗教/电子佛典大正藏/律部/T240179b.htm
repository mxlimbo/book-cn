<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0179b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷15)</font> <font face='Arial'>T24, p0179b</h2></font><hr>
<span class='old'>
</a><a name="0179a28" id="0179a28">子言。我等请随太子。于时取吉胜日。即便</a><a name="0179a29" id="0179a29">同去。广说如前。乃至入海即告弟曰。此舶海</span><a name="0179b01" id="0179b01">中忽逢难破。汝应捉我。不须恐怖。恶行报云。</a><a name="0179b02" id="0179b02">如兄所教。舶遇好风遂至宝所。是时舶师告</a><a name="0179b03" id="0179b03">于太子及众人曰。汝等昔闻有珍宝渚。今此</a><a name="0179b04" id="0179b04">处是有种种宝。随其采取。众人闻已欢喜踊</a><a name="0179b05" id="0179b05">跃。即便下舡取种种宝。犹如麻麦满其船</a><a name="0179b06" id="0179b06">中。善行太子取如意珠。系其腰下回船而还。</a><a name="0179b07" id="0179b07">欲至此岸。逢摩竭鱼打破其船。是时恶行即</a><a name="0179b08" id="0179b08">捉其兄船人珍宝皆悉漂失。唯有恶行。以兄</a><a name="0179b09" id="0179b09">威力得至此岸。善行用力既出海已疲极而</a><a name="0179b10" id="0179b10">睡。恶行守兄。遂见其兄腰下宝珠。即作是念。</a><a name="0179b11" id="0179b11">兄得好珠我失所获。我今应可刺兄目瞎。持</a><a name="0179b12" id="0179b12">珠独还。作是念已先盗取宝。便以棘针刺兄</a><a name="0179b13" id="0179b13">目瞎。弃之而去。善行无眼不知归路。后牧牛</a><a name="0179b14" id="0179b14">人见已问云。从何而来。是时盲人具如上</a><a name="0179b15" id="0179b15">说。牧牛人知即起慈心。将归家中。善行本性</a><a name="0179b16" id="0179b16">极善弹琴。在彼家内时为弹琴。牧牛人妻心</a><a name="0179b17" id="0179b17">生爱念。即起染欲语盲人云。共我行私。盲人</a><a name="0179b18" id="0179b18">闻已两手掩耳白云。勿出此语。我不欲闻。汝</a><a name="0179b19" id="0179b19">是我妹。何出此言。佛告诸苾刍。世间常法。一</a><a name="0179b20" id="0179b20">切有情心贪欲色。若不相随各生嗔恚。时彼</a><a name="0179b21" id="0179b21">妇人见不遂意。即生嗔恨起心谤染。告其夫</a><a name="0179b22" id="0179b22">云。彼无目人欲淫秽我。如何家内养此恶人。</a><a name="0179b23" id="0179b23">佛复告诸苾刍。世间常法。一切有情于所爱</a><a name="0179b24" id="0179b24">妻。被人侵污心生嗔恼。此一切怨此怨为重。</a><a name="0179b25" id="0179b25">由此因缘其牧牛人闻妻语已。于无目人起</a><a name="0179b26" id="0179b26">重嗔恨复作是念。此人重罪今见无目。即是</a><a name="0179b27" id="0179b27">受报不须杀害。但驱令出。作此念已即便驰</a><a name="0179b28" id="0179b28">出。其无目人抱琴而去巡历城邑乞求活命。</a><a name="0179b29" id="0179b29">后时父王既崩之后。其弟恶行即绍王位。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240179a.htm'><img src='up.gif' border=0></a>
<a href='T240179c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>