<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0341c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷28)</font> 第六门第四子摄颂大药之余 <font face='Arial'>T24, p0341c</h2></font><hr>
<span class='old'>
</a><a name="0341b28" id="0341b28">珠。日光辉照影落池内。与珠不别。告诸人曰</a><a name="0341b29" id="0341b29">若入池中。得此珠者我当赐与。人皆入池求</span><a name="0341c01" id="0341c01">不能得。大药还报毗舍佉。彼便答曰。可向</a><a name="0341c02" id="0341c02">上望寻得珠本。随言而取。王曰。是谁上智。</a><a name="0341c03" id="0341c03">答曰。是毗舍佉。王乃与珠弥更称善。时诸大</a><a name="0341c04" id="0341c04">臣见毗舍佉。仪容挺特举世无双。皆悉有心</a><a name="0341c05" id="0341c05">共为私爱。以妙珠宝通使往还。然毗舍佉曾</a><a name="0341c06" id="0341c06">无异念。见求不已。告大药曰。于君国境有如</a><a name="0341c07" id="0341c07">斯事。见他好妇遂即私求深诚鄙恶。答曰。</a><a name="0341c08" id="0341c08">此是世法人皆共传。然彼妇女是贞确者即</a><a name="0341c09" id="0341c09">不随从。妇曰。我欲辱彼勿当见责。答曰。随</a><a name="0341c10" id="0341c10">意。妇曰。君可称病。我自知时。大药如言。辞</a><a name="0341c11" id="0341c11">之以疾。诸臣遣使问毗舍佉。报云。夫患我意</a><a name="0341c12" id="0341c12">无违。即造木人形同大药。卧在床席覆以薄</a><a name="0341c13" id="0341c13">衣。报诸人云。我夫病困形命无几可随自力。</a><a name="0341c14" id="0341c14">与我相亲勿令人见。遂即造六大柜安六房</a><a name="0341c15" id="0341c15">中。大臣来者报云。且藏此处恐有人知。待</a><a name="0341c16" id="0341c16">入中已即牢锁闲。如是六臣咸入于柜。告</a><a name="0341c17" id="0341c17">诸人曰大药已亡。王及诸臣中宫寮庶咸作</a><a name="0341c18" id="0341c18">是念。如是胜人一朝殒殁。各生忧苦号哭失</a><a name="0341c19" id="0341c19">声。时毗舍佉便舁六柜。来至王所白言。大</a><a name="0341c20" id="0341c20">王。大药身死。所有珍货咸在柜内。宜亲领</a><a name="0341c21" id="0341c21">受。并说二颂。王见悲惨。今日身亡便将物至。</a><a name="0341c22" id="0341c22">于时大药从侧门入。花缨饰体来诣王前。含</a><a name="0341c23" id="0341c23">笑而白王言。于我爱念极深。才死不停。即收</a><a name="0341c24" id="0341c24">赀货。王曰。非我索财。是毗舍佉身自持至。作</a><a name="0341c25" id="0341c25">如是语</a><a name="0341c26" id="0341c26"><p class='lg'>　　大王今当知　　　大药身已谢</a><br><a name="0341c27" id="0341c27">　　此是彼珍宝　　　闻柜可亲观</a><br><a name="0341c28" id="0341c28">　　我夫形影没　　　孤寡无依附</a><br><a name="0341c29" id="0341c29">　　恐有外人欺　　　失此王家物　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240341b.htm'><img src='up.gif' border=0></a>
<a href='T240342a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>