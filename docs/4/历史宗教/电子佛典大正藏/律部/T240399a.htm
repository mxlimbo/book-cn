<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0399a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷38)</font> 第八门第十子摄颂说涅槃之余 <font face='Arial'>T24, p0399a</h2></font><hr>
<span class='old'>
</a><a name="0398c28" id="0398c28">于现未生长利乐。乃至慈愍群生佛法久住。</a><a name="0398c29" id="0398c29">汝等苾刍我涅槃后。作如是念我于今日无</span><a name="0399a01" id="0399a01">有大师。汝等不应起如是见。我令汝等每于</a><a name="0399a02" id="0399a02">半月。说波罗底木叉。当知此则是汝大师是</a><a name="0399a03" id="0399a03">汝依处。若我住世无有异也。又始从今日小</a><a name="0399a04" id="0399a04">下苾刍。于长宿处不应唤其氏族姓字。应唤</a><a name="0399a05" id="0399a05">大德或云具寿。老大苾刍应唤小者为具寿。</a><a name="0399a06" id="0399a06">然大苾刍于小者处。应可存情哀怜覆护生</a><a name="0399a07" id="0399a07">慈念心。或以衣钵钵络腰绦。共相济给勿令</a><a name="0399a08" id="0399a08">阙事。或复教授读诵禅思使有日益。如是能</a><a name="0399a09" id="0399a09">令我法增长。若不尔者法当速灭。又汝等苾</a><a name="0399a10" id="0399a10">刍此地方所有其四处。若有净信男子女人。</a><a name="0399a11" id="0399a11">乃至尽形常应系念生恭敬心。云何为四。一</a><a name="0399a12" id="0399a12">谓佛生处。二成正觉处。三转法轮处。四入大</a><a name="0399a13" id="0399a13">涅槃处。若能于此四处或自亲礼。或遥致敬</a><a name="0399a14" id="0399a14">企念虔诚。生清净信常系心者。命终之后必</a><a name="0399a15" id="0399a15">得生天(比于西方亲见如来一代五十余年居止之处。有其八所一本生处二成道处。三转法轮处四鹫峰</a><a name="0399a16" id="0399a16">山处。五广严城处六从天下处。七祇树园处八双林涅槃处。四是定处余皆不定。总摄颂曰。生成法鹫广下只</a><a name="0399a17" id="0399a17">林虔诚一想福胜千金)</a><a name="0399a18" id="0399a18"><p>复次佛告诸苾刍。汝等有疑今悉应问。若于</a><a name="0399a19" id="0399a19">佛法僧宝。苦集灭道四圣谛处。有疑问者我</a><a name="0399a20" id="0399a20">当为答</a><a name="0399a21" id="0399a21"><p>时具寿阿难陀白佛言。世尊。如我今者解佛</a><a name="0399a22" id="0399a22">所说。命诸苾刍有疑当问。然此众中竟无一</a><a name="0399a23" id="0399a23">人。于佛法僧宝苦集灭道谛。有怀疑惑更须</a><a name="0399a24" id="0399a24">问者。佛言。善哉善哉阿难陀。汝能如实通</a><a name="0399a25" id="0399a25">达作如是语。于此众内我以智观。于谛宝中</a><a name="0399a26" id="0399a26">实无疑者。此是如来最后所作。尔时如来大</a><a name="0399a27" id="0399a27">悲愍故。遂去上衣现其身相。告诸苾刍汝</a><a name="0399a28" id="0399a28">等今者可观佛身。汝等今者可观佛身。何以</a><a name="0399a29" id="0399a29">故。如来应正等觉。难可逢遇如乌昙跋罗华。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240398c.htm'><img src='up.gif' border=0></a>
<a href='T240399b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>