<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0002c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷1)</font> 第一分初波罗夷法 <font face='Arial'>T22, p0002c</h2></font><hr>
<span class='old'>
</a><a name="0002b28" id="0002b28">善。汝父母听未。答言。未听。佛言。一切佛法</a><a name="0002b29" id="0002b29">父母不听不得为道。即白佛言。我今当还启</span><a name="0002c01" id="0002c01">白父母。佛言。今正是时。于是须提那。便从坐</a><a name="0002c02" id="0002c02">起右绕三匝还家。白父母言。我闻佛法。在家</a><a name="0002c03" id="0002c03">缚着。今欲出家广修梵行。父母答言。止须提</a><a name="0002c04" id="0002c04">那。莫作是语。吾先无子。祷祠神祇仅而有汝。</a><a name="0002c05" id="0002c05">一子之爱情念实重。死不相远。如何生离。汝</a><a name="0002c06" id="0002c06">家饶富。金银宝物恣汝修德。现世受乐。何用</a><a name="0002c07" id="0002c07">出家夺吾情志。苦请至三父母不许。便从坐</a><a name="0002c08" id="0002c08">起。住于别处作是誓言。若不得出家。终不复</a><a name="0002c09" id="0002c09">食。于此而死。何用徒生。即便不食至于六</a><a name="0002c10" id="0002c10">日。亲戚闻之咸来慰喻言。汝父母唯汝一</a><a name="0002c11" id="0002c11">子。爱念情重。死尚不远。况闻生离。汝家大富</a><a name="0002c12" id="0002c12">可以树德。道由于心不在形服。何必伤生苦</a><a name="0002c13" id="0002c13">违父母。如是至三。默然不受。又诸时友亦</a><a name="0002c14" id="0002c14">来谏之苦言如上。亦复如是。各舍之去。至父</a><a name="0002c15" id="0002c15">母所。咸作是言。如我所见不可复转。若听出</a><a name="0002c16" id="0002c16">家犹可时见。不乐道者归来有期。绝餐六日</a><a name="0002c17" id="0002c17">余命漏克。数日之间当弃中野。鸱乌吞啄虎</a><a name="0002c18" id="0002c18">狼竞食。人父人母胡宁忍此。父母闻已衔泪</a><a name="0002c19" id="0002c19">答言。听子出家修于梵行。但为我共要时还</a><a name="0002c20" id="0002c20">相见。亲友闻已皆大欢喜。复至其所语言。汝</a><a name="0002c21" id="0002c21">父母已许汝出家。不忘时归便得去矣。须提</a><a name="0002c22" id="0002c22">那即大欢喜。至父母所白言。我今诣佛出家</a><a name="0002c23" id="0002c23">修道。父母悲泣答言。听汝出家广修梵行。</a><a name="0002c24" id="0002c24">但勿忘要时还见我。于是须提那。拜辞父母</a><a name="0002c25" id="0002c25">绕三匝而去。还至佛所顶礼佛足。白佛言。世</a><a name="0002c26" id="0002c26">尊。父母已听。唯愿与我出家受戒。佛言。善</a><a name="0002c27" id="0002c27">来比丘修诸梵行。我善说法断一切苦。佛说</a><a name="0002c28" id="0002c28">是已。须提那须发自落袈裟着身钵盂在手。</a><a name="0002c29" id="0002c29">即成沙门得具足戒。出家未久。时世饥馑。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220002b.htm'><img src='up.gif' border=0></a>
<a href='T220003a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>