<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0879b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷46)</font> 九十波逸底迦法 入王宫门学处第八十二之一 <font face='Arial'>T23, p0879b</h2></font><hr>
<span class='old'>
</a><a name="0879a28" id="0879a28">人天趣受胜妙身。当为法器能见谛理。其上</a><a name="0879a29" id="0879a29">升者上至色究竟天。光中演说苦空无常无</span><a name="0879b01" id="0879b01">我等法。并复说此二伽他曰</a><a name="0879b02" id="0879b02"><p class='lg'>　　汝当求出离　　　于佛教精勤</a><br><a name="0879b03" id="0879b03">　　降伏生死军　　　如象摧草舍</a><br><a name="0879b04" id="0879b04">　　于此法律中　　　常修不放逸</a><br><a name="0879b05" id="0879b05">　　能竭烦恼海　　　当尽苦边际　</p></a><a name="0879b06" id="0879b06"><p>时彼光明周遍三千大千世界已。还至佛所。</a><a name="0879b07" id="0879b07">若佛世尊说摔去事。光从背入。若说未来事。</a><a name="0879b08" id="0879b08">光从胸入。若说地狱事。光从足下入。若说傍</a><a name="0879b09" id="0879b09">生事。光从足跟入。若说饿鬼事。光从足指入。</a><a name="0879b10" id="0879b10">若说人事。光从膝入。若说力轮王事。光从左</a><a name="0879b11" id="0879b11">手掌入。若说转轮王事。光从右手掌入。若说</a><a name="0879b12" id="0879b12">天事。光从脐入。若说声闻事。光从口入。若</a><a name="0879b13" id="0879b13">说独觉事。光从眉间入。若记阿耨多罗三藐</a><a name="0879b14" id="0879b14">三菩提事。光从顶入。是时光明绕佛三匝从</a><a name="0879b15" id="0879b15">足下入。时具寿阿难陀合掌恭敬白佛言。世</a><a name="0879b16" id="0879b16">尊如来应正等觉。熙怡微笑非无因缘。即说</a><a name="0879b17" id="0879b17">伽他而请佛曰</a><a name="0879b18" id="0879b18"><p class='lg'>　　口出种种妙光明　　　流满大千非一相</a><br><a name="0879b19" id="0879b19">　　周遍十方诸刹土　　　如日光照尽虚空</a><br><a name="0879b20" id="0879b20">　　佛是众生最胜因　　　能除憍慢及忧戚</a><br><a name="0879b21" id="0879b21">　　无缘不启于金口　　　微笑当演有希奇</a><br><a name="0879b22" id="0879b22">　　安详审谛牟尼尊　　　乐欲闻者能为说</a><br><a name="0879b23" id="0879b23">　　如师子王发妙吼　　　愿为我等决疑心</a><br><a name="0879b24" id="0879b24">　　佛如大海妙山王　　　若无因缘不摇动</a><br><a name="0879b25" id="0879b25">　　自在慈悲现微笑　　　为渴仰者说因缘　</p></a><a name="0879b26" id="0879b26"><p>佛告阿难陀。如是如是非无因缘。如来应正</a><a name="0879b27" id="0879b27">等觉辄为微笑。汝今当听。说伽他曰</a><a name="0879b28" id="0879b28"><p class='lg'>　　已断诸结缚　　　善拔众毒箭</a><br><a name="0879b29" id="0879b29">　　彼仙道苾刍　　　仍不免王法　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230879a.htm'><img src='up.gif' border=0></a>
<a href='T230879c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>