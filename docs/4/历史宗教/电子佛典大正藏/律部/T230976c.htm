<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0976c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷13)</font> 在露地安僧敷具学处第十四 <font face='Arial'>T23, p0976c</h2></font><hr>
<span class='old'>
</a><a name="0976b28" id="0976b28">于其处无苾刍尼者。应嘱求寂女。此若无者</a><a name="0976b29" id="0976b29">应嘱俗人。此若无者应观四方。好藏户钥然</span><a name="0976c01" id="0976c01">后方去。若于中路逢见。应报某处取之。言除</a><a name="0976c02" id="0976c02">时因缘者。谓除难缘。波逸底迦者。义如上说。</a><a name="0976c03" id="0976c03">此中犯相其事云何。若苾刍尼安僧敷具。故</a><a name="0976c04" id="0976c04">不嘱授舍而去者。乃至未离势分已来。得恶</a><a name="0976c05" id="0976c05">作罪。若离势分便得堕罪。若苾刍尼于露地</a><a name="0976c06" id="0976c06">处安僧敷具。回入房中为欲安坐寂止乱心。</a><a name="0976c07" id="0976c07">既寂定已方随意出。至初更时若不损坏敷</a><a name="0976c08" id="0976c08">具者。得恶作罪。若损坏者得堕罪</a><a name="0976c09" id="0976c09"><p>具寿邬波离白佛言。世尊大德。凡敷具者有</a><a name="0976c10" id="0976c10">几种损坏。佛告邬波离。有二种坏。谓风及雨。</a><a name="0976c11" id="0976c11">若风吹卷摄是名风坏。若雨湿彻是名雨坏。</a><a name="0976c12" id="0976c12">若苾刍尼于日暮时露安敷具。至半更时而</a><a name="0976c13" id="0976c13">不收摄。不自他看守。若不损坏者得恶作。若</a><a name="0976c14" id="0976c14">坏得堕罪。如是乃至一更一更半。二更二更</a><a name="0976c15" id="0976c15">半。三更三更半。四更四更半。平旦(西方夜有三时分十稍令</a><a name="0976c16" id="0976c16">难解故依此方五更为数冀令寻者易知耳)日出时小食时隅中时。欲</a><a name="0976c17" id="0976c17">午时正午时过午时。日角时晡时晡后时日</a><a name="0976c18" id="0976c18">暮时。若苾刍尼齐此昼夜。于时时中安僧敷</a><a name="0976c19" id="0976c19">具不即观察。若未损坏得恶作罪。若损坏者</a><a name="0976c20" id="0976c20">得堕罪</a><a name="0976c21" id="0976c21"><p><b>　　<A NAME="n745"></A>不举草敷具学处第十五</b></a><a name="0976c22" id="0976c22"><p>缘处同前。有二苾刍。为礼佛故向室罗伐城。</a><a name="0976c23" id="0976c23">在道日暮入寺寄宿。时诸苾刍遥见老者与</a><a name="0976c24" id="0976c24">房卧具。其少年者但与其房而无卧具。此</a><a name="0976c25" id="0976c25">二苾刍立性勤策。多觅干草敷令厚暖。至晓</a><a name="0976c26" id="0976c26">便去。后有众蚁依此草敷穿坏房舍。佛欲观</a><a name="0976c27" id="0976c27">僧卧具并制学处。见草狼藉广说如上。诃责</a><a name="0976c28" id="0976c28">乃至我今为二部弟子制其学处。应如是说</a><a name="0976c29" id="0976c29"><p>若复苾刍尼于僧房内。若草若叶自敷。教人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230976b.htm'><img src='up.gif' border=0></a>
<a href='T230977a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>