<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0670b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷9)</font> 妄说自得上人法学处第四 <font face='Arial'>T23, p0670b</h2></font><hr>
<span class='old'>
</a><a name="0670a28" id="0670a28">诸不信者共相议曰。诸人当知。我闻沙门瞿</a><a name="0670a29" id="0670a29">答摩断诸喜乐。彼亦爱好来观此鱼。诸敬信</span><a name="0670b01" id="0670b01">者便作是说。诸人应知。如佛世尊久除喜乐。</a><a name="0670b02" id="0670b02">岂非今日缘此鱼故。为诸大众降大慈悲。欲</a><a name="0670b03" id="0670b03">说希奇微妙之法。共说漏曰</a><a name="0670b04" id="0670b04"><p class='lg'>　　牟尼久舍喜乐心　　　无信之人生诽谤</a><br><a name="0670b05" id="0670b05">　　最胜今来于此处　　　必为时众说微言　</p></a><a name="0670b06" id="0670b06"><p>是时大众见世尊至悉皆惊起。由佛世尊为</a><a name="0670b07" id="0670b07">菩萨时。于师僧父母尊重之处常起恭敬故。</a><a name="0670b08" id="0670b08">尔时世尊入大众中。在苾刍前就座而坐。便</a><a name="0670b09" id="0670b09">告五百渔人曰。贤首汝等先身曾作恶业。由</a><a name="0670b10" id="0670b10">此缘故生在卑贱渔捕人中。汝今更复手执</a><a name="0670b11" id="0670b11">刀网。为杀害业而自活命。今于此死何处受</a><a name="0670b12" id="0670b12">生。渔人请曰。我今不知欲何所作。世尊告曰。</a><a name="0670b13" id="0670b13">汝今宜可放鱼鳖等水族之类。彼白佛言。如</a><a name="0670b14" id="0670b14">世尊教即便放舍。尔时世尊以神通力。令鱼</a><a name="0670b15" id="0670b15">鳖等如游于水入胜慧河。唯摩竭鱼独留不</a><a name="0670b16" id="0670b16">去。忆前生事能作人语。共佛酬答。尔时世尊</a><a name="0670b17" id="0670b17">告摩竭鱼曰。汝是劫比罗不。答言我是劫比</a><a name="0670b18" id="0670b18">罗。世尊复问。汝曾作身语意恶行不。答言曾</a><a name="0670b19" id="0670b19">作。汝颇知此三种恶行招恶异熟不。答言我</a><a name="0670b20" id="0670b20">知。汝知此业自身受不。答言现受。谁是汝恶</a><a name="0670b21" id="0670b21">知识。答言我母。彼生何处。答言生捺洛迦。汝</a><a name="0670b22" id="0670b22">生何趣。答言在傍生中。于此死已当生何处。</a><a name="0670b23" id="0670b23">答言我于此死生捺洛迦。时摩竭鱼作是语</a><a name="0670b24" id="0670b24">已即便啼泣。尔时世尊说伽他曰</a><a name="0670b25" id="0670b25"><p class='lg'>　　汝堕傍生趣　　　我今无奈何</a><br><a name="0670b26" id="0670b26">　　处在无暇中　　　啼泣当何益</a><br><a name="0670b27" id="0670b27">　　我今悲愍汝　　　汝宜发善心</a><br><a name="0670b28" id="0670b28">　　厌离傍生身　　　当得升天上　</p></a><a name="0670b29" id="0670b29"><p>时摩竭鱼闻是语已。于世尊所深生敬信。世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230670a.htm'><img src='up.gif' border=0></a>
<a href='T230670c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>