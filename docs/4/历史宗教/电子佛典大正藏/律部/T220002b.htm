<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0002b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷1)</font> 第一分初波罗夷法 <font face='Arial'>T22, p0002b</h2></font><hr>
<span class='old'>
</a><a name="0002a28" id="0002a28">门即设所供。手自斟酌食毕行水。以劫贝四</a><a name="0002a29" id="0002a29">张革屣一緉奉上世尊。僧各两张革屣一</span><a name="0002b01" id="0002b01">緉为安居施。诸比丘言。佛未听我等受安居</a><a name="0002b02" id="0002b02">施。以此白佛。佛种种赞叹少欲知足赞戒。赞</a><a name="0002b03" id="0002b03">持戒已。告诸比丘。因毗兰若。从今已后。听</a><a name="0002b04" id="0002b04">受安居施。即皆受之。于是婆罗门心大欢喜。</a><a name="0002b05" id="0002b05">取小床于佛前坐。佛复为说随喜之偈</a><a name="0002b06" id="0002b06"><p class='lg'>　　一切天祠中　　　奉事火为最</a><br><a name="0002b07" id="0002b07">　　一切异学中　　　萨婆帝为最</a><br><a name="0002b08" id="0002b08">　　一切众人中　　　转轮王为最</a><br><a name="0002b09" id="0002b09">　　一切众流中　　　大海水为最</a><br><a name="0002b10" id="0002b10">　　一切照明中　　　日月光为最</a><br><a name="0002b11" id="0002b11">　　天上天下中　　　佛福田为最　</p></a><a name="0002b12" id="0002b12"><p>尔时世尊说此偈已。更为说法示教利喜。从</a><a name="0002b13" id="0002b13">坐而起向僧伽尸国。展转游历。后之毗舍</a><a name="0002b14" id="0002b14">离。住猕猴河边重阁讲堂。为诸四众比丘比</a><a name="0002b15" id="0002b15">丘尼优婆塞优婆夷。国王大臣沙门婆罗门。</a><a name="0002b16" id="0002b16">供养恭敬尊重赞叹。尔时迦兰陀邑诸长者</a><a name="0002b17" id="0002b17">事缘入城。闻佛世尊在重阁讲堂皆诣佛所。</a><a name="0002b18" id="0002b18">见佛世尊与无量众围绕说法。时彼众中。有</a><a name="0002b19" id="0002b19">长者迦兰陀子。名须提那。闻法欢喜即作</a><a name="0002b20" id="0002b20">是念。如我解佛所说。夫在家者恩爱所缚。不</a><a name="0002b21" id="0002b21">得尽寿广修梵行。出家无著譬如虚空。我今</a><a name="0002b22" id="0002b22">宁可以家之信出家修道。众会各归。前至佛</a><a name="0002b23" id="0002b23">所。顶礼佛足白佛言。世尊。我向闻佛说法。</a><a name="0002b24" id="0002b24">作如是念。如我解佛所说。夫在家者恩爱所</a><a name="0002b25" id="0002b25">缚。不得尽寿广修梵行。出家无著譬如虚空。</a><a name="0002b26" id="0002b26">我今宁可以家之信出家修道。世尊。我有是</a><a name="0002b27" id="0002b27">念。今欲出家。唯愿与我出家受戒。佛言。甚</a><a name="0002b28" id="0002b28">善。汝父母听未。答言。未听。佛言。一切佛法</a><a name="0002b29" id="0002b29">父母不听不得为道。即白佛言。我今当还启<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220002a.htm'><img src='up.gif' border=0></a>
<a href='T220002c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>