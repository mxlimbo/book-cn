<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0910b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷1)</font> 八波罗市迦法 不净行学处第一 <font face='Arial'>T23, p0910b</h2></font><hr>
<span class='old'>
</a><a name="0910a28" id="0910a28">如此者我是其人。我今与尔共立盟誓。父母</a><a name="0910a29" id="0910a29">之教诚不可违。除初婚时暂尔执手。过斯已</span><a name="0910b01" id="0910b01">后所有身分誓不相触。时迦摄波共立契已。</a><a name="0910b02" id="0910b02">归会宗亲以成大礼。妻归之后于一柱观。敷</a><a name="0910b03" id="0910b03">设床座男女同居。随处一边各修善业。共厌</a><a name="0910b04" id="0910b04">世事专求出道。曾无一念起染欲心。时迦摄</a><a name="0910b05" id="0910b05">波。告妙贤曰</a><a name="0910b06" id="0910b06"><p class='lg'>　　遍观生死诸过患　　　咸由爱染作因缘</a><br><a name="0910b07" id="0910b07">　　世人皆悉共行非　　　岂悟长沦三有海　</p></a><a name="0910b08" id="0910b08"><p>又告妻曰。贤首。凡是女人性多惛睡。初夜后</a><a name="0910b09" id="0910b09">夜汝可安眠。于中夜时我暂消息。后于异时</a><a name="0910b10" id="0910b10">妙贤正卧垂手床前。其迦摄波或时经行或</a><a name="0910b11" id="0910b11">坐思惟。时天帝释见此事已。作如是念。吾今</a><a name="0910b12" id="0910b12">自往试迦摄波。为是诈妄欲邀名利。为是真</a><a name="0910b13" id="0910b13">实求解脱乎。即从天下化作一蛇。张口吐毒</a><a name="0910b14" id="0910b14">现可畏相。向妙贤处欲啮其臂。迦摄波见</a><a name="0910b15" id="0910b15">已。乃疾疾行至妙贤所。将宝扇柄举手置床。</a><a name="0910b16" id="0910b16">是时妙贤从睡惊觉。告其夫曰。圣子。勿亏盟</a><a name="0910b17" id="0910b17">誓。勿亏盟誓。迦摄波曰。岂汝不见黑毒蛇来。</a><a name="0910b18" id="0910b18">于时妙贤以颂答曰</a><a name="0910b19" id="0910b19"><p class='lg'>　　宁使我身遭毒蛇　　　慎勿亏誓来相触</a><br><a name="0910b20" id="0910b20">　　蛇毒但令一身死　　　染毒沦没无边际　</p></a><a name="0910b21" id="0910b21"><p>时迦摄波告其妻曰。贤首。汝至诚心共修净</a><a name="0910b22" id="0910b22">行。乃说漏曰</a><a name="0910b23" id="0910b23"><p class='lg'>　　履刀入火事虽难　　　对女修行难于是</a><br><a name="0910b24" id="0910b24">　　若能守志无亏犯　　　此实世间希有事　</p></a><a name="0910b25" id="0910b25"><p>时迦摄波更以其事告妙贤曰。非我欲心故</a><a name="0910b26" id="0910b26">触于汝。然以扇柄举手避蛇。时彼帝主见生</a><a name="0910b27" id="0910b27">嗟叹。遂往天宫。于是二人居一柱观。经十二</a><a name="0910b28" id="0910b28">年修清净行。如佛所说</a><a name="0910b29" id="0910b29"><p class='lg'>　　积聚皆消散　　　崇高必堕落<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230910a.htm'><img src='up.gif' border=0></a>
<a href='T230910c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>