<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0583c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷10)</font> <font face='Arial'>T24, p0583c</h2></font><hr>
<span class='old'>
</a><a name="0583b28" id="0583b28">更无余人。屏障者。堪行非处。坐者齐一寻</a><a name="0583b29" id="0583b29">内放身而坐。屏处屏处想疑。皆得堕罪。次二</span><a name="0583c01" id="0583c01">句轻。后二无犯。若天女龙女。药叉健达婆。</a><a name="0583c02" id="0583c02">紧那罗阿苏罗。毕丽多毕舍遮女。及半稚迦</a><a name="0583c03" id="0583c03">女若未堪行淫境。若聋騃等共屏坐时。咸得</a><a name="0583c04" id="0583c04">恶作。虽是天女而可执持。共彼坐时。亦得堕</a><a name="0583c05" id="0583c05">罪。若遣女人磨药同在门边。门扇不掩多人</a><a name="0583c06" id="0583c06">出入。如此之处虽坐非犯</a><a name="0583c07" id="0583c07"><p><b>　　<A NAME="n341"></A>独与尼屏处坐学处第二十九</b></a><a name="0583c08" id="0583c08"><p>佛在室罗伐城给孤独园。时邬陀夷苾刍共</a><a name="0583c09" id="0583c09">故二尼笈多屏障处坐。此由尼事烦恼同前。</a><a name="0583c10" id="0583c10">制斯学处</a><a name="0583c11" id="0583c11"><p>若复苾刍独与一苾刍尼屏处坐者。波逸底</a><a name="0583c12" id="0583c12">迦</a><a name="0583c13" id="0583c13"><p>此言坐者。据起犯缘。设余威仪亦皆同犯。</a><a name="0583c14" id="0583c14">自余轻重皆如上说</a><a name="0583c15" id="0583c15"><p><b>　　<A NAME="n342"></A>知苾刍尼赞叹得食学处第三十</b></a><a name="0583c16" id="0583c16"><p>佛在室罗伐城给孤独园。时窣吐罗难陀苾</a><a name="0583c17" id="0583c17">刍尼。知施主为尊者憍陈如等奉施饮食。彼</a><a name="0583c18" id="0583c18">便赞叹六众苾刍。回所施食自持将去。其事</a><a name="0583c19" id="0583c19">同前。家悭烦恼。制斯学处</a><a name="0583c20" id="0583c20"><p>若复苾刍知苾刍尼赞叹因缘得食食。除施</a><a name="0583c21" id="0583c21">主先有意。波逸底迦</a><a name="0583c22" id="0583c22"><p>言赞叹者。有二种。一赞具戒。二赞多闻。过分</a><a name="0583c23" id="0583c23">称扬令他敬信言食者。谓五蒲膳尼五珂但</a><a name="0583c24" id="0583c24">尼。又言食者。谓吞入咽。除先意者。谓彼施</a><a name="0583c25" id="0583c25">主先生此念。营办饮食。拟施其人设令赞叹</a><a name="0583c26" id="0583c26">具戒多闻。此亦非犯。由闻赞叹遂便不食。是</a><a name="0583c27" id="0583c27">故复言除先有意。此中犯者。若苾刍尼向施</a><a name="0583c28" id="0583c28">主舍。问食精粗。若闻粗者劝设精妙。赞彼苾</a><a name="0583c29" id="0583c29">刍证得四果。明解三藏善修诸定。若供养者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240583b.htm'><img src='up.gif' border=0></a>
<a href='T240584a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>