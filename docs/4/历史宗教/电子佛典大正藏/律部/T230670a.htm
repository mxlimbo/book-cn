<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0670a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷9)</font> 妄说自得上人法学处第四 <font face='Arial'>T23, p0670a</h2></font><hr>
<span class='old'>
</a><a name="0669c28" id="0669c28">欲随从如来去者当可持衣时。具寿阿难陀</a><a name="0669c29" id="0669c29">承佛教已。告诸苾刍曰。诸具寿。佛今欲往</span><a name="0670a01" id="0670a01">河岸游行。若诸具寿。乐随从者当可持衣。时</a><a name="0670a02" id="0670a02">诸苾刍既奉教已俱来佛所。尔时世尊往胜</a><a name="0670a03" id="0670a03">慧河。自调伏故调伏围绕。自寂静故寂静围</a><a name="0670a04" id="0670a04">绕。解脱解脱围绕。安隐安隐围绕。善顺善</a><a name="0670a05" id="0670a05">顺围绕。阿罗汉阿罗汉围绕。离欲离欲围绕。</a><a name="0670a06" id="0670a06">端严端严围绕。如栴檀林旃檀围绕。犹如象</a><a name="0670a07" id="0670a07">王众象围绕。如师子王师子围绕。如大牛王</a><a name="0670a08" id="0670a08">诸牛围绕。犹如鹅王诸鹅围绕。如妙翅鸟诸</a><a name="0670a09" id="0670a09">鸟围绕。如婆罗门学徒围绕。犹如大医病者</a><a name="0670a10" id="0670a10">围绕。如大将军兵众围绕。如大导师行旅围</a><a name="0670a11" id="0670a11">绕。犹如商主贾客围绕。如大长者人众围</a><a name="0670a12" id="0670a12">绕。如大国王诸臣围绕。如转轮王千子围绕。</a><a name="0670a13" id="0670a13">犹如明月众星围绕。犹如日轮千光围绕。如</a><a name="0670a14" id="0670a14">持国天王乾闼婆众围绕。如增长天王拘畔</a><a name="0670a15" id="0670a15">荼众围绕。如丑目天王龙众围绕。如多闻天</a><a name="0670a16" id="0670a16">王药叉众围绕。如净妙王阿苏罗众围绕。犹</a><a name="0670a17" id="0670a17">如帝释三十三天围绕。如梵天王梵众围绕。</a><a name="0670a18" id="0670a18">犹如大海湛然安静。犹如大云叆叇垂布。犹</a><a name="0670a19" id="0670a19">如象王屏息狂醉。调伏诸根威仪寂静。三十</a><a name="0670a20" id="0670a20">二相而为庄饰。八十种好以自严身。圆光一</a><a name="0670a21" id="0670a21">寻朗踰千日。安步徐进如移宝山。十力四无</a><a name="0670a22" id="0670a22">畏大悲三念住。无量功德皆悉圆满。诸大声</a><a name="0670a23" id="0670a23">闻尊者阿慎若憍陈如。尊者马胜。尊者婆瑟</a><a name="0670a24" id="0670a24">波。尊者大名。尊者无灭。尊者舍利子。尊者大</a><a name="0670a25" id="0670a25">目连。尊者迦摄波。尊者阿难陀。尊者颉离</a><a name="0670a26" id="0670a26">伐底。如是等诸大声闻。及诸苾刍众共往河</a><a name="0670a27" id="0670a27">侧。时诸大众遥见世尊并苾刍众自远而来。</a><a name="0670a28" id="0670a28">诸不信者共相议曰。诸人当知。我闻沙门瞿</a><a name="0670a29" id="0670a29">答摩断诸喜乐。彼亦爱好来观此鱼。诸敬信<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230669c.htm'><img src='up.gif' border=0></a>
<a href='T230670b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>