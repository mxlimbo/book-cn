<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0643c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷4)</font> 不与取学处第二之一 <font face='Arial'>T23, p0643c</h2></font><hr>
<span class='old'>
</a><a name="0643b28" id="0643b28">税物不。答言我无税物。税官放过。老者空手</a><a name="0643b29" id="0643b29">随后而至。税官不问过税所已语言。具寿。还</span><a name="0643c01" id="0643c01">我衣钵。少年问曰。上座。今者劳已歇耶。</a><a name="0643c02" id="0643c02">答曰我不为劳。令汝持物但为我有税物。作</a><a name="0643c03" id="0643c03">如是念。若彼税官问我有税物不。我若言无</a><a name="0643c04" id="0643c04">得故妄语。若言有者定输税直。为此方便令</a><a name="0643c05" id="0643c05">汝持物行过税所。今既过已当可相还。若如</a><a name="0643c06" id="0643c06">是者。上座自身得免税直。令我得罪。答曰汝</a><a name="0643c07" id="0643c07">不相知何因得罪。时少苾刍心生悔恨。至室</a><a name="0643c08" id="0643c08">罗伐城到毗诃罗。诸苾刍见告言。善来具寿。</a><a name="0643c09" id="0643c09">行路安乐不。答曰何有安乐。问言何意。具以</a><a name="0643c10" id="0643c10">上缘告诸苾刍。诸苾刍白佛。佛言彼苾刍无</a><a name="0643c11" id="0643c11">犯。然诸苾刍行路之时。若不问知不应为他</a><a name="0643c12" id="0643c12">持物。若为持时应须具问。此中无有可税物</a><a name="0643c13" id="0643c13">不。如是问者善。若不问者得越法罪</a><a name="0643c14" id="0643c14"><p>佛言不应持可税物而过税关。若持过者得</a><a name="0643c15" id="0643c15">越法罪。时有六十苾刍。人间慢行至一聚落。</a><a name="0643c16" id="0643c16">有一长者。大富饶财多诸受用。深怀敬信见</a><a name="0643c17" id="0643c17">诸苾刍请就家食。食已人各施一双白叠。苾</a><a name="0643c18" id="0643c18">刍告曰。长者佛遮我等持税物过关。云何我</a><a name="0643c19" id="0643c19">今得取此物。长者默然不复施与。时诸苾刍</a><a name="0643c20" id="0643c20">为咒愿已。随路而去。至室罗伐已。诸苾刍告</a><a name="0643c21" id="0643c21">言。善来具寿行路安乐不。答曰行路安乐然</a><a name="0643c22" id="0643c22">有施主延请我等就宅而食。食竟人各欲施</a><a name="0643c23" id="0643c23">一双白叠。我等不受。由佛制戒不听苾刍持</a><a name="0643c24" id="0643c24">税物过关。因失斯利。诸苾刍闻已白佛。佛</a><a name="0643c25" id="0643c25">言应受。受已应染。时有苾刍得物欲染。为求</a><a name="0643c26" id="0643c26">染汁柴盆釜器因此延迟遂失商旅。被虎狼</a><a name="0643c27" id="0643c27">等。之所伤害。时诸苾刍以缘白佛。佛言应以</a><a name="0643c28" id="0643c28">水洒捩令破裂随意持去。既至税所。仍不免</a><a name="0643c29" id="0643c29">税。佛言应用水洗或以牛粪汁而为坏色。仍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230643b.htm'><img src='up.gif' border=0></a>
<a href='T230644a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>