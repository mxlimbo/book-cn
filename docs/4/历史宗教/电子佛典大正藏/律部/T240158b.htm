<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0158b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷11)</font> <font face='Arial'>T24, p0158b</h2></font><hr>
<span class='old'>
</a><a name="0158a28" id="0158a28">新覆草屋。彼等报曰。我是迦摄波应正等觉</a><a name="0158a29" id="0158a29">侍者苾刍。缘佛所居屋宇霖漏故。来取此所</span><a name="0158b01" id="0158b01">有新草。为迦摄波应正等觉。覆苫其屋。陶师</a><a name="0158b02" id="0158b02">父母白圣者曰。我儿不在任圣者取。诸苾刍</a><a name="0158b03" id="0158b03">等遂坼厂草苫我寺屋。喜护后还家。见其作</a><a name="0158b04" id="0158b04">厂坼却新草。便问父母。谁来坼我作厂新草</a><a name="0158b05" id="0158b05">将去。父母报曰。汝出不久。我闻坼厂。便问</a><a name="0158b06" id="0158b06">言。是何圣者。是何贤者坼我新草厂屋。彼即</a><a name="0158b07" id="0158b07">答言。我等苾刍。是迦摄波应正等觉侍者苾</a><a name="0158b08" id="0158b08">刍。缘佛所居屋宇霖漏故。来取此所有新草。</a><a name="0158b09" id="0158b09">为迦摄波应正等觉覆苫其屋。便即答言。我</a><a name="0158b10" id="0158b10">儿不在任意取将。时喜护闻父母说已甚大</a><a name="0158b11" id="0158b11">欢喜。便作是念。我已得大利益。迦摄波佛于</a><a name="0158b12" id="0158b12">我家内自恣无难。心既知已欢喜踊跃。跏趺</a><a name="0158b13" id="0158b13">七日专念相续。无时暂舍。以天福力虽于七</a><a name="0158b14" id="0158b14">日。其被坼屋虽大霖雨。一渧不漏。佛告大</a><a name="0158b15" id="0158b15">王。莫生异念。我今不受王请三月安居四事</a><a name="0158b16" id="0158b16">供养。犹如喜护新苫于厂。时讫栗枳王白世</a><a name="0158b17" id="0158b17">尊言。喜护今者获大利益。迦摄波佛。于喜护</a><a name="0158b18" id="0158b18">家受用无难。时王随喜。便说偈言</a><a name="0158b19" id="0158b19"><p class='lg'>　　诸祭祀中火为上　　　围陀之中神为上</a><br><a name="0158b20" id="0158b20">　　世间所尊王为上　　　一切众流海为上</a><br><a name="0158b21" id="0158b21">　　诸星宿中月为上　　　诸耀之中日为上</a><br><a name="0158b22" id="0158b22">　　上下四维及天等　　　供养世尊最为上　</p></a><a name="0158b23" id="0158b23"><p>尔时世尊。为讫栗枳王。说其妙法示教利喜</a><a name="0158b24" id="0158b24">已。便即而去。时讫栗枳王。便以种种诸供养</a><a name="0158b25" id="0158b25">具随送世尊。出聚落已。顶礼双足绕佛三匝</a><a name="0158b26" id="0158b26">却还本宫。命一使者。令送五百乘车各载粳</a><a name="0158b27" id="0158b27">米付与陶师。当报喜护。此五百车所载粳米。</a><a name="0158b28" id="0158b28">当用供养汝盲父母及迦摄波如来。是时使</a><a name="0158b29" id="0158b29">者既奉王教。将米付与即宣王命。此五百车<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240158a.htm'><img src='up.gif' border=0></a>
<a href='T240158c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>