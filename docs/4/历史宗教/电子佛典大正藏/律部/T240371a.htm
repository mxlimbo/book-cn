<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0371a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷33)</font> 第六门第四子摄之余明佛从天下等事 <font face='Arial'>T24, p0371a</h2></font><hr>
<span class='old'>
</a><a name="0370c28" id="0370c28">随意去。彼入寺时苾刍告曰。乔答弥。众僧</a><a name="0370c29" id="0370c29">立制不许尼入寺中。遮不听入。答言圣者。</span><a name="0371a01" id="0371a01">我岂同彼作大过失。报曰众僧作制我欲如</a><a name="0371a02" id="0371a02">何。尼即却回还其住处。尔时世尊知而故问</a><a name="0371a03" id="0371a03">阿难陀曰。岂大世主身有病耶。答言无病。若</a><a name="0371a04" id="0371a04">尔何故不来。时阿难陀以事白佛。佛言阿难</a><a name="0371a05" id="0371a05">陀。是诸苾刍擅作斯制。然诸苾刍尼系属</a><a name="0371a06" id="0371a06">苾刍。若不入寺不生恭敬。从今已去诸苾刍</a><a name="0371a07" id="0371a07">尼。若入僧寺。应须白知守门苾刍。方可得入。</a><a name="0371a08" id="0371a08">亦复不应教诫于尼。如世尊说白知方入不</a><a name="0371a09" id="0371a09">为教授者。诸尼不知云何为白。佛言尼入寺</a><a name="0371a10" id="0371a10">时当如是白。圣者当观我欲入寺。守门苾刍</a><a name="0371a11" id="0371a11">应问尼言。姊妹汝不怀障难持刀锥者听入。</a><a name="0371a12" id="0371a12">若不白知入僧寺者得越法罪。苾刍见尼入</a><a name="0371a13" id="0371a13">寺不问亦同前罪。如世尊说。苾刍不应教诫</a><a name="0371a14" id="0371a14">诸苾刍尼者。时六众苾刍教诫不息。佛言若</a><a name="0371a15" id="0371a15">苾刍尼有过。苾刍僧伽未与欢喜辄为教诫</a><a name="0371a16" id="0371a16">得越法罪。如教诫法长净随意亦皆准此</a><a name="0371a17" id="0371a17"><p>第八门第二子摄颂曰</a><a name="0371a18" id="0371a18"><p class='lg'>　　尼忏不应轻　　　随意不长净</a><br><a name="0371a19" id="0371a19">　　更互当收谢　　　尼众坐应知　</p></a><a name="0371a20" id="0371a20"><p>缘处同前。时有一尼就苾刍受业。因不可意</a><a name="0371a21" id="0371a21">诃责令去。既至寺中师问令忏。至房请谢广</a><a name="0371a22" id="0371a22">说如前。是时苾刍见来礼忏。以脚蓦头弃之</a><a name="0371a23" id="0371a23">而去。尼即默然还归寺内。诸尼见问小妹从</a><a name="0371a24" id="0371a24">轨范师已收谢讫。答曰莫更逢见如是之师。</a><a name="0371a25" id="0371a25">问言何故。即以事具答。诸尼闻已皆共讥嫌。</a><a name="0371a26" id="0371a26">姊妹当观轻篾女人。乞欢喜时而不为受。又</a><a name="0371a27" id="0371a27">复以脚蓦头而去。尼白苾刍。苾刍白佛。佛言</a><a name="0371a28" id="0371a28">诸尼众等正合讥嫌。从今已去尼来忏时。不</a><a name="0371a29" id="0371a29">应蓦头弃之而去。如是作者得越法罪。尼被<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240370c.htm'><img src='up.gif' border=0></a>
<a href='T240371b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>