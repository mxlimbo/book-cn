<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0378a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷34)</font> 第六门第四子摄之余明佛从天下等事 <font face='Arial'>T24, p0378a</h2></font><hr>
<span class='old'>
</a><a name="0377c28" id="0377c28">圣者前事已过我更相问。仁得阿罗汉不还</a><a name="0377c29" id="0377c29">一来预流果耶。苾刍答曰。我居兰若。贼言。</span><a name="0378a01" id="0378a01">且致是事更问圣者。得非想非非想处无所</a><a name="0378a02" id="0378a02">有处识处空处四静虑定耶。苾刍报云我居</a><a name="0378a03" id="0378a03">兰若。贼言。圣者仁是三藏持经律论耶。苾刍</a><a name="0378a04" id="0378a04">亦同前答。贼言。圣者汝字云何。亦如前报。</a><a name="0378a05" id="0378a05">贼言。此是何方。苾刍亦同前报。于时群贼所</a><a name="0378a06" id="0378a06">问之事。苾刍皆答我居兰若。贼便大嗔告诸</a><a name="0378a07" id="0378a07">人曰。我等虽贼而此苾刍乃是大贼。何以故</a><a name="0378a08" id="0378a08">自身名号尚不能知。诈现容仪诳惑人世。时</a><a name="0378a09" id="0378a09">诸贼人于苾刍处各怀嗔恨。便共苦打身体</a><a name="0378a10" id="0378a10">皆破。衣钵锡杖悉皆摧裂仅存余命。贼于</a><a name="0378a11" id="0378a11">夜中舍之而去。时此苾刍既遭困辱。至天明</a><a name="0378a12" id="0378a12">已诣逝多林。诸苾刍见问言具寿。何故形容</a><a name="0378a13" id="0378a13">困顿若此。即以上事具告。时诸苾刍以缘白</a><a name="0378a14" id="0378a14">佛。佛言。汝等苾刍。我为兰若苾刍制其行法。</a><a name="0378a15" id="0378a15">住兰若人须贮水火。并畜苏油糗及故帛。食</a><a name="0378a16" id="0378a16">留少许须识星辰。及知时节方隅所在善闲</a><a name="0378a17" id="0378a17">经律论。乃至自知名字。若兰若苾刍不依制</a><a name="0378a18" id="0378a18">者得越法罪</a><a name="0378a19" id="0378a19"><p>缘处同前。时有邪命外道身忽染患。往医人</a><a name="0378a20" id="0378a20">处请求救疗。答曰。应作浴室洗沐身体。病可</a><a name="0378a21" id="0378a21">得除。答言。贤首我于何处得有浴室。随时乞</a><a name="0378a22" id="0378a22">食活命而已。报言。圣者沙门释子。每于半月</a><a name="0378a23" id="0378a23">在浴室中洗浴。仁可往彼洗沐身形。苾刍洗</a><a name="0378a24" id="0378a24">时彼便入内身披赭服。谓是苾刍皆不遮止。</a><a name="0378a25" id="0378a25">彼疾洗已出坐晒身。时有求寂来至其所。唤</a><a name="0378a26" id="0378a26">言。老人可共洗浴。彼即摇头不欲重洗。求寂</a><a name="0378a27" id="0378a27">即便捉臂牵去。彼作是语沙门释子。皆不净</a><a name="0378a28" id="0378a28">洁。以不净手触净洗身。答曰。我是沙门汝是</a><a name="0378a29" id="0378a29">何物。答言。我是外道。即告诸人曰。谁将外道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240377c.htm'><img src='up.gif' border=0></a>
<a href='T240378b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>