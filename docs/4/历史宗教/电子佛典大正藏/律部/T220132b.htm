<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0132b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷19)</font> 第三分之四自恣法 <font face='Arial'>T22, p0132b</h2></font><hr>
<span class='old'>
</a><a name="0132a28" id="0132a28">无利益。以慈心不以恶意。以柔软语不以刚</a><a name="0132a29" id="0132a29">强。又问世尊。欲住他自恣。应几法自筹量。佛</span><a name="0132b01" id="0132b01">言。应以五法自筹量。应量我住彼自恣。</a><a name="0132b02" id="0132b02">为实为虚若虚不应住。若实应更审定。为</a><a name="0132b03" id="0132b03">时为非时。若非时不应住。若时应更审定。为</a><a name="0132b04" id="0132b04">有利益为无利益。若无利益不应住。若有利</a><a name="0132b05" id="0132b05">益应更审定。为当因此起诤破和合僧为</a><a name="0132b06" id="0132b06">不破。若破不应住。若不破应更审定。复应量</a><a name="0132b07" id="0132b07">我住彼自恣。持法持律解律仪聪明辩才学</a><a name="0132b08" id="0132b08">戒比丘如法助我不。若彼必助亦应更审。审</a><a name="0132b09" id="0132b09">已以时住自恣</a><a name="0132b10" id="0132b10"><p>又问世尊。欲住他自恣。应几法自观。佛言。应</a><a name="0132b11" id="0132b11">五法自观。自观身行清净口行清净意行清</a><a name="0132b12" id="0132b12">净多诵修多罗善解阿毗昙不。若身口意</a><a name="0132b13" id="0132b13">行不清净。诸比丘便当言。汝身口意行不清</a><a name="0132b14" id="0132b14">净。云何住他。若不多诵修多罗。诸比丘便当</a><a name="0132b15" id="0132b15">言。汝从谁闻何经中说。未能不师人何能师</a><a name="0132b16" id="0132b16">物。若不善解阿毗昙。诸比丘便当言。汝所</a><a name="0132b17" id="0132b17">说有何义。汝自不知义云何住人</a><a name="0132b18" id="0132b18"><p>又问世尊。有几法住他自恣后无悔。佛言。</a><a name="0132b19" id="0132b19">有五法住他自恣后无悔。怜愍故。利益故。欲</a><a name="0132b20" id="0132b20">济拔故。使从恶戒出故。住全戒中故。又告优</a><a name="0132b21" id="0132b21">波离。有五种住他自恣后生悔心。诸比丘语</a><a name="0132b22" id="0132b22">言。汝说他罪不实汝应止。汝所说非时汝应</a><a name="0132b23" id="0132b23">止。汝所说无有利益汝应止。汝以恶意说他</a><a name="0132b24" id="0132b24">罪非是慈心汝应止。汝所说刚强非柔软语</a><a name="0132b25" id="0132b25">汝应止。若反上后不生悔心</a><a name="0132b26" id="0132b26"><p>此彼住自恣比丘。有五事不应忧。诸比丘语</a><a name="0132b27" id="0132b27">言。彼不实住汝自恣。汝不应忧。彼非时住汝</a><a name="0132b28" id="0132b28">自恣汝不应忧。彼无利益住汝自恣。汝不应</a><a name="0132b29" id="0132b29">忧。彼以恶意住汝自恣。汝不应忧。彼非软语<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220132a.htm'><img src='up.gif' border=0></a>
<a href='T220132c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>