<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0847b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷40)</font> 九十波逸底迦法 非时洗浴学处第六十 <font face='Arial'>T23, p0847b</h2></font><hr>
<span class='old'>
</a><a name="0847a28" id="0847a28">刍身不洗沐体多垢腻。乞食之时婆罗门居</a><a name="0847a29" id="0847a29">士等见而问曰。圣者岂复仁等身持垢秽将</span><a name="0847b01" id="0847b01">为清净耶。何因不洗。时诸苾刍以缘白佛。佛</a><a name="0847b02" id="0847b02">言半月应为洗浴。于暑热时彼诸苾刍不数</a><a name="0847b03" id="0847b03">洗故。身体萎黄。诸人见问。圣者何故似带病</a><a name="0847b04" id="0847b04">耶。答曰我由世尊不许数洗身体烦热。致使</a><a name="0847b05" id="0847b05">之然。诸人告曰。世尊大悲以此为缘必当开</a><a name="0847b06" id="0847b06">许。以缘白佛。佛言热时应洗。有苾刍病医人</a><a name="0847b07" id="0847b07">令洗。答言世尊。不许。以缘白佛。佛言病时</a><a name="0847b08" id="0847b08">应洗。苾刍或营众作或窣睹波。身垢不净。人</a><a name="0847b09" id="0847b09">见讥嫌。以缘白佛。佛言作时应洗。诸苾刍涉</a><a name="0847b10" id="0847b10">道行时。来往疲极委身而卧。诸人见怪问曰。</a><a name="0847b11" id="0847b11">仁等何不策修善品。昼寝而住。苾刍以缘白</a><a name="0847b12" id="0847b12">佛。佛言若道行时应洗。苾刍被风吹。时身多</a><a name="0847b13" id="0847b13">尘坌垢秽不净。人见讥笑。同前白佛。佛言风</a><a name="0847b14" id="0847b14">时应洗。又触雨时又风雨时。泥污身体。同</a><a name="0847b15" id="0847b15">前白佛。佛言若雨时若风雨时。随意应洗。尔</a><a name="0847b16" id="0847b16">时世尊赞叹持戒。乃至我观十利。为诸苾刍</a><a name="0847b17" id="0847b17">制其学处。应如是说</a><a name="0847b18" id="0847b18"><p>若复苾刍半月应洗浴。故违而浴者除余时。</a><a name="0847b19" id="0847b19">波逸底迦。余时者。热时病时作时行时。风时</a><a name="0847b20" id="0847b20">雨时风雨时。此是时。若复苾刍者谓六众也。</a><a name="0847b21" id="0847b21">半月应洗浴者。谓齐十五日一度听浴。故违</a><a name="0847b22" id="0847b22">者谓不依教行。除余时者。若在余时此则无</a><a name="0847b23" id="0847b23">犯。热时者。春余一月半在。谓有一月半在。当</a><a name="0847b24" id="0847b24">作安居。(谓从四月一日至五月半是)及夏初一月谓入夏一月。</a><a name="0847b25" id="0847b25">(谓从五月十六日至六月半是)此两月半名极热时。若病时者。若</a><a name="0847b26" id="0847b26">苾刍有病除多洗浴。不能安隐者是。作时者。</a><a name="0847b27" id="0847b27">谓为三宝所有作务。下至扫地大如席许。或</a><a name="0847b28" id="0847b28">时涂拭如牛卧处。行时者。谓行一踰膳那或</a><a name="0847b29" id="0847b29">半踰膳那。还来者是。风时者。乃至风吹衣角<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230847a.htm'><img src='up.gif' border=0></a>
<a href='T230847c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>