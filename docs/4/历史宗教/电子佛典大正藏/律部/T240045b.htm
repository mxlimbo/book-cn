<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0045b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷10)</font> [<a href='javascript:showpic("images/001244.gif")'>仁-二+尔</a>]罗步提缘 <font face='Arial'>T24, p0045b</h2></font><hr>
<span class='old'>
</a><a name="0045a28" id="0045a28">至此在练木树下。便作是念。沙门乔答摩。</a><a name="0045a29" id="0045a29">诸大国王恭敬供养。尊重赞叹。我亦应可供</span><a name="0045b01" id="0045b01">给供养。免被邻国讥嫌笑弄。云火授王。如</a><a name="0045b02" id="0045b02">来在于境内亦能供养。我今应请世尊。及</a><a name="0045b03" id="0045b03">苾刍僧伽。以一切供具。而为供养。作是念已。</a><a name="0045b04" id="0045b04">便即告敕。严驾出城往诣佛所。以种种善言。</a><a name="0045b05" id="0045b05">慰问世尊。却坐一面。尔时世尊即为彼王。说</a><a name="0045b06" id="0045b06">微妙法。示教利喜。默然而住。时火授王即</a><a name="0045b07" id="0045b07">从坐起。偏袒右肩右膝着地。合掌向佛。而白</a><a name="0045b08" id="0045b08">佛言。唯愿世尊及苾刍众。受我三月雨安居</a><a name="0045b09" id="0045b09">四事供养饮食汤药衣服卧具。尔时世尊默</a><a name="0045b10" id="0045b10">然受彼火授王请。时火授王既见世尊默然</a><a name="0045b11" id="0045b11">受请。心大欢喜。从坐而起。至本宫已。敕诸</a><a name="0045b12" id="0045b12">臣曰。卿等宜应日日广办十八种饭。及诸美</a><a name="0045b13" id="0045b13">味。复于国中。而遍告敕。汝等诸人。夏三月</a><a name="0045b14" id="0045b14">中。不得辄供沙门乔答摩。若辄请者。当断</a><a name="0045b15" id="0045b15">其命。王告敕已。夜便睡眠梦见白帐围绕</a><a name="0045b16" id="0045b16">宫城。梦已惊怖。心生愁恼。身毛皆竖。从卧速</a><a name="0045b17" id="0045b17">起。拓颊而坐。思惟所梦。是何灾祥。不为此</a><a name="0045b18" id="0045b18">征。而失王位。或当致死。至于晨朝。便告国</a><a name="0045b19" id="0045b19">师。具陈所梦。如是梦者。于我若为。时彼国师</a><a name="0045b20" id="0045b20">心生异念。今王所梦。是其善征。我若善解。遂</a><a name="0045b21" id="0045b21">令彼王。于乔答摩所。倍加敬养。我今恶解彼</a><a name="0045b22" id="0045b22">王所梦。作是念已。而白王曰。此梦非善。王白</a><a name="0045b23" id="0045b23">师言。此梦非善。当有何报。师答王言。如王</a><a name="0045b24" id="0045b24">所梦。决定失位。或当致死。王时思念。为定失</a><a name="0045b25" id="0045b25">国。为致死耶。作是念已。复白师言。有何方</a><a name="0045b26" id="0045b26">便。得不失位。及不致死。师便答言。于一夏</a><a name="0045b27" id="0045b27">三月。住幽隐处。勿令人见。若能如是。定不失</a><a name="0045b28" id="0045b28">位。身复不死。时火授王闻是语已。此事甚易。</a><a name="0045b29" id="0045b29">我当告敕国内人民。不令见我。作是语已。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240045a.htm'><img src='up.gif' border=0></a>
<a href='T240045c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>