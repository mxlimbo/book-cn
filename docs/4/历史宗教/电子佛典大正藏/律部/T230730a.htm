<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0730a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷20)</font> 三十泥萨只波逸底迦法 过量乞衣学处第七 <font face='Arial'>T23, p0730a</h2></font><hr>
<span class='old'>
</a><a name="0729c28" id="0729c28"><p>尔时薄伽梵。在室罗伐城逝多林给孤独园。</a><a name="0729c29" id="0729c29">时邬波难陀作如是念。我等所有经求之处。</span><a name="0730a01" id="0730a01">皆由给孤独长者启请世尊制其学处。我等</a><a name="0730a02" id="0730a02">假欲乞求狭小布巾尚无由得。况宽大耶。然</a><a name="0730a03" id="0730a03">佛世尊或因少欲苾刍乏衣服故有别开听。</a><a name="0730a04" id="0730a04">我今宜应觅少欲者共相凭附。或缘彼故少</a><a name="0730a05" id="0730a05">有所获。即便随处求觅其人。虽复周旋而未</a><a name="0730a06" id="0730a06">能见。有人报云。阿兰若中有四十众苾刍少</a><a name="0730a07" id="0730a07">欲而住。即往诣彼寂静林中见四十众苾刍。</a><a name="0730a08" id="0730a08">缝补破衣极生劳苦。时邬波难陀报诸苾刍</a><a name="0730a09" id="0730a09">曰。具寿。我所闻事与见不同。比谓仁等四十</a><a name="0730a10" id="0730a10">众苾刍在阿兰若中。受诸静虑解脱胜乐。宁</a><a name="0730a11" id="0730a11">知在此唯补破衣艰辛乱意。诸苾刍曰。大德。</a><a name="0730a12" id="0730a12">我被贼劫。邬波难陀曰。此不善事极受辛苦。</a><a name="0730a13" id="0730a13">诸苾刍曰。大德。何故见忧。邬波难陀曰。我不</a><a name="0730a14" id="0730a14">忧仁愍彼盗者。为贪心故枉行劫夺。舍身之</a><a name="0730a15" id="0730a15">后当堕地狱。设得为人受贫穷报。诸具寿。如</a><a name="0730a16" id="0730a16">世尊说。汝等苾刍。若人由行偷盗数习力故。</a><a name="0730a17" id="0730a17">命终之后当生地狱受诸苦恼。设得为人衣</a><a name="0730a18" id="0730a18">食阙乏。缘此事故我出忧言。然诸具寿。徒劳</a><a name="0730a19" id="0730a19">艰苦缝此破衣。新好叠布何不见乞。诸人报</a><a name="0730a20" id="0730a20">曰。谁舍三宝胜妙福田。于我贫人辄肯相施。</a><a name="0730a21" id="0730a21">报言具寿。世尊每于处处赞叹仁等少欲知</a><a name="0730a22" id="0730a22">足。有信心者皆乐供养。何不求乞。答曰我欲</a><a name="0730a23" id="0730a23">何处求乞衣耶。邬波难陀曰。若无乞处何不</a><a name="0730a24" id="0730a24">请觅劝化之人。彼能为汝易得衣服。答曰何</a><a name="0730a25" id="0730a25">处得有众所共识。大德苾刍。舍自善品为我</a><a name="0730a26" id="0730a26">求觅。邬波难陀曰。我等六众苾刍各有九弟</a><a name="0730a27" id="0730a27">子。成六十人共为汝等求觅衣物。汝若无违</a><a name="0730a28" id="0730a28">随我意者。我等门人因此亦得多少衣服。答</a><a name="0730a29" id="0730a29">曰共得衣服于我何违。邬波难陀曰。我等岂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230729c.htm'><img src='up.gif' border=0></a>
<a href='T230730b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>