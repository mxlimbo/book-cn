<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0703c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷15)</font> 故泄精学处第一 破僧违谏学处第十 <font face='Arial'>T23, p0703c</h2></font><hr>
<span class='old'>
</a><a name="0703b28" id="0703b28">心一说如水乳合。大师教法令得光显安乐</a><a name="0703b29" id="0703b29">而住。具寿汝今应舍随顺破僧不和合事。时</span><a name="0703c01" id="0703c01">诸苾刍别谏之时。彼助伴人不肯受语坚执</a><a name="0703c02" id="0703c02">不舍。云此真实余皆虚妄。时诸苾刍以此因</a><a name="0703c03" id="0703c03">缘具白世尊。大德我已别谏孤迦里迦等。我</a><a name="0703c04" id="0703c04">等为作别谏之时。孤迦里迦等坚执其事无</a><a name="0703c05" id="0703c05">心弃舍。而云此事真实余皆虚妄</a><a name="0703c06" id="0703c06"><p>佛告诸苾刍。汝等应与孤迦里迦等。作白四</a><a name="0703c07" id="0703c07">羯磨对众谏之。若更有余如是流类。同前集</a><a name="0703c08" id="0703c08">众作白羯磨。应如是作</a><a name="0703c09" id="0703c09"><p>大德僧伽听。此孤迦里迦褰荼达骠羯吒谟</a><a name="0703c10" id="0703c10">洛迦底洒三没达罗达多。知彼苾刍欲破和</a><a name="0703c11" id="0703c11">合僧伽。作斗诤事执受而住。随顺于彼不和</a><a name="0703c12" id="0703c12">合事。诸苾刍作如是谏时。汝等莫向诸苾刍</a><a name="0703c13" id="0703c13">作如是语。诸大德莫共彼苾刍所有言说若</a><a name="0703c14" id="0703c14">好若恶。何以故。而彼苾刍是法语者是律语</a><a name="0703c15" id="0703c15">者。依于法律而作言说。知而说非不知说。彼</a><a name="0703c16" id="0703c16">爱乐者我亦爱乐。时诸苾刍为作别谏。别谏</a><a name="0703c17" id="0703c17">之时彼于其事坚执而住。作如是语此事实</a><a name="0703c18" id="0703c18">尔余皆虚妄。若僧时到僧许可。僧今以白四</a><a name="0703c19" id="0703c19">羯磨谏孤迦里迦等四人。汝孤迦里迦等。知</a><a name="0703c20" id="0703c20">彼苾刍欲破和合僧。作斗诤事执受而住。随</a><a name="0703c21" id="0703c21">顺于彼不和合事。诸苾刍作如是谏时。汝等</a><a name="0703c22" id="0703c22">莫向诸苾刍作如是语。大德彼苾刍所有言</a><a name="0703c23" id="0703c23">说若好若恶。何以故。而彼苾刍是法语者是</a><a name="0703c24" id="0703c24">律语者。依于法律而作言说。知而说非不知</a><a name="0703c25" id="0703c25">说。彼爱乐者我亦爱乐。何以故。彼苾刍非法</a><a name="0703c26" id="0703c26">语者非律语者。而彼苾刍于非法律执受而</a><a name="0703c27" id="0703c27">住。不知而说非是知说。诸具寿莫乐破僧事。</a><a name="0703c28" id="0703c28">当乐和合僧。应共僧和合欢喜无诤。同心一</a><a name="0703c29" id="0703c29">说如水乳合。大师教法令得光显安乐而住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230703b.htm'><img src='up.gif' border=0></a>
<a href='T230704a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>