<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0643b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷4)</font> 不与取学处第二之一 <font face='Arial'>T23, p0643b</h2></font><hr>
<span class='old'>
</a><a name="0643a28" id="0643a28">自知时。告言圣者。我于今朝情有扰乱不及</a><a name="0643a29" id="0643a29">营食。仁可入村随缘求觅。苾刍闻语行诣村</span><a name="0643b01" id="0643b01">中。商主取叠安己物中。既至税所。税人问曰。</a><a name="0643b02" id="0643b02">圣者。仁衣袋中有税物不。苾刍曰我有一叠。</a><a name="0643b03" id="0643b03">答曰将来试为观察。苾刍开袋不见其叠。便</a><a name="0643b04" id="0643b04">现愁容反手而叹。是时税者告苾刍曰。何故</a><a name="0643b05" id="0643b05">愁颜反手长叹。苾刍曰我有一叠被贼偷去。</a><a name="0643b06" id="0643b06">税者曰何但仁被贼偷。我亦被偷。由失此物</a><a name="0643b07" id="0643b07">我无所得。是时苾刍过税处已。商主告曰。何</a><a name="0643b08" id="0643b08">故忧愁情有不乐。答曰。仁有施福无受用福。</a><a name="0643b09" id="0643b09">答曰何意如此。苾刍曰仁所施叠被贼将去。</a><a name="0643b10" id="0643b10">答曰非贼将去。我恐税处从索税直。权将</a><a name="0643b11" id="0643b11">此物安我货中。必若须者我今见授。答曰贤</a><a name="0643b12" id="0643b12">首。宁被贼偷。不由此故令我犯罪。答曰圣者。</a><a name="0643b13" id="0643b13">仁于此物不起三业岂有罪耶。苾刍闻已心</a><a name="0643b14" id="0643b14">生悔恨。次至室罗伐城。诸苾刍曰。善来具寿。</a><a name="0643b15" id="0643b15">行李安不。苾刍具以事告诸苾刍。诸苾刍白</a><a name="0643b16" id="0643b16">佛。佛言彼苾刍无犯。然于行路所有轨式。我</a><a name="0643b17" id="0643b17">今说之。行路苾刍入村乞食。所有衣物应作</a><a name="0643b18" id="0643b18">记验。回还之时应好观察。若不依者得越法</a><a name="0643b19" id="0643b19">罪。佛在给孤独园。有二苾刍。一老一少。共为</a><a name="0643b20" id="0643b20">伴侣人间慢行。老者多有衣物资生之具。少</a><a name="0643b21" id="0643b21">者资具寡少。于时老者欲至税关。物合输税。</a><a name="0643b22" id="0643b22">作是念。我有可税之物。若彼问时我若言无。</a><a name="0643b23" id="0643b23">得故妄语。若我道有。必索税直。作何方便</a><a name="0643b24" id="0643b24">免斯二事。即作是念。可持我物与彼少年。待</a><a name="0643b25" id="0643b25">过税关我当自取。语彼少年曰。可暂借我擎</a><a name="0643b26" id="0643b26">物。少年便念。岂非。老人身生疲惓令我持物。</a><a name="0643b27" id="0643b27">遂便受取在前而去。税者问曰。圣者有可</a><a name="0643b28" id="0643b28">税物不。答言我无税物。税官放过。老者空手</a><a name="0643b29" id="0643b29">随后而至。税官不问过税所已语言。具寿。还<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230643a.htm'><img src='up.gif' border=0></a>
<a href='T230643c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>