<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0034a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷8)</font> 庵罗夫人缘余 <font face='Arial'>T24, p0034a</h2></font><hr>
<span class='old'>
</a><a name="0033c28" id="0033c28">处不远。各剪草庵。互娶别生之妹而为居</a><a name="0033c29" id="0033c29">住因诞男女后时甘蔗王念此四子问群臣曰</span><a name="0034a01" id="0034a01">我之四子今何所在。群臣答曰。王之四子。因</a><a name="0034a02" id="0034a02">犯愆过被王放逐。今在他境大雪山下。弶伽</a><a name="0034a03" id="0034a03">河岸边。乃生男女等。时甘蔗王告群臣曰。我</a><a name="0034a04" id="0034a04">之四子等。能如是耶。答曰能。尔时甘蔗王从</a><a name="0034a05" id="0034a05">容举其右手唱言。我儿能最极能由大威德人</a><a name="0034a06" id="0034a06">言极能故。因名释迦(唐言能也)</a><a name="0034a07" id="0034a07"><p>佛告庵没罗曰。汝岂别闻有余生耶。答曰。乔</a><a name="0034a08" id="0034a08">答摩。我闻古来释迦之种。从此而生。佛告庵</a><a name="0034a09" id="0034a09">没罗曰。昔甘蔗王有婢。名为织经。形容端正。</a><a name="0034a10" id="0034a10">人所喜见。时有一仙。是摩登伽种。常与此婢。</a><a name="0034a11" id="0034a11">一处住故。因遂私通。便生一男。其男生已。即</a><a name="0034a12" id="0034a12">能言语云。且可揩拭洗濯我身。除去不净。彼</a><a name="0034a13" id="0034a13">时唤鬼为迦尼婆夜那。由斯儿生即能语故。</a><a name="0034a14" id="0034a14">谓是生迦尼婆夜那鬼。因号此儿。为迦尼婆</a><a name="0034a15" id="0034a15">夜那。从此以来。迦尼婆夜那种。庵没罗。汝</a><a name="0034a16" id="0034a16">颇曾闻迦尼婆种从此生耶。佛说此语已时</a><a name="0034a17" id="0034a17">庵没罗便即默然。第二第三作如是问。时庵</a><a name="0034a18" id="0034a18">没罗亦复默然。尔时执金刚神。手执金刚杵。</a><a name="0034a19" id="0034a19">其焰煇赫。色如猛火。见庵没罗默然思惟。不</a><a name="0034a20" id="0034a20">答世尊。持杵拟庵没罗头。作是念云今者世</a><a name="0034a21" id="0034a21">尊三问庵没罗先世种姓若庵没罗不答世尊</a><a name="0034a22" id="0034a22">者。我当持此火杵碎庵没罗头。令为七分。时</a><a name="0034a23" id="0034a23">庵没罗。以佛威力故。见彼执金刚杵即便惶</a><a name="0034a24" id="0034a24">怖身毛皆竖。白佛言。乔答摩。我闻迦尼婆夜</a><a name="0034a25" id="0034a25">那从彼而生。时耆旧婆罗门等白佛言。世尊。</a><a name="0034a26" id="0034a26">我等昔来不信世尊所言方知庵没罗种。是</a><a name="0034a27" id="0034a27">释迦婢生。其言非谬</a><a name="0034a28" id="0034a28"><p>尔时世尊告诸婆罗门言。汝等不应以婢生</a><a name="0034a29" id="0034a29">种讥谤庵没罗。何以故。彼昔仙人有大神通<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240033c.htm'><img src='up.gif' border=0></a>
<a href='T240034b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>