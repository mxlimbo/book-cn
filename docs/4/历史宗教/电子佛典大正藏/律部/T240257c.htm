<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0257c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷12)</font> 第二门第十子摄颂难陀因缘之余 <font face='Arial'>T24, p0257c</h2></font><hr>
<span class='old'>
</a><a name="0257b28" id="0257b28">是无常苦空无我。恒近于死败坏之法不可</a><a name="0257b29" id="0257b29">保爱。难陀。凡诸众生复有如是生受苦痛。谓</span><a name="0257c01" id="0257c01">截手足眼耳鼻舌头及支分。复受狱囚枷锁</a><a name="0257c02" id="0257c02">杻械鞭打拷楚。饥渴因苦寒热雨雪。蚊虻蚁</a><a name="0257c03" id="0257c03">子风尘猛兽。及诸恶触种种诸恼无量无边</a><a name="0257c04" id="0257c04">难可具说。有情之类常在如是坚[<a href='javascript:showpic("images/042838.gif")'>革*更</a>]苦中爱</a><a name="0257c05" id="0257c05">乐沉没。诸有所欲苦为根本。不知弃舍更复</a><a name="0257c06" id="0257c06">追求。日夜煎迫身心被恼。内起烧然无有休</a><a name="0257c07" id="0257c07">息。如是生苦老苦病苦死苦。爱别离苦怨憎</a><a name="0257c08" id="0257c08">会苦。求不得苦五取阴苦。四威仪中行立坐</a><a name="0257c09" id="0257c09">卧亦皆是苦。若常行时不立坐卧即受苦无</a><a name="0257c10" id="0257c10">乐。若常立时不行坐卧。若坐不行立卧。若卧</a><a name="0257c11" id="0257c11">不行立坐皆受极苦而无安乐。难陀。此等皆</a><a name="0257c12" id="0257c12">是舍苦求苦。唯是苦生唯是苦灭。诸行因缘</a><a name="0257c13" id="0257c13">相续而起如来了知故说有情生死之法。诸</a><a name="0257c14" id="0257c14">行无常非真究竟。是变坏法不可保守。当求</a><a name="0257c15" id="0257c15">知足深生厌患勤求解脱。难陀。于善趣中有</a><a name="0257c16" id="0257c16">情之类。生处不净苦剧如是。种种虚诳说不</a><a name="0257c17" id="0257c17">可尽。何况具说于三恶趣饿鬼傍生地狱有</a><a name="0257c18" id="0257c18">情。所受楚毒难忍之苦</a><a name="0257c19" id="0257c19"><p>复次难陀有其四种入于母胎。云何为四。一</a><a name="0257c20" id="0257c20">者有情正念入正念住正念出。二者正念入</a><a name="0257c21" id="0257c21">正念住不正念出。三者正念入不正念住出。</a><a name="0257c22" id="0257c22">四者三皆不正念。谁是正念入住出。如有一</a><a name="0257c23" id="0257c23">类凡夫有情。性爱持戒数习善品。乐为胜事</a><a name="0257c24" id="0257c24">作诸福行。极善防护恒思质直。不为放逸有</a><a name="0257c25" id="0257c25">大智慧。临终无悔即更受生。或是七生预流</a><a name="0257c26" id="0257c26">或是家家。或是一来或是一间。此人由先修</a><a name="0257c27" id="0257c27">善行故。临命过时虽苦来逼受诸痛恼。心不</a><a name="0257c28" id="0257c28">散乱正念而终。复还正念入母胎内。了知诸</a><a name="0257c29" id="0257c29">法由业而生。皆从因缘而得生起。常与诸病<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240257b.htm'><img src='up.gif' border=0></a>
<a href='T240258a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>