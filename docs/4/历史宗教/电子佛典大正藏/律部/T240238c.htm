<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0238c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷8)</font> 第二门第四子摄颂之余 <font face='Arial'>T24, p0238c</h2></font><hr>
<span class='old'>
</a><a name="0238b28" id="0238b28"><p class='lg'>　　论人有四种　　　念欲身形瘦</a><br><a name="0238b29" id="0238b29">　　二臣恭敬殊　　　尊王不如佛　</p></span><a name="0238c01" id="0238c01"><p>尔时长行大臣。知王见佛便作是念。王有</a><a name="0238c02" id="0238c02">大臣五百皆归恶生。唯我一人而不随许。彼</a><a name="0238c03" id="0238c03">等如何能成大事。我今还国当策恶生绍继</a><a name="0238c04" id="0238c04">王位。其胜鬘行雨二夫人等。驱令出宫。作</a><a name="0238c05" id="0238c05">是念已。弃所执守升车而去。至室罗伐城启</a><a name="0238c06" id="0238c06">恶生言。太子今欲登位不。恶生曰。是我所欲。</a><a name="0238c07" id="0238c07">于时长行便与诸臣共策为主。敕二夫人向</a><a name="0238c08" id="0238c08">老王处。于是胜鬘行雨问长行曰王今何在。</a><a name="0238c09" id="0238c09">答曰。王在释迦妙光园内。时二夫人徒步而</a><a name="0238c10" id="0238c10">去。寻觅老王。尔时胜光大王。既至门外不</a><a name="0238c11" id="0238c11">见长行。问诸苾刍曰。大德。见我大臣今往何</a><a name="0238c12" id="0238c12">处。苾刍答曰。王入不久。长行寻即乘车而去。</a><a name="0238c13" id="0238c13">王既闻已徒步渐行。佛亦此时向王舍城。王</a><a name="0238c14" id="0238c14">于中路逢行雨等。王便问曰。汝等何故徒步</a><a name="0238c15" id="0238c15">远来。答言。大王长行大臣策立恶生驱出我</a><a name="0238c16" id="0238c16">等。步涉而来寻觅大王。王闻此语告胜鬘曰。</a><a name="0238c17" id="0238c17">汝已先受夫王宠禄。今且归还受儿王俸</a><a name="0238c18" id="0238c18">料。我将行雨从此却回。于是胜鬘遂还室罗</a><a name="0238c19" id="0238c19">伐城。掩泪行啼随路而返。王与行雨趣王舍</a><a name="0238c20" id="0238c20">城渐渐而进。遂到城所见一园林。便即停住</a><a name="0238c21" id="0238c21">语行雨言。我且留此汝向城中。报未生怨王</a><a name="0238c22" id="0238c22">云。憍萨罗国胜光大王。今在外园思欲相见。</a><a name="0238c23" id="0238c23">行雨即去见未生怨。具如上说。其未生怨王</a><a name="0238c24" id="0238c24">闻此语已。便大惊愕即语行雨曰。憍萨罗国</a><a name="0238c25" id="0238c25">胜光王者。有大威力四兵强盛。云何忽至我</a><a name="0238c26" id="0238c26">等不知。行雨答曰。王今何有兵众之盛。太</a><a name="0238c27" id="0238c27">子谋逆夺父称王。唯我从王而来至此。未生</a><a name="0238c28" id="0238c28">怨曰若有此事。我当策彼为此国王。我自退</a><a name="0238c29" id="0238c29">身而为太子。即召群臣而敕之曰。胜光王者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240238b.htm'><img src='up.gif' border=0></a>
<a href='T240239a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>