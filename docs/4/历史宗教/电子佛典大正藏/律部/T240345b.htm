<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0345b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷28)</font> 第六门第四子摄颂大药之余 <font face='Arial'>T24, p0345b</h2></font><hr>
<span class='old'>
</a><a name="0345a28" id="0345a28">珞珠。女既至已同处禁身。便与交欢得意而</a><a name="0345a29" id="0345a29">住乞人念曰。设禁我身。满十二年亦未求出。</span><a name="0345b01" id="0345b01">然于五欲尚未圆满。美妙音声终须悦耳。复</a><a name="0345b02" id="0345b02">引乐人共取璎珞。彼虽称枉不免禁身。音乐</a><a name="0345b03" id="0345b03">随情更无所乏。如是迁延遂经多月。诸人劳</a><a name="0345b04" id="0345b04">倦共告乞人曰。汝放我等令汝安乐。乞人自</a><a name="0345b05" id="0345b05">念。斯等既出岂复相忧。如我思忖。自非大</a><a name="0345b06" id="0345b06">药计策鉴明。能令我身免斯幽狱。即引大药</a><a name="0345b07" id="0345b07">之子亦共分珠。其子既禁。大药便念我子被</a><a name="0345b08" id="0345b08">幽宁容闲住。即入白王。我虽有愆子无过咎。</a><a name="0345b09" id="0345b09">因何我子辄复禁身。王曰。百千两金真珠璎</a><a name="0345b10" id="0345b10">珞乞人将去于外共分。具说所由以告大药。</a><a name="0345b11" id="0345b11">即白王曰。愿不须忧。此妙颈珠无人将去。</a><a name="0345b12" id="0345b12">以臣之计必望求得。其所系人请皆放出。王</a><a name="0345b13" id="0345b13">令释放。大药入园检失珠处。仰观高树见有</a><a name="0345b14" id="0345b14">猕猴。念彼珠璎是此将去。然须方便始可得</a><a name="0345b15" id="0345b15">之。即白王曰。还可如前宫人并出。颈下璎珞</a><a name="0345b16" id="0345b16">咸悉庄严。猕猴遥见取珠挂颈。大药曰。宫</a><a name="0345b17" id="0345b17">人起舞。猴见亦舞。大药曰。可并低头。猴亦</a><a name="0345b18" id="0345b18">低头。珠便堕地王见大喜。嗟其奇智舍罪策</a><a name="0345b19" id="0345b19">功重增封禄。时彼六臣因聚一处。共为议曰。</a><a name="0345b20" id="0345b20">我等昔时王俱爱重。分强画野并得安居。今</a><a name="0345b21" id="0345b21">日由斯贫贱下俚。数呈薄伎遂得当途。致</a><a name="0345b22" id="0345b22">令我等丧亡禄位。侵城夺邑知欲如何。一臣</a><a name="0345b23" id="0345b23">告曰。我等六人共为盟要。所有言契誓不相</a><a name="0345b24" id="0345b24">负。同心戮力杜绝怨仇。大药及王于我无</a><a name="0345b25" id="0345b25">恨。可令禄位还复如先。如是议已。明日六臣</a><a name="0345b26" id="0345b26">共诣园所。大药既见六臣一处同聚必有非</a><a name="0345b27" id="0345b27">常之议。便告具相鹦鹉曰。汝往园中观彼聚</a><a name="0345b28" id="0345b28">集。作何筹议还来报我。鹦鹉即去隐影林中</a><a name="0345b29" id="0345b29">听彼言说。时彼六臣既至园中。各以男女共<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240345a.htm'><img src='up.gif' border=0></a>
<a href='T240345c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>