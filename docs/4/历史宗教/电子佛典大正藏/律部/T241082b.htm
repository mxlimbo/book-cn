<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1490 寂调音所问经 1082b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1490 寂调音所问经</font> <font face='Arial'>(卷1)</font> <font face='Arial'>T24, p1082b</h2></font><hr>
<span class='old'>
</a><a name="1082a28" id="1082a28">行不名正精进。天子言。若如是者。复云何名</a><a name="1082a29" id="1082a29">正精进耶。文殊师利言。如如等法界等即与</span><a name="1082b01" id="1082b01">无闻等。如如等法界等即与见等。凡夫法</a><a name="1082b02" id="1082b02">等学法无学法声闻法缘觉法菩萨法佛法</a><a name="1082b03" id="1082b03">等。即诸行等涅槃等垢等净等。如是平等精</a><a name="1082b04" id="1082b04">进者名正精进。天子言。文殊师利。何等如与</a><a name="1082b05" id="1082b05">垢净等。文殊师利言。空无相无愿如。所以者</a><a name="1082b06" id="1082b06">何。涅槃空故。天子。如瓦器中空宝器中空无</a><a name="1082b07" id="1082b07">二无别。如是天子。垢空净空俱同一空无二</a><a name="1082b08" id="1082b08">无别。天子言。文殊师利。菩萨于诸圣谛应精</a><a name="1082b09" id="1082b09">进不。文殊师利言。天子。若菩萨不于诸谛起</a><a name="1082b10" id="1082b10">精进者。云何当为声闻说法。所以者何。菩萨</a><a name="1082b11" id="1082b11">修谛必有所为。声闻修谛则无所为。菩萨修</a><a name="1082b12" id="1082b12">谛有善方便。声闻修谛无善方便。菩萨修谛</a><a name="1082b13" id="1082b13">有所观察。声闻修谛无所观察。菩萨修谛为</a><a name="1082b14" id="1082b14">一切众生而不证实际。菩萨修谛方便坚固。</a><a name="1082b15" id="1082b15">而不舍生死及涅槃门。菩萨修谛为一切佛</a><a name="1082b16" id="1082b16">法故。天子。喻如有人离大商主独度旷野心</a><a name="1082b17" id="1082b17">怀惊怖劣乃得过。天子。声闻之人亦复如是。</a><a name="1082b18" id="1082b18">畏惧生死心怀惊怖。于此世界无有还心。亦</a><a name="1082b19" id="1082b19">复无有为众生心观生死旷远。于诸佛法无</a><a name="1082b20" id="1082b20">有方便。独一无二而修诸谛。天子。如彼商主</a><a name="1082b21" id="1082b21">多诸财宝资产丰实。度旷野已广利众生。如</a><a name="1082b22" id="1082b22">是天子。菩萨之人如大商主。具足大慈大悲。</a><a name="1082b23" id="1082b23">成就法利具于寂灭。善御巧便调伏资产。乘</a><a name="1082b24" id="1082b24">六度船。执四摄弓箭。成就方便。为于佛法而</a><a name="1082b25" id="1082b25">修诸谛。天子喻如狗皮以须漫瞻卜婆师迦</a><a name="1082b26" id="1082b26">而用熏之。虽变为香一切人天所不爱乐。声</a><a name="1082b27" id="1082b27">闻修谛亦复如是。愿不满足中般涅槃。不能</a><a name="1082b28" id="1082b28">出生多闻定慧解脱知见之香。亦不能断依</a><a name="1082b29" id="1082b29">烦恼习绪。不为人天之所爱乐。天子。喻如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241082a.htm'><img src='up.gif' border=0></a>
<a href='T241082c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>