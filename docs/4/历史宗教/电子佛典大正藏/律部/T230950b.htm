<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0950b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷8)</font> 第三部三十三舍堕事 与非亲苾刍浣故衣学处第四 <font face='Arial'>T23, p0950b</h2></font><hr>
<span class='old'>
</a><a name="0950a28" id="0950a28">去至劫比罗城。时净饭王既见佛已。头面礼</a><a name="0950a29" id="0950a29">足说伽他曰</span><a name="0950b01" id="0950b01"><p class='lg'>　　佛初生时大地动　　　赡部树影不离身</a><br><a name="0950b02" id="0950b02">　　今是第三礼圆智　　　降伏魔怨成正觉　</p></a><a name="0950b03" id="0950b03"><p>时诸释迦及余大众。见净饭王礼佛足已。情</a><a name="0950b04" id="0950b04">生不忍共相唱言。云何尊父礼子之足。时净</a><a name="0950b05" id="0950b05">饭王告诸释子释女曰。汝等不应作如是语。</a><a name="0950b06" id="0950b06">当时菩萨初生之日大地震动。放大光明普</a><a name="0950b07" id="0950b07">照世界。其色晃曜过于三十三天。于世界中</a><a name="0950b08" id="0950b08">间黑闇之处。日月威光之所不及。当尔之时</a><a name="0950b09" id="0950b09">并蒙光曜。彼处所有旧住有情。蒙光曜已</a><a name="0950b10" id="0950b10">互得相见。共作是语。仁等有情亦居此处。尔</a><a name="0950b11" id="0950b11">时我见希有事已便礼佛足。又复菩萨曾往</a><a name="0950b12" id="0950b12">田中观诸产业。于赡部树影结加而坐。远离</a><a name="0950b13" id="0950b13">欲界恶不善法。有寻有伺得喜乐定入初静</a><a name="0950b14" id="0950b14">虑。日已过午。其余诸树影悉东移。唯赡部树</a><a name="0950b15" id="0950b15">阴而独不移转。以覆荫菩萨身。尔时我见希</a><a name="0950b16" id="0950b16">有事已复礼佛足。此是第二礼世尊足。尔时</a><a name="0950b17" id="0950b17">世尊于苾刍众中。及诸大众就座而坐。时净</a><a name="0950b18" id="0950b18">饭王复礼佛足对面而坐。此是第四礼世尊</a><a name="0950b19" id="0950b19">足。时诸释迦于屈路陀林中殊妙之处。敷设</a><a name="0950b20" id="0950b20">胜座并上供养。以待世尊及苾刍众。尔时世</a><a name="0950b21" id="0950b21">尊诣彼林所。于大众中就座而坐。时净饭王</a><a name="0950b22" id="0950b22">即以种种尽世微妙殊胜供养。供佛僧已。时</a><a name="0950b23" id="0950b23">净饭王白饭王斛饭王甘露饭王。及余百千</a><a name="0950b24" id="0950b24">诸来大众。礼佛足已在一面坐。或有诸人但</a><a name="0950b25" id="0950b25">为合掌。复有诸人遥望世尊默然而坐。时净</a><a name="0950b26" id="0950b26">饭王即以伽他。而问佛曰</a><a name="0950b27" id="0950b27"><p class='lg'>　　佛昔在王宫　　　出乘象马舆</a><br><a name="0950b28" id="0950b28">　　云何以双足　　　游于棘刺中　</p></a><a name="0950b29" id="0950b29"><p>世尊报曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230950a.htm'><img src='up.gif' border=0></a>
<a href='T230950c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>