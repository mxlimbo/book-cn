<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0692a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷13)</font> 故泄精学处第一 无根谤学处第八 <font face='Arial'>T23, p0692a</h2></font><hr>
<span class='old'>
</a><a name="0691c28" id="0691c28">衣而覆身上。以酥蜜乳粥盛宝器中持以奉</a><a name="0691c29" id="0691c29">上。既供养已送归王所。是时童子年渐长大。</span><a name="0692a01" id="0692a01">备教书算手印技术悉皆明了。又刹帝利王</a><a name="0692a02" id="0692a02">种族之法。所有业艺咸令习学。所谓乘骑象</a><a name="0692a03" id="0692a03">马控御兵车。刀器于戈钩索之类。手足奇巧</a><a name="0692a04" id="0692a04">斫射之仪。无不通解。时同日生五百童子。如</a><a name="0692a05" id="0692a05">前技艺亦皆明达。其父尔时于春夏冬。为造</a><a name="0692a06" id="0692a06">三殿并三苑园。三种婇女谓上中下。后于一</a><a name="0692a07" id="0692a07">时其实力子升处高楼。将诸伎女共为娱乐。</a><a name="0692a08" id="0692a08">每日三时五百童子常来集见。曾于他日其</a><a name="0692a09" id="0692a09">五百人出外畋猎。竟日驰骋一无所获。遂住</a><a name="0692a10" id="0692a10">林野明日出游。多有所得至暮方还。便相议</a><a name="0692a11" id="0692a11">曰。日既将暮无缘赴集。待至明朝方见太子。</a><a name="0692a12" id="0692a12">至第三日众人方见。于时太子告众人曰。仁</a><a name="0692a13" id="0692a13">等与我同生常共游戏。何意三日方来。白言</a><a name="0692a14" id="0692a14">我等出畋。曰何谓为畋。答广杀诸鹿。太子曰。</a><a name="0692a15" id="0692a15">彼何饮食。答曰饮水食草。若如是者无损于</a><a name="0692a16" id="0692a16">人何缘伤杀。答曰若见杀时心生喜悦。太子</a><a name="0692a17" id="0692a17">曰。仁等不应见他受苦心生欢乐。诸人议曰。</a><a name="0692a18" id="0692a18">由此太子不自出畋。于我诸人便生讥贱。我</a><a name="0692a19" id="0692a19">当令彼亦共畋游。时彼诸人至大王所。白言</a><a name="0692a20" id="0692a20">大王。王之太子生处深宫。若敌国来必生怖</a><a name="0692a21" id="0692a21">惧。何意不令太子游猎。若数出畋心便勇健。</a><a name="0692a22" id="0692a22">与敌国战情无退怯。时胜军王闻此议已。告</a><a name="0692a23" id="0692a23">实力子曰。汝今可出试学畋游。答言不愿。王</a><a name="0692a24" id="0692a24">曰汝是刹帝利种应习兵戈。于时太子不敢违</a><a name="0692a25" id="0692a25">命随众而出。诸人议曰。今此太子父若殁后</a><a name="0692a26" id="0692a26">当必为王。我等今时尽心承事。能令于后禄</a><a name="0692a27" id="0692a27">位增长。白太子曰。可于斯住。我拥群鹿令。至</a><a name="0692a28" id="0692a28">于此。即便安在合围之处。时彼诸人多拥群</a><a name="0692a29" id="0692a29">鹿。太子遥见群鹿惊走。身被箭中张口而至。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230691c.htm'><img src='up.gif' border=0></a>
<a href='T230692b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>