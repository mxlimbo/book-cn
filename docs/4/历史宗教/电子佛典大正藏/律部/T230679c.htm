<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0679c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷10)</font> 妄说自得上人法学处第四 <font face='Arial'>T23, p0679c</h2></font><hr>
<span class='old'>
</a><a name="0679b28" id="0679b28">刍方入乞食。闻此嫌言便告彼曰。仁等嫌谁。</a><a name="0679b29" id="0679b29">答言我嫌汝等。报云我有何过令汝讥嫌。诸</span><a name="0679c01" id="0679c01">人报曰。圣者目连记外道妇当生于男。今遂</a><a name="0679c02" id="0679c02">生女。六众闻已告诸人曰。世间诸人咸皆漂</a><a name="0679c03" id="0679c03">没无智之海。唯佛世尊于授记事出言无妄。</a><a name="0679c04" id="0679c04">余所说者容有参差。然人之所生非男即女。</a><a name="0679c05" id="0679c05">岂复生狗及猕猴耶。诸人闻已默然不答。是</a><a name="0679c06" id="0679c06">时六众难陀邬波难陀共相告曰。我且随时</a><a name="0679c07" id="0679c07">答诸人众。然少欲目连自犯其罪。广说如前。</a><a name="0679c08" id="0679c08">乃至报曰。五部罪中随意当诘。白言上座应</a><a name="0679c09" id="0679c09">知岂不自忆记彼外道门徒。怀妊之妇生必</a><a name="0679c10" id="0679c10">是男。今既生男可相庆贺。沙糖石蜜恣意餐</a><a name="0679c11" id="0679c11">啖。然持钵乞食可不济饥。更以虚心妄记他</a><a name="0679c12" id="0679c12">事。遂令我等乞食不得。仁既犯罪应如法悔。</a><a name="0679c13" id="0679c13">目连报曰。具寿。我不见罪。是时六众唤授事</a><a name="0679c14" id="0679c14">人。鸣揵稚集众僧。广说如前。乃至世尊告</a><a name="0679c15" id="0679c15">曰。汝诸苾刍有其四处。不可思量。若强思者。</a><a name="0679c16" id="0679c16">心则迷乱或令发狂。云何为四。一思量神我。</a><a name="0679c17" id="0679c17">二思量世间。三思量有情业异熟。四思量诸</a><a name="0679c18" id="0679c18">佛境界。然大目连授记之时其实是男。彼于</a><a name="0679c19" id="0679c19">后时由业异熟转之为女。若彼长者问大目</a><a name="0679c20" id="0679c20">连。我妇产时为男为女。时大目连记言是</a><a name="0679c21" id="0679c21">女。汝诸苾刍目连当时据现事记。故无有犯</a><a name="0679c22" id="0679c22">佛在王舍城羯兰铎迦池竹林园中。于此城内</a><a name="0679c23" id="0679c23">有一长者。闻有说言。若不预告设僧饮食者。</a><a name="0679c24" id="0679c24">彼即忽然财食交报所求增长。时彼长者即</a><a name="0679c25" id="0679c25">作是念。欲觅钱财此好方便。我今宜可不预</a><a name="0679c26" id="0679c26">告知忽设僧食。即往市肆多买净肉。于大镬</a><a name="0679c27" id="0679c27">内加以酥油作好美粥。既备办已往至城门。</a><a name="0679c28" id="0679c28">告守门人曰。汝今当知。若见苾刍乞饮食</a><a name="0679c29" id="0679c29">者令诣我家。答言善哉我当遣去。彼见苾刍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230679b.htm'><img src='up.gif' border=0></a>
<a href='T230680a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>