<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毗尼母经 0810a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毗尼母经</font> <font face='Arial'>(卷2)</font> <font face='Arial'>T24, p0810a</h2></font><hr>
<span class='old'>
</a><a name="0809c28" id="0809c28">此等衣不中畜。应说者。有比丘生念。云何修</a><a name="0809c29" id="0809c29">诸善法。往诣诸智者所。问言。云何名犯。云何</span><a name="0810a01" id="0810a01">不犯。云何忏悔。因何事而犯。彼师随顺毗尼</a><a name="0810a02" id="0810a02">为说犯不犯。如是广应当知。问者闻师说已。</a><a name="0810a03" id="0810a03">心中无复忧苦。随顺师教如毗尼而行。心得</a><a name="0810a04" id="0810a04">清净随顺善法。更无余念。是名应说。又复应</a><a name="0810a05" id="0810a05">说者。比丘生念。厌患生死。云何出离修道而</a><a name="0810a06" id="0810a06">得涅槃。生此念已。即到智者边问之。尊者大</a><a name="0810a07" id="0810a07">德。云何修四禅乃至四果。彼师次第为说。乃</a><a name="0810a08" id="0810a08">至阿罗汉果。是名应说。云何名为非法说。彼</a><a name="0810a09" id="0810a09">师为问者说。法说非法非法说法。乃至所说</a><a name="0810a10" id="0810a10">名非所说。不所说名所说。限量作非限量。非</a><a name="0810a11" id="0810a11">限量作限量。分别名不分别。不分别名分别。</a><a name="0810a12" id="0810a12">从食钵乃至饮皆亦如是。又不应说者。有比</a><a name="0810a13" id="0810a13">丘问智者。云何得初禅乃至四果。智者为说。</a><a name="0810a14" id="0810a14">汝之所问得过人法。汝犯波罗夷。是名不应</a><a name="0810a15" id="0810a15">说。往时有比丘。字难提伽。失性。于众僧布</a><a name="0810a16" id="0810a16">萨日。或忆或不忆。忆时来不忆不来。诸比丘</a><a name="0810a17" id="0810a17">往白世尊。佛告言。但与此比丘作失性白二</a><a name="0810a18" id="0810a18">羯磨。虽不来法事成就。此布萨犍度中广</a><a name="0810a19" id="0810a19">明。此比丘还得本心。心中生疑。本失性羯磨</a><a name="0810a20" id="0810a20">为舍不舍。往白世尊。佛言。得心者可舍之。诸</a><a name="0810a21" id="0810a21">比丘复疑。后还失心此复云何。佛言。还作失</a><a name="0810a22" id="0810a22">性羯磨。后得本心还舍。比丘受人施不如法。</a><a name="0810a23" id="0810a23">为施所堕。堕有二种。一者食他人施不如法</a><a name="0810a24" id="0810a24">修道。放心纵逸无善可记。二者与施转施施</a><a name="0810a25" id="0810a25">不如法。因此二处当堕三途。若无三途受报。</a><a name="0810a26" id="0810a26">此身即腹坏食出。所著衣服即应离身。应施</a><a name="0810a27" id="0810a27">者。若父母贫苦。应先授三归五戒十善然后</a><a name="0810a28" id="0810a28">施与。若不贫虽受三归五戒不中施与。复有</a><a name="0810a29" id="0810a29">施处。一者治塔人。二者奉僧人。三者治僧房<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240809c.htm'><img src='up.gif' border=0></a>
<a href='T240810b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>