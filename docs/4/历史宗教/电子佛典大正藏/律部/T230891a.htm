<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0891a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷48)</font> 九十波逸底迦法 入王宫门学处第八十二之一 <font face='Arial'>T23, p0891a</h2></font><hr>
<span class='old'>
</a><a name="0890c28" id="0890c28">归。诸罗刹女闻是告已。欢喜踊跃飞腾虚空。</a><a name="0890c29" id="0890c29">即于其夜至师子劫。食啖城内所有人物。至</span><a name="0891a01" id="0891a01">天晓已城门不开。于王宫上见诸雕鹫食人</a><a name="0891a02" id="0891a02">肉者飞满空中。辅国大臣俱集门所。伫立经</a><a name="0891a03" id="0891a03">久待门不开。各共高声遍告城邑。天明已久</a><a name="0891a04" id="0891a04">王门不开。于内宫上多食人鸟。飞腾乱下口</a><a name="0891a05" id="0891a05">衔骨肉。人并惊惶图计无所。时师子胤闻斯</a><a name="0891a06" id="0891a06">告已。便拔利剑趋走城门。告诸人曰。君等</a><a name="0891a07" id="0891a07">何议。我于先时已相告白。王纳罗刹定招其</a><a name="0891a08" id="0891a08">祸。今城门不开满空飞鸟。观此相貌祸延王</a><a name="0891a09" id="0891a09">室。诸臣曰。其计何图。商主曰。宜置高梯上城</a><a name="0891a10" id="0891a10">瞻察。既安梯已。商主乃拔利剑上城隅。遥望</a><a name="0891a11" id="0891a11">宫中见死尸狼籍。即便跳下。诵神咒麾利剑</a><a name="0891a12" id="0891a12">击彼五百罗刹。四散驰走或持人手或有擎</a><a name="0891a13" id="0891a13">足。或持头腹飞腾而去。城外诸人悉皆遥见。</a><a name="0891a14" id="0891a14">于时商主大开城门。诸人竞入共睹荒残。辅</a><a name="0891a15" id="0891a15">相大臣号叫城邑。共诸人众洒泪宫中。各并</a><a name="0891a16" id="0891a16">归家荒迷无次。后于他日总集诸人。共相议</a><a name="0891a17" id="0891a17">曰。国主大王自贻伊咎。纳罗刹女不受忠言。</a><a name="0891a18" id="0891a18">今并灭亡。君等欲为何计。第一大臣告诸人</a><a name="0891a19" id="0891a19">曰。先王已死复靡储君。宝位既虚百姓无主。</a><a name="0891a20" id="0891a20">无君不立。今当册谁。次臣告曰。为国主者有</a><a name="0891a21" id="0891a21">智有勇方升鼎位。诸人告曰。商主师子胤与</a><a name="0891a22" id="0891a22">五百人入海取宝。余人皆被罗刹所害。唯独</a><a name="0891a23" id="0891a23">一身得归乡国。被罗刹女寻至本城不受其媚。</a><a name="0891a24" id="0891a24">王纳此女。固词直谏。不受忠言荒淫失道以</a><a name="0891a25" id="0891a25">取亡灭。商主拔剑独入城中。为我国人屏除</a><a name="0891a26" id="0891a26">群禲。此则大勇大智余莫过也。大臣议曰。诚</a><a name="0891a27" id="0891a27">如所言。宜令彼人以为君主。即便共至商主</a><a name="0891a28" id="0891a28">之处。同心请曰。商主知不。大王已。死复无储</a><a name="0891a29" id="0891a29">君。国祚空虚不可无主。国人今欲奉册为王。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230890c.htm'><img src='up.gif' border=0></a>
<a href='T230891b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>