<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0838b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷38)</font> 九十波逸底迦法 与欲已更遮学处第五十三 <font face='Arial'>T23, p0838b</h2></font><hr>
<span class='old'>
</a><a name="0838a28" id="0838a28">邬波难陀闻斯语已报言。具寿。岂已差之疮</a><a name="0838a29" id="0838a29">重更伤损。此事过去。何劳在言。白言。大德。</span><a name="0838b01" id="0838b01">如来大师亦依过去事为诸弟子而制学处。</a><a name="0838b02" id="0838b02">即便强与作舍置羯磨。大众散已。时邬波难</a><a name="0838b03" id="0838b03">陀诣难陀所啼泣而住。难陀问曰。尔有何事</a><a name="0838b04" id="0838b04">今忽悲啼。报言。被诸黑钵与我作舍置羯磨。</a><a name="0838b05" id="0838b05">难陀报曰。彼与我弟作羯磨者。便是自于村</a><a name="0838b06" id="0838b06">坊城邑三界之内驱遣其身。于弟何过。然我</a><a name="0838b07" id="0838b07">今时当为申谢。又彼僧伽作别众羯磨。作法</a><a name="0838b08" id="0838b08">不成。我不赴集。余人报曰。岂非大德前与欲</a><a name="0838b09" id="0838b09">耶。难陀曰。若作如是非所爱事。我不与欲。持</a><a name="0838b10" id="0838b10">欲不成。是恶与欲。少欲苾刍闻是语已各生</a><a name="0838b11" id="0838b11">嫌贱。云何苾刍先时与欲。后更追悔作如是</a><a name="0838b12" id="0838b12">语。还我欲来不与汝欲。时诸苾刍以是因缘</a><a name="0838b13" id="0838b13">具白世尊。佛以此缘告诸苾刍。问答虚实。广</a><a name="0838b14" id="0838b14">说乃至。我观十利。为诸苾刍制其学处应如</a><a name="0838b15" id="0838b15">是说</a><a name="0838b16" id="0838b16"><p>若复苾刍与他苾刍欲已。后便悔言。还我欲</a><a name="0838b17" id="0838b17">来。不与汝者。波逸底迦</a><a name="0838b18" id="0838b18"><p>若复苾刍者谓是难陀。余义如上。又苾刍者</a><a name="0838b19" id="0838b19">谓此法中人。与欲已者谓先已言与。后便等</a><a name="0838b20" id="0838b20">者。是索欲词。释罪同前</a><a name="0838b21" id="0838b21"><p>此中犯相其事云何。若苾刍先与欲已。后便</a><a name="0838b22" id="0838b22">生悔报众云。还我欲来。我不乐与者。便得堕</a><a name="0838b23" id="0838b23">罪。又无犯者。谓最初犯人。或痴狂心乱痛恼</a><a name="0838b24" id="0838b24">所缠</a><a name="0838b25" id="0838b25"><p class='juan'>
根本说一切有部毗奈耶卷第三十八</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230838a.htm'><img src='up.gif' border=0></a>
<a href='T230838c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>