<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0914b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷2)</font> 八波罗市迦法 不净行学处第一 <font face='Arial'>T23, p0914b</h2></font><hr>
<span class='old'>
</a><a name="0914a28" id="0914a28">不知无犯。其行淫者得根本罪。若初中后皆</a><a name="0914a29" id="0914a29">知而无心受乐者无犯。其行淫者得根本罪。</span><a name="0914b01" id="0914b01">若初中后皆知有心受乐者。二俱得根本罪。</a><a name="0914b02" id="0914b02">如尼既尔。正学女求寂女事并同然。苾刍求</a><a name="0914b03" id="0914b03">寂男准事应悉。若苾刍尼。以诸酒与苾刍令</a><a name="0914b04" id="0914b04">醉著作不净行。而醉苾刍于初中后。有知不</a><a name="0914b05" id="0914b05">知受乐不乐。得罪轻重有犯无犯。乃至余众</a><a name="0914b06" id="0914b06">与酒令醉。如上睡眠广说。如醉既尔。若以咒</a><a name="0914b07" id="0914b07">术及药令彼迷乱。于彼诸境作不净行。乃至</a><a name="0914b08" id="0914b08">余众互为得罪。有无如上。若苾刍尼。强逼他</a><a name="0914b09" id="0914b09">苾刍。共行不净行。若被逼者。初入之时作心</a><a name="0914b10" id="0914b10">受乐。二俱灭摈。若入时不乐入已乐。二俱灭</a><a name="0914b11" id="0914b11">摈若入时不乐入已不乐出时乐。二俱灭摈。</a><a name="0914b12" id="0914b12">若被逼者三时不乐无犯。逼他者灭摈。如逼</a><a name="0914b13" id="0914b13">苾刍若逼求寂白衣。及下余众事并准前。若</a><a name="0914b14" id="0914b14">苾刍尼等互相陵逼。如上应知</a><a name="0914b15" id="0914b15"><p>时诸苾刍咸皆有疑。请世尊曰。尊者大迦摄</a><a name="0914b16" id="0914b16">波妙贤先作何业。由彼业力二俱少欲。佛告</a><a name="0914b17" id="0914b17">诸苾刍。而彼二人先所作业还当自受。广说</a><a name="0914b18" id="0914b18">如余。汝当善听。汝等苾刍乃往昔时。于聚落</a><a name="0914b19" id="0914b19">中有农夫住晨朝牵牛向田耕植。妻至食时</a><a name="0914b20" id="0914b20">为其送食。因往林所采取柴薪。时有独觉于</a><a name="0914b21" id="0914b21">此林中树下而住。其妻乃于他日入林采薪。</a><a name="0914b22" id="0914b22">见彼独觉身心寂静容色端然。即礼其足瞻</a><a name="0914b23" id="0914b23">仰而坐。农夫怪迟作如是念。妻今何故时久</a><a name="0914b24" id="0914b24">不来。即持耕鞭诣彼林所。遂见其妇在独觉</a><a name="0914b25" id="0914b25">前告言。汝与此人作非法事。时彼大士闻斯</a><a name="0914b26" id="0914b26">语已为哀愍故如大鹅王。腾身空界现其神</a><a name="0914b27" id="0914b27">变。上发火光下流清水。农夫见已深生惭愧。</a><a name="0914b28" id="0914b28">投身于地如大树崩长跪合掌遥致敬言。惟</a><a name="0914b29" id="0914b29">愿大圣真清净者。降大慈悲受我供养。独觉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230914a.htm'><img src='up.gif' border=0></a>
<a href='T230914c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>