<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0775c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷15)</font> 舍利弗品 <font face='Arial'>T24, p0775c</h2></font><hr>
<span class='old'>
</a><a name="0775b28" id="0775b28">衣服汤药。是名净物。若守僧房者。为僧</a><a name="0775b29" id="0775b29">驱使人也。已令知者。我已语守房人。若大</span><a name="0775c01" id="0775c01">德须衣。往其所当与大德衣。居士我须</a><a name="0775c02" id="0775c02">衣者。告令知也。随解语知也。第二第三亦</a><a name="0775c03" id="0775c03">如是索。若得者善。若不得者。第一第二第</a><a name="0775c04" id="0775c04">三。乃至第六在前默然。云何默然者。口不</a><a name="0775c05" id="0775c05">语立不坐。若檀越唤教坐。不得坐。若与</a><a name="0775c06" id="0775c06">饮食。亦不得受。乃至饮亦尔。若请说法咒</a><a name="0775c07" id="0775c07">愿。悉不得为说。若檀越问言。以何因缘</a><a name="0775c08" id="0775c08">来至此。答言。居士自当知。若得者善。若不</a><a name="0775c09" id="0775c09">口语索。得十二默然求。若一语索。破二默</a><a name="0775c10" id="0775c10">然。二语索。破四默然。若三语索。破六默然。</a><a name="0775c11" id="0775c11">乃至六语索。破十二默然。若更往索。得衣</a><a name="0775c12" id="0775c12">者尼萨耆。若一日一往一索。如是得六日</a><a name="0775c13" id="0775c13">往。若一日一往六语索。后不得更往索。亦</a><a name="0775c14" id="0775c14">不得默然。若不得衣。随衣价来处。往语</a><a name="0775c15" id="0775c15">言。我于汝财竟不得用。汝自知莫使失。</a><a name="0775c16" id="0775c16">若不得衣。应自往报衣主。不得使人往</a><a name="0775c17" id="0775c17">报。若使人报犯突吉罗罪。法师曰。执事人</a><a name="0775c18" id="0775c18">有二种。一者指示。二者不指示。指示有二</a><a name="0775c19" id="0775c19">种。何者二种。一者比丘指示。二者使者指示。</a><a name="0775c20" id="0775c20">不指示者。复有二种。一者自不现前。二者</a><a name="0775c21" id="0775c21">他不现前。是名四执事人。法师曰。云何使</a><a name="0775c22" id="0775c22">者指示。答曰。若有居士为比丘买衣。使者</a><a name="0775c23" id="0775c23">往至比丘所。使者到已语比丘言。大德。某</a><a name="0775c24" id="0775c24">居士遣我送衣价。愿大德受。比丘答言。此</a><a name="0775c25" id="0775c25">是不净物。比丘不得受。使者复言。大德。有</a><a name="0775c26" id="0775c26">执事人不。比丘答言无。使者自觅执事人。</a><a name="0775c27" id="0775c27">得已将至比丘所。语比丘言。此人能为大</a><a name="0775c28" id="0775c28">德作执事人。即持直付执事人。使者对比</a><a name="0775c29" id="0775c29">丘前语执事人。汝可持此直买衣与比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240775b.htm'><img src='up.gif' border=0></a>
<a href='T240776a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>