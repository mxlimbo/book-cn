<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0248c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷10)</font> 第二门第五子摄颂之余 <font face='Arial'>T24, p0248c</h2></font><hr>
<span class='old'>
</a><a name="0248b28" id="0248b28">耶。同佛所说。如是复往具寿阿尼卢陀。罗怙</a><a name="0248b29" id="0248b29">罗。阿难陀。乃至诸上座所。顶礼白言圣者。</span><a name="0248c01" id="0248c01">我等意欲疾入涅槃。难陀苾刍及诸上座等</a><a name="0248c02" id="0248c02">问曰。为涅槃故作此语耶。答言如是。报言汝</a><a name="0248c03" id="0248c03">等既为涅槃说此语者。我等何言。诸行无常</a><a name="0248c04" id="0248c04">悉皆如是。于时大世主与五百苾刍尼。顶礼</a><a name="0248c05" id="0248c05">诸上座等。辞还住处到本寺中。于七日内为</a><a name="0248c06" id="0248c06">诸三众演说妙法。既闻法已。令无量众生证</a><a name="0248c07" id="0248c07">得广大殊胜利益。诸苾刍尼各各出寺。就空</a><a name="0248c08" id="0248c08">闲处随其次第半跏端坐。乃至五百悉皆如</a><a name="0248c09" id="0248c09">是。时大世主乔答弥即入三昧。以胜定力随</a><a name="0248c10" id="0248c10">念所为隐身不现。即于东方上升虚空。现四</a><a name="0248c11" id="0248c11">威仪行住坐卧。入火光定。即于身内放种种</a><a name="0248c12" id="0248c12">光。青黄赤白及以红光一时俱现。身下出火</a><a name="0248c13" id="0248c13">上流清水。身下出水上发火光。东方既尔。南</a><a name="0248c14" id="0248c14">西北方亦复如是。五百苾刍尼与大世主乔</a><a name="0248c15" id="0248c15">答弥现相无异。时大世主复入初定。从初定</a><a name="0248c16" id="0248c16">起入第二定。从第二定起入第三定。从第三</a><a name="0248c17" id="0248c17">定起入第四定。从第四定起入于空处。从空</a><a name="0248c18" id="0248c18">处起入识处。从识处起入无所有处。从无所</a><a name="0248c19" id="0248c19">有处起入非想非非想处。从非想非非想处</a><a name="0248c20" id="0248c20">起次第逆入至初静虑。而般涅槃。五百苾刍</a><a name="0248c21" id="0248c21">尼皆同大世主乔答弥。次第顺逆入诸禅已</a><a name="0248c22" id="0248c22">亦般涅槃。尔时大地悉皆震动。四维上下朗</a><a name="0248c23" id="0248c23">然明照。于虚空中诸天叫声犹如击鼓。是时</a><a name="0248c24" id="0248c24">诸有苾刍。或在妙高山或余山中。乃至城邑</a><a name="0248c25" id="0248c25">聚落兰若林间寂静之处。睹此相已敛念观</a><a name="0248c26" id="0248c26">察。见大世主乔答弥与五百苾刍尼皆般涅</a><a name="0248c27" id="0248c27">槃。时诸苾刍复作是念。世尊慈母既般涅槃。</a><a name="0248c28" id="0248c28">我等宜往相助供养舍利。作是念已各各随</a><a name="0248c29" id="0248c29">力。持诸香木诣大世主乔答弥等般涅槃处。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240248b.htm'><img src='up.gif' border=0></a>
<a href='T240249a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>