<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0786c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷29)</font> 九十波逸底迦法 强牵苾刍出僧房学处第十六 <font face='Arial'>T23, p0786c</h2></font><hr>
<span class='old'>
</a><a name="0786b28" id="0786b28"><p>如是世尊为诸苾刍制其学处。佛在室罗伐</a><a name="0786b29" id="0786b29">城逝多林给孤独园。时有苾刍居士窟房。时</span><a name="0786c01" id="0786c01">此苾刍身婴疾患。天欲将雨五色云兴。诸苾</a><a name="0786c02" id="0786c02">刍见报言。具寿宜可急出。天将大雨。恐土房</a><a name="0786c03" id="0786c03">崩。时彼病重不能自出。时诸苾刍惧犯戒故</a><a name="0786c04" id="0786c04">不敢扶出。天既洪雨土窟遂崩。压彼病人。因</a><a name="0786c05" id="0786c05">斯命过。佛言。有此难缘应当牵出。告诸苾刍。</a><a name="0786c06" id="0786c06">前是创制此是随开。重制学处应如是说。若</a><a name="0786c07" id="0786c07">复苾刍嗔恚不喜。于僧住处牵苾刍出。或令</a><a name="0786c08" id="0786c08">他牵出者。除余缘故。波逸底迦</a><a name="0786c09" id="0786c09"><p>若复苾刍者谓邬陀夷。余义如上。僧住处者。</a><a name="0786c10" id="0786c10">谓佛弟子所住之处。牵出者。或言驱出。或以</a><a name="0786c11" id="0786c11">手牵。自作使人。除余缘者谓除难缘。堕义如</a><a name="0786c12" id="0786c12">上。此中犯相其事云何。若苾刍以嗔恚心。于</a><a name="0786c13" id="0786c13">僧寺中若自遣若他驱牵。此法中苾刍今</a><a name="0786c14" id="0786c14">其出者。皆得堕罪。遇八难缘并皆无犯。又无</a><a name="0786c15" id="0786c15">犯者谓最初犯人。或痴狂心乱痛恼所缠</a><a name="0786c16" id="0786c16"><p><b>　　<A NAME="n541"></A>强恼触他学处第十七</b></a><a name="0786c17" id="0786c17"><p>佛在室罗伐城逝多林给孤独园。尔时具寿</a><a name="0786c18" id="0786c18">邬陀夷。至彼众多年少苾刍处劝喻之曰。汝</a><a name="0786c19" id="0786c19">等共我人间慢行。降伏他宗自获名称。少年</a><a name="0786c20" id="0786c20">各往咨白师主。欲去游行。广说如前。乃至夜</a><a name="0786c21" id="0786c21">入寺中。发声大唤遣令开户。彼既卧已不肯</a><a name="0786c22" id="0786c22">为开。时邬陀夷即便脚蹋门扉。遂令温堂</a><a name="0786c23" id="0786c23">振动。时诸少年共相议曰。可与开门。彼有</a><a name="0786c24" id="0786c24">大力恐当损坏众僧堂舍。遂与开门。彼便即</a><a name="0786c25" id="0786c25">入于少年床上纵身而倒。或有伤腹。或有损</a><a name="0786c26" id="0786c26">腰。或有损足。告言。阿遮利耶我痛我痛。告</a><a name="0786c27" id="0786c27">云。若嫌痛者自当出去。少年议曰。此有大力。</a><a name="0786c28" id="0786c28">若不出者当断我命。即便俱出露地而卧。于</a><a name="0786c29" id="0786c29">一夜中备受寒苦。既至天晓白言。阿遮利耶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230786b.htm'><img src='up.gif' border=0></a>
<a href='T230787a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>