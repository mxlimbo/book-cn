<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0866a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷43)</font> 九十波逸底迦法 食前食后行诣余家不嘱授学处第八十一 <font face='Arial'>T23, p0866a</h2></font><hr>
<span class='old'>
</a><a name="0865c28" id="0865c28"><p><b>　　<A NAME="n622"></A>食前食后行诣余家不嘱授学处第八十一</b></a><a name="0865c29" id="0865c29"><p>尔时薄伽梵。在室罗伐城逝多林给孤独园。</span><a name="0866a01" id="0866a01">时此城中有一长者。大富多财受用丰足。时</a><a name="0866a02" id="0866a02">具寿邬波难陀因行乞食至长者家。长者即</a><a name="0866a03" id="0866a03">便持饭施与。因为说法。施食之人获五功德。</a><a name="0866a04" id="0866a04">谓寿命色力安乐词辩。长者闻已深心欢喜。</a><a name="0866a05" id="0866a05">顶礼其足归依三宝受五学处。时邬波难陀</a><a name="0866a06" id="0866a06">复于他日至长者家。长者白言。圣者。我今因</a><a name="0866a07" id="0866a07">大德为善知识故。欲请佛及僧就舍而食。唯</a><a name="0866a08" id="0866a08">愿圣者为我白知。时邬波难陀还至住处。称</a><a name="0866a09" id="0866a09">长者名为请佛僧。时邬波难陀即于晨朝至</a><a name="0866a10" id="0866a10">长者宅。报长者曰。我有缘事暂至余家。我</a><a name="0866a11" id="0866a11">若不来不须行食。作是语已舍之而去。尔时</a><a name="0866a12" id="0866a12">世尊。知彼长者不闲法式不来告白。即便自</a><a name="0866a13" id="0866a13">将大众诣长者家就其食处。时诸苾刍报长</a><a name="0866a14" id="0866a14">者曰。应唱随意。长者即便报言。圣者我为大</a><a name="0866a15" id="0866a15">众设斯座褥。佛言此即便是作随意讫。宜应</a><a name="0866a16" id="0866a16">就坐。佛及大众坐时既久。日复将中不见行</a><a name="0866a17" id="0866a17">食</a><a name="0866a18" id="0866a18"><p>佛告阿难陀曰。汝告长者。日时既至应可行</a><a name="0866a19" id="0866a19">食。日时过者食何所为。具寿阿难陀奉教而</a><a name="0866a20" id="0866a20">告长者。报曰圣者邬波难陀今未来到。如是</a><a name="0866a21" id="0866a21">至三。阿难陀曰。若邬波难陀不来者不欲行</a><a name="0866a22" id="0866a22">食耶。报言如是。具寿阿难陀以事白佛。尔时</a><a name="0866a23" id="0866a23">世尊说伽他<span class='corr'>曰</span></a><a name="0866a24" id="0866a24"><p class='lg'>　　由他悉皆苦　　　自由便受乐</a><br><a name="0866a25" id="0866a25">　　共有皆阙事　　　智者不应为　</p></a><a name="0866a26" id="0866a26"><p>时欲将中邬波难陀方始来至。遂便行食。时</a><a name="0866a27" id="0866a27">诸苾刍有啖少许。有不食者。佛为长者说施</a><a name="0866a28" id="0866a28">颂已从座而去。邬波难陀即于此住不往寺</a><a name="0866a29" id="0866a29">中。当时是十五日众僧欲作褒洒陀。唯邬波<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230865c.htm'><img src='up.gif' border=0></a>
<a href='T230866b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>