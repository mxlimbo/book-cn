<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1455 根本说一切有部苾刍尼戒经 0509a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1455 根本说一切有部苾刍尼戒经</font> <font face='Arial'>(卷1)</font> <font face='Arial'>T24, p0509a</h2></font><hr>
<span class='old'>
</a><a name="0508c28" id="0508c28">不应共住<p>若复苾刍尼自有染心。共染</a><a name="0508c29" id="0508c29">心男子。从自腋已下膝已上作受乐心。身相</span><a name="0509a01" id="0509a01">摩触。若极摩触。于如是事。此苾刍尼亦得波</a><a name="0509a02" id="0509a02">罗市迦。不应共住<p>若复苾刍尼自有染</a><a name="0509a03" id="0509a03">心共染心男子。掉举戏笑。指其处所。定时</a><a name="0509a04" id="0509a04">现相。来去丈夫。情相许可。在可行非处。纵身</a><a name="0509a05" id="0509a05">而卧。于是八事共相领受。若苾刍尼作如是</a><a name="0509a06" id="0509a06">事者。亦得波罗市迦。不应共住<p>若复苾</a><a name="0509a07" id="0509a07">刍尼先知他苾刍尼犯他胜罪。而不曾说。彼</a><a name="0509a08" id="0509a08">身死后。若归俗若出去。方作是语。尼众应</a><a name="0509a09" id="0509a09">知。我先知此苾刍尼犯他胜罪。于如是事。此</a><a name="0509a10" id="0509a10">苾刍尼亦得波罗市迦。不应共住<p>若复</a><a name="0509a11" id="0509a11">苾刍尼知彼苾刍和合僧伽。与作舍置羯磨。</a><a name="0509a12" id="0509a12">苾刍尼众亦复与作不礼敬法。彼苾刍于僧</a><a name="0509a13" id="0509a13">伽处现恭敬相。希求拔济。自于界内乞解</a><a name="0509a14" id="0509a14">舍置法。彼苾刍尼报苾刍言。圣者。勿于僧</a><a name="0509a15" id="0509a15">伽处现恭敬相。希求拔济。自于界内乞解舍</a><a name="0509a16" id="0509a16">置法。我为圣者供给衣钵及余资具。悉令</a><a name="0509a17" id="0509a17">无乏。当可安心读诵作意。时诸苾刍尼告</a><a name="0509a18" id="0509a18">此尼曰。汝岂不知众与此人作舍置羯磨。苾</a><a name="0509a19" id="0509a19">刍尼与作不礼敬法。彼苾刍起谦下心。自于</a><a name="0509a20" id="0509a20">界内乞解舍置法。汝便供给衣钵等物。令无</a><a name="0509a21" id="0509a21">乏少。汝今应舍此随从事。诸苾刍尼如是</a><a name="0509a22" id="0509a22">谏时。舍者善。若不舍者。应可再三殷勤正</a><a name="0509a23" id="0509a23">谏。随教应诘。令舍是事。舍者善。若不舍者。</a><a name="0509a24" id="0509a24">此苾刍尼亦得波罗市迦。不应共住<p>诸</a><a name="0509a25" id="0509a25">大德。我已说八他胜法。苾刍尼于此随犯一</a><a name="0509a26" id="0509a26">一事。不得与诸苾刍尼共住如前。后亦如是。</a><a name="0509a27" id="0509a27">得他胜罪。不应共住。今问诸大德。是中清净</a><a name="0509a28" id="0509a28">不(如是三说)诸大德。是中清净默然故。我今如是</a><a name="0509a29" id="0509a29">持<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240508c.htm'><img src='up.gif' border=0></a>
<a href='T240509b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>