<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0244c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷9)</font> 第二门第四子摄颂胜鬘之余 <font face='Arial'>T24, p0244c</h2></font><hr>
<span class='old'>
</a><a name="0244b28" id="0244b28">捉衣钵敷座令坐将洗足水。问曰。欲何所为。</a><a name="0244b29" id="0244b29">妻曰。欲为洗足。答曰。勿触我足。问曰何故。</span><a name="0244c01" id="0244c01">报曰我奉师诫令善护心。彼同前答。便与洗</a><a name="0244c02" id="0244c02">足。后将油来欲为涂足。苾刍见问。答言涂足。</a><a name="0244c03" id="0244c03">苾刍曰汝勿为涂。问答同前。邬波[<a href='javascript:showpic("images/044633.gif")'>马*太</a>]耶诫</a><a name="0244c04" id="0244c04">我护心。彼问。圣子汝自防心。又将食来欲同</a><a name="0244c05" id="0244c05">盘食。问曰何为。答曰离别多时不同处食。意</a><a name="0244c06" id="0244c06">欲共食。苾刍不许。问答同前。即敷毡褥白言。</a><a name="0244c07" id="0244c07">圣子。远来疲困愿少眠息。苾刍既洗足已即</a><a name="0244c08" id="0244c08">便卧息。时彼即来欲同处卧。苾刍曰汝欲何</a><a name="0244c09" id="0244c09">为。答言。圣子不同卧来时节淹久。意欲同卧。</a><a name="0244c10" id="0244c10">问答同前。苾刍不许。即来抱触。女是触毒被</a><a name="0244c11" id="0244c11">摩触时。心便动乱发诸恶念即共交会多日</a><a name="0244c12" id="0244c12">共住。报其妻曰我欲还寺。妻作是念。此乃</a><a name="0244c13" id="0244c13">共我私交外人不见。我今可使众人知之。诸</a><a name="0244c14" id="0244c14">苾刍等定当摈逐。还来我处。作是念已。白言。</a><a name="0244c15" id="0244c15">圣子不可空去。可将多少粮直贝齿随行。苾</a><a name="0244c16" id="0244c16">刍曰我不合捉金贝等物。如何持去。妻曰我</a><a name="0244c17" id="0244c17">今设计使不触着。即便以物系锡杖上。报言</a><a name="0244c18" id="0244c18">将去。苾刍即持锡而去至室罗伐城。六众苾</a><a name="0244c19" id="0244c19">刍常法守门不令空过。时邬波难陀门首经</a><a name="0244c20" id="0244c20">行。遥见彼苾刍来。头似鸱枭眉长垂下。见已</a><a name="0244c21" id="0244c21">便念。是何尊者而来于此。应可相迎即逆前</a><a name="0244c22" id="0244c22">行。唱言。善来善来尊者。时苾刍报曰敬礼。</a><a name="0244c23" id="0244c23">敬礼阿遮利耶。时邬波难陀便作是念。此必</a><a name="0244c24" id="0244c24">定是摩诃罗苾刍。不知邬波[<a href='javascript:showpic("images/044633.gif")'>马*太</a>]耶。不识阿遮</a><a name="0244c25" id="0244c25">利耶。我今问彼从何所来。即前问曰。老叟</a><a name="0244c26" id="0244c26">从何所来。答曰。阿遮利耶。我看故二来。邬波</a><a name="0244c27" id="0244c27">难陀曰。汝是善人情存恩惠。念昔恩者人皆</a><a name="0244c28" id="0244c28">共赞。世尊亦说。汝等苾刍常学报恩。少恩</a><a name="0244c29" id="0244c29">尚报何况多耶。汝存宿恩得见妻不。答言我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240244b.htm'><img src='up.gif' border=0></a>
<a href='T240245a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>