<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0696c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷19)</font> 四提舍尼 <font face='Arial'>T22, p0696c</h2></font><hr>
<span class='old'>
</a><a name="0696b28" id="0696b28">种有漏处最初犯戒。自今已去与比丘结戒</a><a name="0696b29" id="0696b29">集十句义乃至正法久住欲说戒者当如</span><a name="0696c01" id="0696c01">是说。若比丘至白衣家内食。是中有比丘</a><a name="0696c02" id="0696c02">尼指示。与某甲羹与某甲饭。比丘应语</a><a name="0696c03" id="0696c03">彼比丘尼如是言。大姊且止。须比丘食竟。</a><a name="0696c04" id="0696c04">若无一比丘语彼比丘尼如是言大姊且</a><a name="0696c05" id="0696c05">止须比丘食竟者。是比丘应悔过言。大德。</a><a name="0696c06" id="0696c06">我犯可呵法。所不应为。我今向诸大德</a><a name="0696c07" id="0696c07">悔过。是法名悔过法。比丘义如上。家内者</a><a name="0696c08" id="0696c08">有男女者是。食者如上说。彼比丘于白衣</a><a name="0696c09" id="0696c09">家内食。是中有比丘尼指示。与某甲羹与</a><a name="0696c10" id="0696c10">某甲饭。彼比丘当语言。大姊小止。须诸比</a><a name="0696c11" id="0696c11">丘食竟。若无一比丘语言大姊小止须诸比</a><a name="0696c12" id="0696c12">丘食竟而食者咽咽波罗提提舍尼。比丘尼</a><a name="0696c13" id="0696c13">突吉罗。式叉摩那沙弥沙弥尼突吉罗。是谓</a><a name="0696c14" id="0696c14">为犯。不犯者。若语言。大姊且止。须诸比丘</a><a name="0696c15" id="0696c15">食竟。若比丘尼自为檀越。若檀越设食。令</a><a name="0696c16" id="0696c16">比丘尼处分。若不故作偏为与此置彼如</a><a name="0696c17" id="0696c17">是无犯。无犯者。最初未制戒。痴狂心乱痛</a><a name="0696c18" id="0696c18">恼所缠(二竟)</a><a name="0696c19" id="0696c19"><p>尔时佛在罗阅城耆阇崛山中。时有居士</a><a name="0696c20" id="0696c20">家夫妇。俱得信乐为佛弟子。诸佛见谛弟子</a><a name="0696c21" id="0696c21">常法。于诸比丘无所爱惜。乃至身肉。若诸</a><a name="0696c22" id="0696c22">比丘至家者。常与饭食及诸供养故。令其</a><a name="0696c23" id="0696c23">贫穷衣食乏尽。比居诸人皆作此言。彼家先</a><a name="0696c24" id="0696c24">大富多财饶宝。从供养沙门释子已来。财</a><a name="0696c25" id="0696c25">物竭尽贫穷乃尔。如是恭敬供养乃反得贫</a><a name="0696c26" id="0696c26">弊。尔时诸比丘闻。其中有少欲知足行头陀</a><a name="0696c27" id="0696c27">乐学戒知惭愧者。嫌责诸比丘言。汝等云</a><a name="0696c28" id="0696c28">何。数至居士家。受饮食供养而不知足。</a><a name="0696c29" id="0696c29">使彼居士财物竭尽乃尔耶。时诸比丘往<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220696b.htm'><img src='up.gif' border=0></a>
<a href='T220697a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>