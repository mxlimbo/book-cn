<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0076b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷16)</font> 尾施缚多罗缘 <font face='Arial'>T24, p0076b</h2></font><hr>
<span class='old'>
</a><a name="0076a28" id="0076a28">门。汝不助我耶。弃却我等耶。其女问曰。仁者</a><a name="0076a29" id="0076a29">使我便欲作何计。答曰。汝是我眷属家小妹。</span><a name="0076b01" id="0076b01">可能作是言沙门乔答摩。共我私行非梵行</a><a name="0076b02" id="0076b02">事。若能如是。名为捍敌。世人即皆尊重供养</a><a name="0076b03" id="0076b03">我等。如昔无异。其女告曰。我不能谤沙门乔</a><a name="0076b04" id="0076b04">答摩。彼天人师。王臣敬重。威德无量。谁能辄</a><a name="0076b05" id="0076b05">信。时诸外道报曰。妹子。汝若不能谤沙门乔</a><a name="0076b06" id="0076b06">答摩。不依我等言者。我等大众。不共汝言谈</a><a name="0076b07" id="0076b07">话说。不得入我等家中。共摈弃汝。令汝至死。</a><a name="0076b08" id="0076b08">后堕地狱。女人身少智性。遂便问曰。仁者教</a><a name="0076b09" id="0076b09">我。欲作何事。时诸外道告曰。汝可时时往逝</a><a name="0076b10" id="0076b10">多林。其女依教。每日往逝多林。乃至后时。其</a><a name="0076b11" id="0076b11">女腹上。覆一钵盂。诣如来所。尔时世尊为无</a><a name="0076b12" id="0076b12">量百千大众。前后围绕说微妙法。然而此女</a><a name="0076b13" id="0076b13">来入会中。世尊既见外道女来。作是念曰。我</a><a name="0076b14" id="0076b14">昔曾作此业。积集成就。由如暴流。其外道魔</a><a name="0076b15" id="0076b15">女。面前而住。说伽他曰</a><a name="0076b16" id="0076b16"><p class='lg'>　　声响令人爱　　　美言清巧语</a><br><a name="0076b17" id="0076b17">　　染我怀妊胎　　　而今复说法　</p></a><a name="0076b18" id="0076b18"><p>尔时世尊以颂告曰</a><a name="0076b19" id="0076b19"><p class='lg'>　　若人为妄语　　　当堕于地狱　</p></a><a name="0076b20" id="0076b20"><p>外道女答曰</a><a name="0076b21" id="0076b21"><p class='lg'>　　若作云不作　　　彼当堕地狱　</p></a><a name="0076b22" id="0076b22"><p>世尊告曰</a><a name="0076b23" id="0076b23"><p class='lg'>　　二人皆堕于地狱　　　堕与不堕自心知</a><br><a name="0076b24" id="0076b24">　　谤法之者来生苦(少句未见本)　</p></a><a name="0076b25" id="0076b25"><p>尔时天帝释作是思惟。彼外道女。垢秽大圣</a><a name="0076b26" id="0076b26">及苾刍僧伽。作是念已。即以神变解钵令堕。</a><a name="0076b27" id="0076b27">是时魔女大生羞耻。速即妇去</a><a name="0076b28" id="0076b28"><p>时诸众首苾刍白佛言。世尊。云何胜军大王。</a><a name="0076b29" id="0076b29">佛为说法。初即授记于此正真等正觉。又复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240076a.htm'><img src='up.gif' border=0></a>
<a href='T240076c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>