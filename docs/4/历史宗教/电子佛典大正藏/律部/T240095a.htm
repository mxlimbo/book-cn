<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0095a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷18)</font> 诸大弟子及佛自说业报 <font face='Arial'>T24, p0095a</h2></font><hr>
<span class='old'>
</a><a name="0094c28" id="0094c28">云何。往古昔时摩纳婆者。岂异人乎。我今即</a><a name="0094c29" id="0094c29">是。我因怀嫉妒之心。令其独觉不得饮食。由</span><a name="0095a01" id="0095a01">斯业报。经于多岁。百岁千岁。百千岁中。常生</a><a name="0095a02" id="0095a02">地狱。受诸楚苦。残业报力。虽成正觉。后入娑</a><a name="0095a03" id="0095a03">罗村乞食。空钵而还</a><a name="0095a04" id="0095a04"><p>时诸苾刍。复白佛言。大德世尊。先作何业。</a><a name="0095a05" id="0095a05">淫女媚容。外道梵志之所教诲。来谤世尊。佛</a><a name="0095a06" id="0095a06">言。诸苾刍。如来往昔自作斯业。广说乃至颂</a><a name="0095a07" id="0095a07">曰。果报还自受</a><a name="0095a08" id="0095a08"><p>复告诸苾刍。乃往古昔。人寿八万岁时。有佛</a><a name="0095a09" id="0095a09">世尊。号毗钵尸如来应正等觉。出现于世。其</a><a name="0095a10" id="0095a10">佛有二弟。一名皤私瑟吒。二名跋罗陀皤阇。</a><a name="0095a11" id="0095a11">其皤私瑟吒。于佛教诲。专勤修习。而不放逸。</a><a name="0095a12" id="0095a12">证阿罗汉果。其跋罗陀皤阇。受持三藏。讽诵</a><a name="0095a13" id="0095a13">通利。为大法师。后于异时。有一长者。于法师</a><a name="0095a14" id="0095a14">处。深生净信。为其法师。建一住处。所须资具。</a><a name="0095a15" id="0095a15">悉皆严备。时法师启请皤私瑟吒罗汉。愿来</a><a name="0095a16" id="0095a16">同住。彼闻即至。长者见其身心寂然仪容挺</a><a name="0095a17" id="0095a17">特。倍加净信。严办种种香美饮食。而以供养。</a><a name="0095a18" id="0095a18">持上妙衣。用为奉施。弟生嫉妒。作如是念。我</a><a name="0095a19" id="0095a19">与长者。久为门师。往还来去。未曾施我如是</a><a name="0095a20" id="0095a20">上衣。暂见我兄敬心奉服。作是念已。即于兄</a><a name="0095a21" id="0095a21">处。求其长短。兄觉弟心有异。系念观察知弟</a><a name="0095a22" id="0095a22">嫉妒。即将上衣而与其弟。虽得其衣。亦于兄</a><a name="0095a23" id="0095a23">处更求瑕隙。后于异时。长者使女。于寺中为</a><a name="0095a24" id="0095a24">女工作。法师告曰。贤首。汝能为我作不。女</a><a name="0095a25" id="0095a25">曰。圣者。欲何所遣。法师报曰。可着此衣归家</a><a name="0095a26" id="0095a26">作业。长者若问从谁得衣。报言。圣者皤私瑟</a><a name="0095a27" id="0095a27">吒。复若问言。因何事与。答言。男子之意。缘</a><a name="0095a28" id="0095a28">女人与。女着衣归。家人问答一一同前。长者</a><a name="0095a29" id="0095a29">闻已。于罗汉处。生不净心。大人之法。深虑轻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240094c.htm'><img src='up.gif' border=0></a>
<a href='T240095b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>