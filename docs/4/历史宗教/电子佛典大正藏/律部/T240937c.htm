<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1474 沙弥尼戒经 0937c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1474 沙弥尼戒经</font> <font face='Arial'>(卷1)</font> <font face='Arial'>T24, p0937c</h2></font><hr>
<span class='old'>
</a><a name="0937b28" id="0937b28">施。博闻智慧一心精专。常求三昧以为床榻。</a><a name="0937b29" id="0937b29">心不动摇。众慧自然以为坐具。七觉不转志</span><a name="0937c01" id="0937c01">于道心。是为沙弥尼戒也</a><a name="0937c02" id="0937c02"><p>沙弥尼戒。不得听歌舞音乐声拍手鼓节。不</a><a name="0937c03" id="0937c03">得自为亦不教人。常自修身顺行正法。不为</a><a name="0937c04" id="0937c04">邪行。一心归佛诵经行正。以为法乐。不为俗</a><a name="0937c05" id="0937c05">乐。听经思惟深入大义。自不有疾。不得乘车</a><a name="0937c06" id="0937c06">马象。当念轻举八不思议神通之达。以为车</a><a name="0937c07" id="0937c07">乘度脱八难。是为沙弥尼戒也</a><a name="0937c08" id="0937c08"><p>沙弥尼戒。不得积聚珍宝。不得手取。不得</a><a name="0937c09" id="0937c09">教人。常自专精以道为宝。以经为上。以义为</a><a name="0937c10" id="0937c10">妙。解空无相无愿为本。至于三脱不求贪欲。</a><a name="0937c11" id="0937c11">欲离九恼。住道甚久无穷无极。无有边际亦</a><a name="0937c12" id="0937c12">无所住。是为沙弥尼戒也</a><a name="0937c13" id="0937c13"><p>沙弥尼戒食不失时。常以时食不得失度。过</a><a name="0937c14" id="0937c14">日中后不得复食。虽有甘美无极之味。终不</a><a name="0937c15" id="0937c15">复食。亦不教人犯。心亦不念。假使无上自然</a><a name="0937c16" id="0937c16">食来。亦不得食也。若长者国王过日中后。</a><a name="0937c17" id="0937c17">亦不服食。终死不犯。常思禅定。一切饮食</a><a name="0937c18" id="0937c18">虽有所食。裁自支命。欲令一切解深达愿。</a><a name="0937c19" id="0937c19">得十种力以为饮食。是为沙弥尼戒也</a><a name="0937c20" id="0937c20"><p>沙弥尼已受十戒。原道思纯。能行是十事。五</a><a name="0937c21" id="0937c21">百戒自然具足。譬如人头手足眼耳鼻口身</a><a name="0937c22" id="0937c22">意腹背不毁。诸根具足肠胃肺肝五藏诸节</a><a name="0937c23" id="0937c23">筋脉悉具。譬如树根安隐具足不枯腐朽。茎</a><a name="0937c24" id="0937c24">节枝叶华实自然弘茂。沙弥尼如是。能备十</a><a name="0937c25" id="0937c25">戒之本。其五百戒皆悉周满可逮神通无所</a><a name="0937c26" id="0937c26">不达。譬如好田种不腐败。风雨时节五谷丰</a><a name="0937c27" id="0937c27">熟。人民得治。沙弥尼如是能尊十戒。五百</a><a name="0937c28" id="0937c28">戒则为举矣。譬如国君风化普平万民安宁。</a><a name="0937c29" id="0937c29">沙弥尼如是。若能具十戒者。五百之戒自然<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240937b.htm'><img src='up.gif' border=0></a>
<a href='T240938a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>