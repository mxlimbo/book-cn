<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0402a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷38)</font> 第八门第十子摄颂说涅槃之余 <font face='Arial'>T24, p0402a</h2></font><hr>
<span class='old'>
</a><a name="0401c28" id="0401c28">拘尸那城传我言教。问讯壮士少病小恼起</a><a name="0401c29" id="0401c29">居轻利安乐行不。世尊在日接引我等。长</span><a name="0402a01" id="0402a01">夜殷勤是我大师。今于仁等聚落入般涅槃。</a><a name="0402a02" id="0402a02">有遗舍利幸与一分。于王舍城作窣睹波。冀</a><a name="0402a03" id="0402a03">申敬重香华伎乐种种供养。行雨白言。如王</a><a name="0402a04" id="0402a04">教敕。即严四兵诣拘尸那城。告诸壮士曰。仁</a><a name="0402a05" id="0402a05">等咸听。摩伽陀国未生怨王。问讯仁等具说</a><a name="0402a06" id="0402a06">如前。世尊大师于我等辈。常为饶益令得安</a><a name="0402a07" id="0402a07">乐。可尊可敬。今者于仁聚落入般涅槃。有遗</a><a name="0402a08" id="0402a08">舍利幸当与分。于王舍城建窣睹波广兴供</a><a name="0402a09" id="0402a09">养。诸壮士曰。世尊诚是饶益安乐一切群生。</a><a name="0402a10" id="0402a10">可尊可敬。然于今者在我聚落入般涅槃。有</a><a name="0402a11" id="0402a11">遗舍利王欲见分此诚难得。时行雨臣告诸</a><a name="0402a12" id="0402a12">壮士曰。若其仁等能与者善。如不见分我加</a><a name="0402a13" id="0402a13">兵力强夺将去。答言。任意。时诸人众悉皆大</a><a name="0402a14" id="0402a14">集阗噎城隅。城中所有壮士男女并闲弓射。</a><a name="0402a15" id="0402a15">即便总出象马车步。严整四兵欲共七邑兵</a><a name="0402a16" id="0402a16">交合战</a><a name="0402a17" id="0402a17"><p class='juan'>
根本说一切有部毗奈耶杂事卷第三十八</p>
</a><a name="0402a18" id="0402a18"></a><a name="0402a19" id="0402a19"></a><a name="0402a20" id="0402a20"><p class='juan'>
根本说一切有部毗奈耶杂事</a><a name="0402a21" id="0402a21">卷第三十九</p>
</a><a name="0402a22" id="0402a22"></a><a name="0402a23" id="0402a23"><p><span class='byline'>　　　　三藏法师义净奉　制译</span><br></a><a name="0402a24" id="0402a24"><p><b>　　<A NAME="n107"></A>第八门第十子摄颂涅槃之余次明五百结</a><a name="0402a25" id="0402a25">集事</b></a><a name="0402a26" id="0402a26"><p>时有婆罗门名突路拏。在于众内见此诸人。</a><a name="0402a27" id="0402a27">欲争舍利共相战伐。恐有损伤违害佛教。自</a><a name="0402a28" id="0402a28">执长幡以麾大众。告拘尸那诸壮士曰。仁等</a><a name="0402a29" id="0402a29">且止。今欲为君陈其损益。我比曾闻此大沙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240401c.htm'><img src='up.gif' border=0></a>
<a href='T240402b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>