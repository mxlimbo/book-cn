<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0313c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷23)</font> 第三门第四子摄颂之余 <font face='Arial'>T24, p0313c</h2></font><hr>
<span class='old'>
</a><a name="0313b28" id="0313b28">少妇。仪容可爱起染着心。欲恼既缠共行</a><a name="0313b29" id="0313b29">非法。是时猎者获得新肉持以归来。见妇共</span><a name="0313c01" id="0313c01">王作不轨事。因生忿怒作如是念。此王违法</a><a name="0313c02" id="0313c02">今可杀除。复念宁容为小妇女而害大王。时</a><a name="0313c03" id="0313c03">有师子忽然而至杀其猎师。欲命终时便于</a><a name="0313c04" id="0313c04">王处起慈愍心。遂得托生四大王天。王见</a><a name="0313c05" id="0313c05">夫死作如是念。此之少女我与交通。无宜轻</a><a name="0313c06" id="0313c06">弃即便安慰置在傍边。时王大臣周旋顾觅。</a><a name="0313c07" id="0313c07">共至王所。问言。此是谁女。王曰。是我境中此</a><a name="0313c08" id="0313c08">何足问。宜可将去置于后宫。王罢旋游还至</a><a name="0313c09" id="0313c09">城阙。然王宫内多有宫人。王作是念此捕猎</a><a name="0313c10" id="0313c10">人将一少妇。独住林野尚不护得。况我而能</a><a name="0313c11" id="0313c11">守多宫女。即便摇铃吹角鸣鼓。普告城邑。诸</a><a name="0313c12" id="0313c12">人当知。若有旧住或复新来咸应听语。我今</a><a name="0313c13" id="0313c13">中宫所有内人。悉皆放舍随其所乐。任意纵</a><a name="0313c14" id="0313c14">横与外人交通不以为过。又告内人曰。我今</a><a name="0313c15" id="0313c15">放汝。夜出宫外随意欢游鼓声才动即须还</a><a name="0313c16" id="0313c16">入。若有违者当断汝命。但是女人皆乐男子。</a><a name="0313c17" id="0313c17">况复王宫镇被幽絷。时诸宫女皆夜出外。以</a><a name="0313c18" id="0313c18">求男子随其所乐在处游行。唯有安乐夫人</a><a name="0313c19" id="0313c19">牛护之母及星光妃。为护王情不出于外。王</a><a name="0313c20" id="0313c20">告安乐曰。汝可出外觅别丈夫。答曰。我实</a><a name="0313c21" id="0313c21">不能舍王出外别觅余人。时王复告星光妃</a><a name="0313c22" id="0313c22">曰。汝何不去求外丈夫。然被年少容华情</a><a name="0313c23" id="0313c23">色难忍。于他男子常有爱心。虽在宫中情希</a><a name="0313c24" id="0313c24">出外。闻王数告默受其言。即便夜向市中见</a><a name="0313c25" id="0313c25">卖香男子颜容端正。告曰。汝可共我为相爱</a><a name="0313c26" id="0313c26">事。报言。暂为持灯。待我计算费用之数方可</a><a name="0313c27" id="0313c27">随情。时彼男子取受既多卒难周悉。通宵计</a><a name="0313c28" id="0313c28">算乃至天明。既动鼓声无遑更住。星光弃灯</a><a name="0313c29" id="0313c29">在地便欲出门。男子曰。且可须臾共为欢爱。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240313b.htm'><img src='up.gif' border=0></a>
<a href='T240314a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>