<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本说一切有部毗奈耶颂 0651c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本说一切有部毗奈耶颂</font> <font face='Arial'>(卷3)</font> 下明于十七跋窣睹等中述其要事 <font face='Arial'>T24, p0651c</h2></font><hr>
<span class='old'>
</a><br><a name="0651b28" id="0651b28">　　苾刍应问彼　　　详审观其意</a><br><a name="0651b29" id="0651b29">　　汝唤我为佛　　　为是两足尊</span><br><a name="0651c01" id="0651c01">　　汝唤为法者　　　为是尽苦法</a><br><a name="0651c02" id="0651c02">　　汝唤为僧者　　　为是真圣众</a><br><a name="0651c03" id="0651c03">　　既问决知已　　　随彼所乐情</a><br><a name="0651c04" id="0651c04">　　施者应受之　　　此皆无有过</a><br><a name="0651c05" id="0651c05">　　假令唯一尼　　　受请向他舍</a><br><a name="0651c06" id="0651c06">　　行初留一座　　　为拟苾刍来</a><br><a name="0651c07" id="0651c07">　　苾刍应此座　　　求寂亦宜居</a><br><a name="0651c08" id="0651c08">　　不解愿伽他　　　苾刍尼为作</a><br><a name="0651c09" id="0651c09">　　若无执事人　　　随缘诣村落</a><br><a name="0651c10" id="0651c10">　　获利应须寄　　　得人方遣持</a><br><a name="0651c11" id="0651c11">　　上明诸杂缘　　　多是生存事</a><br><a name="0651c12" id="0651c12">　　下论身死后　　　焚葬事须知</a><br><a name="0651c13" id="0651c13">　　苾刍身既死　　　告众鸣健稚</a><br><a name="0651c14" id="0651c14">　　须唤舆尸人　　　柴薪用僧物</a><br><a name="0651c15" id="0651c15">　　香花幡鼓乐　　　送至焚尸林</a><br><a name="0651c16" id="0651c16">　　亲识及门徒　　　愍念相随去</a><br><a name="0651c17" id="0651c17">　　善亲应可烧　　　薪火须丰足</a><br><a name="0651c18" id="0651c18">　　助以旃檀等　　　随有灌酥油</a><br><a name="0651c19" id="0651c19">　　身疮若有虫　　　埋时勿令损</a><br><a name="0651c20" id="0651c20">　　或安于露地　　　草叶覆其身</a><br><a name="0651c21" id="0651c21">　　一一身躯内　　　八万种虫居</a><br><a name="0651c22" id="0651c22">　　随身共死生　　　虽烧亦无过</a><br><a name="0651c23" id="0651c23">　　应持上下衣　　　覆尸令好密</a><br><a name="0651c24" id="0651c24">　　自余衣钵等　　　准法可应分</a><br><a name="0651c25" id="0651c25">　　烧时随处坐　　　略诵无常经</a><br><a name="0651c26" id="0651c26">　　三启用心听　　　各须生厌离</a><br><a name="0651c27" id="0651c27">　　诸行尽无常　　　缘生法皆灭</a><br><a name="0651c28" id="0651c28">　　刹那不暂住　　　如露被风惊</a><br><a name="0651c29" id="0651c29">　　遍观诸世间　　　无有长存者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240651b.htm'><img src='up.gif' border=0></a>
<a href='T240652a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>