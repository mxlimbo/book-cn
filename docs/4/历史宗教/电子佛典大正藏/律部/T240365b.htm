<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0365b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷32)</font> 第六门第四子摄之余明佛从天下等事 <font face='Arial'>T24, p0365b</h2></font><hr>
<span class='old'>
</a><a name="0365a28" id="0365a28"><p>第七门第七子摄颂曰</a><a name="0365a29" id="0365a29"><p class='lg'>　　沽酒淫女舍　　　途中不触女</span><br><a name="0365b01" id="0365b01">　　随时开内衣　　　歌舞不应作　</p></a><a name="0365b02" id="0365b02"><p>缘处同前。时吐罗难陀苾刍尼。于小食时着</a><a name="0365b03" id="0365b03">衣持钵次第乞食。见一俗女着妙衣璎。问曰</a><a name="0365b04" id="0365b04">少女因何得此上妙衣璎。答言圣者我因沽</a><a name="0365b05" id="0365b05">酒得此衣璎尼便作念此好方便。心缘不舍</a><a name="0365b06" id="0365b06">前行乞食。又逢一女着弊故衣羸弱而去。问</a><a name="0365b07" id="0365b07">曰汝属谁家。答言圣者我无所属。但得衣食</a><a name="0365b08" id="0365b08">我即与作。尼曰若尔何不沽酒。答言圣者如</a><a name="0365b09" id="0365b09">我之类岂能沽酒。凡沽酒家须得宽宅。床榻</a><a name="0365b10" id="0365b10">座席盏杓盘樽。钱本多停供承如法。客来无</a><a name="0365b11" id="0365b11">乏方有利润。尼曰若尔所须之物我为汝办。</a><a name="0365b12" id="0365b12">所得之财能与我不。答言我与。便近尼寺造</a><a name="0365b13" id="0365b13">一大宅。所须调度皆悉与之。多与本钱令其</a><a name="0365b14" id="0365b14">沽酒。诸有饮者多来于此。余沽酒家皆起</a><a name="0365b15" id="0365b15">嫉妒。时吐罗难陀苾刍尼多获财利。后时王</a><a name="0365b16" id="0365b16">设大会皆唤沽酒家。诸人报言。吐罗难陀苾</a><a name="0365b17" id="0365b17">刍尼寺边。有大店肆多酤美酒。诸人皆饮多</a><a name="0365b18" id="0365b18">收利物。何不唤来偏苦我等。使者既闻往擒</a><a name="0365b19" id="0365b19">其女。即便大叫告言。圣者吐罗难陀。王家使</a><a name="0365b20" id="0365b20">人枉相牵捉愿见出来。尼闻速出便即骂言。</a><a name="0365b21" id="0365b21">儜恶物汝何所为牵我女儿。使者答言圣者</a><a name="0365b22" id="0365b22">岂合置店沽酒耶。报曰我以脚蹋怨家项上。</a><a name="0365b23" id="0365b23">作沽酒业何关汝事。问言圣者亦有怨家乎。</a><a name="0365b24" id="0365b24">答曰汝即是怨将我女去因此斗诤。诸长者婆</a><a name="0365b25" id="0365b25">罗门见。问言何故广说其事共作讥嫌。诸释</a><a name="0365b26" id="0365b26">迦女自为掉举作非法事。秃沙门女不遵净</a><a name="0365b27" id="0365b27">行而为沽酒。苾刍以缘白佛。佛作是念吐罗</a><a name="0365b28" id="0365b28">难陀尼。所为之事非释女法。从今已去苾刍</a><a name="0365b29" id="0365b29">尼不应沽酒。若沽者得越法罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240365a.htm'><img src='up.gif' border=0></a>
<a href='T240365c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>