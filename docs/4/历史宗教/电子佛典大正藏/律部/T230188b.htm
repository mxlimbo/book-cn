<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0188b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷26)</font> <font face='Arial'>T23, p0188b</h2></font><hr>
<span class='old'>
</a><a name="0188a28" id="0188a28">贵人长者居士大富萨薄。备众供具种种肴膳。</a><a name="0188a29" id="0188a29">车驮盈溢填道而来。奉饷世尊。自恣垂至七</span><a name="0188b01" id="0188b01">日未讫。佛知故问阿难。自恣有几日在。阿难</a><a name="0188b02" id="0188b02">言。余有七日。佛告阿难。汝行入城告阿耆达。</a><a name="0188b03" id="0188b03">佛语汝。我于汝国夏安居竟。欲余国游行诸</a><a name="0188b04" id="0188b04">比丘言。世尊。是人于佛众僧有何恩德。在此</a><a name="0188b05" id="0188b05">安居穷困理极而与之别。佛言。此婆罗门虽</a><a name="0188b06" id="0188b06">无恩分。宾主之宜理应与别。阿难受敕。与一</a><a name="0188b07" id="0188b07">比丘俱到其门下。告守门者。可白汝阿耆达</a><a name="0188b08" id="0188b08">婆罗门令知阿难在外。守门者思惟。阿难名</a><a name="0188b09" id="0188b09">吉。清旦闻之云何不白。时阿耆达。早起沐浴</a><a name="0188b10" id="0188b10">着白净衣独坐中堂。守门者入白王言。阿难</a><a name="0188b11" id="0188b11">在外。婆罗门相法。名吉则吉信名求净。即语</a><a name="0188b12" id="0188b12">令前。阿难前已。即唤令坐。时间小默而问</a><a name="0188b13" id="0188b13">阿难。阿难以何事来。答言。佛遣我来语汝。夏</a><a name="0188b14" id="0188b14">三月住汝国界安居。安居已竟。欲余国游行。</a><a name="0188b15" id="0188b15">婆罗门惊问阿难。瞿昙沙门。毗罗然国夏住</a><a name="0188b16" id="0188b16">耶。阿难言然。婆罗门言。云何得住阿谁供给。</a><a name="0188b17" id="0188b17">阿难言。穷苦理极。佛与众僧。三月食马麦。是</a><a name="0188b18" id="0188b18">时婆罗门始自觉悟。念前请佛并及众僧夏</a><a name="0188b19" id="0188b19">四月供具充备。如何令佛及僧三月食马麦。</a><a name="0188b20" id="0188b20">恶声丑名流布诸国。当言阿耆达长夜恶邪</a><a name="0188b21" id="0188b21">憎嫉佛法。恼佛及僧乃令困极。即语阿难。</a><a name="0188b22" id="0188b22">令沙门瞿昙可得忏悔留不。阿难言不得。是</a><a name="0188b23" id="0188b23">婆罗门忧愧愁恼热闷躄地。时诸宗亲以水</a><a name="0188b24" id="0188b24">洒面扶起乃稣。亲里喻言。汝莫愁忧。我当与</a><a name="0188b25" id="0188b25">汝忏谢瞿昙。当请留住。若不肯住。当赍饭食</a><a name="0188b26" id="0188b26">随后逐之乏少时供养。婆罗门及诸宗亲。共</a><a name="0188b27" id="0188b27">往诣佛忏悔请留。佛便思惟。我若不受。彼</a><a name="0188b28" id="0188b28">当吐热血死。佛怜愍故。受请七日。婆罗门思</a><a name="0188b29" id="0188b29">惟。此供具俟夏四月。云何七日能尽。佛自恣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230188a.htm'><img src='up.gif' border=0></a>
<a href='T230188c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>