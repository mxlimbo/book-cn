<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0089b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷17)</font> 诸大弟子说业报缘 <font face='Arial'>T24, p0089b</h2></font><hr>
<span class='old'>
</a><br><a name="0089a28" id="0089a28">　　时有五百人　　　求乞而济活</a><br><a name="0089a29" id="0089a29">　　我为众中首　　　而与作导师</span><br><a name="0089b01" id="0089b01">　　彼乞得食已　　　咸来奉于我</a><br><a name="0089b02" id="0089b02">　　或精或粗食　　　常济供承我</a><br><a name="0089b03" id="0089b03">　　不怀诸恶意　　　依我教而住</a><br><a name="0089b04" id="0089b04">　　时有人在市　　　持煎饼而卖</a><br><a name="0089b05" id="0089b05">　　我即强夺取　　　走出于市外</a><br><a name="0089b06" id="0089b06">　　冲突向前走　　　饼主随后逐</a><br><a name="0089b07" id="0089b07">　　我便迅疾去　　　莫能擒得我</a><br><a name="0089b08" id="0089b08">　　急渡于大河　　　一边而安住</a><br><a name="0089b09" id="0089b09">　　四面遥顾望　　　不见有人来</a><br><a name="0089b10" id="0089b10">　　欲餐其煎饼　　　多腻甚精味</a><br><a name="0089b11" id="0089b11">　　我作如是念　　　今日应饱满</a><br><a name="0089b12" id="0089b12">　　时有大威仙　　　急来于我所</a><br><a name="0089b13" id="0089b13">　　是大独觉尊　　　诸根甚寂静</a><br><a name="0089b14" id="0089b14">　　我便作是念　　　贫苦最为楚</a><br><a name="0089b15" id="0089b15">　　由先不修福　　　今获饥穷报</a><br><a name="0089b16" id="0089b16">　　今宜精味饼　　　奉施此沙门</a><br><a name="0089b17" id="0089b17">　　宁可受饥死　　　不用贫苦活</a><br><a name="0089b18" id="0089b18">　　便发志诚心　　　深生清净意</a><br><a name="0089b19" id="0089b19">　　即持其煎饼　　　奉上胜福田</a><br><a name="0089b20" id="0089b20">　　大师受我施　　　对我前而食</a><br><a name="0089b21" id="0089b21">　　欲哀愍我故　　　便升于虚空</a><br><a name="0089b22" id="0089b22">　　我即合掌礼　　　愿我无穷报</a><br><a name="0089b23" id="0089b23">　　当生大豪族　　　颜色得端严</a><br><a name="0089b24" id="0089b24">　　如是大德类　　　愿常得相遇</a><br><a name="0089b25" id="0089b25">　　彼所证获法　　　我亦当开悟</a><br><a name="0089b26" id="0089b26">　　由此善根故　　　多受诸快乐</a><br><a name="0089b27" id="0089b27">　　天上及人趣　　　端严甚光悦</a><br><a name="0089b28" id="0089b28">　　天上及人间　　　受胜大王报</a><br><a name="0089b29" id="0089b29">　　由斯施业故　　　不曾生恶趣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240089a.htm'><img src='up.gif' border=0></a>
<a href='T240089c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>