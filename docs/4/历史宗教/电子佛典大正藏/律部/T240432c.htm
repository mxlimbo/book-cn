<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本说一切有部尼陀那目得迦 0432c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本说一切有部尼陀那目得迦</font> <font face='Arial'>(卷5)</font> <font face='Arial'>T24, p0432c</h2></font><hr>
<span class='old'>
</a><a name="0432b28" id="0432b28">到兄所孔怀相见。两共哀号问讯既终。兄乃</a><a name="0432b29" id="0432b29">告曰。父亡之日先有遗言。留一分财可宜收</span><a name="0432c01" id="0432c01">取。苾刍念曰。如世尊说。死后当与此非法财。</a><a name="0432c02" id="0432c02">时诸苾刍以缘白佛。佛言凡在家者命欲终</a><a name="0432c03" id="0432c03">时。有攀缘心如是施财并宜收取。父分与财</a><a name="0432c04" id="0432c04">勿生疑虑。既受财已。于三宝中而兴供养。其</a><a name="0432c05" id="0432c05">出家者临终之日。无顾恋心。若言我死后与</a><a name="0432c06" id="0432c06">者。如是之财即不应取</a><a name="0432c07" id="0432c07"><p>缘处同前。有二苾刍共为亲友。言谈得意同</a><a name="0432c08" id="0432c08">处而居。时一苾刍人间慢行。随缘施化于本</a><a name="0432c09" id="0432c09">房中及经行等处。忘遗衣物并齿木土屑。时</a><a name="0432c10" id="0432c10">彼亲友为收举已。遂起疑心即往白佛。佛言。</a><a name="0432c11" id="0432c11">收取无犯。然而亲友有其五种云何为五一</a><a name="0432c12" id="0432c12">者相爱。二者心喜。三者师长。四者得意。五者</a><a name="0432c13" id="0432c13">彼闻用物情生悦乐。如斯五种听许收用</a><a name="0432c14" id="0432c14"><p>缘处同前。时有长者。娶妻未久诞生一女。年</a><a name="0432c15" id="0432c15">既长大便舍俗累。于佛法中而为出家。时属</a><a name="0432c16" id="0432c16">饥俭乞求难得。巡门乞食渐至父家。父见女</a><a name="0432c17" id="0432c17">来即前问曰。圣女。尔于今者云何济命。便报</a><a name="0432c18" id="0432c18">父曰。乞食巡门实诚难得。虽经辛苦亦不充</a><a name="0432c19" id="0432c19">虚。饥火所烧甚难堪忍。父闻斯语惨然不悦。</a><a name="0432c20" id="0432c20">便告女曰。尔若在家不出家者。设无怜爱终</a><a name="0432c21" id="0432c21">须供给。从今已往每日可来家中受食。既受</a><a name="0432c22" id="0432c22">请已。便于他日。复将一伴来诣父舍。受其请</a><a name="0432c23" id="0432c23">食。父报女言。我今无力能济二人。宜可独来</a><a name="0432c24" id="0432c24">而取于食。女报父言。世尊不许一女独行。佛</a><a name="0432c25" id="0432c25">若许者不遭斯苦。时苾刍尼具以上事白诸</a><a name="0432c26" id="0432c26">苾刍。苾刍以缘白佛。佛言。若时饥俭乞求难</a><a name="0432c27" id="0432c27">得不充济者。听苾刍尼从众乞法于父母舍</a><a name="0432c28" id="0432c28">而作往还。应如是乞。敷座席鸣揵稚言白。</a><a name="0432c29" id="0432c29">既周尼众集已时。乞法尼先从上座次第礼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240432b.htm'><img src='up.gif' border=0></a>
<a href='T240433a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>