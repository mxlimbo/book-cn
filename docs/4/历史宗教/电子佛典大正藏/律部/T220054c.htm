<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0054c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷8)</font> 初分之五堕初 <font face='Arial'>T22, p0054c</h2></font><hr>
<span class='old'>
</a><a name="0054b28" id="0054b28">婆夷。共游摩竭国。复有外道男女千人五百</a><a name="0054b29" id="0054b29">乞儿。皆随佛后求乞残食。世尊所至之处。</span><a name="0054c01" id="0054c01">无不倾竭供养。四远持供来者皆不得设。饮</a><a name="0054c02" id="0054c02">食丰长极有所兼。诸比丘各以所食之余。与</a><a name="0054c03" id="0054c03">外道男女及乞食人。诸白衣见便讥呵言。沙</a><a name="0054c04" id="0054c04">门释子得便尽受。食之不尽与诸邪见。不如</a><a name="0054c05" id="0054c05">构乳之人知留犊子。或复有言。沙门释子尚</a><a name="0054c06" id="0054c06">供养外道。我等何为而不奉事。于是世尊。进</a><a name="0054c07" id="0054c07">至安那频头邑。时有大婆罗门。名曰沙门。</a><a name="0054c08" id="0054c08">以五百乘车重载饮食逐佛。五月余日求次</a><a name="0054c09" id="0054c09">设供。竟未能得。其家追言。农时欲过。可还</a><a name="0054c10" id="0054c10">附业。时婆罗门到阿难所。语阿难言。我五百</a><a name="0054c11" id="0054c11">乘车载诸饮食。欲供佛及僧。逐佛已来五月</a><a name="0054c12" id="0054c12">余日。犹未得设。家信见追不得复住。欲以食</a><a name="0054c13" id="0054c13">具散布道中令佛及僧踏上而过。于我宿心</a><a name="0054c14" id="0054c14">便为得遂。阿难答言。当白世尊。即以白佛。佛</a><a name="0054c15" id="0054c15">语阿难。汝可将婆罗门看供食家。若有所无</a><a name="0054c16" id="0054c16">教令作之。阿难受教。将婆罗门看供食家。见</a><a name="0054c17" id="0054c17">无有粥及油蜜煎饼。彼便作七种粥二种饼。</a><a name="0054c18" id="0054c18">晨朝白佛。饼粥已办。佛语阿难。汝助下之。阿</a><a name="0054c19" id="0054c19">难受教。助下粥饼。时有外道。母人抱一小女。</a><a name="0054c20" id="0054c20">阿难以其有儿偏与二饼。诸外道言。此比丘</a><a name="0054c21" id="0054c21">染着母人偏与二饼。复有言。政当以其抱</a><a name="0054c22" id="0054c22">儿。非偏之谓。共诤纷纭遂乱座席。阿难见已</a><a name="0054c23" id="0054c23">心不自安。便到佛所。并以前事白佛。佛以是</a><a name="0054c24" id="0054c24">事集比丘僧。问阿难。汝实尔不。答言。实尔世</a><a name="0054c25" id="0054c25">尊。佛种种呵责已。告诸比丘。今为诸比丘结</a><a name="0054c26" id="0054c26">戒。从今是戒应如是说。若比丘与外道若男</a><a name="0054c27" id="0054c27">若女食波逸提。复有诸比丘。与裸形外道</a><a name="0054c28" id="0054c28">食。彼裹一裹饼入王舍城。诸人问言。从何处</a><a name="0054c29" id="0054c29">来。答言。从秃头居士间来。复问裹中何物。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220054b.htm'><img src='up.gif' border=0></a>
<a href='T220055a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>