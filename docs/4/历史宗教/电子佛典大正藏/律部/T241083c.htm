<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1490 寂调音所问经 1083c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1490 寂调音所问经</font> <font face='Arial'>(卷1)</font> <font face='Arial'>T24, p1083c</h2></font><hr>
<span class='old'>
</a><a name="1083b28" id="1083b28">牛迹甚少其叹亦少。大海无量叹亦无量。佛</a><a name="1083b29" id="1083b29">言如是。文殊师利。喻如牛迹水少其叹亦少。</span><a name="1083c01" id="1083c01">声闻调伏亦复如是。喻如大海水既无量叹亦</a><a name="1083c02" id="1083c02">无量。菩萨调伏亦复如是。说是法时万二千</a><a name="1083c03" id="1083c03">天子发阿耨多罗三藐三菩提心。而作是言。</a><a name="1083c04" id="1083c04">世尊。我等亦欲学菩萨调伏。当以调伏无量</a><a name="1083c05" id="1083c05">众生。寂调音天子复谓文殊师利法王子言。</a><a name="1083c06" id="1083c06">文殊师利。仁者学何调伏。为学声闻调伏缘</a><a name="1083c07" id="1083c07">觉调伏菩萨调伏耶。文殊师利言。天子。于汝</a><a name="1083c08" id="1083c08">意云何。颇有大海不受众流者不。天子言。无</a><a name="1083c09" id="1083c09">也。文殊师利言。如是天子。诸菩萨调伏喻如</a><a name="1083c10" id="1083c10">大海。于诸调伏勤作方便。修声闻调伏缘觉</a><a name="1083c11" id="1083c11">调伏菩萨调伏。天子言。文殊师利。调伏句者</a><a name="1083c12" id="1083c12">是何义耶。文殊师利言。若知烦恼断烦恼者。</a><a name="1083c13" id="1083c13">谓是调伏。天子言。文殊师利。云何调伏烦恼。</a><a name="1083c14" id="1083c14">云何知烦恼。文殊师利言。若妄想分别忆想。</a><a name="1083c15" id="1083c15">不善顺思惟计有彼我。断俱行见缠颠倒无</a><a name="1083c16" id="1083c16">明等。如是为烦恼缚着。若不妄想不分别不</a><a name="1083c17" id="1083c17">忆想善顺思惟。不计彼我俱行见缠颠倒。离</a><a name="1083c18" id="1083c18">无明等。是名灭烦恼。无忆想及究竟调伏。</a><a name="1083c19" id="1083c19">天子。是名究竟调伏。菩萨若复以智如是知</a><a name="1083c20" id="1083c20">烦恼微小。虚诳不坚牢。空无主无我无所属。</a><a name="1083c21" id="1083c21">无所从来去无所至无方处。非内非外非两</a><a name="1083c22" id="1083c22">中间。非积聚物。无色无形无相无貌无处所。</a><a name="1083c23" id="1083c23">如是烦恼究竟灭。天子。喻如有人能识毒蛇</a><a name="1083c24" id="1083c24">种性所生则能灭毒。如是天子。若知烦恼种</a><a name="1083c25" id="1083c25">性所生能灭烦恼。天子言。文殊师利。云何为</a><a name="1083c26" id="1083c26">烦恼种性所生。文殊师利言。天子。从妄想</a><a name="1083c27" id="1083c27">生烦恼。若无妄想则无烦恼。无烦恼故则无</a><a name="1083c28" id="1083c28">禅窟。无禅窟故则无所住。无所住故则无恼</a><a name="1083c29" id="1083c29">害。无恼害故则究竟调伏。天子言。文殊师<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241083b.htm'><img src='up.gif' border=0></a>
<a href='T241084a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>