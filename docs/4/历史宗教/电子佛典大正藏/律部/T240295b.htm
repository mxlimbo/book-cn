<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0295b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷19)</font> 第三门第四子摄颂之余 <font face='Arial'>T24, p0295b</h2></font><hr>
<span class='old'>
</a><a name="0295a28" id="0295a28">有尔许人随其僧众汝当具办。报曰甚善。即</a><a name="0295a29" id="0295a29">于家中具诸供养。时彼长者于众集时。遂至</span><a name="0295b01" id="0295b01">寺中报知事人曰。仁当为我敬白僧伽。某甲</a><a name="0295b02" id="0295b02">长者明当请佛及诸大众就舍而食。既白知</a><a name="0295b03" id="0295b03">已奉辞而去。有余苾刍从人间来至给孤园</a><a name="0295b04" id="0295b04">内。时彼长者即于其夜具办种种美饮食已。</a><a name="0295b05" id="0295b05">敷设座席安置水瓮齿木澡豆。旦令使人往</a><a name="0295b06" id="0295b06">白佛众。告其时至幸愿降临。苾刍僧众于日</a><a name="0295b07" id="0295b07">初分。执持衣钵诣长者家。于时大师于寺而</a><a name="0295b08" id="0295b08">住。令人取食。有五因缘如来大师不亲赴请。</a><a name="0295b09" id="0295b09">云何为五。一自宴坐。二为天说法。三为瞻病</a><a name="0295b10" id="0295b10">人。四观卧具。五为制学处。此中为者欲制学</a><a name="0295b11" id="0295b11">处。时彼长者准计僧数。安置座物饮食亦然。</a><a name="0295b12" id="0295b12">及见多人来至其宅。报典座曰。圣者所告。人</a><a name="0295b13" id="0295b13">数多少我为准拟。既过先数其欲如何。典</a><a name="0295b14" id="0295b14">座报曰。有客新来尔须生喜。答曰仁若先言</a><a name="0295b15" id="0295b15">我当办食。苾刍默尔。于时大众有饱足者有</a><a name="0295b16" id="0295b16">被饥者。苾刍白佛。佛言典座应观客数告施</a><a name="0295b17" id="0295b17">主知。复有苾刍临中而至。佛言此亦告知我</a><a name="0295b18" id="0295b18">今为彼。众首上座说其行法。上座应当先观</a><a name="0295b19" id="0295b19">徒众及以饮食。若人多食少者。应告施主曰。</a><a name="0295b20" id="0295b20">贤首人多食少可平等均行。若人少食多者。</a><a name="0295b21" id="0295b21">告言贤首大有饮食可随意行。若其上座不</a><a name="0295b22" id="0295b22">善观察。不依所制者得越法罪。又至施主家。</a><a name="0295b23" id="0295b23">当须观水滤虫及齿木土屑。并令备足勿使</a><a name="0295b24" id="0295b24">阙少。食前食后洗手澡漱并须如法。若不捡</a><a name="0295b25" id="0295b25">挍者上座次座皆得越法罪</a><a name="0295b26" id="0295b26"><p>缘处同前。六众苾刍与诸俗人同座而坐。时</a><a name="0295b27" id="0295b27">敬信者见便讥笑。告言圣者仁是出家常修</a><a name="0295b28" id="0295b28">梵行。云何乃与常行淫欲不净之人而同一</a><a name="0295b29" id="0295b29">座。彼闻默尔。苾刍白佛。佛言诸信俗人言合<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240295a.htm'><img src='up.gif' border=0></a>
<a href='T240295c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>