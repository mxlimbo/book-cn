<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0864b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷41)</font> 衣揵度 <font face='Arial'>T22, p0864b</h2></font><hr>
<span class='old'>
</a><a name="0864a28" id="0864a28">毗舍佉无夷罗母大作浴衣。遣人送至精舍</a><a name="0864a29" id="0864a29">中。诸比丘不知当云何。白佛。佛言。随上</span><a name="0864b01" id="0864b01">座次分。若不足应识次。更得应续次与。彼</a><a name="0864b02" id="0864b02">时得大贵价衣续次与。佛言。不应以贵价</a><a name="0864b03" id="0864b03">衣续次与。应从上座与。若得不等者。应</a><a name="0864b04" id="0864b04">僧中取可分衣物足令等分之。尔时僧得</a><a name="0864b05" id="0864b05">鸯伽那罗衣。比丘白佛。佛言听畜。时比丘</a><a name="0864b06" id="0864b06">着僧覆身衣。至温室食堂中。羹饭污泥烟</a><a name="0864b07" id="0864b07">熏坌尘白佛。佛言。不应着僧覆身衣至</a><a name="0864b08" id="0864b08">温室食堂中。时诸比丘冬月患寒白佛。佛言</a><a name="0864b09" id="0864b09">听着。当爱护勿令污泥。时比丘即着至厕</a><a name="0864b10" id="0864b10">上。大小便污泥臭秽白佛。佛言。不应着至</a><a name="0864b11" id="0864b11">厕上。时比丘送衣还房。大小便急。诸比丘</a><a name="0864b12" id="0864b12">白佛。佛言。厕边若有衣架若龙牙杙若有</a><a name="0864b13" id="0864b13">屋。若有树若草若有石。听持衣着上。若</a><a name="0864b14" id="0864b14">天雨渍应着无雨处。若雨傍来渍应着好</a><a name="0864b15" id="0864b15">捉不令触厕户上厕。正安脚好蹲令不</a><a name="0864b16" id="0864b16">污衣。彼比丘着衣至经行处。草着虫着尘</a><a name="0864b17" id="0864b17">坌露渍坏僧衣。比丘白佛。佛言。不应着</a><a name="0864b18" id="0864b18">僧衣至经行处。尔时有上座病比丘。羸老</a><a name="0864b19" id="0864b19">远道来有患苦听着。敷卧毡置上爱护</a><a name="0864b20" id="0864b20">而卧。尔时有比丘。在异住处结夏安居</a><a name="0864b21" id="0864b21">已。复于余住处住。彼不知当于何住处</a><a name="0864b22" id="0864b22">取安居物。诸比丘白佛。佛言。听住日多处</a><a name="0864b23" id="0864b23">应取。若二处俱等。听各取半。彼比丘分夏</a><a name="0864b24" id="0864b24">安居食白佛。佛言。不应分。随施应食。尔</a><a name="0864b25" id="0864b25">时世尊。受毗兰若婆罗门请竟。告阿难言。</a><a name="0864b26" id="0864b26">汝往语毗兰若婆罗门。佛受汝三月请夏安</a><a name="0864b27" id="0864b27">居竟。今欲人间慢行。阿难受世尊教。即往</a><a name="0864b28" id="0864b28">毗兰若所语言。世尊如是语。受汝夏三月</a><a name="0864b29" id="0864b29">安居请已竟。今欲人间慢行。时毗兰若。闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220864a.htm'><img src='up.gif' border=0></a>
<a href='T220864c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>