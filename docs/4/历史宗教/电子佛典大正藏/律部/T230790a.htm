<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0790a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷30)</font> 九十波逸底迦法 造大寺过限学处第二十 <font face='Arial'>T23, p0790a</h2></font><hr>
<span class='old'>
</a><a name="0789c28" id="0789c28">猛志作授事人。为诸僧伽造一住处报云。善</a><a name="0789c29" id="0789c29">哉既是胜田。我当为作。于时阐陀受众劝已</span><a name="0790a01" id="0790a01">即便洗足。入已房中结跏而坐通宵不寐作如</a><a name="0790a02" id="0790a02">是念。以何方便我为僧伽能建大寺。复更思</a><a name="0790a03" id="0790a03">惟。今此世间人天诸众。于世尊所普生敬信。</a><a name="0790a04" id="0790a04">彼某甲家于马胜所偏生敬信。彼家于吠陀</a><a name="0790a05" id="0790a05">罗所。彼家于婆涩波所。彼家于大名所。彼家</a><a name="0790a06" id="0790a06">于满慈所。彼家于无垢所。彼家于牛王所彼</a><a name="0790a07" id="0790a07">家于舍利子所。彼家于大目连所。如是及余</a><a name="0790a08" id="0790a08">诸大苾刍皆有施主。别生敬信。我既无别施</a><a name="0790a09" id="0790a09">主当凭告谁而能造寺。时此城中有一长者。</a><a name="0790a10" id="0790a10">大富多财禀性悭吝。乃至涤器浊水亦不惠</a><a name="0790a11" id="0790a11">人。若能化彼令生信敬。可为僧伽造成大寺。</a><a name="0790a12" id="0790a12">是时阐陀至天明已。着衣持钵入憍闪毗而</a><a name="0790a13" id="0790a13">行乞食。先于余家乞得糗已。便诣彼长者家</a><a name="0790a14" id="0790a14">欲入其舍。时守门者告言。圣者此是大长者</a><a name="0790a15" id="0790a15">家。无宜辄入阐陀报曰。如佛世尊乞食之人</a><a name="0790a16" id="0790a16">但遮五处。一唱令家。二淫女家。三酤酒家。四</a><a name="0790a17" id="0790a17">旃荼罗家。五王家。岂可此家是前五种。时守</a><a name="0790a18" id="0790a18">门人报言。圣者大为讥弄。此非唱令乃至王</a><a name="0790a19" id="0790a19">家。然是某甲长者之宅。仁不须入。是时阐陀</a><a name="0790a20" id="0790a20">便作是念。求执衣裾尚不听近。欲求余物其</a><a name="0790a21" id="0790a21">可得乎。于时有一长者。新诞孩儿。为大欢庆</a><a name="0790a22" id="0790a22">奏诸鼓乐。多将舞者在门前过。彼守门者贪</a><a name="0790a23" id="0790a23">观伎乐便离其门。是时阐陀即便窃入。时彼</a><a name="0790a24" id="0790a24">具寿威仪庠序如离欲人。长者遥见告曰。善</a><a name="0790a25" id="0790a25">来大德阐陀宜于此坐暂时居止。而言谈由绪</a><a name="0790a26" id="0790a26">未得其便。告长者曰。我已巡门乞得片糗。仁</a><a name="0790a27" id="0790a27">可为罗。长者告婢可为罗糗。其婢为罗。是时</a><a name="0790a28" id="0790a28">阐陀观所罗糗。长者问曰仁何所观。阐陀告</a><a name="0790a29" id="0790a29">曰。我欲观虫。若有虫者我不应食。长者报曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230789c.htm'><img src='up.gif' border=0></a>
<a href='T230790b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>