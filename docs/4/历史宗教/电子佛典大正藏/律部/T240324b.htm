<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0324b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷24)</font> 第三门第四子摄颂之余 <font face='Arial'>T24, p0324b</h2></font><hr>
<span class='old'>
</a><a name="0324a28" id="0324a28">处。具大智慧转大梵轮。于四众中作师子吼。</a><a name="0324a29" id="0324a29">是为初力。又于众生三世业报。若处若事因</span><a name="0324b01" id="0324b01">缘异熟。如实而知。是第二力。又于静虑解</a><a name="0324b02" id="0324b02">脱三摩地三摩钵底烦恼净处。如实而知。是</a><a name="0324b03" id="0324b03">第三力。又于众生所有根性差别。如实而知。</a><a name="0324b04" id="0324b04">是第四力。又于众生所有胜解。如实而知。是</a><a name="0324b05" id="0324b05">第五力。又于种种世界。如实而知。是第六力。</a><a name="0324b06" id="0324b06">又于一切处遍行。如实而知。是第七力。又于</a><a name="0324b07" id="0324b07">前生种种生处皆悉忆知。所谓一生二生乃</a><a name="0324b08" id="0324b08">至十生。二十三十乃至百生千生万生无量</a><a name="0324b09" id="0324b09">万生。成劫坏劫乃至无量成坏。悉皆忆念。如</a><a name="0324b10" id="0324b10">是种类如是众生。我所住处某名某族。如是</a><a name="0324b11" id="0324b11">饮食所受苦乐。如是受生命有修短死此生</a><a name="0324b12" id="0324b12">彼。如是方国昔时生处。悉皆追忆。如是广</a><a name="0324b13" id="0324b13">说。如实而知。是第八力。又得清净天眼。超越</a><a name="0324b14" id="0324b14">人间能观众生所有生死。形色善恶族类卑</a><a name="0324b15" id="0324b15">高生善恶趣随业而往。如实而知。若有众生</a><a name="0324b16" id="0324b16">作身恶行。语意恶行谤毁贤圣心生邪见。由</a><a name="0324b17" id="0324b17">此恶业为因缘故。身坏命终生在地狱。若</a><a name="0324b18" id="0324b18">有众生作身善行。语意善行不毁贤圣心生</a><a name="0324b19" id="0324b19">正见。由此善业为因缘故。身坏命终生在天</a><a name="0324b20" id="0324b20">上。如前广说如实而知。是第九力。又得诸漏</a><a name="0324b21" id="0324b21">已尽。于无漏中得心解脱。能自觉了证圆满</a><a name="0324b22" id="0324b22">法。我生已尽。梵行已立。所作已办。不受后</a><a name="0324b23" id="0324b23">有。如前广说。如实而知。是第十力</a><a name="0324b24" id="0324b24"><p>成就此力殊胜之处。具大智慧转大梵轮。于</a><a name="0324b25" id="0324b25">四众中作师子吼。大王此是如来有大势力。</a><a name="0324b26" id="0324b26">余莫能加。是名有力。尔时增养说如是等诸</a><a name="0324b27" id="0324b27">要义已。猛光大王默然无答。增养念曰。王</a><a name="0324b28" id="0324b28">既默然一无言说。何用多时共相调诳。我今</a><a name="0324b29" id="0324b29">宜可将出夫人。即便引现流泪盈目。稽首王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240324a.htm'><img src='up.gif' border=0></a>
<a href='T240324c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>