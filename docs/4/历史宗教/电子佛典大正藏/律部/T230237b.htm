<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0237b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷33)</font> <font face='Arial'>T23, p0237b</h2></font><hr>
<span class='old'>
</a><a name="0237a28" id="0237a28">比丘同一床坐。不得好床上坐。若住戒比丘</a><a name="0237a29" id="0237a29">行别住人不应坐。若二别住人不得共同一</span><a name="0237b01" id="0237b01">床坐何况多。不得在住戒比丘经行处行。不</a><a name="0237b02" id="0237b02">得与住戒比丘共一经行处行。不得好经行</a><a name="0237b03" id="0237b03">处行。不得在清净比丘前经行。二别住人不</a><a name="0237b04" id="0237b04">得共同一经行。处行何况多。别住人有客比</a><a name="0237b05" id="0237b05">丘来。应向说己所犯罪。布萨时应入僧中三</a><a name="0237b06" id="0237b06">自说罪。若病应遣使到僧中白言。某别住人</a><a name="0237b07" id="0237b07">病不得来。僧当知。别住人不得受他忏悔。不</a><a name="0237b08" id="0237b08">应与他受具戒。不应与他作依止。不应畜沙</a><a name="0237b09" id="0237b09">弥。不应受教诫比丘尼羯磨。若先受不应</a><a name="0237b10" id="0237b10">教诫。不应重犯罪。不应作相似罪。不应作</a><a name="0237b11" id="0237b11">过是罪。不应呵羯磨不应呵羯磨人。不应从</a><a name="0237b12" id="0237b12">清净比丘乞听。不应言我当出汝罪不应违</a><a name="0237b13" id="0237b13">逆清净比丘。不应遮布萨自恣及诸羯磨。不</a><a name="0237b14" id="0237b14">应出清净比丘罪。不应令他忆念罪。不应相</a><a name="0237b15" id="0237b15">言。应心悔折伏柔软恭敬。应在清净比丘后</a><a name="0237b16" id="0237b16">行在下行坐。若僧次第差会。应随上座次第</a><a name="0237b17" id="0237b17">受。应随上座次第满钵水。应随上座次第受</a><a name="0237b18" id="0237b18">雨浴衣。应随上座次第坐自恣。不应以是心</a><a name="0237b19" id="0237b19">语清净比丘。与我迎食分。恐人知我见我罪</a><a name="0237b20" id="0237b20">故。诸别住人共饮食时。随上座次第坐。应与</a><a name="0237b21" id="0237b21">诸别住人最下房舍下卧具卑下座处。诸别</a><a name="0237b22" id="0237b22">住人若多。随上座次第与房舍卧具坐处。行</a><a name="0237b23" id="0237b23">别住人。不应作前行比丘入他舍。作后行者</a><a name="0237b24" id="0237b24">随意。二别住人。有比丘住处无比丘不应住。</a><a name="0237b25" id="0237b25">无比丘无住处不应住。若行别住人与行别住</a><a name="0237b26" id="0237b26">竟人。若行别住人与行摩那埵人。若行别住</a><a name="0237b27" id="0237b27">人与行摩那埵竟人。若行别住人与不共住</a><a name="0237b28" id="0237b28">人。有比丘住处无比丘不应住。无比丘无住</a><a name="0237b29" id="0237b29">处亦不应住。行别住人。不应共清净比丘一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230237a.htm'><img src='up.gif' border=0></a>
<a href='T230237c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>