<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0327c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷12)</font> 明单提九十二事法之一 <font face='Arial'>T22, p0327c</h2></font><hr>
<span class='old'>
</a><a name="0327b28" id="0327b28">是比丘言。诸大德。我不能灭此诤。我诣舍卫</a><a name="0327b29" id="0327b29">城。到世尊所。当问灭此诤事。是比丘到已头</span><a name="0327c01" id="0327c01">面礼佛足却住一面。白佛言。世尊。拘睒弥诸</a><a name="0327c02" id="0327c02">比丘斗诤相言。同止不和合。所谓法非法。乃</a><a name="0327c03" id="0327c03">至我不能灭此诤事。当往世尊所。问灭此诤</a><a name="0327c04" id="0327c04">事。唯愿世尊。为诸比丘灭此诤事。尔时世尊</a><a name="0327c05" id="0327c05">告优波离。汝往诣拘睒弥国。如法如律灭此</a><a name="0327c06" id="0327c06">诤事。所谓现前毗尼灭。优波离诤事。有三处</a><a name="0327c07" id="0327c07">起。若一人若众多。若僧亦应三处。舍三处。取</a><a name="0327c08" id="0327c08">三处灭。优波离汝往诣拘睒弥比丘所。如法</a><a name="0327c09" id="0327c09">如律灭此诤事。所谓现前毗尼灭。尊者优波</a><a name="0327c10" id="0327c10">离白佛言。世尊。比丘成就几法。能灭此诤事。</a><a name="0327c11" id="0327c11">佛告优波离。比丘成就五法。能灭诤事。何等</a><a name="0327c12" id="0327c12">五。知是实非是不实。是利益非不利益。得伴</a><a name="0327c13" id="0327c13">非不得伴。得平等伴非不得平等伴。得时非</a><a name="0327c14" id="0327c14">不得时。优波离。若非时断事。或破僧或僧诤。</a><a name="0327c15" id="0327c15">或僧离散。若得时灭诤者。僧不破不诤不分</a><a name="0327c16" id="0327c16">散。是为五法成就。比丘能灭诤事。为诸梵</a><a name="0327c17" id="0327c17">行者。爱念称赞。今汝往至拘睒弥比丘所。</a><a name="0327c18" id="0327c18">如法如律如佛教断事。所谓现前毗尼灭。尔</a><a name="0327c19" id="0327c19">时尊者优波离礼世尊足已。往拘睒弥比丘所</a><a name="0327c20" id="0327c20">言。长老。还去到彼诤事起处。当彼间灭。莫此</a><a name="0327c21" id="0327c21">间断事。何以故。此间众僧和合欢喜不诤。共</a><a name="0327c22" id="0327c22">一学住。不应扰乱。尔时拘睒弥比丘白尊者</a><a name="0327c23" id="0327c23">优波离言。大德。我若能于彼灭诤事者。不来</a><a name="0327c24" id="0327c24">诣此。唯愿尊者。为我至彼灭此诤事。优波离</a><a name="0327c25" id="0327c25">言。我若往到彼应作羯磨者。作羯磨。应治罚</a><a name="0327c26" id="0327c26">者。当罚之。应作折伏羯磨不语羯磨。发喜羯</a><a name="0327c27" id="0327c27">磨。摈出羯磨。举羯磨。别住羯磨。摩那埵羯</a><a name="0327c28" id="0327c28">磨。阿浮呵那羯磨。有如是如是过。我当作如</a><a name="0327c29" id="0327c29">是羯磨治。汝等尔时心莫不悦。彼使比丘白<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220327b.htm'><img src='up.gif' border=0></a>
<a href='T220328a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>