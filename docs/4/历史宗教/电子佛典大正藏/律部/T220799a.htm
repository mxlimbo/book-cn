<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0799a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷33)</font> 受戒揵度之一 <font face='Arial'>T22, p0799a</h2></font><hr>
<span class='old'>
</a><a name="0798c28" id="0798c28">提舍。即往至拘律陀所。拘律陀。见优波提</a><a name="0798c29" id="0798c29">舍来。便作是语。汝今颜色和悦诸根寂定。</span><a name="0799a01" id="0799a01">如有所得将不见法耶。答曰。如汝所言。问</a><a name="0799a02" id="0799a02">言。得何等法报言。彼如来说因缘生法。亦</a><a name="0799a03" id="0799a03">说因缘灭法。若法所因生。如来说是因。若</a><a name="0799a04" id="0799a04">法所因灭。大沙门亦说此义。拘律陀。闻是</a><a name="0799a05" id="0799a05">语已。即时诸尘垢尽得法眼净。拘律陀念</a><a name="0799a06" id="0799a06">言。齐入如此法。得至无忧处。无数亿千那</a><a name="0799a07" id="0799a07">由他劫。本所不见。拘律陀问言。不审世尊。</a><a name="0799a08" id="0799a08">今在何处住。报言。如来今在迦兰陀竹园</a><a name="0799a09" id="0799a09">住。拘律陀语优波提舍言。今日可共往如</a><a name="0799a10" id="0799a10">来所礼敬问讯。即是我等师。优波提舍报言。</a><a name="0799a11" id="0799a11">我等先有二百五十弟子。从我所修梵行。</a><a name="0799a12" id="0799a12">当语彼令知。随彼意所欲。时优波提舍。与</a><a name="0799a13" id="0799a13">拘律陀。诣诸弟子所语言。汝等知不。我等</a><a name="0799a14" id="0799a14">二人。欲从大沙门学梵行。汝等各随意所</a><a name="0799a15" id="0799a15">欲。诸弟子白言。我等诸人。皆从师受学。今</a><a name="0799a16" id="0799a16">大师犹从彼学。我等岂得不从学耶。若师</a><a name="0799a17" id="0799a17">所得者。我等亦当得之。时优波提舍拘律</a><a name="0799a18" id="0799a18">陀并诸弟子。相与俱诣竹园。时世尊。与无</a><a name="0799a19" id="0799a19">数百千众围绕。而为说法。遥见优波提舍</a><a name="0799a20" id="0799a20">拘律陀并诸弟子来。见已告诸比丘。彼远来</a><a name="0799a21" id="0799a21">二人者。一名优波提舍。二名拘律陀。此二</a><a name="0799a22" id="0799a22">人于我诸弟子中最为上首。智慧无量无上</a><a name="0799a23" id="0799a23">得二解脱。未至竹园。如来已授记别二</a><a name="0799a24" id="0799a24">人为匹。同友二人并诸弟子到如来所。头面</a><a name="0799a25" id="0799a25">礼足已。在一面坐。时世尊。渐次为说胜法。</a><a name="0799a26" id="0799a26">令发欢喜心。所谓法者。布施持戒生天之</a><a name="0799a27" id="0799a27">法。呵欲不净赞叹出离为乐。即于座上诸</a><a name="0799a28" id="0799a28">尘垢尽得法眼净。见法得法成就诸法。自</a><a name="0799a29" id="0799a29">知得果证已。前白佛言。我等欲从如来法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220798c.htm'><img src='up.gif' border=0></a>
<a href='T220799b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>