<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0362c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷31)</font> 第六门第四子摄之余明佛从天下等事 <font face='Arial'>T24, p0362c</h2></font><hr>
<span class='old'>
</a><a name="0362b28" id="0362b28">苦。若复有余现在众生。及江山海处诸鬼</a><a name="0362b29" id="0362b29">神等。而应食者。皆悉运心令其饱足。佛告</span><a name="0362c01" id="0362c01">诃利底。又复我今付嘱于汝。于我法中若诸</a><a name="0362c02" id="0362c02">伽蓝僧尼住处。汝及诸儿常于昼夜勤心</a><a name="0362c03" id="0362c03">拥护。勿令衰损令得安乐。乃至我法未灭已</a><a name="0362c04" id="0362c04">来。于赡部洲应如是作。尔时世尊说是语已。</a><a name="0362c05" id="0362c05">时诃利底母五百诸儿。及以诸来药叉等众。</a><a name="0362c06" id="0362c06">皆大欢喜顶礼奉行。时诸苾刍闻佛说已。咸</a><a name="0362c07" id="0362c07">皆有疑。请世尊曰。诃利底母先作何业。生五</a><a name="0362c08" id="0362c08">百儿吸人精气。食王舍城人所生男女。佛告</a><a name="0362c09" id="0362c09">诸苾刍。汝等谛听。此药叉女及此城人。先所</a><a name="0362c10" id="0362c10">作业还须自受</a><a name="0362c11" id="0362c11"><p>汝等苾刍。乃往过去。王舍城中有牧牛人。娶</a><a name="0362c12" id="0362c12">妻未久遂即有娠。是时无佛但有独觉。出现</a><a name="0362c13" id="0362c13">人间乐居寂静。受用随宜边际卧具。世间唯</a><a name="0362c14" id="0362c14">有此一福田。时此独觉游行人间至王舍</a><a name="0362c15" id="0362c15">城。为大设会。有五百人各各严身。咸持饮</a><a name="0362c16" id="0362c16">食并将音乐共诣芳园。于其路中。逢见怀娠</a><a name="0362c17" id="0362c17">牧牛之女持酪浆瓶。诸人告言。姊妹。可来舞</a><a name="0362c18" id="0362c18">蹈共为欢乐。女见相唤便起欲心。举目扬眉</a><a name="0362c19" id="0362c19">共为舞蹈。由其疲顿遂即堕胎。城中诸人皆</a><a name="0362c20" id="0362c20">向园内。女怀忧恼掌颊而住。便以酪浆买得</a><a name="0362c21" id="0362c21">五百庵没罗果。时彼独觉来至女傍。其女遥</a><a name="0362c22" id="0362c22">见身心寂定。威仪庠序在路而行。情生敬仰</a><a name="0362c23" id="0362c23">遂即近前。顶礼双足持香美果奉施圣人。诸</a><a name="0362c24" id="0362c24">独觉者但以身化口不说法。欲饶益彼女人</a><a name="0362c25" id="0362c25">故。如大鹅王开舒两翼。上升虚空现诸神变。</a><a name="0362c26" id="0362c26">凡夫之人见神通时。心便归向如大树崩。投</a><a name="0362c27" id="0362c27">身于地合掌发愿。我今于此真实福田所施</a><a name="0362c28" id="0362c28">功德。愿我当来生王舍城。于此城中现在人</a><a name="0362c29" id="0362c29">众。所生男女我皆取食。汝等苾刍于意云何。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240362b.htm'><img src='up.gif' border=0></a>
<a href='T240363a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>