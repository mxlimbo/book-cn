<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0875a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷45)</font> 九十波逸底迦法 入王宫门学处第八十二之一 <font face='Arial'>T23, p0875a</h2></font><hr>
<span class='old'>
</a><a name="0874c28" id="0874c28">喜悦问曰。此下文字其义云何。商人曰大王</a><a name="0874c29" id="0874c29">此是归依三宝。王曰次下云何。答曰此明五</span><a name="0875a01" id="0875a01">戒。又问次下云何。答曰此是十二缘生流转</a><a name="0875a02" id="0875a02">还灭。其上云何。答曰此明劝诫厌离生死希</a><a name="0875a03" id="0875a03">求涅槃。皆为广说</a><a name="0875a04" id="0875a04"><p>时仙道王闻商人说十二缘生。无明行等生</a><a name="0875a05" id="0875a05">灭道理。善诵其文。便还宫内。即于初夜依文</a><a name="0875a06" id="0875a06">而思。于后夜时舍诸缘务。迄至天明结跏趺</a><a name="0875a07" id="0875a07">坐。端身正念系意现前。思量观察十二缘生</a><a name="0875a08" id="0875a08">生灭道理。所谓此有故彼有。此生故彼生。从</a><a name="0875a09" id="0875a09">无明缘行行缘识。识缘名色。名色缘六处。六</a><a name="0875a10" id="0875a10">处缘触。触缘受。受缘爱。爱缘取。取缘有。有</a><a name="0875a11" id="0875a11">缘生。生缘老死忧悲苦恼。如是纯大苦蕴积</a><a name="0875a12" id="0875a12">集而生。所谓此无故彼无。此灭故彼灭。从无</a><a name="0875a13" id="0875a13">明灭则行灭。行灭则识灭。识灭则名色灭。名</a><a name="0875a14" id="0875a14">色灭则六处灭。六处灭则触灭。触灭则受灭。</a><a name="0875a15" id="0875a15">受灭则爱灭。爱灭则取灭。取灭则有灭。有灭</a><a name="0875a16" id="0875a16">则生灭。生灭则老死忧悲苦恼灭。如是纯大</a><a name="0875a17" id="0875a17">苦蕴积集皆灭。时仙道王于缘生理既深晓</a><a name="0875a18" id="0875a18">悟。不起于座以智金刚杵。摧破二十种萨迦</a><a name="0875a19" id="0875a19">耶见山。得预流果。既见谛已。遥心庆悦渴仰</a><a name="0875a20" id="0875a20">世尊。说伽他曰</a><a name="0875a21" id="0875a21"><p class='lg'>　　敬礼大医王　　　善疗于心病</a><br><a name="0875a22" id="0875a22">　　世尊虽在远　　　能令慧眼明　</p></a><a name="0875a23" id="0875a23"><p>时王欢喜。即便裁书报影胜王曰。我赖仁恩</a><a name="0875a24" id="0875a24">知有三宝。悟缘生理得见真谛。苦海沦溺彼</a><a name="0875a25" id="0875a25">岸可期。拔之淤泥欢庆何极。然我欲得亲见</a><a name="0875a26" id="0875a26">苾刍。为作方便令来至此。使者持书至影胜</a><a name="0875a27" id="0875a27">王处。王读书讫往诣佛所。顶礼佛足白言。世</a><a name="0875a28" id="0875a28">尊其胜音城仙道王。见佛形像得悟真谛。遣</a><a name="0875a29" id="0875a29">使持书来至于此。求见苾刍。唯愿世尊慈悲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230874c.htm'><img src='up.gif' border=0></a>
<a href='T230875b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>