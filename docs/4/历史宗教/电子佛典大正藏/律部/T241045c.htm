<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1045c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷2)</font> 二庄严品第十二 <font face='Arial'>T24, p1045c</h2></font><hr>
<span class='old'>
</a><a name="1045b28" id="1045b28">心不生悔。复次菩萨具足二法。而能庄严无</a><a name="1045b29" id="1045b29">上菩提。一者不乐生死。二者深观解脱。是故</span><a name="1045c01" id="1045c01">亦能二世利益。了知法相得大智慧。能令自</a><a name="1045c02" id="1045c02">他财命增长。善男子。菩萨摩诃萨具足二</a><a name="1045c03" id="1045c03">法。一切施时不生忧悔。见众恶事而能堪忍。</a><a name="1045c04" id="1045c04">菩萨施时观二种田。一者福田。二贫穷田。菩</a><a name="1045c05" id="1045c05">萨为欲增福德故施于贫苦。为增无上妙智</a><a name="1045c06" id="1045c06">慧故施于福田。为报恩故施于福田。生怜愍</a><a name="1045c07" id="1045c07">故给施贫穷。舍烦恼故施于福田。成功德故</a><a name="1045c08" id="1045c08">施于贫穷。增长一切乐因缘故施于福田。欲</a><a name="1045c09" id="1045c09">舍一切苦因缘故施于贫穷。菩萨若施所亲</a><a name="1045c10" id="1045c10">爱处为报恩故。若施怨仇为除恶故。菩萨摩</a><a name="1045c11" id="1045c11">诃萨见来求者生一子想。是故任力多少施</a><a name="1045c12" id="1045c12">之。是则名为施波罗蜜。菩萨施时离于悭心。</a><a name="1045c13" id="1045c13">名尸波罗蜜。能忍一切求者之言。名忍波罗</a><a name="1045c14" id="1045c14">蜜。所施之物手自授与。名精进波罗蜜。至心</a><a name="1045c15" id="1045c15">系念观于解脱。名禅波罗蜜。不择一切怨亲</a><a name="1045c16" id="1045c16">之相。名般若波罗蜜。善男子。如诸众生贪</a><a name="1045c17" id="1045c17">心杀时。一念具足十二因缘。菩萨施时亦复</a><a name="1045c18" id="1045c18">如是。一念具足如是六事。是名功德智慧庄</a><a name="1045c19" id="1045c19">严。复次善男子。菩萨摩诃萨造作不共法之</a><a name="1045c20" id="1045c20">因缘。名福庄严。教化众生悉令获得三种菩</a><a name="1045c21" id="1045c21">提。名智庄严。复次善男子。菩萨若能调伏众</a><a name="1045c22" id="1045c22">生。名智庄严。同于众生受诸苦恼。名福庄严。</a><a name="1045c23" id="1045c23">菩萨能令一切众生离于恶见。名智庄严。能</a><a name="1045c24" id="1045c24">教众生住信施戒多闻智慧。名福庄严。复次</a><a name="1045c25" id="1045c25">善男子。菩萨摩诃萨具足五法。则能庄严无</a><a name="1045c26" id="1045c26">上菩提。何等为五。一者信心。二者悲心。三者</a><a name="1045c27" id="1045c27">勇健。四者读诵世论不生疲厌。五者学诸世</a><a name="1045c28" id="1045c28">业亦不厌之。善男子。菩萨具足二种庄严则</a><a name="1045c29" id="1045c29">有七相。何等为七。一者自知罪过。二者不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241045b.htm'><img src='up.gif' border=0></a>
<a href='T241046a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>