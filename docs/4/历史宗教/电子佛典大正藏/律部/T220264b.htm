<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0264b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷5)</font> 明僧残戒之一 <font face='Arial'>T22, p0264b</h2></font><hr>
<span class='old'>
</a><a name="0264a28" id="0264a28">以是事白诸比丘。优陀夷言。白与不白当</a><a name="0264a29" id="0264a29">随汝意。便出而去</span><a name="0264b01" id="0264b01"><p>复次佛住舍卫城。广说如上。时优陀夷。时</a><a name="0264b02" id="0264b02">到着入聚落衣持钵入城。次行乞食入一家。</a><a name="0264b03" id="0264b03">时有妊娠女人。舂极坐臼上息。时优陀夷</a><a name="0264b04" id="0264b04">脚蹴臼。臼转母人倒地身形裸露。优陀夷</a><a name="0264b05" id="0264b05">即便扶起言。姊妹起。我已见竟。时女人嗔恚</a><a name="0264b06" id="0264b06">言。沙门释子此非是辞谢法。我宁受汝舂</a><a name="0264b07" id="0264b07">杵打死。不欲令此覆藏处出现于人。我当以</a><a name="0264b08" id="0264b08">是事白诸比丘。优陀夷言。白与不白自随汝</a><a name="0264b09" id="0264b09">意。言已便去</a><a name="0264b10" id="0264b10"><p>复次佛住舍卫城。广说如上。时长老优陀夷</a><a name="0264b11" id="0264b11">直次守房。时优陀夷先有一知识婆罗门。将</a><a name="0264b12" id="0264b12">妇来诣优陀夷。其妇端正。夫语优陀夷言。</a><a name="0264b13" id="0264b13">可开诸房示此妇人。优陀夷言。汝若不语</a><a name="0264b14" id="0264b14">我亦欲示此妇人房舍。况复汝请。即将至阁</a><a name="0264b15" id="0264b15">上示诸房舍。雕文刻镂种种严饰。地作青豆</a><a name="0264b16" id="0264b16">色。于一屏处。便捉妇人手把持抱。妇人念言</a><a name="0264b17" id="0264b17">此优陀夷必欲作如是如是事。弄已还放。语</a><a name="0264b18" id="0264b18">婆罗门言。我已示竟。婆罗门言好。更可</a><a name="0264b19" id="0264b19">示余房舍。时彼妇以优陀夷不共行欲故。便</a><a name="0264b20" id="0264b20">嗔恚言。用看房舍为。此是薄福黄门出家。</a><a name="0264b21" id="0264b21">遍摩触我身而无好事。时婆罗门语优陀夷</a><a name="0264b22" id="0264b22">言。汝实于我知识而生非知识想耶。而于平</a><a name="0264b23" id="0264b23">地更生堆埠耶。而于水中更生火也即便</a><a name="0264b24" id="0264b24">系优陀夷颈牵去。优陀夷言。婆罗门放我。莫</a><a name="0264b25" id="0264b25">使须臾作破头事。婆罗门言。我不放汝。汝</a><a name="0264b26" id="0264b26">有负我事。诸比丘闻斗诤声出看语婆罗门</a><a name="0264b27" id="0264b27">言。置置放优陀夷。婆罗门言。我终不放。要</a><a name="0264b28" id="0264b28">将诣世尊。时佛见已语婆罗门言。放优陀</a><a name="0264b29" id="0264b29">夷。婆罗门白佛言。世尊。我今不放。要当说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220264a.htm'><img src='up.gif' border=0></a>
<a href='T220264c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>