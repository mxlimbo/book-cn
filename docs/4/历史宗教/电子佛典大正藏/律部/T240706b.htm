<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0706b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷5)</font> 阿育王品第三集法藏 <font face='Arial'>T24, p0706b</h2></font><hr>
<span class='old'>
</a><a name="0706a28" id="0706a28">聚落乞食不得。遍历聚落都无一人出应</a><a name="0706a29" id="0706a29">对者。持麦还寺者。行乞处处得麦而还。取</span><a name="0706b01" id="0706b01">麦捣舂而食者。老比丘无净人。复无为作</a><a name="0706b02" id="0706b02">者。躬自作糜作饭。或八或十共作竟。当分</a><a name="0706b03" id="0706b03">而食。贤者阿难取如来分手自磨。阿难智慧</a><a name="0706b04" id="0706b04">具足。作食极美味。诸天复内甘露作竟。佛</a><a name="0706b05" id="0706b05">受而食即入三昧。从此以后不复乞食。问</a><a name="0706b06" id="0706b06">曰。是时大德阿难侍佛不。答曰侍。如来从</a><a name="0706b07" id="0706b07">菩提树下起。二十年中侍佛者皆不专一。</a><a name="0706b08" id="0706b08">或时大德那伽。或大德那耆多。或大德</a><a name="0706b09" id="0706b09">弥耆耶。或大德优伽婆。或大德沙伽多。</a><a name="0706b10" id="0706b10">或大德须那诃多。如是诸大德随意乐侍。</a><a name="0706b11" id="0706b11">而来不乐而去或悉去。时大德阿难来侍。问</a><a name="0706b12" id="0706b12">曰。国中饥俭。云何无一人作功德分割少</a><a name="0706b13" id="0706b13">饭供诸众僧。又有婆罗门请世尊前夏</a><a name="0706b14" id="0706b14">三月复不供养。何以故。为天魔波旬蔽一</a><a name="0706b15" id="0706b15">由旬内。悉令一切人民心志都无供养者。</a><a name="0706b16" id="0706b16">蔽已而去。问曰。如来心宁不知。善哉。因欲</a><a name="0706b17" id="0706b17">制戒说法故。佛语阿难。汝辈善人已胜。未</a><a name="0706b18" id="0706b18">来比丘当觅稻禾肉。法师曰。我未解此义。</a><a name="0706b19" id="0706b19">如来当作如是语。阿难汝等辈善人。于饥</a><a name="0706b20" id="0706b20">俭时乞食难得。已知足故护持正法。是故为</a><a name="0706b21" id="0706b21">胜。于饥俭时能伏贪心。是故为胜。余聚落</a><a name="0706b22" id="0706b22">中禾米丰饶甘果异味甚多。而无往者。于众</a><a name="0706b23" id="0706b23">中都无一人思者嗔者怨言者。何以住此。</a><a name="0706b24" id="0706b24">世尊何不往到彼丰饶聚落饮食易得。都</a><a name="0706b25" id="0706b25">无此言亦不怨恨。毗兰若婆罗门何以请</a><a name="0706b26" id="0706b26">我等来此。夏坐而不供养。复无异心思欲</a><a name="0706b27" id="0706b27">行求利养者。亦无更相赞叹。是人得道</a><a name="0706b28" id="0706b28">令人得知。希望供养如是之言。各缄口默</a><a name="0706b29" id="0706b29">然。但一心依止如来住耳。是故为胜。问<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240706a.htm'><img src='up.gif' border=0></a>
<a href='T240706c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>