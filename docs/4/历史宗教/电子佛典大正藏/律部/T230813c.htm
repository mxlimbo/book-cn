<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0813c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷34)</font> 九十波逸底迦法 展转食学处第三十一 <font face='Arial'>T23, p0813c</h2></font><hr>
<span class='old'>
</a><a name="0813b28" id="0813b28">其女而娉与之。时贫生善业力故宅中珍宝</a><a name="0813b29" id="0813b29">忽然自生。众人因此号曰善生。时善生长者</span><a name="0813c01" id="0813c01">作如是念。今我宅中所受果报。皆是世尊威</a><a name="0813c02" id="0813c02">神之力。我今宜可请佛及僧。来至宅中受我</a><a name="0813c03" id="0813c03">供养。是时善生长者往诣佛所。礼佛足已在</a><a name="0813c04" id="0813c04">一面坐。佛为说法既闻法已。即起长跪整衣</a><a name="0813c05" id="0813c05">一肩。合掌恭敬白佛言。世尊。唯愿慈悲与诸</a><a name="0813c06" id="0813c06">苾刍。明当就宅为受微供。尔时世尊默然为</a><a name="0813c07" id="0813c07">受。善生长者见佛受已。即礼佛足从坐而去。</a><a name="0813c08" id="0813c08">时善生长者。即于其夜备办种种上妙饮食。</a><a name="0813c09" id="0813c09">广说如前。手自持食奉佛僧众。见收钵已为</a><a name="0813c10" id="0813c10">欲听法。便持小席在佛前坐。尔时世尊知彼</a><a name="0813c11" id="0813c11">长者意乐根性随机说法。令彼长者心得开</a><a name="0813c12" id="0813c12">悟。即于座上夫妇二人以金刚智杵。摧破二</a><a name="0813c13" id="0813c13">十种萨迦耶见山。得预流果。既见谛已白佛</a><a name="0813c14" id="0813c14">言。世尊。我等由佛得解脱果。此非父母高祖</a><a name="0813c15" id="0813c15">人王。及诸天众沙门婆罗门。亲友眷属之所</a><a name="0813c16" id="0813c16">能作。我逢世尊大善知识故。于地狱傍生饿</a><a name="0813c17" id="0813c17">鬼趣中拔济令出。安置人天胜妙之处。当尽</a><a name="0813c18" id="0813c18">苦际得涅槃乐。干竭血海超越骨山。无始积</a><a name="0813c19" id="0813c19">集所有身见。悉皆除灭获得初果。我今归依</a><a name="0813c20" id="0813c20">佛法僧宝。唯愿世尊证知我是邬波索迦邬</a><a name="0813c21" id="0813c21">波斯迦。始从今日乃至命终。受五学处不杀</a><a name="0813c22" id="0813c22">生乃至不饮酒。说是语已俱礼佛足欢喜奉</a><a name="0813c23" id="0813c23">行。尔时世尊为彼夫妇宣说法要。示教利喜</a><a name="0813c24" id="0813c24">得胜果已。从座而去至住处已。时诸苾刍咸</a><a name="0813c25" id="0813c25">皆有疑。请世尊曰。彼善生长者曾作何业。由</a><a name="0813c26" id="0813c26">彼业力为客作人。复作何业于其宅中珍宝</a><a name="0813c27" id="0813c27">自出。世尊告曰。今此善生先所作业。缘合成</a><a name="0813c28" id="0813c28">熟果报不失。凡诸有情先身所作善恶之业。</a><a name="0813c29" id="0813c29">非于外界地水火风而令成熟。然于自身蕴<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230813b.htm'><img src='up.gif' border=0></a>
<a href='T230814a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>