<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大爱道比丘尼经 0946a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大爱道比丘尼经</font> <font face='Arial'>(卷1)</font> <font face='Arial'>T24, p0946a</h2></font><hr>
<span class='old'>
</a><a name="0945c28" id="0945c28">有乐。晓知无常。如是乐欲出家为道。佛言。止</a><a name="0945c29" id="0945c29">止裘昙弥。无乐令母人入我法律中服我法</span><a name="0946a01" id="0946a01">衣者。当尽寿命清净洁己。究畅梵行静意自</a><a name="0946a02" id="0946a02">守。未曾起想。如道憺然。无邪念欲。心与空</a><a name="0946a03" id="0946a03">寂为娱乐。时大爱道。即复求哀言。如是行者</a><a name="0946a04" id="0946a04">为可不乎。愿佛见过度得至泥洹。如是至三。</a><a name="0946a05" id="0946a05">佛复不肯听之。便复前作礼绕佛而去。退住</a><a name="0946a06" id="0946a06">于外门被弊败之衣。踱跣而立。泪出如雨。面</a><a name="0946a07" id="0946a07">目颜色垢秽流离。衣服污尘身体疲劳。歔欷</a><a name="0946a08" id="0946a08">悲啼不能自胜。自悔恣态恶有八十四。迷乱</a><a name="0946a09" id="0946a09">丈夫使失道德。佛知深谛实如是审。天下男</a><a name="0946a10" id="0946a10">子。无不为女人所惑者。甚难甚难。我今用是</a><a name="0946a11" id="0946a11">态欲故。要当洁己不敢厥废也。唯子当度母</a><a name="0946a12" id="0946a12">耳。终不失子本愿也。贤者阿难。见母大爱道</a><a name="0946a13" id="0946a13">如是不乐。即问言。裘昙弥。何因着弊衣踱跣。</a><a name="0946a14" id="0946a14">面目流离身上蒙尘。疲劳悲涕乃尔耶。大爱</a><a name="0946a15" id="0946a15">道答言。贤者阿难。今我用母人。故不得受佛</a><a name="0946a16" id="0946a16">法律。是故自悲伤耳。阿难言。止止裘昙弥。且</a><a name="0946a17" id="0946a17">自宽意。莫复悲怀乎。待我今入当向佛说是</a><a name="0946a18" id="0946a18">事。令母得安隐。使母欢喜。大爱道报言。阿</a><a name="0946a19" id="0946a19">难。唯贤者当见过度使得成立。贤者阿难即</a><a name="0946a20" id="0946a20">入。叉手长跪稽首佛足下。三自归命。前白佛</a><a name="0946a21" id="0946a21">言。我从佛闻。母人精进可得沙门四道。今大</a><a name="0946a22" id="0946a22">爱道。以至心欲受佛法律。其以居家有信有</a><a name="0946a23" id="0946a23">乐。晓知无常。自审欲态。深知已谛。今欲出家</a><a name="0946a24" id="0946a24">为道。愿佛许之。佛言。止止阿难。无乐使母人</a><a name="0946a25" id="0946a25">入我法律为沙门也。所以者何。必危清高之</a><a name="0946a26" id="0946a26">士故。譬如阿难族姓之家生子。多女少男者。</a><a name="0946a27" id="0946a27">当知其家欲微矣。为已弱衰。不得大强盛也。</a><a name="0946a28" id="0946a28">今使母人入我法律者。必令佛法地清净梵</a><a name="0946a29" id="0946a29">行不得久住也。复譬如稻田禾稼且熟而有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240945c.htm'><img src='up.gif' border=0></a>
<a href='T240946b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>