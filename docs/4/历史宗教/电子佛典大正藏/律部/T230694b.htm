<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0694b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷13)</font> 故泄精学处第一 无根谤学处第八 <font face='Arial'>T23, p0694b</h2></font><hr>
<span class='old'>
</a><a name="0694a28" id="0694a28">诸善根。犹如熟痈唯待铍决。今正是时堪任</a><a name="0694a29" id="0694a29">教化。复观此人为受佛化为弟子化。为神力</span><a name="0694b01" id="0694b01">化为威仪化。观知乃由弟子威仪方能济度。</a><a name="0694b02" id="0694b02">时马胜苾刍于人天中威仪最胜。世尊即告</a><a name="0694b03" id="0694b03">马胜苾刍曰。汝可知时当观波波国中实力</a><a name="0694b04" id="0694b04">太子。时马胜苾刍默然受教。既至明日日初</a><a name="0694b05" id="0694b05">分时执持衣钵。入王舍城次第乞食。食事既</a><a name="0694b06" id="0694b06">讫于食后时举床席已。执持衣钵渐次游行。</a><a name="0694b07" id="0694b07">至波波国于水蛭林住。还以日初分时执持</a><a name="0694b08" id="0694b08">衣钵。入波波城次第乞食。举足下足观视屈</a><a name="0694b09" id="0694b09">伸。擎持衣钵威仪进趣悉皆详审。时实力子</a><a name="0694b10" id="0694b10">于高楼上而遥见之。行步安详曾所未有。威</a><a name="0694b11" id="0694b11">仪进止无有亏失。既遥见已作如是念。于此</a><a name="0694b12" id="0694b12">国内诸出家人。此之威仪实所不见。然出家</a><a name="0694b13" id="0694b13">者于聚落内整肃威容。在兰若中则不如是。</a><a name="0694b14" id="0694b14">今我宜应令人伺察居林野处能如是不。作</a><a name="0694b15" id="0694b15">是念已。即令使者随此苾刍所至之处。若居</a><a name="0694b16" id="0694b16">兰若简绝人徒。彼此容仪有别异不。使者奉</a><a name="0694b17" id="0694b17">教随马胜后私观察之。时马胜苾刍城中得</a><a name="0694b18" id="0694b18">食。诣水蛭林衣钵水罗置一面已。振去衣尘</a><a name="0694b19" id="0694b19">以罗滤水澡手濯足。取黄落叶布之于地却</a><a name="0694b20" id="0694b20">坐而食。饭食已收弃残叶举置衣钵。更洗手</a><a name="0694b21" id="0694b21">足结跏而坐。譬如盘龙威仪寂静正身而住。</a><a name="0694b22" id="0694b22">时彼使人既观察已。还白太子曰。城内见彼</a><a name="0694b23" id="0694b23">苾刍威仪庠序。既至林野百倍胜前。时实力</a><a name="0694b24" id="0694b24">子告御者曰。汝今宜应速可严驾。欲诣林所</a><a name="0694b25" id="0694b25">观彼苾刍。御者衔命严整驾驷。太子乘车导</a><a name="0694b26" id="0694b26">从而往。既至林所徒步而行。便诣马胜住处</a><a name="0694b27" id="0694b27">遥观尊者马胜跏趺入定。作如是念。我今不</a><a name="0694b28" id="0694b28">应令彼苾刍乱殊胜定。待彼出定我当就礼。</a><a name="0694b29" id="0694b29">作是念已随处而住。时尊者马胜至晡后时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230694a.htm'><img src='up.gif' border=0></a>
<a href='T230694c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>