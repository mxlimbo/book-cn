<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0749b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷23)</font> 三十泥萨只波逸底迦法 劝织师学处第二十四 <font face='Arial'>T23, p0749b</h2></font><hr>
<span class='old'>
</a><a name="0749a28" id="0749a28">言圣者。还我织价。报言汝宜可向长者处求。</a><a name="0749a29" id="0749a29">即便还来至长者处从索织价。长者嗔怒同</span><a name="0749b01" id="0749b01">前发遣。复至邬波难陀所从索衣直。报言更</a><a name="0749b02" id="0749b02">去彼当还汝。即便复去报长者曰。还我衣价。</a><a name="0749b03" id="0749b03">彼便大怒而报之曰。汝若休去我亦不言。若</a><a name="0749b04" id="0749b04">更来者。当以破瓦碗系汝颈下。绕室罗伐城</a><a name="0749b05" id="0749b05">告令人众。闻是语已还至邬波难陀所。告言</a><a name="0749b06" id="0749b06">圣者。彼长者妇期克于我。汝若停息我亦不</a><a name="0749b07" id="0749b07">言。若更来者。当以破瓦碗系汝颈下。绕室</a><a name="0749b08" id="0749b08">罗伐城告令人众。唯愿圣者愍我贫人当还</a><a name="0749b09" id="0749b09">织价。邬波难陀告曰。男子。若他为我织衣服</a><a name="0749b10" id="0749b10">时。令我还价者。我今岂有三衣钵耶。汝苦索</a><a name="0749b11" id="0749b11">者可来共算汝所得。我美团之类计直几多。</a><a name="0749b12" id="0749b12">且论面价乃至酥油糖蜜香物之属。及至算</a><a name="0749b13" id="0749b13">了过其织价。报言男子。汝处却负我钱。因何</a><a name="0749b14" id="0749b14">从索织价。久立日中困而放去。时彼织师既</a><a name="0749b15" id="0749b15">得脱已。极生嫌贱作骂詈言。沙门释子不知</a><a name="0749b16" id="0749b16">厌足。恩义与我更征其价。非真沙门有何正</a><a name="0749b17" id="0749b17">法。诸苾刍闻以事白佛。佛以此缘集苾刍众。</a><a name="0749b18" id="0749b18">问邬波难陀。汝实作如是不端严事耶。答言</a><a name="0749b19" id="0749b19">实尔。世尊种种呵责。乃至制其学处应如是</a><a name="0749b20" id="0749b20">说</a><a name="0749b21" id="0749b21"><p>若复苾刍有非亲居士居士妇。为苾刍使非</a><a name="0749b22" id="0749b22">亲织师织作衣。此苾刍先不受请。便生异念。</a><a name="0749b23" id="0749b23">诣彼织师所作如是言。汝今知不。此衣为我</a><a name="0749b24" id="0749b24">织。善哉织师应好织净梳治善简择极坚打。</a><a name="0749b25" id="0749b25">我当以少多钵食或钵食之类。或复食直</a><a name="0749b26" id="0749b26">而相济给。若苾刍以如是物与织师求得衣</a><a name="0749b27" id="0749b27">者。泥萨只波逸底迦</a><a name="0749b28" id="0749b28"><p>若复苾刍者。谓邬波难陀及余诸类。亲非亲</a><a name="0749b29" id="0749b29">义及七种衣广如上说。先不受请者谓未曾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230749a.htm'><img src='up.gif' border=0></a>
<a href='T230749c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>