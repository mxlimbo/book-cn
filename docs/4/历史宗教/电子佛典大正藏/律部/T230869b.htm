<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0869b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷44)</font> 九十波逸底迦法 入王宫门学处第八十二之一 <font face='Arial'>T23, p0869b</h2></font><hr>
<span class='old'>
</a><a name="0869a28" id="0869a28"><p class='lg'>　　假令经百劫　　　所作业不亡</a><br><a name="0869a29" id="0869a29">　　因缘会遇时　　　果报还自受　</p></span><a name="0869b01" id="0869b01"><p>汝等应听。乃往古昔此贤劫中人寿二万岁</a><a name="0869b02" id="0869b02">时。有迦摄波如来出现于世。十号具足。尔时</a><a name="0869b03" id="0869b03">婆罗[<a href='javascript:showpic("images/022129.gif")'>病-丙+尼</a>]斯城有王化世。名讫粟枳。国土丰乐</a><a name="0869b04" id="0869b04">人民安隐。时有兄弟。二人俱为大臣。一名难</a><a name="0869b05" id="0869b05">陀。二名邬波难陀。彼二大臣以法非法助王</a><a name="0869b06" id="0869b06">治国。臣有外甥。名曰无忧。于迦摄波佛教法</a><a name="0869b07" id="0869b07">之中而为出家。厌舍尘俗精诚靡懈。未久之</a><a name="0869b08" id="0869b08">间断一切惑证阿罗汉果。每日三时向二舅</a><a name="0869b09" id="0869b09">所。为其说法。作如是语。唯愿二舅勿以非法</a><a name="0869b10" id="0869b10">助王治国。由此因缘于未来世当受恶报。二</a><a name="0869b11" id="0869b11">舅答曰。圣者治国之法。不能纯以善事而化</a><a name="0869b12" id="0869b12">于人。阿罗汉曰。若如是者来世资粮可应修</a><a name="0869b13" id="0869b13">集。彼二舅报曰。我于今时欲作何事。答曰</a><a name="0869b14" id="0869b14">可为僧伽造立住处。报曰我当修造。即造大</a><a name="0869b15" id="0869b15">寺施四方僧。四事无阙。所设供食及非时浆。</a><a name="0869b16" id="0869b16">色香美味悉皆具足。国内苾刍同王太子无</a><a name="0869b17" id="0869b17">所障碍。诸苾刍尼事同后宫无敢侵扰。彼二</a><a name="0869b18" id="0869b18">大臣由以法及非法助王治国。有恶业故堕</a><a name="0869b19" id="0869b19">傍生中。由造寺宇施四方僧。故所有居宅皆</a><a name="0869b20" id="0869b20">四宝所成。由以上妙饮食供众僧故。所受饮</a><a name="0869b21" id="0869b21">食皆与天同味。由于苾刍苾刍尼等令无恼</a><a name="0869b22" id="0869b22">害。得八万四千诸龙以为眷属。假使金翅鸟</a><a name="0869b23" id="0869b23">王不为损害。汝诸苾刍若造恶业还招苦报。</a><a name="0869b24" id="0869b24">所有善因当得善果。汝等当学</a><a name="0869b25" id="0869b25"><p>善与者。室罗伐城有一长者。名曰善与。大富</a><a name="0869b26" id="0869b26">多财丰足受用。所有资产与北方毗沙门天</a><a name="0869b27" id="0869b27">王可为俦匹。仁惠无悭给养贫乏。因号善与。</a><a name="0869b28" id="0869b28">时彼长者曾于一时来诣佛所。礼佛足已在</a><a name="0869b29" id="0869b29">一面坐。听说妙法从座而起白言。世尊唯愿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230869a.htm'><img src='up.gif' border=0></a>
<a href='T230869c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>