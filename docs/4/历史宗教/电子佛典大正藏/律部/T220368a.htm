<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0368a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷18)</font> 明单提九十二事法之一 <font face='Arial'>T22, p0368a</h2></font><hr>
<span class='old'>
</a><a name="0367c28" id="0367c28">比丘制戒。乃至已闻者当重闻。若比丘知比</a><a name="0367c29" id="0367c29">丘作恶见不舍。僧作举羯磨。若未作如法共</span><a name="0368a01" id="0368a01">食共同室住波夜提。比丘者如上说。知者若</a><a name="0368a02" id="0368a02">自知若从他人闻。恶见者如阿利吒等谤契</a><a name="0368a03" id="0368a03">经。未作如法者。僧未与解举摈羯磨。共食者。</a><a name="0368a04" id="0368a04">共法食味食。共住者同界。同室者共同一覆</a><a name="0368a05" id="0368a05">一障。波夜提者。如上说。若有一比丘为和</a><a name="0368a06" id="0368a06">上阿阇梨所嫌。比丘不得诱引。言我与汝衣</a><a name="0368a07" id="0368a07">钵疾病医药床褥卧具。汝当在我边住。受经</a><a name="0368a08" id="0368a08">诵经。若观彼比丘因缘。若是必当舍戒就俗</a><a name="0368a09" id="0368a09">者。得诱取。诱取已。当教言。汝当知。和上阿</a><a name="0368a10" id="0368a10">阇梨其恩甚重难报。汝应还彼目下住无罪。</a><a name="0368a11" id="0368a11">举不举想共住共食。越比尼罪。不举举想</a><a name="0368a12" id="0368a12">共住共食。越毗尼罪。举举想。波夜提。不举不</a><a name="0368a13" id="0368a13">举想无罪。是故说</a><a name="0368a14" id="0368a14"><p>佛住舍卫城。广说如上。尔时阿利吒有沙</a><a name="0368a15" id="0368a15">弥。字法与。作是言。长老。如来说法我解知</a><a name="0368a16" id="0368a16">世尊说淫欲障道法。习淫法不能障道。时诸</a><a name="0368a17" id="0368a17">比丘作是言。沙弥。汝莫谤世尊。谤世尊者不</a><a name="0368a18" id="0368a18">善。汝不善取世尊说习淫法实障道。一谏二</a><a name="0368a19" id="0368a19">谏三谏不止。诸比丘以是因缘。往白世尊。佛</a><a name="0368a20" id="0368a20">语诸比丘。是法与沙弥作是语。如来说法我</a><a name="0368a21" id="0368a21">解知。世尊说淫法障道。习淫不能障道。汝等</a><a name="0368a22" id="0368a22">当屏处三谏。多人中三谏。僧中三谏。令舍此</a><a name="0368a23" id="0368a23">事。屏处应问言。汝沙弥。实作是语。如来说法</a><a name="0368a24" id="0368a24">我解知。世尊说习淫欲障道法。习淫法不能</a><a name="0368a25" id="0368a25">障道。汝已三谏不止耶。答言。实尔。尔时屏处</a><a name="0368a26" id="0368a26">应谏。沙弥。汝莫谤世尊。谤世尊者不善。汝不</a><a name="0368a27" id="0368a27">善取世尊说习淫欲实障道。我今慈心谏汝。</a><a name="0368a28" id="0368a28">欲饶益故。汝取我语。一谏已过余二谏在。汝</a><a name="0368a29" id="0368a29">舍此事不。若不舍应第二第三谏。亦复如是。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220367c.htm'><img src='up.gif' border=0></a>
<a href='T220368b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>