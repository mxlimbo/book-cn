<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0807c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷34)</font> 受戒揵度之一 <font face='Arial'>T22, p0807c</h2></font><hr>
<span class='old'>
</a><a name="0807b28" id="0807b28">或不能得此人。或为官所罚。何以故知。摩</a><a name="0807b29" id="0807b29">竭王瓶沙。先有教令。若有能于沙门释子</span><a name="0807c01" id="0807c01">中出家学道者。听如来法中善修梵行得</a><a name="0807c02" id="0807c02">尽苦际。莫有留难。其主即放。大唤嗔恚</a><a name="0807c03" id="0807c03">言。祸哉是我奴。而不得自由。如今观之。</a><a name="0807c04" id="0807c04">沙门释子尽是奴聚。时诸比丘。以此事往</a><a name="0807c05" id="0807c05">白佛。佛言。自今已去不得度奴。若度者当</a><a name="0807c06" id="0807c06">如法治。尔时有贼囚。突狱逃走。来至园中</a><a name="0807c07" id="0807c07">语诸比丘言。我欲出家学道。时诸比丘。辄</a><a name="0807c08" id="0807c08">度出家与受具足。时监狱官。捡挍名簿问</a><a name="0807c09" id="0807c09">守狱者言。某甲贼囚今为所在。守狱者报</a><a name="0807c10" id="0807c10">言。某甲贼囚突狱逃走。从沙门释子出家。</a><a name="0807c11" id="0807c11">时监狱官。皆嫌言。沙门释子不知惭愧。外</a><a name="0807c12" id="0807c12">自称言。我知正法。如是何有正法。今观此</a><a name="0807c13" id="0807c13">沙门释子。尽是贼聚。尔时诸比丘。以此事</a><a name="0807c14" id="0807c14">往白佛。佛言。自今已去不得度贼。若度者</a><a name="0807c15" id="0807c15">当如法治。尔时有负债人。逃避债主。来至</a><a name="0807c16" id="0807c16">园中语诸比丘言。度我出家为道。时诸比</a><a name="0807c17" id="0807c17">丘。辄与出家。受具足已人间乞食。为财主</a><a name="0807c18" id="0807c18">所捉。高声唤言。止莫捉我。止莫捉我。左</a><a name="0807c19" id="0807c19">右诸居士闻。即问言。何故唤耶。报言。此人</a><a name="0807c20" id="0807c20">捉我。问其人言。汝何故捉耶。报言。负我财</a><a name="0807c21" id="0807c21">物。诸人语言。汝放去莫捉。汝既不得财。或</a><a name="0807c22" id="0807c22">为官所罚。何以故。摩竭国王瓶沙。先有教</a><a name="0807c23" id="0807c23">令。若有能出家学道者。听善修梵行得</a><a name="0807c24" id="0807c24">尽苦际。随意莫有留难。财主即便放之。</a><a name="0807c25" id="0807c25">而生嗔恚言。负我财物而不能得。以此</a><a name="0807c26" id="0807c26">推之。沙门释子尽是负债人。时诸比丘。以</a><a name="0807c27" id="0807c27">此事往白佛。佛言。自今已去不得度负债</a><a name="0807c28" id="0807c28">人出家。若度者当如法治。尔时佛游罗阅</a><a name="0807c29" id="0807c29">城迦兰陀竹园。时有十七群童子。共为亲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220807b.htm'><img src='up.gif' border=0></a>
<a href='T220808a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>