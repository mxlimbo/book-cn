<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0581b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷2)</font> 二十三僧残法之一 <font face='Arial'>T22, p0581b</h2></font><hr>
<span class='old'>
</a><a name="0581a24" id="0581a24">痴狂心乱痛恼所缠(二竟)</a><a name="0581a25" id="0581a25"><p class='juan'>
四分律卷第二</p>
</span><a name="0581b01" id="0581b01"></a><a name="0581b02" id="0581b02"><p class='juan'>
四分律卷第三(初分之三)</a><a name="0581b03" id="0581b03"></a><a name="0581b04" id="0581b04"><p><span class='byline'>　　　　姚秦罽宾三藏佛陀耶舍</a><a name="0581b05" id="0581b05">共竺佛念等译</span><br></a><a name="0581b06" id="0581b06"><p><b>　　<A NAME="n186"></A>十三僧残法之二</b></p>
</a><a name="0581b07" id="0581b07"><p>佛在舍卫国。时迦留陀夷。闻世尊所制戒</a><a name="0581b08" id="0581b08">不得弄阴堕精不得身相摩触。便持户</a><a name="0581b09" id="0581b09">钥在门外立。伺诸妇女若居士家妇女来</a><a name="0581b10" id="0581b10">语言。诸妹可入我房看。将至房中已。向</a><a name="0581b11" id="0581b11">彼以欲心粗恶语。诸女乐者笑其所言。不</a><a name="0581b12" id="0581b12">乐者嗔恚骂詈出房。语诸比丘。大德当知。</a><a name="0581b13" id="0581b13">今我所见事非善非法非宜不得时我常</a><a name="0581b14" id="0581b14">谓。是处安隐无患无灾变无怖惧处。今</a><a name="0581b15" id="0581b15">日乃更生畏怖身毛为竖。我等本谓水能</a><a name="0581b16" id="0581b16">灭火。而今火从水生。何以知之。迦留陀夷</a><a name="0581b17" id="0581b17">见将入房淫欲意粗恶语见向。我在家时</a><a name="0581b18" id="0581b18">夫主作粗恶语向我犹不能堪忍。况今出</a><a name="0581b19" id="0581b19">家之人恶口如是。时诸比丘闻。其中有少欲</a><a name="0581b20" id="0581b20">知足行头陀乐学戒知惭愧者。呵责迦留</a><a name="0581b21" id="0581b21">陀夷广说如上。已往至世尊所头面礼足</a><a name="0581b22" id="0581b22">在一面坐。以此因缘具白世尊。世尊以此</a><a name="0581b23" id="0581b23">因缘集诸比丘。于大众中知而故问。云何</a><a name="0581b24" id="0581b24">迦留陀夷。汝审有此事耶。答言如是。时世</a><a name="0581b25" id="0581b25">尊呵责。汝所为非。非威仪非沙门法非</a><a name="0581b26" id="0581b26">净行非随顺行所不应为。世尊以无数方</a><a name="0581b27" id="0581b27">便呵责已。告诸比丘。此迦留陀夷痴人。多</a><a name="0581b28" id="0581b28">种有漏处最初犯戒。自今已去与诸比丘</a><a name="0581b29" id="0581b29">结戒。集十句义乃至正法久住。欲说戒者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220581a.htm'><img src='up.gif' border=0></a>
<a href='T220581c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>