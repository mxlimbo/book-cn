<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0125a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷18)</font> 九十波逸提之六 <font face='Arial'>T23, p0125a</h2></font><hr>
<span class='old'>
</a><a name="0124c28" id="0124c28">法。不为不一心人说法。佛即问王。何故以</a><a name="0124c29" id="0124c29">二心听法。王言。世尊。此是何小人。着弊故</span><a name="0125a01" id="0125a01">衣在佛前坐。见我来不起立迎。我于国中得</a><a name="0125a02" id="0125a02">自在。无死罪者能杀。有死罪者能放。须达居</a><a name="0125a03" id="0125a03">士言。大王不知耶。我于佛前坐听法。恭敬</a><a name="0125a04" id="0125a04">佛故不起迎王。无有憍慢。王时大羞小退一</a><a name="0125a05" id="0125a05">面。问诸大臣。此是何人。着弊故衣在佛前</a><a name="0125a06" id="0125a06">坐。不起迎我。诸大臣言。大王。此名须达</a><a name="0125a07" id="0125a07">居士。是佛弟子得阿那含道。在佛前坐听法。</a><a name="0125a08" id="0125a08">敬佛故不起。无憍慢心。王闻是语嗔心小</a><a name="0125a09" id="0125a09">息。便作是念。佛法大力。令人心大得无畏</a><a name="0125a10" id="0125a10">力。我今何不令诸夫人受学佛法令得大心。</a><a name="0125a11" id="0125a11">时王语诸夫人。使从比丘受学经法。诸比丘</a><a name="0125a12" id="0125a12">不欲教授。作是言。佛未听我等教诸夫人法。</a><a name="0125a13" id="0125a13">是事白佛。佛言。从今听比丘教授诸夫人法。</a><a name="0125a14" id="0125a14">时诸夫人各各自请经师。有夫人请舍利弗</a><a name="0125a15" id="0125a15">者。有请目连者。有请阿那律者。时末利夫</a><a name="0125a16" id="0125a16">人。请迦留陀夷为师。尔时诸夫人次第直宿</a><a name="0125a17" id="0125a17">于王。时末利夫人。下着珠网衣。上着磨贝</a><a name="0125a18" id="0125a18">衣。内身露现。如共王宿时。即着是衣出。在</a><a name="0125a19" id="0125a19">中庭床上坐。尔时迦留陀夷地晓时。着衣持</a><a name="0125a20" id="0125a20">钵入王宫。至门下立弹指。末利夫人看见师</a><a name="0125a21" id="0125a21">来。便言师入。即生惭羞。胡跪而坐不得起。</a><a name="0125a22" id="0125a22">迦留陀夷见已亦羞。还出到祇洹中。以是事</a><a name="0125a23" id="0125a23">向诸比丘说。诸比丘以是事向佛广说。佛语</a><a name="0125a24" id="0125a24">诸比丘。若如是过失及过是过失。皆由数入</a><a name="0125a25" id="0125a25">王家故。佛言。若比丘入王家有十种过失。何</a><a name="0125a26" id="0125a26">等十。若王与夫人共坐。比丘来入。尔时夫人</a><a name="0125a27" id="0125a27">见比丘或笑。比丘见夫人或笑。尔时王作是</a><a name="0125a28" id="0125a28">念。如夫人见比丘笑。比丘见夫人笑。此比丘</a><a name="0125a29" id="0125a29">必起恶业。是名第一过失。复次王共夫人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230124c.htm'><img src='up.gif' border=0></a>
<a href='T230125b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>