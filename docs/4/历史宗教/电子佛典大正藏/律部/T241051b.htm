<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1051b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷3)</font> 息恶品第十六 <font face='Arial'>T24, p1051b</h2></font><hr>
<span class='old'>
</a><a name="1051a28" id="1051a28">云何解脱胜。如来具足二种解脱胜。除智</a><a name="1051a29" id="1051a29">慧障及烦恼障。永断一切烦恼习气。智缘二</span><a name="1051b01" id="1051b01">事俱得自在。是名解脱胜。是故舍利弗于契</a><a name="1051b02" id="1051b02">经中。赞叹如来具七胜法。如来从观不净乃</a><a name="1051b03" id="1051b03">至得阿耨多罗三藐三菩提。从庄严地至解</a><a name="1051b04" id="1051b04">脱地。胜于声闻辟支佛等。是故如来名无上</a><a name="1051b05" id="1051b05">尊。如来世尊修空三昧灭定三昧。四禅慈悲</a><a name="1051b06" id="1051b06">观。十二因缘。皆悉为利诸众生故。如来正</a><a name="1051b07" id="1051b07">觉发言无二。故名如来如往。先佛从庄严</a><a name="1051b08" id="1051b08">地出得阿耨多罗三藐三菩提。故名如来。具</a><a name="1051b09" id="1051b09">足获得微妙正法。名阿罗呵。能受一切人天</a><a name="1051b10" id="1051b10">供养。名阿罗呵。觉了二谛世谛真谛。名三藐</a><a name="1051b11" id="1051b11">三佛陀。修持净戒具足三明。名明行足。更不</a><a name="1051b12" id="1051b12">复生诸有之中。故名善逝。知二世界众生世</a><a name="1051b13" id="1051b13">界国土世界。名世间解。善知方便调伏众</a><a name="1051b14" id="1051b14">生。名调御丈夫。能令众生不生怖畏。方便教</a><a name="1051b15" id="1051b15">化离苦受乐。是名天人师。知一切法及一切</a><a name="1051b16" id="1051b16">行。故名为佛。能破四魔名婆伽婆。复观如</a><a name="1051b17" id="1051b17">来行戒定慧为益众生。久于无量无数世中</a><a name="1051b18" id="1051b18">怨亲等利无有差别。悉断一切无量烦恼。一</a><a name="1051b19" id="1051b19">一皆知一一众生为一烦恼。无量世中受大</a><a name="1051b20" id="1051b20">苦恼。如来世尊为众生故。难施能施难忍能</a><a name="1051b21" id="1051b21">忍。佛有二净。一庄严净。二果报净。如是二</a><a name="1051b22" id="1051b22">净因缘力故。从初十十至后十十。无有人天</a><a name="1051b23" id="1051b23">能说其过。如来具足八万音声。众生闻之不</a><a name="1051b24" id="1051b24">生厌离。以是因缘如来出胜一切声闻辟支</a><a name="1051b25" id="1051b25">佛等。善男子。若人受持优婆塞戒欲净戒者。</a><a name="1051b26" id="1051b26">当作如是修念佛心。若修念佛是人则离内</a><a name="1051b27" id="1051b27">外诸恶不净因缘。增长悲慧。贪嗔痴断具足</a><a name="1051b28" id="1051b28">成就一切善法。善男子。菩萨二种。一者在</a><a name="1051b29" id="1051b29">家。二者出家。出家菩萨修念佛心是不为难。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241051a.htm'><img src='up.gif' border=0></a>
<a href='T241051c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>