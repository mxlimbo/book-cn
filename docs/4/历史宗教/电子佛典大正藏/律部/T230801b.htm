<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0801b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷32)</font> 九十波逸底迦法 众不差教授苾刍尼学处第二十一 <font face='Arial'>T23, p0801b</h2></font><hr>
<span class='old'>
</a><a name="0801a28" id="0801a28">金宝。作是语时。守门之人告商主曰。鼠金商</a><a name="0801a29" id="0801a29">主来在门外。报言唤入无宜见遮。门人引入。</span><a name="0801b01" id="0801b01">即以宝鼠金槃前奉商主白言。此是本鼠此</a><a name="0801b02" id="0801b02">是利直。商主告曰。我不曾忆与汝钱财。何故</a><a name="0801b03" id="0801b03">今时云酬本利。答曰我为忆之。便以往日弃</a><a name="0801b04" id="0801b04">鼠因缘具报商主。商主问言。汝是谁子。答云</a><a name="0801b05" id="0801b05">是某长者之子。商主曰。汝即是我知识之子。</a><a name="0801b06" id="0801b06">我宜与汝。岂汝酬还。汝父去日以多少物置</a><a name="0801b07" id="0801b07">在我处。尚未相还。即以长女许彼为妻。璎珞</a><a name="0801b08" id="0801b08">严身送至其宅。世尊告曰。汝等苾刍勿生异</a><a name="0801b09" id="0801b09">念。往时商主即我身是。鼠金商主即愚路是。</a><a name="0801b10" id="0801b10">我于往日说少因缘。言及死鼠。遂令因此得</a><a name="0801b11" id="0801b11">大富盛。今时因我说少教授。便自策励断诸</a><a name="0801b12" id="0801b12">烦恼出生死岸。成胜妙果永证涅槃</a><a name="0801b13" id="0801b13"><p>尔时具寿愚路于善说法律中出家得果已。</a><a name="0801b14" id="0801b14">王舍城中有大医王。名侍缚迦。闻佛世尊与</a><a name="0801b15" id="0801b15">具寿愚路至愚至钝而为出家。便作是念。若</a><a name="0801b16" id="0801b16">佛世尊来至此者。我当请佛及苾刍僧伽。唯</a><a name="0801b17" id="0801b17">除愚路不在请限。尔时世尊为欲化度诸有</a><a name="0801b18" id="0801b18">情故。从室罗伐渐渐游行。至王舍城住羯阑</a><a name="0801b19" id="0801b19">铎迦竹林园中。时侍缚迦闻佛来至在竹林</a><a name="0801b20" id="0801b20">园。往诣佛所礼佛足已却坐一面。佛为说法</a><a name="0801b21" id="0801b21">要示教利喜。既闻法已从座而起。偏袒右肩</a><a name="0801b22" id="0801b22">右膝着地。合掌恭敬白佛言。世尊唯愿世尊</a><a name="0801b23" id="0801b23">及苾刍僧伽。明日就舍受我微供。世尊默然</a><a name="0801b24" id="0801b24">而受。时侍缚迦亲睹世尊威德严重。不敢对</a><a name="0801b25" id="0801b25">面云除愚路。礼佛而退。往阿难陀所致敬白</a><a name="0801b26" id="0801b26">言。大德我于明日请佛及僧欲设微供。佛德</a><a name="0801b27" id="0801b27">尊重不敢亲对云除愚路。时阿难陀报侍缚</a><a name="0801b28" id="0801b28">迦曰。随王子心令福增长。时彼王子礼足而</a><a name="0801b29" id="0801b29">去。时阿难陀王子去后往愚路所报言。具寿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230801a.htm'><img src='up.gif' border=0></a>
<a href='T230801c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>