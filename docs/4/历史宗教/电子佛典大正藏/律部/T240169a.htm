<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0169a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷13)</font> <font face='Arial'>T24, p0169a</h2></font><hr>
<span class='old'>
</a><a name="0168c28" id="0168c28">食还至本处。依法食讫。收衣钵洗足已。往佛</a><a name="0168c29" id="0168c29">所顶礼佛足次第而坐。而白佛言。大德。我等</span><a name="0169a01" id="0169a01">晨朝入王舍城乞食。闻提婆达多从阿阇世</a><a name="0169a02" id="0169a02">太子所多得利养。广说如上。乃至五百苾刍</a><a name="0169a03" id="0169a03">围绕坐共食。佛告诸苾刍。时提婆达多受此</a><a name="0169a04" id="0169a04">利益供养。犹此自害及以兼害。何以故。诸苾</a><a name="0169a05" id="0169a05">刍。譬如芭蕉出果便即枯死。犹此自害。提婆</a><a name="0169a06" id="0169a06">达多。受此利养亦复如是。譬如竹苇若出花</a><a name="0169a07" id="0169a07">果便即枯死。如骡怀妊有子便死。诸苾刍。提</a><a name="0169a08" id="0169a08">婆达多。受此利益亦复如是。诸苾刍。提婆达</a><a name="0169a09" id="0169a09">多若受利养得。彼无智提婆达多。日夜长受</a><a name="0169a10" id="0169a10">恶名苦恼无利。得如是报。汝等苾刍应如是</a><a name="0169a11" id="0169a11">知</a><a name="0169a12" id="0169a12"><p>尔时提婆达多广得利养。遂起贪心更不希</a><a name="0169a13" id="0169a13">求。起颠倒心别生忆念。世尊今既年老力弱。</a><a name="0169a14" id="0169a14">今为四众说法劳苦。世尊不如与我四众。我</a><a name="0169a15" id="0169a15">自教示而为说法。世尊当可宴寂而坐。修习</a><a name="0169a16" id="0169a16">善法常住安乐。是时提婆达多起此念已。即</a><a name="0169a17" id="0169a17">失神通。自不觉知我失神通。尔时迦俱罗苾</a><a name="0169a18" id="0169a18">刍。习四无畏除贪念心。死生梵天。即见提婆</a><a name="0169a19" id="0169a19">达多遂失神通。是提婆达多亦不自知。尔时</a><a name="0169a20" id="0169a20">大目揵连。在揭伽国胶鱼山恐怖鹿林中。彼</a><a name="0169a21" id="0169a21">迦俱罗梵天子。从彼天没。如屈申臂顷。往目</a><a name="0169a22" id="0169a22">连处。顶礼双足却住一面。作如是语。大德目</a><a name="0169a23" id="0169a23">连。今可知。提婆达多为利养故。遂起贪心更</a><a name="0169a24" id="0169a24">复希求。起颠倒心别生忆念。世尊今既年老</a><a name="0169a25" id="0169a25">力弱。今为四众说法疲倦劳苦。世尊不如与</a><a name="0169a26" id="0169a26">我四众。我自教示亦为说法。世尊当可宴寂</a><a name="0169a27" id="0169a27">而坐。证习善法常住安乐。是时提婆达多起</a><a name="0169a28" id="0169a28">此念心。即失神通。自不觉知我失神通。大德</a><a name="0169a29" id="0169a29">大目揵连。起慈悲心往诣佛所。说提婆达多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240168c.htm'><img src='up.gif' border=0></a>
<a href='T240169b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>