<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0154b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷21)</font> <font face='Arial'>T23, p0154b</h2></font><hr>
<span class='old'>
</a><a name="0154a28" id="0154a28">身。从宫中出。变为人身诣诸比丘所言。大德。</a><a name="0154a29" id="0154a29">与我出家。诸比丘不思虑便与出家。是龙与</span><a name="0154b01" id="0154b01">一小比丘。次得一小房共宿。明日行乞食。是</a><a name="0154b02" id="0154b02">龙有福。乞食疾得。时复自归宫食。食讫先还</a><a name="0154b03" id="0154b03">房。掩户而坐。时热。龙法嗜眠。忽然倾卧。有</a><a name="0154b04" id="0154b04">五因缘龙身不变。一生时。二死时。三淫时。四</a><a name="0154b05" id="0154b05">嗔时。五眠时。是时龙眠重身满房中。同房比</a><a name="0154b06" id="0154b06">丘后来见之。心怖失声。龙闻是声。疾疾惊觉。</a><a name="0154b07" id="0154b07">还加趺坐。诸比丘大集问言。何以大唤。答</a><a name="0154b08" id="0154b08">言。此是蛇。诸比丘不知云何。是事白佛。佛</a><a name="0154b09" id="0154b09">言。非蛇是龙。佛言呼来。龙到佛所。头面礼佛</a><a name="0154b10" id="0154b10">足一面坐。佛与说法示教利喜。佛种种因缘</a><a name="0154b11" id="0154b11">说法竟。即遣去。佛语龙言。汝还本宫。是龙闻</a><a name="0154b12" id="0154b12">说法已。啼泣手扪泪从坐起。头面礼佛足</a><a name="0154b13" id="0154b13">右绕而去。龙去之后。佛以是因缘集僧。集僧</a><a name="0154b14" id="0154b14">已语诸比丘。从今龙不应与出家受具足。若</a><a name="0154b15" id="0154b15">与出家受具足。犯突吉罗罪。一切非人亦如</a><a name="0154b16" id="0154b16">是</a><a name="0154b17" id="0154b17"><p>佛在舍卫国瞻卜园。有一长者子出家长病。</a><a name="0154b18" id="0154b18">是时宗亲遣使呼之。大德。来此间治病。病人</a><a name="0154b19" id="0154b19">即往。是人多诸亲族。亲族各请言。我今日</a><a name="0154b20" id="0154b20">我明日我后日。诸人为病比丘故。大与财物。</a><a name="0154b21" id="0154b21">是病不可治。遂至命终。是病比丘名波罗</a><a name="0154b22" id="0154b22">陀。有一沙弥。于是中间受具足戒。是众中</a><a name="0154b23" id="0154b23">有六群比丘。六群比丘言。新受戒比丘。不应</a><a name="0154b24" id="0154b24">与大比丘分。应与沙弥分。师言何以故。答言。</a><a name="0154b25" id="0154b25">受戒羯磨不满故。师不知云何。以是事白</a><a name="0154b26" id="0154b26">佛。佛言。应问在羯磨中比丘。是羯磨满不满。</a><a name="0154b27" id="0154b27">即问诸比丘。诸比丘言。我虽在羯磨中不忆</a><a name="0154b28" id="0154b28">不知。以是事白佛。佛言。从今诸比丘听羯</a><a name="0154b29" id="0154b29">磨时。当一心听。莫余觉莫余思惟。当专心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230154a.htm'><img src='up.gif' border=0></a>
<a href='T230154c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>