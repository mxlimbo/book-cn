<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0635c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷2)</font> 不净行学处第一之一 <font face='Arial'>T23, p0635c</h2></font><hr>
<span class='old'>
</a><a name="0635b28" id="0635b28">少食者身有光明。因相轻慢广如前说。乃至</a><a name="0635b29" id="0635b29">林藤没故。时诸有情共集一处忧愁而住。作</span><a name="0635c01" id="0635c01">如是语。汝离我前。汝离我前。由如有人极相</a><a name="0635c02" id="0635c02">嗔恨不许当前。广说如上。汝诸苾刍。林藤没</a><a name="0635c03" id="0635c03">已。时诸有情由福力故有妙香稻。不种自生</a><a name="0635c04" id="0635c04">无糠秽。长四指。旦暮收获苗则随生。至暮旦</a><a name="0635c05" id="0635c05">时米便成熟。虽复数取而无异状。以此充食</a><a name="0635c06" id="0635c06">长寿而住。时彼有情由段食故滓秽在身为</a><a name="0635c07" id="0635c07">欲蠲除便生二道。由斯遂有男女根生。更相</a><a name="0635c08" id="0635c08">染着。生染着故。遂相亲近因造非法。诸余有</a><a name="0635c09" id="0635c09">情见此事时。竞以粪扫瓦石而弃掷之。作如</a><a name="0635c10" id="0635c10">是语。汝是可恶有情作此非法。咄汝今何故</a><a name="0635c11" id="0635c11">污辱有情。始从一宿乃至七宿。不共同居摈</a><a name="0635c12" id="0635c12">于众外。犹如今日初为嫁娶。皆以香华杂物</a><a name="0635c13" id="0635c13">而散掷之。愿言常得安乐。汝诸苾刍。昔时非</a><a name="0635c14" id="0635c14">法今将为法。昔时非律今将为律。昔所嫌贱</a><a name="0635c15" id="0635c15">今为美妙。由彼时人驱摈出故。乐行恶法遂</a><a name="0635c16" id="0635c16">共聚集。造立房舍而作非法。此为最初。营立</a><a name="0635c17" id="0635c17">家宅便有家室名生。时有有情不行恶法。降</a><a name="0635c18" id="0635c18">伏诸根名胜人也。佛告诸苾刍。汝等勿生异</a><a name="0635c19" id="0635c19">念。往时劫初创造非法。秽污有情生疮疱者。</a><a name="0635c20" id="0635c20">今苏阵那是。于我教中先无疮疱。最初造恶。</a><a name="0635c21" id="0635c21">行不净行污清净众。是故诸苾刍应当降伏</a><a name="0635c22" id="0635c22">染嗔痴心。勿为放逸</a><a name="0635c23" id="0635c23"><p><b>　　<A NAME="n436"></A>不与取学处第二之一</b></a><a name="0635c24" id="0635c24"><p>佛在王舍城羯阑铎迦池竹林园中。时有但</a><a name="0635c25" id="0635c25">尼迦苾刍。先是陶师之子。于阿兰若草室中</a><a name="0635c26" id="0635c26">住。时但尼迦入王舍城。于可行处次第乞食。</a><a name="0635c27" id="0635c27">时此城中牧牛羊人取薪草人。正道活命。邪</a><a name="0635c28" id="0635c28">道活命人。苾刍去后打破其室取草木去。但</a><a name="0635c29" id="0635c29">尼迦还见其室破悉将草木。即便更造新室。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230635b.htm'><img src='up.gif' border=0></a>
<a href='T230636a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>