<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0331a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷26)</font> 第六门第四子摄颂之余佛现大神通事 <font face='Arial'>T24, p0331a</h2></font><hr>
<span class='old'>
</a><a name="0330c28" id="0330c28">哥罗可来归舍。答言。大王。我已离欲。今于</a><a name="0330c29" id="0330c29">此住奉侍如来不应归故。王言。善哉随情所</span><a name="0331a01" id="0331a01">作。时王即为于一林中造经行处即于中住。</a><a name="0331a02" id="0331a02">以彼支节分分相连。即名此林为分分林。时</a><a name="0331a03" id="0331a03">胜光王往诣佛所。礼佛足已在一面坐。白言。</a><a name="0331a04" id="0331a04">世尊。若佛许者。始从城门至逝多林所作现</a><a name="0331a05" id="0331a05">神通舍。佛言。任作。王即造舍涂拭修营。张设</a><a name="0331a06" id="0331a06">百千殊妙幢盖。洒以栴檀香水。散以无价名</a><a name="0331a07" id="0331a07">花。悬诸彩幡飘飖可爱。金珠曜日宝铎和鸣。</a><a name="0331a08" id="0331a08">烧海岸香烟云成盖。犹如忉利欢喜之园。为</a><a name="0331a09" id="0331a09">佛世尊即以金银琉璃颇梨玛瑙。种种庄校</a><a name="0331a10" id="0331a10">尽世希奇。微妙庄严宝师子座。时彼外道邬</a><a name="0331a11" id="0331a11">波索迦。亦各随力为彼六师造其六座。皆以</a><a name="0331a12" id="0331a12">外道而为侍从在前居座。遣使报王。大王当</a><a name="0331a13" id="0331a13">知。我等已至可唤沙门乔答摩。王闻告已即</a><a name="0331a14" id="0331a14">与中宫及王大臣。并诸城邑远近人庶。悉</a><a name="0331a15" id="0331a15">皆共诣神通舍所。王告使者摩纳婆曰汝往</a><a name="0331a16" id="0331a16">礼佛当传我语。请问世尊少病少恼起居轻</a><a name="0331a17" id="0331a17">利气力安不。作如是白。此诸外道并皆集</a><a name="0331a18" id="0331a18">会。愿佛知时。使者摩纳婆受王教已。往诣</a><a name="0331a19" id="0331a19">佛所问安隐已。在一面坐。白言。世尊。胜光</a><a name="0331a20" id="0331a20">大王顶礼佛足。请问世尊少病少恼起居轻</a><a name="0331a21" id="0331a21">利气力安不。佛言。愿彼大王及汝自身无病</a><a name="0331a22" id="0331a22">安乐。摩纳婆曰。胜光大王作如是白。此诸外</a><a name="0331a23" id="0331a23">道并皆集会。愿佛知时。佛告摩纳婆。汝今可</a><a name="0331a24" id="0331a24">去</a><a name="0331a25" id="0331a25"><p>尔时世尊以神通力加被摩纳婆。犹若鹅王</a><a name="0331a26" id="0331a26">舒张两翼上升虚空往神通舍。时诸大众见乘</a><a name="0331a27" id="0331a27">空来。悉皆踊跃叹未曾有。王见希奇深心敬</a><a name="0331a28" id="0331a28">信。告诸外道曰。如来大师已现神变。仁等次</a><a name="0331a29" id="0331a29">第可现希奇。彼言。大王。今既无边大众云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240330c.htm'><img src='up.gif' border=0></a>
<a href='T240331b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>