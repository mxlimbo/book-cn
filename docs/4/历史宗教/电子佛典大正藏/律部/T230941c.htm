<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0941c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷7)</font> 污家学处第十九 <font face='Arial'>T23, p0941c</h2></font><hr>
<span class='old'>
</a><a name="0941b28" id="0941b28">恶行毁坏正法。若苾刍尼僧伽时至听者。苾</a><a name="0941b29" id="0941b29">刍尼僧伽应许难陀等苾刍尼作污家行无弃</span><a name="0941c01" id="0941c01">舍心。僧伽今为作驱遣羯磨。白如是。(羯磨准白)时</a><a name="0941c02" id="0941c02">有嗢路迦邬波索迦。见是事已。往诣大世主</a><a name="0941c03" id="0941c03">乔答弥处。顶礼足已在一面坐。时大世主乔</a><a name="0941c04" id="0941c04">答弥。为嗢路迦邬波索迦说法。示教利喜。劝</a><a name="0941c05" id="0941c05">令修善发欢喜心。告言。彼污家恶行苾刍尼</a><a name="0941c06" id="0941c06">已驱遣讫。时嗢路迦邬波索迦白世主乔答</a><a name="0941c07" id="0941c07">弥。愿哀愍我。明日就家为受微供。乔答弥默</a><a name="0941c08" id="0941c08">然受请。时嗢路迦邬波索迦既见受已。即于</a><a name="0941c09" id="0941c09">其夜备办饮食。明日清旦令使往请。乔答弥。</a><a name="0941c10" id="0941c10">饮食已办幸愿知时。乔答弥与诸尼众。执持</a><a name="0941c11" id="0941c11">衣钵往嗢路迦邬波索迦宅。苾刍尼众就座</a><a name="0941c12" id="0941c12">而坐。邬波索迦持净饮食。依次行与令众饱</a><a name="0941c13" id="0941c13">满。洗手嚼齿木漱口已。时邬波索迦于世</a><a name="0941c14" id="0941c14">主乔答弥前。卑座听法。示教利喜从座起去。</a><a name="0941c15" id="0941c15">时大世主乔答弥。游行人间至室罗伐城。置</a><a name="0941c16" id="0941c16">衣钵洗足已。往诣佛所顶礼佛足在一面住。</a><a name="0941c17" id="0941c17">白佛言。我为难陀邬波难陀等苾刍尼作污</a><a name="0941c18" id="0941c18">家恶行。驱遣羯磨法讫。白佛已礼足而去</a><a name="0941c19" id="0941c19"><p>时难陀邬波难陀等苾刍尼。共相谓言若人</a><a name="0941c20" id="0941c20">堕地还依地起。我等共往室罗伐城。于佛及</a><a name="0941c21" id="0941c21">大世主乔答弥苾刍尼众所。求哀忏谢。即渐</a><a name="0941c22" id="0941c22">行至室罗伐城。时乔答弥。闻难陀邬波难陀</a><a name="0941c23" id="0941c23">苾刍尼等来至此城。时世主乔答弥。共五百</a><a name="0941c24" id="0941c24">尼众往诣佛所。顶礼佛足在一面坐。时大世</a><a name="0941c25" id="0941c25">主乔答弥白佛言。世尊。我闻难陀邬波难陀</a><a name="0941c26" id="0941c26">苾刍尼等今来至此。若相见者如何逢迎。佛</a><a name="0941c27" id="0941c27">言。若见彼时不须共语。若尊老者亦莫礼拜。</a><a name="0941c28" id="0941c28">少者来拜莫言无病。若求居止当与边房。若</a><a name="0941c29" id="0941c29">觅床席卧具与故破物。若言我是尊老何为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230941b.htm'><img src='up.gif' border=0></a>
<a href='T230942a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>