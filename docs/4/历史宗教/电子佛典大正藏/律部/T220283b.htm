<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0283b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷7)</font> 明僧残戒之余 <font face='Arial'>T22, p0283b</h2></font><hr>
<span class='old'>
</a><a name="0283a28" id="0283a28">制者制。制者便开。破僧者。最大恶深重。当于</a><a name="0283a29" id="0283a29">恶道中长夜受苦。今日众僧慈心呵汝。当止</span><a name="0283b01" id="0283b01">此事。若不舍者复第二第三谏。亦如是说。</a><a name="0283b02" id="0283b02">如是谏时。若舍者善。若不舍者。僧伽婆尸沙。</a><a name="0283b03" id="0283b03">僧伽婆尸沙者。如上说。是比丘于屏处谏时。</a><a name="0283b04" id="0283b04">一谏不止。犯越比尼罪。第二第三亦如是谏。</a><a name="0283b05" id="0283b05">多人中谏时。一谏不止犯越比尼罪。第二第</a><a name="0283b06" id="0283b06">三谏时。亦如是。至僧中初谏时。说未竟。越比</a><a name="0283b07" id="0283b07">尼罪。说竟偷兰罪。第二谏。说未竟越比尼罪。</a><a name="0283b08" id="0283b08">说竟偷兰罪。第三谏说。未竟偷兰罪。说竟得</a><a name="0283b09" id="0283b09">僧伽婆尸沙。僧伽婆尸沙罪起已。屏处谏。多</a><a name="0283b10" id="0283b10">人中谏。及僧中谏。诸越比尼罪。诸偷兰罪。</a><a name="0283b11" id="0283b11">一切尽合成一僧伽婆尸沙。若中间止者。随</a><a name="0283b12" id="0283b12">所止处治罪。是故说。若比丘欲破和合僧故</a><a name="0283b13" id="0283b13">勤方便执持破僧事。乃至三谏不舍者。僧伽</a><a name="0283b14" id="0283b14">婆尸沙(第十戒竟)</a><a name="0283b15" id="0283b15"><p>佛住舍卫城。广说如上。尔时诸比丘为提婆</a><a name="0283b16" id="0283b16">达多。作举羯磨时初羯磨竟。无有遮者。第</a><a name="0283b17" id="0283b17">二羯磨竟。亦无有遮者。第三羯磨时。提婆达</a><a name="0283b18" id="0283b18">多看六群比丘面。而作是言。六群比丘汝等</a><a name="0283b19" id="0283b19">长夜承事我。共我从事。今众僧为我作举羯</a><a name="0283b20" id="0283b20">磨已。至再说而皆默然。汝等今日持我任。</a><a name="0283b21" id="0283b21">于众人如酪涂糗与乌。如酥涂饼与那俱</a><a name="0283b22" id="0283b22">罗。如油和饭与野干。修梵行者。为人所困。而</a><a name="0283b23" id="0283b23">坐观之。六群比丘即起作是言。如是如是。长</a><a name="0283b24" id="0283b24">老。是法语比丘。律语比丘。是比丘所说。皆是</a><a name="0283b25" id="0283b25">我等欲忍可事。是比丘所见。欲忍可事。我</a><a name="0283b26" id="0283b26">等亦欲忍可。是比丘知说非不知说。是时有</a><a name="0283b27" id="0283b27">多人遮羯磨不成。时诸比丘语六群比丘。长</a><a name="0283b28" id="0283b28">老。莫助提婆达多作破和合僧同语同见。当</a><a name="0283b29" id="0283b29">与僧同事。一切僧和合欢喜不诤。共一学如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220283a.htm'><img src='up.gif' border=0></a>
<a href='T220283c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>