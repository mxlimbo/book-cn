<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0028c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷7)</font> 庵罗夫人缘余 <font face='Arial'>T24, p0028c</h2></font><hr>
<span class='old'>
</a><a name="0028b28" id="0028b28">罗夫人从坐而起。整衣服。合掌向佛。作如是</a><a name="0028b29" id="0028b29">言。愿佛世尊。明旦与诸苾刍。垂至我家。受我</span><a name="0028c01" id="0028c01">供养。世尊默然许之。时庵罗夫人知佛受已。</a><a name="0028c02" id="0028c02">作礼而去。尔时栗姑毗子闻佛至广严城庵</a><a name="0028c03" id="0028c03">罗林中住。各乘车辂。将诣佛所。其车马等。</a><a name="0028c04" id="0028c04">种种形类。青马。青络。青鞭。青辂。青伞。青巾。</a><a name="0028c05" id="0028c05">青剑。青宝。青扇。青衣。青涂香。青粖香。及青</a><a name="0028c06" id="0028c06">侍卫。黄赤白等。亦复如是。所经道路。高声驱</a><a name="0028c07" id="0028c07">逐。无人当者。既出广严城已。直诣世尊。尔时</a><a name="0028c08" id="0028c08">世尊。遥见栗姑毗等渐将欲至。告诸苾刍。</a><a name="0028c09" id="0028c09">汝等未见三十三天出游戏时。汝今当看栗</a><a name="0028c10" id="0028c10">姑毗等。彼诸天众以自在神通。游戏园林</a><a name="0028c11" id="0028c11">亦如栗姑毗等。无有异也。时栗姑毗等。既</a><a name="0028c12" id="0028c12">至庵罗门外。从辂而下。顶礼佛足。退坐一</a><a name="0028c13" id="0028c13">面。世尊尔时为栗姑毗等。以无量方便。广</a><a name="0028c14" id="0028c14">演法要。示教利喜。时有一摩纳婆。名曰广</a><a name="0028c15" id="0028c15">饰。同至会中。从座而起。偏袒右肩。合掌向</a><a name="0028c16" id="0028c16">佛。作如是言。善逝。我有辩才。又言。善逝。我</a><a name="0028c17" id="0028c17">有辩才。今欲歌叹。佛言。善哉善哉。尔时摩纳</a><a name="0028c18" id="0028c18">婆说伽他曰</a><a name="0028c19" id="0028c19"><p class='lg'>　　央伽大王被宝甲　　　于摩揭陀得自在</a><br><a name="0028c20" id="0028c20">　　彼王国内出世尊　　　名称十方如雪山</a><br><a name="0028c21" id="0028c21">　　同俱牟陀及莲花　　　其花开敷甚香洁</a><br><a name="0028c22" id="0028c22">　　自在慈悲出世间　　　善逝名称达诸方</a><br><a name="0028c23" id="0028c23">　　日光出时红莲开　　　月光出时俱牟盛</a><br><a name="0028c24" id="0028c24">　　众人见佛皆欢喜　　　喻若空中睹明月</a><br><a name="0028c25" id="0028c25">　　共瞻如来智慧力　　　犹如盛火夜中观</a><br><a name="0028c26" id="0028c26">　　能发众生眼目光　　　所有疑惑皆除遣　</p></a><a name="0028c27" id="0028c27"><p>尔时诸栗姑毗等告摩纳婆曰。善言善言。如</a><a name="0028c28" id="0028c28">汝所说。于时五百栗姑毗子。以摩纳婆善</a><a name="0028c29" id="0028c29">赞叹故。各脱上服。持乞摩纳已从坐而起。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240028b.htm'><img src='up.gif' border=0></a>
<a href='T240029a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>