<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0869c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷44)</font> 九十波逸底迦法 入王宫门学处第八十二之一 <font face='Arial'>T23, p0869c</h2></font><hr>
<span class='old'>
</a><a name="0869b28" id="0869b28">时彼长者曾于一时来诣佛所。礼佛足已在</a><a name="0869b29" id="0869b29">一面坐。听说妙法从座而起白言。世尊唯愿</span><a name="0869c01" id="0869c01">慈悲。佛及僧众明当就舍受我微供。世尊默</a><a name="0869c02" id="0869c02">然而受。时彼长者见佛受已礼足而去。即于</a><a name="0869c03" id="0869c03">其夜具办种种上妙饮食。旦令使者往白时</a><a name="0869c04" id="0869c04">至。尔时世尊着衣持钵。圣众随从至长者家</a><a name="0869c05" id="0869c05">就座而坐。时彼长者睹众坐已。自手斟酌种</a><a name="0869c06" id="0869c06">种饮食。众饱食已澡漱复讫。长者夫妇即于</a><a name="0869c07" id="0869c07">佛前顶礼佛足长跪而住。世尊观彼夫妇根</a><a name="0869c08" id="0869c08">性差别随机说法。即于座上俱见真谛获预流</a><a name="0869c09" id="0869c09">果。乃至广说归依三宝受五学处。佛及圣众</a><a name="0869c10" id="0869c10">各还住处。时长者妇得果之日。即于其夜便</a><a name="0869c11" id="0869c11">觉有娠。于时时中供佛僧众。经九月已请佛</a><a name="0869c12" id="0869c12">及僧就舍而食。佛为说法。夫妇二人得不还</a><a name="0869c13" id="0869c13">果。即于是日其子诞生。颜貌希奇人所爱乐。</a><a name="0869c14" id="0869c14">额广眉长鼻高修直。顶圆若盖色美如金。垂</a><a name="0869c15" id="0869c15">手过膝众所称叹。过三七日欢会宗亲。其父</a><a name="0869c16" id="0869c16">以儿告诸亲曰。此儿今者当立何名。举众咸</a><a name="0869c17" id="0869c17">云。此之孩子父母得果之日。来托母胎。及其</a><a name="0869c18" id="0869c18">生时还得胜果。斯之运会世所未闻。如有神</a><a name="0869c19" id="0869c19">通。理应嘉赞。应与此子名曰神通。长者养育</a><a name="0869c20" id="0869c20">孩儿授八乳母。二供乳餔二作褓持。二为洗</a><a name="0869c21" id="0869c21">浴二共欢戏。供给乳养无有阙乏。广说如</a><a name="0869c22" id="0869c22">上。是时神通童子年既长大容貌希奇。于王</a><a name="0869c23" id="0869c23">城下随路而去。时有宫人。楼上遥见观彼容</a><a name="0869c24" id="0869c24">貌染意便生。即以花缨遥掷童子堕其头上。</a><a name="0869c25" id="0869c25">有监察人。见是事已便去白王。大王知不。神</a><a name="0869c26" id="0869c26">通童子于王内人有邪欲想。从城下过。宫人</a><a name="0869c27" id="0869c27">投以花缨。王闻是已不审思察。即生忿怒命</a><a name="0869c28" id="0869c28">法官曰。此之童子与内交通。既犯常刑。当断</a><a name="0869c29" id="0869c29">其命。法官奉教执缚童子。往至屠所便斩其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230869b.htm'><img src='up.gif' border=0></a>
<a href='T230870a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>