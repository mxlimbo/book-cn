<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0113b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷3)</font> <font face='Arial'>T24, p0113b</h2></font><hr>
<span class='old'>
</a><br><a name="0113a28" id="0113a28">　　当受五欲乐　　　勿弃我出家　</p></a><a name="0113a29" id="0113a29"><p>菩萨常法。将欲出城游观。先命御者严饰车</span><a name="0113b01" id="0113b01">乘。既严饰已出城游观。逢一死人。以杂色</a><a name="0113b02" id="0113b02">车而以载之。复有一人。手持火炉在前而行。</a><a name="0113b03" id="0113b03">杂色车后。多诸男女被发哀号。见者悲切。</a><a name="0113b04" id="0113b04">菩萨见已问御者曰。此是何人。以种种杂色</a><a name="0113b05" id="0113b05">严饰其车。载之而去。男女哀号见者悲切。御</a><a name="0113b06" id="0113b06">者答曰。此名死人。太子问曰。云何名为死人。</a><a name="0113b07" id="0113b07">御者答曰。此人生气一尽。不复得与父母兄</a><a name="0113b08" id="0113b08">弟妻子眷属而重相见。菩萨问曰。我亦尔不。</a><a name="0113b09" id="0113b09">答曰亦尔。菩萨闻已愁忧不乐。即命还宫。时</a><a name="0113b10" id="0113b10">净饭王问御者曰。太子出城游观。欢乐以</a><a name="0113b11" id="0113b11">不。御者答曰。我见太子愁忧不乐。王曰何故。</a><a name="0113b12" id="0113b12">答曰。今者路逢死人。父母妻子悲号相送。太</a><a name="0113b13" id="0113b13">子问曰。我当如此不。我即答曰。皆当如此。故</a><a name="0113b14" id="0113b14">在宫中思惟是事。时净饭王复加五欲。以种</a><a name="0113b15" id="0113b15">种微妙音乐倡伎珠珍婇女。娱乐菩萨。颂曰</a><a name="0113b16" id="0113b16"><p class='lg'>　　此最胜城甚严饰　　　天中天子可久住</a><br><a name="0113b17" id="0113b17">　　倍加五欲能欢乐　　　犹如千眼欢喜园　</p></a><a name="0113b18" id="0113b18"><p>尔时净居诸天。皆共观念菩萨先有大实因</a><a name="0113b19" id="0113b19">力。我等当为菩萨作大缘故。何以故。若有大</a><a name="0113b20" id="0113b20">因待大缘故。即便化作一大沙门。执锡持钵</a><a name="0113b21" id="0113b21">次行乞食。菩萨常法。出城游观先命严驾。既</a><a name="0113b22" id="0113b22">严驾已登车前行。于衢路中逢一沙门。净除</a><a name="0113b23" id="0113b23">须发被福田衣。执持瓶钵徐行乞食。菩萨见</a><a name="0113b24" id="0113b24">已问御者曰。此是何人。御者答曰。名出家人。</a><a name="0113b25" id="0113b25">菩萨问曰。云何名为出家。报曰。此人以善心</a><a name="0113b26" id="0113b26">修善行。于善处住。身口意业悉皆清净。以信</a><a name="0113b27" id="0113b27">心故。剃除须发被如来服。舍离俗家升涅槃</a><a name="0113b28" id="0113b28">路。故名出家。菩萨即便告御者曰。汝可将车</a><a name="0113b29" id="0113b29">近彼沙门。御者奉命。即便引车至沙门所。菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240113a.htm'><img src='up.gif' border=0></a>
<a href='T240113c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>