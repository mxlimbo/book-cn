<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0087a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷17)</font> 诸大弟子说业报缘 <font face='Arial'>T24, p0087a</h2></font><hr>
<span class='old'>
</a><a name="0086c28" id="0086c28"><p>尔时诸耆宿苾刍。又告具寿师子王迦罗苾</a><a name="0086c29" id="0086c29">刍。具寿阿泥卢驮。已说业报。次至具寿说。于</span><a name="0087a01" id="0087a01">时迦罗即说漏曰</a><a name="0087a02" id="0087a02"><p class='lg'>　　我先押甘蔗　　　至于煎糖室</a><br><a name="0087a03" id="0087a03">　　时有病独觉　　　徐行来我所</a><br><a name="0087a04" id="0087a04">　　于其七日内　　　糖油常奉侍</a><br><a name="0087a05" id="0087a05">　　于其七日后　　　独觉升空去</a><br><a name="0087a06" id="0087a06">　　我缘出不在　　　奴便启我言</a><br><a name="0087a07" id="0087a07">　　有斯胜福田　　　比受家中供</a><br><a name="0087a08" id="0087a08">　　我既闻斯说　　　情生极净信</a><br><a name="0087a09" id="0087a09">　　速往升空处　　　深为钦敬仰</a><br><a name="0087a10" id="0087a10">　　往因发净心　　　又缘施油糖</a><br><a name="0087a11" id="0087a11">　　天上人间趣　　　具福心明朗</a><br><a name="0087a12" id="0087a12">　　此为最后生　　　亦得作人身</a><br><a name="0087a13" id="0087a13">　　虔恭大导师　　　无比等正觉</a><br><a name="0087a14" id="0087a14">　　于大释师教　　　希得为出家</a><br><a name="0087a15" id="0087a15">　　证获阿罗汉　　　清凉寂静处</a><br><a name="0087a16" id="0087a16">　　我今极获安　　　利养甚丰多</a><br><a name="0087a17" id="0087a17">　　衣食及卧具　　　汤药无所乏</a><br><a name="0087a18" id="0087a18">　　我以少缘事　　　要须四团糖</a><br><a name="0087a19" id="0087a19">　　欲施缝衣者　　　糖将兴供养</a><br><a name="0087a20" id="0087a20">　　诸天知我念　　　即告影胜王</a><br><a name="0087a21" id="0087a21">　　宜速施迦罗　　　沙糖清凉浆</a><br><a name="0087a22" id="0087a22">　　由斯施浆故　　　王获大胜利</a><br><a name="0087a23" id="0087a23">　　宜使侍缚迦　　　赍庵罗及糖</a><br><a name="0087a24" id="0087a24">　　即遣四大象　　　驮赍真美味</a><br><a name="0087a25" id="0087a25">　　影胜大福王　　　令送于我所</a><br><a name="0087a26" id="0087a26">　　王既令使送　　　我得此甘糖</a><br><a name="0087a27" id="0087a27">　　供给千二百　　　五十苾刍僧</a><br><a name="0087a28" id="0087a28">　　迦罗阿罗汉　　　具六大神通</a><br><a name="0087a29" id="0087a29">　　于无热河中　　　说斯先业报　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240086c.htm'><img src='up.gif' border=0></a>
<a href='T240087b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>