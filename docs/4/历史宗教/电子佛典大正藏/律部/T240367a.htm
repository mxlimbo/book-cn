<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0367a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷32)</font> 第六门第四子摄之余明佛从天下等事 <font face='Arial'>T24, p0367a</h2></font><hr>
<span class='old'>
</a><a name="0366c28" id="0366c28">又复智人。知出家者有五胜利。云何为五。一</a><a name="0366c29" id="0366c29">者出家功德是我自利不共他有。是故智者应</span><a name="0367a01" id="0367a01">求出家。二者自知我是卑下之人被他驱使。</a><a name="0367a02" id="0367a02">既出家后受人供养礼拜称赞。是故智者应</a><a name="0367a03" id="0367a03">求出家。三者从此命终当生天上离二恶</a><a name="0367a04" id="0367a04">道。是故智者应求出家。四者由舍俗故出离</a><a name="0367a05" id="0367a05">生死。当得安隐无上涅槃。是故智者应求出</a><a name="0367a06" id="0367a06">家。五者常为诸佛及声闻众。诸胜上人之所</a><a name="0367a07" id="0367a07">赞叹。是故智者应求出家。汝今应可观斯利</a><a name="0367a08" id="0367a08">益。以殷重心舍诸俗网求大功德。是故我</a><a name="0367a09" id="0367a09">今度汝出家。且应住此我往白佛。时莲</a><a name="0367a10" id="0367a10">华色尼至世尊所。顶礼双足在一面立。合掌</a><a name="0367a11" id="0367a11">白言大德世尊。天与长者女名法与。于佛所</a><a name="0367a12" id="0367a12">说善法律中。情乐出家并受近圆成苾刍尼</a><a name="0367a13" id="0367a13">性。为父先拟嫁与鹿子男毗舍佉。父母遮护</a><a name="0367a14" id="0367a14">不听出家。于时佛告具寿阿难陀。汝往告诸</a><a name="0367a15" id="0367a15">尼众。天与长者女法与情乐出家。可使莲</a><a name="0367a16" id="0367a16">华色尼往法与处。告其女曰奉世尊教。与汝</a><a name="0367a17" id="0367a17">受三归护并五学处。即于家中剃发出家受</a><a name="0367a18" id="0367a18">其十学。时阿难陀奉世尊教告彼尼众。诸尼</a><a name="0367a19" id="0367a19">共集遣莲华色尼。至彼告言。少女今尼僧伽</a><a name="0367a20" id="0367a20">奉世尊教。使我于此与汝出家。先受三归并</a><a name="0367a21" id="0367a21">五学处。当用心受。既为受已。告言汝今是近</a><a name="0367a22" id="0367a22">事女。次授十学处语言。汝已出家讫当勤修</a><a name="0367a23" id="0367a23">学。如世尊教依法护持。时女欣悦深生渴仰</a><a name="0367a24" id="0367a24">一心听受。莲华色尼观其根性随机说法。于</a><a name="0367a25" id="0367a25">四谛理令彼开悟。以智金刚杵。摧二十种有</a><a name="0367a26" id="0367a26">身见山获预流果。时莲华色尼来白世尊。奉</a><a name="0367a27" id="0367a27">大师教所作已讫。佛告具寿阿难陀曰。汝往</a><a name="0367a28" id="0367a28">告诸尼众。可使莲华色尼往彼家中。授法与</a><a name="0367a29" id="0367a29">六法六随法二年正学。时阿难陀如世尊教<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240366c.htm'><img src='up.gif' border=0></a>
<a href='T240367b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>