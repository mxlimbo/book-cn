<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0401c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷21)</font> 明众学法之初 四提舍尼初 <font face='Arial'>T22, p0401c</h2></font><hr>
<span class='old'>
</a><a name="0401b28" id="0401b28">为世人所讥。云何沙门释子如力士凶人。掉</a><a name="0401b29" id="0401b29">臂入家内。此坏败人有何道法。诸比丘以是</span><a name="0401c01" id="0401c01">因缘。往白世尊。佛言。呼六群比丘来。来已佛</a><a name="0401c02" id="0401c02">问比丘。汝实尔不。答言。实尔。佛言。从今日</a><a name="0401c03" id="0401c03">后不得掉臂入白衣家内。佛告诸比丘。依止</a><a name="0401c04" id="0401c04">舍卫城住者。皆悉令集。以十利故。与诸比丘</a><a name="0401c05" id="0401c05">制戒。乃至已闻者当重闻。不得掉臂入家</a><a name="0401c06" id="0401c06">内。应当学。不得掉臂行入家内。若先是王</a><a name="0401c07" id="0401c07">子大臣本习未除。应当教言。汝今出家当舍</a><a name="0401c08" id="0401c08">此俗仪。从比丘法若欲唤人不得双举两</a><a name="0401c09" id="0401c09">手。当以一手招。若放恣诸根。掉臂入家内者。</a><a name="0401c10" id="0401c10">越学法。狂痴心乱无罪。是故说不得掉臂入</a><a name="0401c11" id="0401c11">家内。应当学</a><a name="0401c12" id="0401c12"><p>佛住舍卫城。广说如上。尔时六群比丘着</a><a name="0401c13" id="0401c13">垢腻破衣。露肘腰胁。难陀优波难陀着细生</a><a name="0401c14" id="0401c14">疏衣形体露现。共白衣家坐。为世人所讥。</a><a name="0401c15" id="0401c15">云何沙门释子如王子大臣贵人。着细生疏</a><a name="0401c16" id="0401c16">衣。见着弊衣者。复言。似如奴扑客作贱人。</a><a name="0401c17" id="0401c17">着破坏垢衣。肘胁露现坐家内。沙门释子应</a><a name="0401c18" id="0401c18">好覆身坐家内。此坏败人有何道法。诸比丘</a><a name="0401c19" id="0401c19">以是因缘。往白世尊。佛言。呼六群比丘来。</a><a name="0401c20" id="0401c20">来已佛问比丘。汝实尔不。答言。实尔。佛言。</a><a name="0401c21" id="0401c21">从今日后应好覆身坐家内。佛告诸比丘。依</a><a name="0401c22" id="0401c22">止舍卫城住者。皆悉令集。以十利故。与诸比</a><a name="0401c23" id="0401c23">丘制戒。乃至已闻者当重闻。好覆身坐家内。</a><a name="0401c24" id="0401c24">应当学。好覆身者。应用致物作内衣。若用疏</a><a name="0401c25" id="0401c25">物者。应两重三重。若内衣疏者郁多罗僧应</a><a name="0401c26" id="0401c26">用致物。郁多罗僧疏者僧伽梨应用致物。</a><a name="0401c27" id="0401c27">僧伽梨疏者郁多罗僧应用致物。坐时不得坐</a><a name="0401c28" id="0401c28">衣上。当一手褰衣一手案坐具。然后安详</a><a name="0401c29" id="0401c29">而坐。若精舍中食上和上阿阇梨长老比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220401b.htm'><img src='up.gif' border=0></a>
<a href='T220402a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>