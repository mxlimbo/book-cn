<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0989b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷15)</font> 杀傍生学处第四十六 <font face='Arial'>T23, p0989b</h2></font><hr>
<span class='old'>
</a><a name="0989a28" id="0989a28">外及俱而兴方便。断彼命根。若苾刍尼作杀</a><a name="0989a29" id="0989a29">害心。乃至以一指损害傍生。因此命终者得</span><a name="0989b01" id="0989b01">波逸底迦。或当时不死。后时因此死者。亦得</a><a name="0989b02" id="0989b02">堕罪。若后时不死者。得恶作罪。如前断人命</a><a name="0989b03" id="0989b03">学处具说</a><a name="0989b04" id="0989b04"><p><b>　　<A NAME="n779"></A>故恼苾刍尼学处第四十七</b></a><a name="0989b05" id="0989b05"><p>缘处同前。时十七众亲近六众。告言。作如是</a><a name="0989b06" id="0989b06">事。答曰。我不能作。即便驱遣不许同住。时十</a><a name="0989b07" id="0989b07">七众随向余处而为读诵。难陀诣邬波难陀</a><a name="0989b08" id="0989b08">处。告言。此诸小师不受我语。答曰。应可令彼</a><a name="0989b09" id="0989b09">各生恼悔废其习读。当如是作。广说恼缘。令</a><a name="0989b10" id="0989b10">生追悔。以缘白佛。广说乃至问实呵责。告曰。</a><a name="0989b11" id="0989b11">我观十利。为二部弟子制其学处。应如是说</a><a name="0989b12" id="0989b12"><p>若复苾刍尼。故恼他苾刍尼。乃至少时不乐。</a><a name="0989b13" id="0989b13">以此为缘者。波逸底迦</a><a name="0989b14" id="0989b14"><p>余义如上。故恼者。欲令心恶作发起追悔。少</a><a name="0989b15" id="0989b15">时不乐者。乃至须臾情不安隐。以此为缘者。</a><a name="0989b16" id="0989b16">非余缘事。结罪如上。此中犯相。谓问其别事。</a><a name="0989b17" id="0989b17">又问律教相应。云何问其别。若苾刍尼。于</a><a name="0989b18" id="0989b18">他苾刍尼处。作恼乱心。往诣其所作如是言。</a><a name="0989b19" id="0989b19">具寿。汝忆某王及某长者不。答言。彼已多时</a><a name="0989b20" id="0989b20">我不记忆。报言。具寿。彼非多时汝不忆者。即</a><a name="0989b21" id="0989b21">是生年未满二十而受圆具。更可重受者。得</a><a name="0989b22" id="0989b22">堕罪。如是问言。汝忆某时日蚀月蚀俭岁丰</a><a name="0989b23" id="0989b23">年。广说如上。云何问律教相应如作恼心。问</a><a name="0989b24" id="0989b24">言。汝先于何处所而受近圆。答言。某处。报</a><a name="0989b25" id="0989b25">曰。彼无大界不结界场。大众不集便成别住。</a><a name="0989b26" id="0989b26">非善受近圆。汝应更受。又问。谁是阿遮利耶。</a><a name="0989b27" id="0989b27">邬波驮耶。答言。彼是我二师。报曰。彼人破戒</a><a name="0989b28" id="0989b28">不合为师。汝则不名善受近圆。又问。汝向某</a><a name="0989b29" id="0989b29">处不。答言。去。若向彼处。皆是愚痴破戒之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230989a.htm'><img src='up.gif' border=0></a>
<a href='T230989c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>