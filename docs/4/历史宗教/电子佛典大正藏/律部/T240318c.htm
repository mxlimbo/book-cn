<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0318c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷24)</font> 第三门第四子摄颂之余 <font face='Arial'>T24, p0318c</h2></font><hr>
<span class='old'>
</a><a name="0318b28" id="0318b28">而来。七者见大黑山当面而来。八者见白鸥</a><a name="0318b29" id="0318b29">鸟头上遗粪。是时彼王既作如斯众多梦已。</span><a name="0318c01" id="0318c01">即大惊怖遍身毛竖。作如是念。岂缘此事。王</a><a name="0318c02" id="0318c02">位有亏身命损失。便召解梦婆罗门至而告</a><a name="0318c03" id="0318c03">彼。彼作是念。王此好梦我当说恶。若言好</a><a name="0318c04" id="0318c04">者更增高慢。长其恶见。余婆罗门更见诛戮。</a><a name="0318c05" id="0318c05">作是念已共为筹议。报言。大王。此非善梦。王</a><a name="0318c06" id="0318c06">言。为说当有何报。答曰。此梦表王国位将亏</a><a name="0318c07" id="0318c07">身当殒殁。王闻是已生大忧恼</a><a name="0318c08" id="0318c08"><p>尔时彼王复作是念。颇有方便令我身存王</a><a name="0318c09" id="0318c09">位不失耶。我今宜可诣尊者迦多演那处请</a><a name="0318c10" id="0318c10">问吉凶。岂非与我为恶兆乎。既至彼已头顶</a><a name="0318c11" id="0318c11">礼足。在一面坐以梦具白。尊者答言。大王。颇</a><a name="0318c12" id="0318c12">于余处问此事耶。答言。圣者。于余亦问。于何</a><a name="0318c13" id="0318c13">人边问。答曰。于婆罗门处。彼何所记。王即</a><a name="0318c14" id="0318c14">以彼所说。具白。尊者答曰。大王。彼等常受欲</a><a name="0318c15" id="0318c15">乐。欣愿生天余何所识。王之所梦是其善瑞</a><a name="0318c16" id="0318c16">不须惊怖。不由此故失位身亡。所以者何。如</a><a name="0318c17" id="0318c17">王所闻地有六声。是何先兆。如是应知。即是</a><a name="0318c18" id="0318c18">于王共相警诫。令王改恶从善。昔有六王非</a><a name="0318c19" id="0318c19">法化世。身坏命终堕于地狱。此最初王在地</a><a name="0318c20" id="0318c20">狱中受大极苦。式漏曰。即是初六字</a><a name="0318c21" id="0318c21"><p class='lg'>　　六万六千岁　　　地狱中烧煮</a><br><a name="0318c22" id="0318c22">　　现受大极苦　　　未知其了时　</p></a><a name="0318c23" id="0318c23"><p>其第二丑漏曰。即是第二无字</a><a name="0318c24" id="0318c24"><p class='lg'>　　无有苦边际　　　了日终不知</a><br><a name="0318c25" id="0318c25">　　我类共同然　　　此由前恶业　</p></a><a name="0318c26" id="0318c26"><p>其第三丑漏曰。即是第三我字</a><a name="0318c27" id="0318c27"><p class='lg'>　　我所得衣食　　　或理或非理</a><br><a name="0318c28" id="0318c28">　　余人餐受乐　　　令我独遭殃　</p></a><a name="0318c29" id="0318c29"><p>其第四丑漏曰。即是第四鄙字<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240318b.htm'><img src='up.gif' border=0></a>
<a href='T240319a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>