<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0933a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷49)</font> 法揵度第十八 <font face='Arial'>T22, p0933a</h2></font><hr>
<span class='old'>
</a><a name="0932c28" id="0932c28">着内然后四顾看。若无人见藏举户钩。</a><a name="0932c29" id="0932c29">若有人见不坚牢应持去。若更着坚牢处。</span><a name="0933a01" id="0933a01">在道行应常思惟善法。若见人应问讯言</a><a name="0933a02" id="0933a02">善来。若欲至聚落。小下道安钵置地。取僧</a><a name="0933a03" id="0933a03">伽梨舒张抖擞看然后着。村边若有卖器处</a><a name="0933a04" id="0933a04">若有屋若有作人。应脱道行革屣寄之。彼</a><a name="0933a05" id="0933a05">入村时。应看巷相看空处。看市相门相粪</a><a name="0933a06" id="0933a06">聚入白衣家。应看第一门相乃至第七</a><a name="0933a07" id="0933a07">门。尔时乞食比丘。至他舍内风吹衣堕肩。</a><a name="0933a08" id="0933a08">彼向女人正衣。佛言。不应向女人正衣</a><a name="0933a09" id="0933a09">应向壁。彼乞食比丘。右手捉钵左手捉杖</a><a name="0933a10" id="0933a10">时形露。佛言不应尔。应右手捉杖左手捉</a><a name="0933a11" id="0933a11">钵。彼乞食比丘当道住。令男子女人避道。</a><a name="0933a12" id="0933a12">诸居士见皆讥嫌言。沙门释子不知惭愧</a><a name="0933a13" id="0933a13">无有厌足。自言我知正法。当在道住令男</a><a name="0933a14" id="0933a14">子女人皆避道。如是何有正法。诸比丘白</a><a name="0933a15" id="0933a15">佛。佛言。乞食比丘不应当道住。世尊既言。</a><a name="0933a16" id="0933a16">不应在道住。彼在屏处住。佛言不应尔。</a><a name="0933a17" id="0933a17">应在见处住。彼乞食比丘他持食出便前</a><a name="0933a18" id="0933a18">迎取。诸居士见皆讥嫌言。沙门释子不知厌</a><a name="0933a19" id="0933a19">足。自言我知正法。如是何有正法。急前取</a><a name="0933a20" id="0933a20">食如似谷贵。诸比丘白佛。佛言。乞食比丘</a><a name="0933a21" id="0933a21">不应前取食。若是女人。若病。若妊娠。若</a><a name="0933a22" id="0933a22">抱儿。若天雨。若两手捉物。若地泥水唤比</a><a name="0933a23" id="0933a23">丘。比丘疑不敢前取。佛言唤应往。乞食比</a><a name="0933a24" id="0933a24">丘。得饭干饭糗鱼肉。并着一处。余比丘见</a><a name="0933a25" id="0933a25">恶之。佛言不应尔。杂着一处。若是一钵。</a><a name="0933a26" id="0933a26">应以物隔。若树叶皮若键镃。若次钵若小</a><a name="0933a27" id="0933a27">钵。糗应手巾裹。彼乞食比丘往大家乞食。</a><a name="0933a28" id="0933a28">居士见讥嫌言。沙门释子不知厌足。自言</a><a name="0933a29" id="0933a29">我知正法。乃至大家乞食如似谷贵。如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220932c.htm'><img src='up.gif' border=0></a>
<a href='T220933b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>