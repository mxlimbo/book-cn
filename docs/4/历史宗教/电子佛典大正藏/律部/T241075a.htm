<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1075a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷7)</font> 禅波罗蜜品第二十七 <font face='Arial'>T24, p1075a</h2></font><hr>
<span class='old'>
</a><a name="1074c28" id="1074c28">同我受之。如是慈悲缘广故广缘少故少。慈</a><a name="1074c29" id="1074c29">悲三种。谓下中上。复有三种。一者缘亲。二</span><a name="1075a01" id="1075a01">者缘怨。三者缘中。复有三种。一者缘贪。二</a><a name="1075a02" id="1075a02">者缘众生。三者缘非众生。如是缘者悉名三</a><a name="1075a03" id="1075a03">昧。悲喜舍心亦复如是。善男子。有禅非波罗</a><a name="1075a04" id="1075a04">蜜。有波罗蜜非禅。有亦是禅亦波罗蜜。有非</a><a name="1075a05" id="1075a05">禅非波罗蜜。是禅非波罗蜜者。谓世俗禅。</a><a name="1075a06" id="1075a06">声闻缘觉所有禅定。是波罗蜜非禅定者。所</a><a name="1075a07" id="1075a07">谓施戒忍辱精进。亦是禅亦波罗蜜者。谓金</a><a name="1075a08" id="1075a08">刚三昧。非禅非波罗蜜者。谓一切众生声闻</a><a name="1075a09" id="1075a09">缘觉。从闻思惟所生善法。善男子。菩萨有</a><a name="1075a10" id="1075a10">二种。一者在家。二者出家。出家菩萨修于</a><a name="1075a11" id="1075a11">净禅是不为难。在家修净是乃为难。何以故。</a><a name="1075a12" id="1075a12">在家之人多恶因缘所缠绕故</a><a name="1075a13" id="1075a13"><p><b>　　<A NAME="n637"></A>优婆塞戒经般若波罗蜜品第二十八</b></a><a name="1075a14" id="1075a14"><p>善生言。世尊。菩萨云何修净般若波罗蜜。</a><a name="1075a15" id="1075a15">善男子。若有菩萨持戒精进多闻正命修</a><a name="1075a16" id="1075a16">于忍辱。怜愍众生心多惭愧远离嫉妒。真实</a><a name="1075a17" id="1075a17">了知诸善方便。为众受苦不生悔退。乐行惠</a><a name="1075a18" id="1075a18">施能调众生。善知所犯轻重之相。勤劝众</a><a name="1075a19" id="1075a19">生施作福业。知字知义心无憍慢。亲近善友</a><a name="1075a20" id="1075a20">能自利益及利益他。恭敬三宝诸师和上长</a><a name="1075a21" id="1075a21">老有德。于身菩提不生轻想。能观菩提深妙</a><a name="1075a22" id="1075a22">功德。知善恶相知世出世一切声论。知因知</a><a name="1075a23" id="1075a23">果知初方便及以根本。当知是人能得智慧。</a><a name="1075a24" id="1075a24">如是智慧有三种。一从闻生。二从思生。三从</a><a name="1075a25" id="1075a25">修生。从字得义名从闻生。思惟得义名从思</a><a name="1075a26" id="1075a26">生。从修得义名从修生。能读如来十二部经</a><a name="1075a27" id="1075a27">能除疑网。能读一切世论世事。能善分别邪</a><a name="1075a28" id="1075a28">正之道。是名智慧。能善分别十二部经。阴</a><a name="1075a29" id="1075a29">界入等因果字义。毗婆舍那舍摩他相。上中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241074c.htm'><img src='up.gif' border=0></a>
<a href='T241075b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>