<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0386b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷36)</font> 第八门第十子摄颂之二 <font face='Arial'>T24, p0386b</h2></font><hr>
<span class='old'>
</a><a name="0386a28" id="0386a28">青拂着青衣。璎珞涂香悉皆青色。并诸从者</a><a name="0386a29" id="0386a29">皆服青衣。复有栗姑毗。与诸从者别为一</span><a name="0386b01" id="0386b01">队。车马衣璎悉为黄色。复有一队悉为赤色。</a><a name="0386b02" id="0386b02">复有一队悉为白色。如是各别前后队仗。声</a><a name="0386b03" id="0386b03">螺击鼓出广严城。皆欲亲觐如来顶礼恭敬。</a><a name="0386b04" id="0386b04">世尊知彼欲来告诸苾刍。汝等未见三十三</a><a name="0386b05" id="0386b05">天游观芳园者。今可观此广严城中诸栗姑</a><a name="0386b06" id="0386b06">毗子。由其威德庄饰巧妙。与三十三天出游</a><a name="0386b07" id="0386b07">芳园等无有异。诸栗姑毗子既至林所。便即</a><a name="0386b08" id="0386b08">下车徒步而进。诣世尊所顶礼双足。退坐一</a><a name="0386b09" id="0386b09">面欲听妙法。世尊为说示教利喜各令庆悦。</a><a name="0386b10" id="0386b10">尔时会中有一婆罗门。名曰黄发摩纳婆。从</a><a name="0386b11" id="0386b11">座而起整衣合掌。白佛言。世尊。我今乐欲随</a><a name="0386b12" id="0386b12">喜赞叹。佛告摩纳婆。随汝意说。既蒙佛许。即</a><a name="0386b13" id="0386b13">说漏曰</a><a name="0386b14" id="0386b14"><p class='lg'>　　大王身持宝装甲　　　今为国主获善利</a><br><a name="0386b15" id="0386b15">　　有佛现生于此处　　　名称高远若须弥</a><br><a name="0386b16" id="0386b16">　　如白莲华处池中　　　于夜开敷散芬馥</a><br><a name="0386b17" id="0386b17">　　如日流晖照空界　　　光明遍满于世间</a><br><a name="0386b18" id="0386b18">　　当观如来智慧力　　　如大明炬照昏冥</a><br><a name="0386b19" id="0386b19">　　常为人天作智眼　　　诸来见者皆调伏　</p></a><a name="0386b20" id="0386b20"><p>时诸栗姑毗闻是说已。同声赞言。大摩纳</a><a name="0386b21" id="0386b21">婆。善说斯语。是时会中有五百栗姑毗子。</a><a name="0386b22" id="0386b22">各脱上衣持施黄发。世尊复为大众说法示</a><a name="0386b23" id="0386b23">教利喜默然而住。时诸栗姑毗子各从座起。</a><a name="0386b24" id="0386b24">整衣合掌而白佛言。唯愿世尊。哀愍我等。与</a><a name="0386b25" id="0386b25">诸苾刍明日城内受我微供。佛言。我与苾刍。</a><a name="0386b26" id="0386b26">已许庵没罗女明日就食。白言。大德。我有所</a><a name="0386b27" id="0386b27">失不如彼女。彼有智慧先请世尊。我等不能</a><a name="0386b28" id="0386b28">及时亲觐恭敬礼拜。我于后时当兴供养。佛</a><a name="0386b29" id="0386b29">言。甚善。闻佛赞已情怀欢喜。顶礼佛足奉辞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240386a.htm'><img src='up.gif' border=0></a>
<a href='T240386c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>