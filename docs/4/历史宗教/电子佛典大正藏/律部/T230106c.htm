<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0106c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷15)</font> 九十波逸提之六 <font face='Arial'>T23, p0106c</h2></font><hr>
<span class='old'>
</a><a name="0106b28" id="0106b28">足行头陀。闻是事心不喜。种种因缘诃责六</a><a name="0106b29" id="0106b29">群比丘。云何名比丘。知是人作如是语不如</span><a name="0106c01" id="0106c01">法除罪不舍恶邪见如法摈出。便与共事共</a><a name="0106c02" id="0106c02">住共同室宿。种种因缘诃已向佛广说。佛以</a><a name="0106c03" id="0106c03">是事集比丘僧。知而故间六群比丘。汝实作</a><a name="0106c04" id="0106c04">是事不。答言。实作世尊。佛以种种因缘诃责</a><a name="0106c05" id="0106c05">六群比丘。云何名比丘。知是人作如是语不</a><a name="0106c06" id="0106c06">如法悔不舍恶邪见如法摈出。便与共事共</a><a name="0106c07" id="0106c07">住共同室宿。种种因缘诃已语诸比丘以十</a><a name="0106c08" id="0106c08">利故与比丘结戒。从今是戒应如是说。若比</a><a name="0106c09" id="0106c09">丘知比丘作如是语不如法悔不舍恶邪见如</a><a name="0106c10" id="0106c10">法摈出。便与共事共住共同室宿波逸提。知</a><a name="0106c11" id="0106c11">者。若自知若从他闻若彼自说。如是语者。如</a><a name="0106c12" id="0106c12">所见说。不如法悔者。未折伏心未破憍慢不</a><a name="0106c13" id="0106c13">舍恶邪见者。是恶邪见未离心故。如法摈</a><a name="0106c14" id="0106c14">出者。如佛法僧中摈出。共事者。有二种事。</a><a name="0106c15" id="0106c15">法事财物事。共住者。共是人住。作白羯磨</a><a name="0106c16" id="0106c16">白二白四羯磨布萨自恣。若作十四人羯磨</a><a name="0106c17" id="0106c17">共舍宿者。舍有四种。一者一切覆一切障。二</a><a name="0106c18" id="0106c18">者一切障不覆。三者一切覆半障。四者一切</a><a name="0106c19" id="0106c19">覆少障。波逸提者。煮烧覆障。若不悔过。能</a><a name="0106c20" id="0106c20">障碍道。是中犯者。若比丘共摈人作法事。若</a><a name="0106c21" id="0106c21">教经法。若偈说。偈偈波逸提。若经说。章章</a><a name="0106c22" id="0106c22">波逸提。若别句说句句波逸提。若从摈人问</a><a name="0106c23" id="0106c23">诵受学亦如是。共财事者。若比丘与摈人钵</a><a name="0106c24" id="0106c24">波逸提。与衣户钩时药夜分药七日药尽形</a><a name="0106c25" id="0106c25">药。皆波逸提。若从摈人取衣钵波逸提。乃至</a><a name="0106c26" id="0106c26">取尽形药。皆波逸提。若四种舍中共宿卧者</a><a name="0106c27" id="0106c27">波逸提。起已还卧随起还卧。一一波逸提。若</a><a name="0106c28" id="0106c28">通夜坐不卧。突吉罗(五十六竟)</a><a name="0106c29" id="0106c29"><p>佛在舍卫国。尔时有沙弥名摩伽。生如是恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230106b.htm'><img src='up.gif' border=0></a>
<a href='T230107a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>