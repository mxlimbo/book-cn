<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0261c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷36)</font> <font face='Arial'>T23, p0261c</h2></font><hr>
<span class='old'>
</a><a name="0261b28" id="0261b28">和雅音。大鼓．小鼓．箜篌．筝．笛．琵琶．箫．瑟．</a><a name="0261b29" id="0261b29">筚篥．铙钹。不鼓自鸣。诸贵人舍所有金银宝</span><a name="0261c01" id="0261c01">器内外庄严具。若在箱箧中自然作声。盲者</a><a name="0261c02" id="0261c02">得视。聋者得听。哑者能言。痀躄者得伸。</a><a name="0261c03" id="0261c03">跛蹇得手足。睐眼得正。瘿者得除苦痛。</a><a name="0261c04" id="0261c04">得乐毒者消歇。狂者得止。杀者离杀。偷者</a><a name="0261c05" id="0261c05">离偷。邪淫者不邪淫。妄语者不妄语。两舌恶</a><a name="0261c06" id="0261c06">口绮语者不绮语。贪者不贪。嗔者不嗔。邪见</a><a name="0261c07" id="0261c07">者离邪见。牢狱闭系枷锁杻械。悉得解脱急</a><a name="0261c08" id="0261c08">闹处者皆得空闲。未种善根者种。已种者增</a><a name="0261c09" id="0261c09">长。已增长者得解脱。诸伏藏宝物自然出</a><a name="0261c10" id="0261c10">现。如是希有事。诸众生得利益。尔时佛入王</a><a name="0261c11" id="0261c11">舍城。以右足蹈门阃上。悉现如是种种瑞应。</a><a name="0261c12" id="0261c12">瓶沙王曾见是相。知佛当入城。王从楼</a><a name="0261c13" id="0261c13">阁向孔间立看佛入城。王得圣道。见佛及僧</a><a name="0261c14" id="0261c14">欢喜故活。过数日已。阿阇世复问。王今活耶。</a><a name="0261c15" id="0261c15">答言活。云何得活。诸大臣妒心答言。佛入城</a><a name="0261c16" id="0261c16">现神通力。父王从向孔中见佛故活。阿阇世</a><a name="0261c17" id="0261c17">王言。以利刀削大王脚底。皮却急系莫令东</a><a name="0261c18" id="0261c18">西。即受教。削大王脚底。急系不得东西。王以</a><a name="0261c19" id="0261c19">是故。卧日就羸笃。又一时阿阇世王共母俱</a><a name="0261c20" id="0261c20">食。王有一子。字优陀耶跋陀。于道头与狗子</a><a name="0261c21" id="0261c21">共戏。王问。优陀耶跋陀。今何所在。答言。道</a><a name="0261c22" id="0261c22">中与狗子共戏。王言唤来。我与共食。即抱狗</a><a name="0261c23" id="0261c23">子随信俱至。王子不食。王言。何故。王子</a><a name="0261c24" id="0261c24">言。王听我与狗子食者。尔乃食耳。王言。随</a><a name="0261c25" id="0261c25">意。王子自食随持与狗。王语母言。我作难事。</a><a name="0261c26" id="0261c26">何以故。我浇顶刹利王。以爱念儿故。与狗共</a><a name="0261c27" id="0261c27">食。母言。此非作难事。何以故。人有啖狗肉</a><a name="0261c28" id="0261c28">者。与食何怪。会知汝父作难事不。王言。作何</a><a name="0261c29" id="0261c29">难事。母言。汝年小时手指生痈。受急苦痛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230261b.htm'><img src='up.gif' border=0></a>
<a href='T230262a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>