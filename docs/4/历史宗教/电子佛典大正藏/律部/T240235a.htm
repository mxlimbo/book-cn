<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0235a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷7)</font> 第二门第二子摄颂之余 <font face='Arial'>T24, p0235a</h2></font><hr>
<span class='old'>
</a><a name="0234c28" id="0234c28">是一水。汝向如何得三种别。如前所作具白</a><a name="0234c29" id="0234c29">于王。王闻此语便即思惟。此女方便善解时</span><a name="0235a01" id="0235a01">机。作是念已乃告女言。我欲眠卧须汝握脚。</a><a name="0235a02" id="0235a02">王既卧已女为握足。王便得睡女复念言。诸</a><a name="0235a03" id="0235a03">王贵胜怨恨者多相忧者少。王今眠睡恐有</a><a name="0235a04" id="0235a04">恶人来相侵害。若不为王关闭门户。忽有伤</a><a name="0235a05" id="0235a05">损我及曹主必招罪责。事须防守即关门户。</a><a name="0235a06" id="0235a06">于时四兵寻觅大王。到其园所。问言。王在</a><a name="0235a07" id="0235a07">此耶。女闻语已不为开门。军声外震王乃惊</a><a name="0235a08" id="0235a08">觉。即问女言。此是何响。女曰。有诸人来问王</a><a name="0235a09" id="0235a09">所在欲得开门。王乃问女谁闭其门。答言我</a><a name="0235a10" id="0235a10">闭。何故闭耶。女曰。我自思念。诸王贵胜怨</a><a name="0235a11" id="0235a11">恨者多相忧者少。王今睡眠恐有恶人来相</a><a name="0235a12" id="0235a12">侵害。若不为王关闭门户。忽有伤损我及曹</a><a name="0235a13" id="0235a13">主俱招罪责。因即关闭。王闻此说赞言好女</a><a name="0235a14" id="0235a14">甚有奇计。王曰。园主大名是汝何亲。答言。我</a><a name="0235a15" id="0235a15">是大名驱使之人。王语女言。汝非在下。是大</a><a name="0235a16" id="0235a16">名女何不实说。女乃默然</a><a name="0235a17" id="0235a17"><p>时王语女可往城中。报大名曰。胜光大王在</a><a name="0235a18" id="0235a18">汝园内。女即速去具报大名。大名闻已办诸</a><a name="0235a19" id="0235a19">美膳及以香花。与多人众诣其园所。见胜光</a><a name="0235a20" id="0235a20">王唱言。善来大王共相慰问。令王洗浴。次奉</a><a name="0235a21" id="0235a21">上衣涂饰香鬘。具荐芳馔。食罢言议问大名</a><a name="0235a22" id="0235a22">曰。此之少女是汝何亲。答曰。是驱使人。王</a><a name="0235a23" id="0235a23">曰。非驱使人是君之女宜当与我。大名曰。更</a><a name="0235a24" id="0235a24">有奇妙释种之女。胜斯数倍何不取之。王曰。</a><a name="0235a25" id="0235a25">此女是我所须不求余者。大名曰。若如是者</a><a name="0235a26" id="0235a26">我当庄严备礼奉送。王曰善哉。大名即便严</a><a name="0235a27" id="0235a27">饰城隍扫洒衢路。其胜鬘女具诸璎珞。载于</a><a name="0235a28" id="0235a28">大象。于康庄处。摇铃遍告劫比罗城所有人</a><a name="0235a29" id="0235a29">众。或有诸方来集会者。应知释种大名之女<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240234c.htm'><img src='up.gif' border=0></a>
<a href='T240235b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>