<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0018a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷3)</font> 第一分之二僧残法 <font face='Arial'>T22, p0018a</h2></font><hr>
<span class='old'>
</a><a name="0017c28" id="0017c28">美食种种肴膳而供养之。时诸国人。生希有</a><a name="0017c29" id="0017c29">心作是言。调达有大神力作此变化。使太子</span><a name="0018a01" id="0018a01">日出问讯。种种肴膳而以供养。于是调达遂</a><a name="0018a02" id="0018a02">不自量。便欲招引畜养徒众。尔时世尊。从</a><a name="0018a03" id="0018a03">网林出游行人间。到拘舍弥国住瞿师罗园。</a><a name="0018a04" id="0018a04">尔时目连住一别处。此国先有憍陈如子。名</a><a name="0018a05" id="0018a05">曰柯烋。净修梵行得阿那含果生于梵天。中</a><a name="0018a06" id="0018a06">夜寂静从天来下。放大光明诣目连所。头面</a><a name="0018a07" id="0018a07">礼足白言调达今化众乐太子现诸神变。恐</a><a name="0018a08" id="0018a08">其必欲招引徒众破和合僧。作是语已忽然</a><a name="0018a09" id="0018a09">不现。于是目连。晨朝整衣服往诣佛所以柯</a><a name="0018a10" id="0018a10">烋言具以白佛。佛问目连。汝意云何。当谓审</a><a name="0018a11" id="0018a11">如柯烋语不。答言。意以为然。佛告目连。莫说</a><a name="0018a12" id="0018a12">此语。所以者何。于天上天下。不见沙门婆罗</a><a name="0018a13" id="0018a13">门诸天魔梵有能领佛徒众者。又告目连。世</a><a name="0018a14" id="0018a14">间有五种师。今皆现在。一者戒不清净自言</a><a name="0018a15" id="0018a15">戒净。其诸弟子如实知之覆藏其过以望利</a><a name="0018a16" id="0018a16">养。二者邪命谄曲自言正直。而诸弟子亦覆</a><a name="0018a17" id="0018a17">藏之。三者所说不善自言善说。而诸弟子叹</a><a name="0018a18" id="0018a18">以为善。四者见不清净自言清净。而诸弟</a><a name="0018a19" id="0018a19">子称言见净。五者说非法律言是法律。而诸</a><a name="0018a20" id="0018a20">弟子亦云是法而不能使智者信受。目连。如</a><a name="0018a21" id="0018a21">来戒净无有谄曲。言无不善。知见清净。所说</a><a name="0018a22" id="0018a22">是法。智者信受。不须弟子共相称覆</a><a name="0018a23" id="0018a23"><p>尔时有异比丘。于王舍城安居竟。着衣持钵</a><a name="0018a24" id="0018a24">来诣佛所。白佛言。世尊。调达化众乐太子。现</a><a name="0018a25" id="0018a25">作小儿乃至种种肴膳而以供养。佛告比丘。</a><a name="0018a26" id="0018a26">莫羡调达作此变化。以致利养。若有恭敬供</a><a name="0018a27" id="0018a27">养之者。增其长夜受诸苦痛。犹如恶狗以杖</a><a name="0018a28" id="0018a28">打之更增其恶。调达如是。多得供养烦恼转</a><a name="0018a29" id="0018a29">增。尔时世尊。欲重宣此义。而说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220017c.htm'><img src='up.gif' border=0></a>
<a href='T220018b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>