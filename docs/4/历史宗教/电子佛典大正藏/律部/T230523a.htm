<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 萨婆多毗尼毗婆沙 0523a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 萨婆多毗尼毗婆沙</font> <font face='Arial'>(卷3)</font> 第八无根谤戒 <font face='Arial'>T23, p0523a</h2></font><hr>
<span class='old'>
</a><a name="0522c28" id="0522c28">成。自谓静处无能过者。是故陀骠。虽在事</a><a name="0522c29" id="0522c29">乱得大神力。手放光明。以分卧具。伏彼高</span><a name="0523a01" id="0523a01">心。四为现精进果报。以精进力得此神通。以</a><a name="0523a02" id="0523a02">激励懈怠诸慢恣者。五为檀越施主增长善</a><a name="0523a03" id="0523a03">根。六为现不退法。陀骠先德行纯备。后为慈</a><a name="0523a04" id="0523a04">地所谤。时人疑谓其退故放光明。明实不</a><a name="0523a05" id="0523a05">退。七欲现众僧大威德故。分卧具比丘神德</a><a name="0523a06" id="0523a06">犹尔。况余大德名闻高远者。八为爱惜正</a><a name="0523a07" id="0523a07">业不令虚缺。常在定心兼分卧具。令僧事得</a><a name="0523a08" id="0523a08">办。而不废禅业。以是因缘故。常放光明。众僧</a><a name="0523a09" id="0523a09">羯磨作差会人。作差会人故。为慈地所谤。</a><a name="0523a10" id="0523a10">然后作知卧具人。以被谤故。手出光明。令诸</a><a name="0523a11" id="0523a11">众生灭诸恶法。以知卧具事亦胜故。移令在</a><a name="0523a12" id="0523a12">前。差会在后。慈地比丘所以常得粗恶食者。</a><a name="0523a13" id="0523a13">先业力故。又此人日夜无清净心。天龙鬼神</a><a name="0523a14" id="0523a14">与作因缘。令其所作事不如意。世尊知我者。</a><a name="0523a15" id="0523a15">以实清净故。不得言尔。以本业力故。不得言</a><a name="0523a16" id="0523a16">不。佛何故不说陀骠清净。一以佛平等心无</a><a name="0523a17" id="0523a17">亲无爱故。不即言一是一非。二以陀骠本业</a><a name="0523a18" id="0523a18">果熟故。过去迦叶佛时作知食人。时有一冢</a><a name="0523a19" id="0523a19">间比丘。是阿罗汉。仪容端政在路而行。有</a><a name="0523a20" id="0523a20">一女人见生染爱。随观不舍。时主食人见其</a><a name="0523a21" id="0523a21">如是。谓先与交通。寻作是言。是比丘必与此</a><a name="0523a22" id="0523a22">女人共作恶法。以谤贤圣故。堕在地狱。罪</a><a name="0523a23" id="0523a23">毕得出。以本善业值佛得道。残业力故。受</a><a name="0523a24" id="0523a24">此恶报。是弥多罗比丘尼自说作罪故。应与</a><a name="0523a25" id="0523a25">灭羯磨。自言罪者。比丘比丘尼式叉摩尼沙</a><a name="0523a26" id="0523a26">弥沙弥尼。自言作罪。若不改悔。应与灭羯磨。</a><a name="0523a27" id="0523a27">若不与灭羯磨。但直尔驱出。若改悔者得偷</a><a name="0523a28" id="0523a28">兰遮。若不改悔者突吉罗。若比丘犯戒内烂。</a><a name="0523a29" id="0523a29">举众共知。不须自言。直尔遣出。若与羯磨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230522c.htm'><img src='up.gif' border=0></a>
<a href='T230523b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>