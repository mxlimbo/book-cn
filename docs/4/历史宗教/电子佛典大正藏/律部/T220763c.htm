<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0763c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷28)</font> 一百七十八单提法之一 <font face='Arial'>T22, p0763c</h2></font><hr>
<span class='old'>
</a><a name="0763b28" id="0763b28">所缠(三十六)</a><a name="0763b29" id="0763b29"><p>尔时婆伽婆。在舍卫国祇树给孤独园。时有</span><a name="0763c01" id="0763c01">式叉摩那。持衣往僧伽蓝中。至诸比丘尼</a><a name="0763c02" id="0763c02">所语言。与我受具足戒。我当持此衣与。</a><a name="0763c03" id="0763c03">时偷兰难陀比丘尼语言。妹与我衣。我当</a><a name="0763c04" id="0763c04">授汝具足戒。即持衣与之。偷兰难陀受</a><a name="0763c05" id="0763c05">他衣已。亦不方便与授具足戒。时式</a><a name="0763c06" id="0763c06">叉摩那嫌责言。云何语我言。大妹。与我衣</a><a name="0763c07" id="0763c07">来。我当授汝具足戒。而受我衣已。不与</a><a name="0763c08" id="0763c08">我授具足戒耶。时诸比丘尼闻。其中有</a><a name="0763c09" id="0763c09">少欲知足行头陀乐学戒知惭愧者。嫌责</a><a name="0763c10" id="0763c10">偷罗难陀言。云何要语式叉摩那言。妹与</a><a name="0763c11" id="0763c11">我衣来。当与汝授具足戒。而受他衣已。</a><a name="0763c12" id="0763c12">竟不与授具足戒耶。呵责已白诸比丘。诸</a><a name="0763c13" id="0763c13">比丘往白世尊。世尊以此因缘集比丘僧。</a><a name="0763c14" id="0763c14">呵责偷兰难陀言。汝所为非。非威仪非沙</a><a name="0763c15" id="0763c15">门法。非净行非随顺行。所不应为。云何</a><a name="0763c16" id="0763c16">语式叉摩那言。妹与我衣来。当与汝授</a><a name="0763c17" id="0763c17">具足戒。而受衣已。竟不与他授具足戒</a><a name="0763c18" id="0763c18">耶。以无数方便呵责已告诸比丘。此比丘</a><a name="0763c19" id="0763c19">尼多种有漏处最初犯戒。自今已去与比丘</a><a name="0763c20" id="0763c20">尼结戒。集十句义乃至正法久住。欲说戒</a><a name="0763c21" id="0763c21">者当如是说。若比丘尼语式叉摩那言。持</a><a name="0763c22" id="0763c22">衣来。我当与汝授具足戒。而不方便与</a><a name="0763c23" id="0763c23">授具足戒波逸提。比丘尼义如上。衣者有</a><a name="0763c24" id="0763c24">十种如上。彼比丘尼语式叉摩那言。妹持</a><a name="0763c25" id="0763c25">衣来。我当与汝授具足戒。受衣已。不作</a><a name="0763c26" id="0763c26">方便与授具足戒者波逸提。比丘突吉罗。</a><a name="0763c27" id="0763c27">是谓为犯。不犯者。许与授具足戒。便与授</a><a name="0763c28" id="0763c28">具足戒。若病若无共活者。若无五衣若无</a><a name="0763c29" id="0763c29">十众。若彼缺戒若破戒破见破威仪。若被举<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220763b.htm'><img src='up.gif' border=0></a>
<a href='T220764a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>