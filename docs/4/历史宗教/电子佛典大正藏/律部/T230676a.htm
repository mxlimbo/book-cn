<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0676a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷10)</font> 妄说自得上人法学处第四 <font face='Arial'>T23, p0676a</h2></font><hr>
<span class='old'>
</a><a name="0675c28" id="0675c28">放火烧村。或破王库藏。或劫掠城坊。是名第</a><a name="0675c29" id="0675c29">一大贼住在世间。诸苾刍如有大贼。无百众</span><a name="0676a01" id="0676a01">无千众无百千众。不往城邑聚落穿墙解钥</a><a name="0676a02" id="0676a02">偷盗他物。亦不断路烧村破王库藏等。然取</a><a name="0676a03" id="0676a03">僧祇薪草花果及竹木等。卖已自活或与余</a><a name="0676a04" id="0676a04">人。是名第二大贼住在世间。又诸苾刍有其</a><a name="0676a05" id="0676a05">大贼。无百众无千众无百千众。不往城邑聚</a><a name="0676a06" id="0676a06">落穿墙解钥偷盗他物。乃至不取僧祇草等</a><a name="0676a07" id="0676a07">活命与人。然于自身实未证得上人之法。妄</a><a name="0676a08" id="0676a08">说已有。是名第三大贼住在世间。汝诸苾刍</a><a name="0676a09" id="0676a09">第一大贼第二大贼。不名大贼。是名小贼。汝</a><a name="0676a10" id="0676a10">诸苾刍。若实无上人之法自称得者。于人天</a><a name="0676a11" id="0676a11">魔梵沙门婆罗门中。是极大贼。说伽他曰</a><a name="0676a12" id="0676a12"><p class='lg'>　　实非阿罗汉　　　说言我身是</a><br><a name="0676a13" id="0676a13">　　于诸人天中　　　是名为大贼　</p></a><a name="0676a14" id="0676a14"><p>尔时世尊种种呵责彼苾刍已。告诸苾刍曰。</a><a name="0676a15" id="0676a15">我观十利为诸弟子。于毗奈耶制其学处应</a><a name="0676a16" id="0676a16">如是说</a><a name="0676a17" id="0676a17"><p>若复苾刍实无知无遍知。自知不得上人法。</a><a name="0676a18" id="0676a18">寂静圣者。殊胜证悟。智见安乐住。而言我知</a><a name="0676a19" id="0676a19">我见。彼于异时若问若不问。欲自清净故作</a><a name="0676a20" id="0676a20">如是说。诸具寿我实不知不见。言知言见虚</a><a name="0676a21" id="0676a21">诳妄语。得波罗市迦。不应共住</a><a name="0676a22" id="0676a22"><p>尔时世尊为诸苾刍制学处已。时有众多苾</a><a name="0676a23" id="0676a23">刍。在阿兰若住。受粗卧具勤策相应。得少自</a><a name="0676a24" id="0676a24">相寂止方便。世间作意折伏烦恼。欲染嗔恚</a><a name="0676a25" id="0676a25">不复现行。时彼即便更相告言。具寿汝今知</a><a name="0676a26" id="0676a26">不。阿兰若中所应得者。我今已得。我生已尽</a><a name="0676a27" id="0676a27">梵行已立。所作已办不受后有。我今可舍兰</a><a name="0676a28" id="0676a28">若处住聚落中。便舍静林就村而住。时彼数</a><a name="0676a29" id="0676a29">数见诸女人。又见净人及诸求寂。共为杂住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230675c.htm'><img src='up.gif' border=0></a>
<a href='T230676b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>