<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0768a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷29)</font> 一百七十八单提法之一 <font face='Arial'>T22, p0768a</h2></font><hr>
<span class='old'>
</a><a name="0767c28" id="0767c28">为强力者所执无犯。无犯者。最初未制戒。</a><a name="0767c29" id="0767c29">痴狂心乱痛恼所缠(四十七)</span><a name="0768a01" id="0768a01"><p>尔时婆伽婆。在舍卫国祇树给孤独园。时有一</a><a name="0768a02" id="0768a02">居士。欲办具饮食请比丘尼僧。即于其</a><a name="0768a03" id="0768a03">夜办种种多美饮食。夜过已清旦往白时</a><a name="0768a04" id="0768a04">到。时舍卫城中俗节会日。诸居士各各持饭</a><a name="0768a05" id="0768a05">干饭糗鱼及肉。来就僧伽蓝中。与诸比丘</a><a name="0768a06" id="0768a06">尼。诸比丘尼。受此施食食已。然后方诣居</a><a name="0768a07" id="0768a07">士家食。时居士手自斟酌羹饭与诸比丘尼。</a><a name="0768a08" id="0768a08">诸比丘尼言。止止居士。不须多着。居士报</a><a name="0768a09" id="0768a09">言。我所以办具此种种多美饮食人别一器</a><a name="0768a10" id="0768a10">肉者。正为阿姨故耳。勿谓我无有信心</a><a name="0768a11" id="0768a11">而不食。阿姨但食。我实有信心。比丘尼报</a><a name="0768a12" id="0768a12">言。我等不以此事。朝是节会日。诸居士各</a><a name="0768a13" id="0768a13">各持饭糗干饭鱼肉种种羹饭。来诣僧伽</a><a name="0768a14" id="0768a14">蓝中。与诸比丘尼。我等先已食。以是故少</a><a name="0768a15" id="0768a15">受耳。时诸居士皆共讥嫌言。此比丘尼。不</a><a name="0768a16" id="0768a16">知厌足。外自称言。我知正法。如是何有正</a><a name="0768a17" id="0768a17">法。云何先受我请已。复受他种种饭食食</a><a name="0768a18" id="0768a18">已。后方受我食。时诸比丘尼闻。中有少欲知</a><a name="0768a19" id="0768a19">足行头陀乐学戒知惭愧者。嫌责诸比丘</a><a name="0768a20" id="0768a20">尼言。汝等云何先受居士请复受余食。即</a><a name="0768a21" id="0768a21">白诸比丘。诸比丘往白世尊。世尊以此因</a><a name="0768a22" id="0768a22">缘集比丘僧。呵责诸比丘尼言。汝所为非。</a><a name="0768a23" id="0768a23">非威仪非沙门法非净行非随顺行。所</a><a name="0768a24" id="0768a24">不应为。云何先受居士请。后复受余食耶。</a><a name="0768a25" id="0768a25">以无数方便呵责已告诸比丘。此比丘尼多</a><a name="0768a26" id="0768a26">种有漏处最初犯戒。自今已去与比丘尼结</a><a name="0768a27" id="0768a27">戒。集十句义乃至正法久住。欲说戒者当</a><a name="0768a28" id="0768a28">如是说。若比丘尼。先受请若足食已。后食</a><a name="0768a29" id="0768a29">饭糗干饭鱼及肉者波逸提。比丘尼义如上。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220767c.htm'><img src='up.gif' border=0></a>
<a href='T220768b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>