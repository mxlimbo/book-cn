<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 1001a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷17)</font> 不观诘他学处第九十二 <font face='Arial'>T23, p1001a</h2></font><hr>
<span class='old'>
</a><a name="1000c28" id="1000c28"><p><b>　　<A NAME="n826"></A>不观诘他学处第九十二</b></a><a name="1000c29" id="1000c29"><p>缘处同前。诸苾刍尼和合而住。信心长者及</span><a name="1001a01" id="1001a01">婆罗门皆兴恭敬尊重。供养衣食卧具及施</a><a name="1001a02" id="1001a02">药直。白言圣者受此药直。若有患时随意充</a><a name="1001a03" id="1001a03">用以自供身。时十二众苾刍尼见此事时。情</a><a name="1001a04" id="1001a04">生嫉妒作如是念。我等何故不蒙俗旅恭敬</a><a name="1001a05" id="1001a05">供养衣食卧具及诸药直以充餐啖。作是念</a><a name="1001a06" id="1001a06">已共相议曰。我等设计。令彼长者婆罗门于</a><a name="1001a07" id="1001a07">我等处倍生净信恭敬供养尊重奉施。议已</a><a name="1001a08" id="1001a08">不见闻疑为见闻疑。诘诸苾刍尼。某甲尼有</a><a name="1001a09" id="1001a09">斯过失。某甲尼犯如是事。长净随意时不许</a><a name="1001a10" id="1001a10">在众。以无根罪诘苾刍尼诃责而住。尼白苾</a><a name="1001a11" id="1001a11">刍。苾刍白佛。佛问诃责。广说乃至制其学处。</a><a name="1001a12" id="1001a12">应如是说</a><a name="1001a13" id="1001a13"><p>若复苾刍尼。不善观事而诘他者。波逸底迦</a><a name="1001a14" id="1001a14"><p>尼等同前。不善观者。谓不审察而诘他者。谓</a><a name="1001a15" id="1001a15">以无根事而强诘责。义如上说。皆得堕罪</a><a name="1001a16" id="1001a16"><p><b>　　<A NAME="n827"></A>不观床座坐卧学处第九十三</b></a><a name="1001a17" id="1001a17"><p>缘处同前。时诸苾刍尼夏安居竟。如佛听许。</a><a name="1001a18" id="1001a18">尼安居已游行人间。渐次而行至一聚落。时</a><a name="1001a19" id="1001a19">将欲暮。从一长者求止宿处。长者报言。诸</a><a name="1001a20" id="1001a20">圣者。于客厅内可为居止。既见听许不观处</a><a name="1001a21" id="1001a21">所。先有人来。途路疲劳复患热闷。不能住内</a><a name="1001a22" id="1001a22">出外而眠。于其夜中风雨忽起四面黑暗。各</a><a name="1001a23" id="1001a23">大惊恐。咸入内厅互不相见。先有俗人住在</a><a name="1001a24" id="1001a24">厅内。俗人亦起便执苾刍尼手。尼怕唱唤。谁</a><a name="1001a25" id="1001a25">无赖人而执我手。胜光大王敬奉诸尼事同</a><a name="1001a26" id="1001a26">妃后。岂容愚者而强逼耶。乃至告官。推勘截</a><a name="1001a27" id="1001a27">此人手。诸苾刍尼既至室罗伐城。即以此缘</a><a name="1001a28" id="1001a28">白尼。尼白苾刍。苾刍白佛。佛问诃责。广说乃</a><a name="1001a29" id="1001a29">至制其学处。应如是说。若复苾刍尼。于屏闇<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231000c.htm'><img src='up.gif' border=0></a>
<a href='T231001b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>