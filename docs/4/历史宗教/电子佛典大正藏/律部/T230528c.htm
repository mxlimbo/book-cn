<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 萨婆多毗尼毗婆沙 0528c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 萨婆多毗尼毗婆沙</font> <font face='Arial'>(卷4)</font> 第二结离衣宿因缘 <font face='Arial'>T23, p0528c</h2></font><hr>
<span class='old'>
</a><a name="0528b28" id="0528b28">于他。为物范轨示此迹尔。赞戒赞持戒者。</a><a name="0528b29" id="0528b29">所以赞戒者。以心善故。又大迦叶。佛从始已</span><a name="0528c01" id="0528c01">来未曾呵责。如舍利弗。佛亦呵言。汝何</a><a name="0528c02" id="0528c02">以食不净食。如大目连。佛亦呵言。汝何以授</a><a name="0528c03" id="0528c03">未满二十年人具戒如难陀。佛亦呵之。汝何</a><a name="0528c04" id="0528c04">以教尼乃至日没时。如优陀夷。佛亦呵言。</a><a name="0528c05" id="0528c05">汝痴人乃与舍利弗论议诤胜。如阿难。佛亦</a><a name="0528c06" id="0528c06">呵言。痴人汝何以触恼上座。而大迦叶。未</a><a name="0528c07" id="0528c07">曾为佛所呵责。以其德行深厚无有过咎。</a><a name="0528c08" id="0528c08">又欲令于佛灭后维持大法。纵使若有小缺。</a><a name="0528c09" id="0528c09">不以致责。欲令后世众生深心尊重故。复</a><a name="0528c10" id="0528c10">次迦叶。常乐行道时入禅定天晓乃起。舍利</a><a name="0528c11" id="0528c11">弗者母名。舍利弗者。秦言身子。舍利所生故。</a><a name="0528c12" id="0528c12">名舍利子。又母怀妊时。梦见一人容仪端</a><a name="0528c13" id="0528c13">政身着钾胄手执大棒入其身内。相师占云。</a><a name="0528c14" id="0528c14">当生智人聪辩绝世。必能摧伏一切论师。又</a><a name="0528c15" id="0528c15">云。母怀妊时神智过常。自求论师与共诤</a><a name="0528c16" id="0528c16">胜。时人咸怪谓失本心。诸婆罗门言。此非已</a><a name="0528c17" id="0528c17">力。以怀智人故使尔耳。既知审尔。如常侍</a><a name="0528c18" id="0528c18">卫以防护之。月满便生。舍利弗病者。佛弟</a><a name="0528c19" id="0528c19">子中多病。无过舍利弗。常患风冷又病热血。</a><a name="0528c20" id="0528c20">有医言。风病应服大麦浆。又言。血病应取</a><a name="0528c21" id="0528c21">大麦汁服之。又言。应烧石令热着乳汁中服</a><a name="0528c22" id="0528c22">之。又言。应乳汁中煮蒜食之。又言。应取树叶</a><a name="0528c23" id="0528c23">捩取汁以涂身上。又言。着禅带。舍利弗有</a><a name="0528c24" id="0528c24">大功德智慧。何以有如是病耶。又言。舍利</a><a name="0528c25" id="0528c25">弗前世业缘故。以过去世恼乱父母及以师</a><a name="0528c26" id="0528c26">僧。是故有病。又云。舍利弗智慧利根。深</a><a name="0528c27" id="0528c27">染法味。常修智慧及论议法。又乐禅定劝作</a><a name="0528c28" id="0528c28">众事。精勤三业无时暂懈。卧起不时故有此</a><a name="0528c29" id="0528c29">病。又云。此是后边身。先世罪业一切受尽。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230528b.htm'><img src='up.gif' border=0></a>
<a href='T230529a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>