<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0389b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷20)</font> 明单提九十二事法之一 <font face='Arial'>T22, p0389b</h2></font><hr>
<span class='old'>
</a><a name="0389a28" id="0389a28">称是四大龙王名者。应不致死。从今日后听</a><a name="0389a29" id="0389a29">除急时。佛告诸比丘依止舍卫城住者。皆悉</span><a name="0389b01" id="0389b01">令集。以十利故与诸比丘制戒。乃至已闻者</a><a name="0389b02" id="0389b02">当重闻。若比丘阿练若处住。非时入聚落。不</a><a name="0389b03" id="0389b03">白比丘。除余时波夜提。比丘者。如上说。阿练</a><a name="0389b04" id="0389b04">若处住者。若离城邑聚落。五百弓弓长五肘。</a><a name="0389b05" id="0389b05">于其中间无人住。是名阿练若处。非时者后</a><a name="0389b06" id="0389b06">食已竟。时虽早犹是非时聚落者。垣墙障乃</a><a name="0389b07" id="0389b07">至乱居聚落白者。若言白离食家不名为白。</a><a name="0389b08" id="0389b08">若言白往尼精舍教诫。不名为白。若言白离</a><a name="0389b09" id="0389b09">说法处。不名为白应白言。长老。我非时入聚</a><a name="0389b10" id="0389b10">落。前人言可尔。比丘者界内现前。非徒众</a><a name="0389b11" id="0389b11">现前。除余时者。若比丘种种疾病为蛇所螫。</a><a name="0389b12" id="0389b12">为唤医故。世尊说无罪。若二比丘在阿练若</a><a name="0389b13" id="0389b13">处住。若欲俱行展转相白。若一人先行。后</a><a name="0389b14" id="0389b14">人复欲行者。应白余比丘。若无余比丘者。应</a><a name="0389b15" id="0389b15">作是念。若道中若门若聚落。若尼精舍。见比</a><a name="0389b16" id="0389b16">丘当白。白已然后非时入聚落。若比丘道路</a><a name="0389b17" id="0389b17">行。从聚落中过聚落中路边有塔。若天祠。当</a><a name="0389b18" id="0389b18">顺道直过。若下道左旋右旋去者。波夜提。若</a><a name="0389b19" id="0389b19">火起若种种恶兽来。逐人者随意去无罪。若</a><a name="0389b20" id="0389b20">比丘远行道路。日暮欲入聚落。宿不得荷负</a><a name="0389b21" id="0389b21">囊襆而入。若村外有水应林中止息。先令二</a><a name="0389b22" id="0389b22">比丘净洗浴。着僧伽梨施纽展转相白。遣入</a><a name="0389b23" id="0389b23">聚落。求宿止处。若得宿处。应从坛越索随所</a><a name="0389b24" id="0389b24">安。还出聚落。语诸比丘。已得宿处。尔时诸比</a><a name="0389b25" id="0389b25">丘应净洗手足。欲饮非时浆者。即于此饮之。</a><a name="0389b26" id="0389b26">若入聚落勿令人讥沙门。夜食衣囊襆器。分</a><a name="0389b27" id="0389b27">张持去。着僧伽梨安纽。捉杖持革屣展转相</a><a name="0389b28" id="0389b28">白。然后当入已到宿处。复欲出取薪草水者。</a><a name="0389b29" id="0389b29">若从本道出者无罪。若更从余道行。应白不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220389a.htm'><img src='up.gif' border=0></a>
<a href='T220389c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>