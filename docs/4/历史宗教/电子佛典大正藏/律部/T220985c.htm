<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0985c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷56)</font> 调部之一 <font face='Arial'>T22, p0985c</h2></font><hr>
<span class='old'>
</a><a name="0985b28" id="0985b28">破波斯匿王。诸比丘语目连言。汝言。波斯</a><a name="0985b29" id="0985b29">匿王与阿阇世王共战。波斯匿王破阿阇世</span><a name="0985c01" id="0985c01">王。而今摩竭国内告令言。阿阇世王破波斯</a><a name="0985c02" id="0985c02">匿王。目连虚称得上人法。波罗夷非比丘。</a><a name="0985c03" id="0985c03">诸比丘白佛。佛言。有如是事。波斯匿王</a><a name="0985c04" id="0985c04">破阿阇世王。阿阇世王后更起军。破波斯</a><a name="0985c05" id="0985c05">匿王。目连见前不见后。是故目连无犯。阿</a><a name="0985c06" id="0985c06">阇世王。与毗舍离共战。亦如是</a><a name="0985c07" id="0985c07"><p>尔时世尊告目连。汝止止不须复说。诸比</a><a name="0985c08" id="0985c08">丘不信汝言。何以故。令诸比丘不信故得</a><a name="0985c09" id="0985c09">多罪。时世尊告诸比丘。汝等当信如是阿</a><a name="0985c10" id="0985c10">罗汉比丘有大神力。勿疑不信长夜受苦。</a><a name="0985c11" id="0985c11">中有比丘。名曰严好。告诸比丘言。诸长老。</a><a name="0985c12" id="0985c12">我忆五百劫事。诸比丘言。世尊未曾自说</a><a name="0985c13" id="0985c13">忆五百劫事。而汝自说。虚称得上人法。波</a><a name="0985c14" id="0985c14">罗夷非比丘。诸比丘白佛。佛言。严好比丘</a><a name="0985c15" id="0985c15">忆一生事。我忆无数生种种之事。乃至受形</a><a name="0985c16" id="0985c16">相类有所言说皆悉忆之。佛言。严好比丘</a><a name="0985c17" id="0985c17">无犯</a><a name="0985c18" id="0985c18"><p>尔时世尊在舍卫国。优波离。从坐起偏露</a><a name="0985c19" id="0985c19">右肩右膝着地合掌白佛言。大德。迦留陀</a><a name="0985c20" id="0985c20">夷故弄出不净是犯不。佛言。最初未制戒</a><a name="0985c21" id="0985c21">无犯。时有比丘散乱心眠。梦中失不净。于</a><a name="0985c22" id="0985c22">梦中识了。彼作是念。世尊为比丘制戒。故</a><a name="0985c23" id="0985c23">弄失不净僧伽婆尸沙。而我散乱心眠。梦中</a><a name="0985c24" id="0985c24">失不净。自觉忆识。我将无不犯耶。不知</a><a name="0985c25" id="0985c25">云何。以此因缘具白诸比丘善哉长老。为</a><a name="0985c26" id="0985c26">我白佛。若佛有教。我当修行。时诸比丘往</a><a name="0985c27" id="0985c27">世尊所。头面礼足以此因缘具白世尊。世</a><a name="0985c28" id="0985c28">尊以此因缘集比丘僧。告言。散乱心眠有</a><a name="0985c29" id="0985c29">五过失。梦见恶事。诸天不卫护。心不忆法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220985b.htm'><img src='up.gif' border=0></a>
<a href='T220986a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>