<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本说一切有部毗奈耶皮革事 1054c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本说一切有部毗奈耶皮革事</font> <font face='Arial'>(卷2)</font> <font face='Arial'>T23, p1054c</h2></font><hr>
<span class='old'>
</a><a name="1054b28" id="1054b28">来此为说甚善。时夫即往毕邻陀婆蹉所。白</a><a name="1054b29" id="1054b29">言。圣者。我蒙说法。利益无量。妻是妇人。有</span><a name="1054c01" id="1054c01">怀羞故。不能来此听法。甚乐闻法。若圣者降</a><a name="1054c02" id="1054c02">德。慈悲为说。妇人方得闻法。时具寿毕邻陀</a><a name="1054c03" id="1054c03">婆蹉告曰。我出家已来。身常有病。不能往至。</a><a name="1054c04" id="1054c04">彼人白言。圣者。我等作侍者舁去。答曰。世尊</a><a name="1054c05" id="1054c05">未许。以缘白苾刍。苾刍白佛。佛作是念。我为</a><a name="1054c06" id="1054c06">诸苾刍老病故。听乘舆。即集苾刍僧伽。众中</a><a name="1054c07" id="1054c07">就座而坐。告诸苾刍曰。从今已往。有利益故</a><a name="1054c08" id="1054c08">当乘舆。是时六众苾刍亦在众中。如世尊说。</a><a name="1054c09" id="1054c09">听具寿毕邻陀婆蹉乘舆。及诸侍者围绕。往</a><a name="1054c10" id="1054c10">梵志长者家。六众闻已。即作种种妙好彩画</a><a name="1054c11" id="1054c11">宝舆乘之。街衢而行。往诣俗家。并及出入。轻</a><a name="1054c12" id="1054c12">欺诸人。喻如草木。不顾前后。婆罗门长者而</a><a name="1054c13" id="1054c13">问曰。圣者。何故乘骑。答曰。世尊许乘。时诸</a><a name="1054c14" id="1054c14">人等咸悉讥嫌。而作是说。汝等沙门。为欲所</a><a name="1054c15" id="1054c15">逼。时诸苾刍以缘白佛。世尊告曰。汝诸苾刍。</a><a name="1054c16" id="1054c16">已有此过。不应乘骑。有二种缘听许。云何为</a><a name="1054c17" id="1054c17">二。一者瘦弱。二者老病。有此缘者。我当听</a><a name="1054c18" id="1054c18">许。若无缘乘者。得越法罪。时有苾刍。游行</a><a name="1054c19" id="1054c19">人间。在路逢水。不能自持衣钵浮渡。时诸苾</a><a name="1054c20" id="1054c20">刍具缘白佛。世尊告曰。汝等苾刍。应习学</a><a name="1054c21" id="1054c21">浮。时诸苾刍。闻佛世尊。听学浮渡水。于时</a><a name="1054c22" id="1054c22">六众苾刍。于市多河。浮渡来去。后有居士女。</a><a name="1054c23" id="1054c23">至于河边。无舡可渡。久住烦闷。时六众苾刍。</a><a name="1054c24" id="1054c24">告彼女曰。我当渡汝。然诸女等。见是出家之</a><a name="1054c25" id="1054c25">人。便即信委。共渡河水。遂于水中。摩触女身</a><a name="1054c26" id="1054c26">所有支节。渡到彼岸。复告女曰。回来。我还渡</a><a name="1054c27" id="1054c27">汝。时彼女人告言。汝之秃人。甚怀奸恶之性。</a><a name="1054c28" id="1054c28">我之夫主。由故不触我身支节。况汝。即便讥</a><a name="1054c29" id="1054c29">嫌骂辱。时诸苾刍。以缘白佛。佛作是念。若诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231054b.htm'><img src='up.gif' border=0></a>
<a href='T231055a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>