<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0258a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷4)</font> 盗戒之一 <font face='Arial'>T22, p0258a</h2></font><hr>
<span class='old'>
</a><a name="0257c23" id="0257c23">得。衣物不足。诸优婆塞不数来往。佛告诸比</a><a name="0257c24" id="0257c24">丘。出家人何能恒得世利。比丘当知。世间</span><a name="0258a01" id="0258a01">八法常随世人。世人亦常随世八法。何等为</a><a name="0258a02" id="0258a02">八。一利二不利三称四不称五誉六毁七乐</a><a name="0258a03" id="0258a03">八苦。如是比丘愚痴凡夫少闻少知。于正法</a><a name="0258a04" id="0258a04">中心不调伏。于贤圣法心未开解。若世利起</a><a name="0258a05" id="0258a05">不善观察。是世利生即是无常磨灭之法。若</a><a name="0258a06" id="0258a06">法真实无常磨灭者。当知是利虽生速灭</a><a name="0258a07" id="0258a07">不住。若不观察此真实义。是为凡夫无实智</a><a name="0258a08" id="0258a08">慧随顺世法。如是不利乃至乐苦亦不观察。</a><a name="0258a09" id="0258a09">是乐虽生即是无常磨灭之法。若法真实无</a><a name="0258a10" id="0258a10">常磨灭者。当知是乐苦虽生速灭不住。若不</a><a name="0258a11" id="0258a11">观此真实义者。是为凡夫无实智慧随顺</a><a name="0258a12" id="0258a12">世法。比丘当知。于此世法不观察故。若世利</a><a name="0258a13" id="0258a13">起则生贪着。若利不起则生忧患。乃至乐苦</a><a name="0258a14" id="0258a14">亦复如是。比丘如是三受增长。三受既增四</a><a name="0258a15" id="0258a15">取炽然。四取炽然故则有生缘。生老病死</a><a name="0258a16" id="0258a16">忧悲苦恼心乱发狂如是习起苦阴增广。比</a><a name="0258a17" id="0258a17">丘当知贤圣弟子多闻智慧。于正法中心善</a><a name="0258a18" id="0258a18">调伏。贤圣法中心得开解。世利既生当善观</a><a name="0258a19" id="0258a19">察。世利起者皆悉无常磨灭之法。若法真实</a><a name="0258a20" id="0258a20">无常磨灭者。当知是利虽起速灭不住。乃至</a><a name="0258a21" id="0258a21">乐苦皆悉如是。比丘当知。作是观者若世利</a><a name="0258a22" id="0258a22">起不生贪着。世利不起心不忧戚。乃至乐苦</a><a name="0258a23" id="0258a23">亦复如是。爱憎不生诸觉随顺离诸忧戚。乃</a><a name="0258a24" id="0258a24">至乐苦苦阴灭尽则得涅槃。尔时世尊说</a><a name="0258a25" id="0258a25">是法已。重说偈言</a><a name="0258a26" id="0258a26"><p class='lg'>　　利衰及毁誉　　　称讥若苦乐</a><br><a name="0258a27" id="0258a27">　　八法常相寻　　　往复若回转</a><br><a name="0258a28" id="0258a28">　　八法不牢固　　　磨灭变化法</a><br><a name="0258a29" id="0258a29">　　所谓圣弟子　　　执照无常镜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220257c.htm'><img src='up.gif' border=0></a>
<a href='T220258b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>