<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0364c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷32)</font> 第六门第四子摄之余明佛从天下等事 <font face='Arial'>T24, p0364c</h2></font><hr>
<span class='old'>
</a><a name="0364b28" id="0364b28">女人向小行处久而方出。余尼问曰。何迟出</a><a name="0364b29" id="0364b29">耶。答曰知欲如何。我身道小根不具足是故</span><a name="0364c01" id="0364c01">迟耳。尼白苾刍。苾刍白佛。佛言此是黄门女</a><a name="0364c02" id="0364c02">即应摈弃</a><a name="0364c03" id="0364c03"><p>缘处同前。时有诸尼为月期下。污衣卧具多</a><a name="0364c04" id="0364c04">有蝇附。虽加浣染还同前污。佛知告曰。如此</a><a name="0364c05" id="0364c05">色类应着内衣。诸尼便着。时吐罗难陀苾刍</a><a name="0364c06" id="0364c06">尼。亦着此衣入城乞食街中堕落。诸人见问。</a><a name="0364c07" id="0364c07">此是何物遗在地上。尼嗔答曰。恶生种。宜可</a><a name="0364c08" id="0364c08">速问汝家母姊当为汝说。佛言若苾刍尼着</a><a name="0364c09" id="0364c09">内衣。应须安带系腰不生此过。若不安带系</a><a name="0364c10" id="0364c10">腰得越法罪</a><a name="0364c11" id="0364c11"><p>缘处同前。时具寿大迦摄波。于小食时着衣</a><a name="0364c12" id="0364c12">持钵入城乞食。吐罗难陀尼见速至傍边唾</a><a name="0364c13" id="0364c13">地。唱言极愚极钝物。迦摄波曰。此非汝愆</a><a name="0364c14" id="0364c14">然是阿难陀过。令恶行女人于善法律中强</a><a name="0364c15" id="0364c15">请出家。苾刍以缘白佛。佛言吐罗尼所为非</a><a name="0364c16" id="0364c16">沙门法。诸淫女人于苾刍处。尚不出此鄙恶</a><a name="0364c17" id="0364c17">之言。从今已去苾刍尼见苾刍。不应唾地唱</a><a name="0364c18" id="0364c18">言极愚极钝。若作者得越法罪</a><a name="0364c19" id="0364c19"><p>缘处同前。时有苾刍犯过。见苾刍尼来便唤</a><a name="0364c20" id="0364c20">令坐。彼问圣者欲作何事。报言我为犯罪今</a><a name="0364c21" id="0364c21">欲说悔。尼即对坐。苾刍白言。阿离移迦存</a><a name="0364c22" id="0364c22">念。我苾刍某甲犯某罪。我今对阿离移迦。发</a><a name="0364c23" id="0364c23">露说罪不覆藏。由发露故得安乐住。尼言圣</a><a name="0364c24" id="0364c24">者亦犯如是过耶。斯非善事苾刍默耻。苾刍</a><a name="0364c25" id="0364c25">白佛。佛言苾刍不应向苾刍尼边说罪。宜于</a><a name="0364c26" id="0364c26">清净苾刍见解同者发露说罪。若作者得越</a><a name="0364c27" id="0364c27">法罪</a><a name="0364c28" id="0364c28"><p>缘处同前。时有苾刍尼犯罪。见苾刍来虔诚</a><a name="0364c29" id="0364c29">恭敬。顶礼双足合掌请言。圣者怜愍我故愿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240364b.htm'><img src='up.gif' border=0></a>
<a href='T240365a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>