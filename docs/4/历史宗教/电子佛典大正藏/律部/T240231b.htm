<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0231b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷6)</font> 第一门第六子摄颂之余 <font face='Arial'>T24, p0231b</h2></font><hr>
<span class='old'>
</a><a name="0231a28" id="0231a28">以自活。后于异时多获利物。便作是念。有</a><a name="0231a29" id="0231a29">何方便得修福业复多获利。此之居士素有</span><a name="0231b01" id="0231b01">信心。作如是念。我今宜可请佛及僧。座敷</a><a name="0231b02" id="0231b02">妙衣设诸饮食。衣食供养是大福田。缘此施</a><a name="0231b03" id="0231b03">因我多获利。作是念已往诣佛所。礼双足已</a><a name="0231b04" id="0231b04">在一面立。白佛言。世尊。愿佛及僧。明当就舍</a><a name="0231b05" id="0231b05">受我微供。唯愿慈悲无违所请。尔时世尊默</a><a name="0231b06" id="0231b06">然而受。长者知已礼佛而去。还至舍中。备</a><a name="0231b07" id="0231b07">办种种上妙饮食。盛设妙座敷以上衣。即令</a><a name="0231b08" id="0231b08">使者驰往白佛。饮食已办愿佛知时。于时大</a><a name="0231b09" id="0231b09">众皆赴彼宅。唯佛世尊及知事人。留在寺</a><a name="0231b10" id="0231b10">内。诸佛世尊有五因缘。留知事人为佛取</a><a name="0231b11" id="0231b11">食。云何为五。一者为欲简静离诸諠闹。二</a><a name="0231b12" id="0231b12">者欲为诸天宣说法要。三者为欲观察病人。</a><a name="0231b13" id="0231b13">四者为欲观察卧具。五者为欲与诸弟子制</a><a name="0231b14" id="0231b14">其学处。今者世尊为制学处。诸苾刍众赴彼</a><a name="0231b15" id="0231b15">请时。遂于中途。遭天大雨衣服皆湿。至彼家</a><a name="0231b16" id="0231b16">中就座而坐。随其坐处衣皆被染。居士见已</a><a name="0231b17" id="0231b17">极起嫌心。作是思惟。我诸衣物并皆失利。</a><a name="0231b18" id="0231b18">我今宜可还持此物施与苾刍。作是念已告</a><a name="0231b19" id="0231b19">言圣者。所坐之物我皆奉施咸可持将。苾刍</a><a name="0231b20" id="0231b20">答曰。待白世尊未知许不。苾刍以缘白佛。佛</a><a name="0231b21" id="0231b21">言。汝等应知。非彼居士本心持施。为有讥</a><a name="0231b22" id="0231b22">嫌故不应受时诸苾刍奉佛教已令使往报居</a><a name="0231b23" id="0231b23">士。应知佛作是语。非彼居士本心持施。为</a><a name="0231b24" id="0231b24">有讥嫌故不应受。时彼居士闻是语已。深起</a><a name="0231b25" id="0231b25">敬心便作是念。我此衣物若欲卖者不得半</a><a name="0231b26" id="0231b26">价。若诸圣者染令坏色。披着受用正是所</a><a name="0231b27" id="0231b27">宜。即便持衣诣寺告圣众曰。我本无心欲舍</a><a name="0231b28" id="0231b28">此物。今时有意持以奉僧。愿为我受染以披</a><a name="0231b29" id="0231b29">着。唯愿仁等当持伞盖勿令衣湿。答言。居士<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240231a.htm'><img src='up.gif' border=0></a>
<a href='T240231c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>