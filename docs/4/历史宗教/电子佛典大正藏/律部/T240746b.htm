<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0746b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷10)</font> 舍利弗品 <font face='Arial'>T24, p0746b</h2></font><hr>
<span class='old'>
</a><a name="0746a28" id="0746a28">后。又禅比丘见出息如散尘。此现前见初</a><a name="0746a29" id="0746a29">出。见中后不得见。欲见中后心不能及。</span><a name="0746b01" id="0746b01">又出息止见中。不见初后。又见后出息。不</a><a name="0746b02" id="0746b02">见初中。又有比丘悉见初中后。何以故。心</a><a name="0746b03" id="0746b03">无疲倦故。若得如是。即为善出入息。于禅</a><a name="0746b04" id="0746b04">学者。不休息不住。恒观出入息。若如是</a><a name="0746b05" id="0746b05">者。护身口意业。名为学戒定慧。若三昧心。</a><a name="0746b06" id="0746b06">名为学定。若能分别戒定者。名为慧。此是</a><a name="0746b07" id="0746b07">三学。于观处中。以念正心已学系心中。</a><a name="0746b08" id="0746b08">已作恒使不绝。从此以后。于彼若殷勤当</a><a name="0746b09" id="0746b09">学灭出息入息者。粗出息入息而灭。灭者</a><a name="0746b10" id="0746b10">住也。云何为粗。比丘初入禅定身心疲极。</a><a name="0746b11" id="0746b11">是故出息入息粗。鼻孔盈满复从口。出入息</a><a name="0746b12" id="0746b12">从粗。身心不疲极。渐渐细微。于出入息中。</a><a name="0746b13" id="0746b13">比丘而生狐疑。我出入息为有为无。譬如</a><a name="0746b14" id="0746b14">有人登上高山。身心疲劳气息粗大。又从</a><a name="0746b15" id="0746b15">山下至平地下。有池水及大树。入池洗浴</a><a name="0746b16" id="0746b16">竟。还于树下稣息。或眠或坐身心清凉。渐</a><a name="0746b17" id="0746b17">渐气息微细。比丘初入定亦复如是。初未</a><a name="0746b18" id="0746b18">录身心出入息粗。何以故。为无念故。何以</a><a name="0746b19" id="0746b19">渐细念。录身心故。而说偈言</a><a name="0746b20" id="0746b20"><p class='lg'>　　身心极疲劳　　　出入息亦粗　</p></a><a name="0746b21" id="0746b21"><p>第一禅粗。第二禅细。第三禅转细。第四禅</a><a name="0746b22" id="0746b22">定。第三禅为粗。第四禅名为细。此极处出</a><a name="0746b23" id="0746b23">入。若不捉息出入息粗。若捉出入息细者。</a><a name="0746b24" id="0746b24">不捉者。放息。捉者。于第四禅初而捉心。</a><a name="0746b25" id="0746b25">至第四禅而灭出息入息此是舍摩陀法。</a><a name="0746b26" id="0746b26">毗婆舍那法者。不捉出息入息大粗。若观</a><a name="0746b27" id="0746b27">四大即细。又观优波陀那色细。四大成粗。</a><a name="0746b28" id="0746b28">复观一切色细。优波陀那色成粗。又观无</a><a name="0746b29" id="0746b29">色细。一切色成粗。又观色无色细。无色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240746a.htm'><img src='up.gif' border=0></a>
<a href='T240746c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>