<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0836c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷38)</font> 九十波逸底迦法 触火学处第五十二 <font face='Arial'>T23, p0836c</h2></font><hr>
<span class='old'>
</a><a name="0836b28" id="0836b28">时天子以天璎珞庄严其身。以天妙花盛满</a><a name="0836b29" id="0836b29">衣角。过于夜分放大光明来诣佛所。即以天</span><a name="0836c01" id="0836c01">嗢钵花俱牟陀花钵沓摩花分陀利花。布列佛</a><a name="0836c02" id="0836c02">前而为供养。礼佛足已在一面坐。由此天身</a><a name="0836c03" id="0836c03">光明赫<span class='corr'>奕</span>周遍晃耀。阑若林中悉皆明显</a><a name="0836c04" id="0836c04"><p>尔时世尊。随彼天子意乐随眠根性差别。而</a><a name="0836c05" id="0836c05">为说法。能令悟入四真谛理。是时天子既闻</a><a name="0836c06" id="0836c06">法已。即于座上以金刚智杵。摧破二十种萨</a><a name="0836c07" id="0836c07">迦耶见山。得预流果。既见谛已白世尊曰。大</a><a name="0836c08" id="0836c08">德。由世尊故。令我证得解脱之果。此非父母</a><a name="0836c09" id="0836c09">高祖人王天众沙门婆罗门亲友眷属之所能</a><a name="0836c10" id="0836c10">作。我逢世尊善知识故。于地狱傍生饿鬼趣</a><a name="0836c11" id="0836c11">中拔济令出。安置人天胜妙之处。当尽生死</a><a name="0836c12" id="0836c12">趣涅槃路。干竭血海超越骨山。无始积集萨</a><a name="0836c13" id="0836c13">迦耶见山。以金刚智杵而摧破之。得预流果。</a><a name="0836c14" id="0836c14">我今归依佛法僧宝。唯愿世尊。证知我是邬</a><a name="0836c15" id="0836c15">波索迦。始从今日乃至命存。受五学处不杀</a><a name="0836c16" id="0836c16">生乃至不饮酒。作是语已。时彼天子深心欢</a><a name="0836c17" id="0836c17">喜得未曾有。礼佛而去还适天宫。时诸苾刍</a><a name="0836c18" id="0836c18">于初后夜。警觉用心思惟而住。见世尊处有</a><a name="0836c19" id="0836c19">大光明。周遍晃耀阑若林中。便生疑念。有</a><a name="0836c20" id="0836c20">何天众来诣佛所。由彼福力光遍林中。至天</a><a name="0836c21" id="0836c21">晓已往诣佛所。顶礼尊足在一面坐。而白佛</a><a name="0836c22" id="0836c22">言。我于昨夜见大光明遍满林中。便生是念。</a><a name="0836c23" id="0836c23">岂非梵世诸天及天帝释。或四天王及余殊</a><a name="0836c24" id="0836c24">胜大威德天。来诣佛所亲承供养。由彼力故</a><a name="0836c25" id="0836c25">光遍林中。尔时世尊告诸苾刍曰。昨夜光明</a><a name="0836c26" id="0836c26">非是梵王帝释及余天众威神之力。汝岂不</a><a name="0836c27" id="0836c27">见林中大师子王。亲于我边闻三句法。诸苾</a><a name="0836c28" id="0836c28">刍白佛言。我等已见。佛言。彼师子王从我闻</a><a name="0836c29" id="0836c29">法。于此命过生四大王众天。既受天身报恩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230836b.htm'><img src='up.gif' border=0></a>
<a href='T230837a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>