<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0850c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷39)</font> 衣揵度 <font face='Arial'>T22, p0850c</h2></font><hr>
<span class='old'>
</a><a name="0850b28" id="0850b28">曹今往取粪扫衣可多得。彼比丘言。汝等</a><a name="0850b29" id="0850b29">自去我不往。比丘即疾往大得粪扫衣。持来</span><a name="0850c01" id="0850c01">至僧伽蓝中净浣治。彼比丘见。语此比丘</a><a name="0850c02" id="0850c02">言。汝作何事。而不共我往取衣。我往取衣</a><a name="0850c03" id="0850c03">大得来。此比丘言。持来共汝分。答言。汝不</a><a name="0850c04" id="0850c04">共我取云何共分。二人共诤。比丘白佛。佛</a><a name="0850c05" id="0850c05">言。属彼往取者。尔时有众多粪扫衣比丘。</a><a name="0850c06" id="0850c06">共期要往冢间取粪扫衣。有一比丘得贵</a><a name="0850c07" id="0850c07">价衣。余比丘言。持来共汝分。彼答言。我得</a><a name="0850c08" id="0850c08">此衣。何故共汝分。多人共诤。比丘白佛。佛</a><a name="0850c09" id="0850c09">言。随先要所得。多少应共分</a><a name="0850c10" id="0850c10"><p>尔时佛在舍卫国。时诸居士祖父母父母死。</a><a name="0850c11" id="0850c11">以幡盖衣物裹祖父母父母塔。粪扫衣比丘</a><a name="0850c12" id="0850c12">见剥取之。诸居士见皆共讥嫌言。沙门释子</a><a name="0850c13" id="0850c13">无有惭愧。盗取人物。自言我知正法。如今</a><a name="0850c14" id="0850c14">观之有何正法。我等为祖父母父母起</a><a name="0850c15" id="0850c15">塔。以幡盖裹塔供养。彼云何而自剥取。如</a><a name="0850c16" id="0850c16">似故为沙门释子裹塔供养。我等实为祖</a><a name="0850c17" id="0850c17">父母父母。以幡盖裹覆塔供养。诸比丘白</a><a name="0850c18" id="0850c18">佛。佛言。不得取如是物。若风吹漂置余</a><a name="0850c19" id="0850c19">处。若鸟衔去着余处。比丘见畏慎不敢取。</a><a name="0850c20" id="0850c20">比丘白佛。佛言。若风吹水漂鸟衔着余处</a><a name="0850c21" id="0850c21">听取。尔时比丘。见有庄严供养塔衣即取。</a><a name="0850c22" id="0850c22">取已畏慎。比丘白佛。佛言。汝以何心取。答</a><a name="0850c23" id="0850c23">言。以粪扫衣取不以盗心。佛言无犯不应</a><a name="0850c24" id="0850c24">取庄严供养塔衣</a><a name="0850c25" id="0850c25"><p>尔时世尊在王舍城。时毗舍离有淫女。字</a><a name="0850c26" id="0850c26">庵婆罗婆利。形貌端正。有欲共宿者。与五</a><a name="0850c27" id="0850c27">十两金。昼亦与五十两金。时毗舍离。以此淫</a><a name="0850c28" id="0850c28">女故。四方人集于毗舍离时国法。以为观</a><a name="0850c29" id="0850c29">望极好。时王舍城诸大臣闻毗舍离有淫女。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220850b.htm'><img src='up.gif' border=0></a>
<a href='T220851a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>