<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0134c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷20)</font> 第三分之五衣法上 <font face='Arial'>T22, p0134c</h2></font><hr>
<span class='old'>
</a><a name="0134b28" id="0134b28"><p>复有诸比丘。持死人骨着僧坊中。有持死人</a><a name="0134b29" id="0134b29">髑髅着经行处若床下。诸居士见讥诃言。诸</span><a name="0134c01" id="0134c01">比丘不净可恶。云何持死人骨着僧坊内。犹</a><a name="0134c02" id="0134c02">如冢间畜死人髑髅犹如畜钵。诸比丘以是</a><a name="0134c03" id="0134c03">白佛。佛言不应尔。亦不应以手捉死人骨。犯</a><a name="0134c04" id="0134c04">者突吉罗</a><a name="0134c05" id="0134c05"><p>有诸比丘患眼。医言。以人额骨磨着眼中。诸</a><a name="0134c06" id="0134c06">比丘言。佛不听我等捉死人骨。更说余方。医</a><a name="0134c07" id="0134c07">言更无余治。诸比丘作是念。若世尊听病时</a><a name="0134c08" id="0134c08">捉死人骨者病可得差。以是白佛。佛言。听</a><a name="0134c09" id="0134c09">屏处取骨如二指大磨着眼中</a><a name="0134c10" id="0134c10"><p>有诸比丘。食麻蜜鱼肉。往冢间求粪扫衣。鬼</a><a name="0134c11" id="0134c11">神不喜。以是白佛。佛言。不应食此诸物往至</a><a name="0134c12" id="0134c12">冢间</a><a name="0134c13" id="0134c13"><p>有诸比丘。于佛僧中及白衣家食麻蜜鱼肉。</a><a name="0134c14" id="0134c14">行路经由冢间而辄避去。由此失伴。以是白</a><a name="0134c15" id="0134c15">佛。佛言。若不畏者听从边过</a><a name="0134c16" id="0134c16"><p>有诸比丘常住冢间乞得鱼肉食不敢复还。</a><a name="0134c17" id="0134c17">以是白佛。佛言。若不畏者听还。有诸比丘。月</a><a name="0134c18" id="0134c18">八日十四日十五日。往来冢间求粪扫衣。诸</a><a name="0134c19" id="0134c19">鬼神此日亦集。语诸比丘言。今是我等集日</a><a name="0134c20" id="0134c20">汝何为来。诸比丘以是白佛。佛言。不应以</a><a name="0134c21" id="0134c21">此日往冢间。常住冢间及行路比丘此日皆</a><a name="0134c22" id="0134c22">不敢往。以是白佛。佛言。若不畏者听</a><a name="0134c23" id="0134c23"><p>有诸比丘大小便冢间。诸鬼神讥诃言。云何</a><a name="0134c24" id="0134c24">于我住处大小便。以是白佛。佛言不应尔。有</a><a name="0134c25" id="0134c25">冢间旷远诸比丘经过不敢起止。由此致病。</a><a name="0134c26" id="0134c26">以是白佛。佛言。应先弹指然后便利。若鬼神</a><a name="0134c27" id="0134c27">欲闻经典赞呗说法。应为作之。时迦夷王</a><a name="0134c28" id="0134c28">以钦婆罗宝衣与耆域。耆域即持至僧坊施</a><a name="0134c29" id="0134c29">僧。诸比丘不知云何。以是白佛。佛言应受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220134b.htm'><img src='up.gif' border=0></a>
<a href='T220135a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>