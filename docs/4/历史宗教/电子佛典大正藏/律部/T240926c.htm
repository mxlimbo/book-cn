<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1471 沙弥十戒法并威仪 0926c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1471 沙弥十戒法并威仪</font> <font face='Arial'>(卷1)</font> <font face='Arial'>T24, p0926c</h2></font><hr>
<span class='old'>
</a><a name="0926b28" id="0926b28">蚑行之类。无所克伤。施恩济乏使其得安。</a><a name="0926b29" id="0926b29">心念为人。言无及杀。见杀不食。闻声不食。疑</span><a name="0926c01" id="0926c01">杀不食。若见杀时当起慈心。誓吾得道国无</a><a name="0926c02" id="0926c02">杀者。草木不用慎无毁伤。有犯斯戒非沙弥</a><a name="0926c03" id="0926c03">也<p>沙弥之戒。尽形寿不得偷盗。圭合铢两</a><a name="0926c04" id="0926c04">一无欺人。心存于义口不教取。贩卖仆使奴</a><a name="0926c05" id="0926c05">婢。借赁僮客。或有惠施一不得取。无服饰珍</a><a name="0926c06" id="0926c06">玩高床帏帐。衣趣蔽形无以文彩。食趣支命</a><a name="0926c07" id="0926c07">不得嗜味。无得贮畜谷粮。藏积秽宝人与不</a><a name="0926c08" id="0926c08">受。受则不留转济穷乏。常为人说不贪之德。</a><a name="0926c09" id="0926c09">宁就断手不取非财。有犯斯戒非沙弥也</a><a name="0926c10" id="0926c10"><p>沙弥之戒。尽形寿不得取妇畜养继嗣。防远</a><a name="0926c11" id="0926c11">女色禁闭六情。莫睹美色。目不瞻眄。心无</a><a name="0926c12" id="0926c12">念淫。口无言调。华香脂粉无以近身。好声邪</a><a name="0926c13" id="0926c13">色一无视听。宁破骨碎心焚烧身体不得为</a><a name="0926c14" id="0926c14">淫。虽淫劮而生垢秽。不如贞洁而死。有犯</a><a name="0926c15" id="0926c15">斯戒非沙弥也<p>沙弥之戒。尽形寿诚信为</a><a name="0926c16" id="0926c16">本。不得两舌恶骂妄言绮语。前誉后毁证人</a><a name="0926c17" id="0926c17">入罪。徐言持政无宣人短。为人说法思合议</a><a name="0926c18" id="0926c18">理。见有诤者两说和善。夫士处世斧在口中。</a><a name="0926c19" id="0926c19">所以斩身由其恶言。不慎言者非沙弥也</a><a name="0926c20" id="0926c20"><p>沙弥之戒。尽形寿不得饮酒。无得尝酒。无得</a><a name="0926c21" id="0926c21">嗅酒。亦无粥酒。无以酒饮人。无饮药酒。无止</a><a name="0926c22" id="0926c22">酒舍。酒为毒水众失之原。残贤毁圣招致祸</a><a name="0926c23" id="0926c23">殃。四等枯朽去福就罪。靡不由之。宁饮洋</a><a name="0926c24" id="0926c24">铜。慎无犯酒。有犯斯戒非沙弥也</a><a name="0926c25" id="0926c25"><p>沙弥之戒。尽形寿。不得习弄兵仗手执利</a><a name="0926c26" id="0926c26">器。畜养六畜笼系飞鸟。车舆骑乘快心恣意。</a><a name="0926c27" id="0926c27">驰骋游猎弹射禽兽。无得放火焚烧山林伤</a><a name="0926c28" id="0926c28">害众生。无得破决湖池堰塞泒渎。钩钓鱼网</a><a name="0926c29" id="0926c29">残害水性。有犯斯戒非沙弥也<p>沙弥之戒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240926b.htm'><img src='up.gif' border=0></a>
<a href='T240927a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>