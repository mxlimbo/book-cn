<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0383c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷19)</font> 明单提九十二事法之一 <font face='Arial'>T22, p0383c</h2></font><hr>
<span class='old'>
</a><a name="0383b28" id="0383b28">满。此人减二十时人。半谓减半谓满。半谓</a><a name="0383b29" id="0383b29">减者。波夜提。谓满者。无罪。此人名受具足。</span><a name="0383c01" id="0383c01">此人年减二十时。人一切谓不满与受具足。</a><a name="0383c02" id="0383c02">一切波夜提。此人不名受具足。此人年减二</a><a name="0383c03" id="0383c03">十时。人一切谓满与受具足。一切无罪。此人</a><a name="0383c04" id="0383c04">名受具足满二十雨减二十年。是名满。二十</a><a name="0383c05" id="0383c05">满二十雨满二十年。是名满。二十满二十雨</a><a name="0383c06" id="0383c06">过二十年。是名满。二十冬时生经安居竟受</a><a name="0383c07" id="0383c07">具足。是名满。二十春时生安居竟受具足。是</a><a name="0383c08" id="0383c08">名满。二十前安居时生前安居竟受具足。是</a><a name="0383c09" id="0383c09">名满。二十后安居时生后安居竟受具足。是</a><a name="0383c10" id="0383c10">名满。二十雨满二十雨时。人半谓满半谓不</a><a name="0383c11" id="0383c11">满。谓不满者。越毗尼罪。谓满者无罪。是人</a><a name="0383c12" id="0383c12">名受具足。满二十雨时。人一切谓不满。一切</a><a name="0383c13" id="0383c13">越毗尼罪。是人不名受具足。满二十雨一切</a><a name="0383c14" id="0383c14">谓满一切无罪。是人善受具足。若比丘知人</a><a name="0383c15" id="0383c15">不满二十与受具足。此诸比丘应呵责已。波</a><a name="0383c16" id="0383c16">夜提。悔过波夜提者。如上说。若有人来欲受</a><a name="0383c17" id="0383c17">具足月满者。应与受具足。不满者应语令</a><a name="0383c18" id="0383c18">待满。若前人不知者。当问其父母亲里。若复</a><a name="0383c19" id="0383c19">不知当看生年板。若复无是者当观其颜状。</a><a name="0383c20" id="0383c20">观时不得直观形体。或贵乐家子形大年少。</a><a name="0383c21" id="0383c21">当观其手足成就不。若如是复不知者。当问</a><a name="0383c22" id="0383c22">何王何岁国土丰俭旱涝时节。是故说</a><a name="0383c23" id="0383c23"><p>佛住舍卫城。广说如上。尔时舍卫毗舍离二</a><a name="0383c24" id="0383c24">国有嫌。年年互相抄伐。时毗舍离人来舍</a><a name="0383c25" id="0383c25">卫。抄劫人民得物去。还入本界生安隐想。解</a><a name="0383c26" id="0383c26">仗止息。舍卫王作是念。我为国王。应却邻</a><a name="0383c27" id="0383c27">敌安民。云何使贼劫掠人物。即敕将士。仰汝</a><a name="0383c28" id="0383c28">追捕必使擒获。若不得者不足空还。将士念</a><a name="0383c29" id="0383c29">言。王教严重事应宜速。即集兵众寻踪掩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220383b.htm'><img src='up.gif' border=0></a>
<a href='T220384a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>