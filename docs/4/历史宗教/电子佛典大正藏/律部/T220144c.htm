<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0144c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷21)</font> 第三分之六皮革法 <font face='Arial'>T22, p0144c</h2></font><hr>
<span class='old'>
</a><a name="0144b28" id="0144b28">告诸比丘从今听阿湿波阿云头国及一切边</a><a name="0144b29" id="0144b29">地少比丘处持律五人授具足戒。亦听有沙</span><a name="0144c01" id="0144c01">石棘刺之处着重底革屣。亦听有皮革处作</a><a name="0144c02" id="0144c02">皮敷卧具。亦听有须浴处日日洗浴。若比丘</a><a name="0144c03" id="0144c03">寄衣与余处比丘。比丘虽先闻知。衣未入手</a><a name="0144c04" id="0144c04">不犯长衣。尔时诸比丘作种种形种种色</a><a name="0144c05" id="0144c05">革屣。以是白佛。佛言不听作异形异色革屣。</a><a name="0144c06" id="0144c06">犯者突吉罗。有诸比丘作马皮象皮人皮革</a><a name="0144c07" id="0144c07">屣。以是白佛。佛言不听作。若用人皮偷兰</a><a name="0144c08" id="0144c08">遮。若马象皮突吉罗。时跋难陀常出入一牧</a><a name="0144c09" id="0144c09">牛家。着衣持钵往到其舍。彼有斑色犊子。</a><a name="0144c10" id="0144c10">跋难陀谛视生念。欲得此皮作敷具。主人问</a><a name="0144c11" id="0144c11">言何故谛视此犊。答言。此犊斑色可爱耐可</a><a name="0144c12" id="0144c12">作敷具。彼即白言。大德常料理我家。岂惜</a><a name="0144c13" id="0144c13">一犊而不相与。即于犊母前杀而与之。跋难</a><a name="0144c14" id="0144c14">陀得已持还僧坊。犊母随后悲鸣逐之。诸比</a><a name="0144c15" id="0144c15">丘问言。此牛何故悲鸣逐汝。答言不知。又</a><a name="0144c16" id="0144c16">问。此牛逐汝不逐余人。云何不知。乃具以</a><a name="0144c17" id="0144c17">事答。诸比丘种种呵责。以是白佛。佛以是</a><a name="0144c18" id="0144c18">事集比丘僧。问跋难陀。汝实尔不。答言实</a><a name="0144c19" id="0144c19">尔世尊。佛种种呵责已告诸比丘。从今不听</a><a name="0144c20" id="0144c20">畜一切皮。诸比丘后须小片皮而不敢用。以</a><a name="0144c21" id="0144c21">是白佛。佛言听用小片皮作物。有诸比丘从</a><a name="0144c22" id="0144c22">外还徒跣上僧卧具污泥不净。以是白佛。佛</a><a name="0144c23" id="0144c23">言听着出入革屣。有老病比丘于恐怖处共</a><a name="0144c24" id="0144c24">伴道行迟不相及。诸伴语。大德速行勿使</a><a name="0144c25" id="0144c25">被剥。答言我等老病不能行。伴言。此有象</a><a name="0144c26" id="0144c26">马驴骡骆驼车牛可骑乘。诸比丘不敢。以</a><a name="0144c27" id="0144c27">是白佛。佛言从今听老病比丘骑乘。但不</a><a name="0144c28" id="0144c28">得乘骑雌畜生。有诸白衣以皮舆施僧。诸</a><a name="0144c29" id="0144c29">比丘不敢受。以是白佛。佛言听受。去皮以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220144b.htm'><img src='up.gif' border=0></a>
<a href='T220145a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>