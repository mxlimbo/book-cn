<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0393a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷37)</font> 第八门第十子摄颂之余 <font face='Arial'>T24, p0393a</h2></font><hr>
<span class='old'>
</a><a name="0392c28" id="0392c28">如是形胜福地。就斯荒野硗确边隅卑陋之</a><a name="0392c29" id="0392c29">所而般涅槃。佛告阿难陀。勿作是语。拘尸那</span><a name="0393a01" id="0393a01">城是边鄙卑陋不可乐处。何以故。阿难陀。此</a><a name="0393a02" id="0393a02">拘尸那城。乃往古昔。有圣王都城。名拘奢</a><a name="0393a03" id="0393a03">伐底。安隐丰乐人民炽盛。纵十二踰缮那。广</a><a name="0393a04" id="0393a04">七踰缮那。城有七重垣院周匝围绕。此等皆</a><a name="0393a05" id="0393a05">以四宝所成。谓金银琉璃水精。城门亦以四</a><a name="0393a06" id="0393a06">宝合成。门门皆有大华表柱。亦以宝成。举高</a><a name="0393a07" id="0393a07">七人。城外渠堑深三人半。其渠边畔砌以宝</a><a name="0393a08" id="0393a08">[<a href='javascript:showpic("images/057507.gif")'>专*瓦</a>]。于七院中各有多罗树而为行列。皆四宝</a><a name="0393a09" id="0393a09">成。金多罗树以银为枝叶华果。银树金装。琉</a><a name="0393a10" id="0393a10">璃树水精装。水精树琉璃装。此等诸树风吹</a><a name="0393a11" id="0393a11">动时。出微妙响悦可众心。于此树间皆有浴</a><a name="0393a12" id="0393a12">池。阶基砌道亦四宝成。四边栏楯亦四宝成。</a><a name="0393a13" id="0393a13">池中多有可爱之华。嗢钵罗钵头摩俱物头</a><a name="0393a14" id="0393a14">分陀利迦。极软华极香华常生华。如是诸华</a><a name="0393a15" id="0393a15">人无护者随其受用。复于池岸有占博迦华</a><a name="0393a16" id="0393a16">摩利迦华美意华。如是等华随时开发。阿难</a><a name="0393a17" id="0393a17">陀。于林树间多诸美女。服妙璎珞随意游从。</a><a name="0393a18" id="0393a18">所须饮食皆能给与。又此城中所有耽着五</a><a name="0393a19" id="0393a19">欲乐者。于此游观皆遂其心。又复常有种种</a><a name="0393a20" id="0393a20">鼓乐。丝竹歌舞出妙音声。皆悉劝赞修诸福</a><a name="0393a21" id="0393a21">业持斋戒等。又阿难陀。于此城中。有王名大</a><a name="0393a22" id="0393a22">善见。七宝具足具四希有。所谓轮宝象宝马</a><a name="0393a23" id="0393a23">宝珠宝女宝主藏宝主兵宝。四希有者。所谓</a><a name="0393a24" id="0393a24">王寿命长远。初为王子。次为太子。次登王位。</a><a name="0393a25" id="0393a25">后修梵行。如是四位一一皆经八万四千岁。</a><a name="0393a26" id="0393a26">是名第一希有。复次其王仪容端正世间无</a><a name="0393a27" id="0393a27">比。是为第二希有。又复少病少恼。所御饮食</a><a name="0393a28" id="0393a28">安隐适时。是为第三希有。又诸人众忠孝事</a><a name="0393a29" id="0393a29">王皆生父想。王亦爱念犹如赤子。王出游时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240392c.htm'><img src='up.gif' border=0></a>
<a href='T240393b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>