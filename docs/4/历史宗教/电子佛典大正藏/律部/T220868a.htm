<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0868a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷42)</font> 药揵度之一 <font face='Arial'>T22, p0868a</h2></font><hr>
<span class='old'>
</a><a name="0867c28" id="0867c28">比丘白佛。佛言听看病人受请不受请。食</a><a name="0867c29" id="0867c29">病人残食。诸比丘先受食已。至彼聚落。有</span><a name="0868a01" id="0868a01">檀越便请食。食已来还至僧伽蓝中。持向</a><a name="0868a02" id="0868a02">者食与诸比丘。诸比丘先已受请不敢受。</a><a name="0868a03" id="0868a03">无人食者便弃之。时有众乌鸟诤食唤呼。</a><a name="0868a04" id="0868a04">尔时世尊。知而故问阿难。诸乌鸟何故唤呼。</a><a name="0868a05" id="0868a05">阿难以此事具白世尊。世尊言。自今已去。</a><a name="0868a06" id="0868a06">听作余食法食。彼应持食至彼比丘前</a><a name="0868a07" id="0868a07">语言。大德我已受请。若已食。看是知是作</a><a name="0868a08" id="0868a08">余食法。彼应取少食之语言。我已食。止</a><a name="0868a09" id="0868a09">汝可食之。应作如是余食法食。尔时有</a><a name="0868a10" id="0868a10">长老上座多知识。村间乞食来。聚在一处</a><a name="0868a11" id="0868a11">食。食已。持残食来至僧伽蓝中。与诸比丘。</a><a name="0868a12" id="0868a12">诸比丘先已受请。不肯食之。无人食者便</a><a name="0868a13" id="0868a13">弃之。时有众乌鸟诤食唤呼。世尊知而故</a><a name="0868a14" id="0868a14">问阿难。诸乌鸟何故唤呼。阿难以此事具</a><a name="0868a15" id="0868a15">白世尊。世尊言。自今已去。听自持食来作</a><a name="0868a16" id="0868a16">余食法得食。应如是作。持食至彼比丘</a><a name="0868a17" id="0868a17">所语言。大德。我已受请。若已食。看是知是</a><a name="0868a18" id="0868a18">作余食法。彼应取少食食已语言。我止汝</a><a name="0868a19" id="0868a19">可食。应作如是余食法食。尔时毗舍佉无</a><a name="0868a20" id="0868a20">夷罗母。大得新果。彼作如是念。我今宁可</a><a name="0868a21" id="0868a21">作食请佛及僧以果布施。即便遣人往</a><a name="0868a22" id="0868a22">僧伽蓝中白言。愿诸大德。受我明日请食。</a><a name="0868a23" id="0868a23">即于其夜办种种美食。明日往白时至。尔</a><a name="0868a24" id="0868a24">时世尊着衣持钵。与千二百五十比丘俱。</a><a name="0868a25" id="0868a25">就毗舍佉无夷罗母请就座而坐。毗舍佉</a><a name="0868a26" id="0868a26">以种种多美饭食饭佛及僧。食已舍钵。更</a><a name="0868a27" id="0868a27">取一卑床却坐一面。时世尊种种方便开化</a><a name="0868a28" id="0868a28">说法。令得欢喜。尔时世尊为说法已从坐</a><a name="0868a29" id="0868a29">而去。时毗舍佉无夷罗母。行食忘不与果。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220867c.htm'><img src='up.gif' border=0></a>
<a href='T220868b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>