<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0227b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷1)</font> 明四波罗夷法之一 <font face='Arial'>T22, p0227b</h2></font><hr>
<span class='old'>
</a><a name="0227a28" id="0227a28">恼众生而得安隐。为诸天人开甘露门。于十</a><a name="0227a29" id="0227a29">六大国莫不宗伏。知见自觉佛所住者。住于</span><a name="0227b01" id="0227b01">天住。住于梵住。住贤圣住。住最胜住。住一切</a><a name="0227b02" id="0227b02">智心。得自在随意所住。是故如来住舍卫</a><a name="0227b03" id="0227b03">国。尔时尊者舍利弗。独一静处结加趺坐</a><a name="0227b04" id="0227b04">正受三昧。三昧觉已作是思惟。有何因缘。诸</a><a name="0227b05" id="0227b05">佛世尊灭度之后法不久住。有何因缘。诸佛</a><a name="0227b06" id="0227b06">世尊灭度之后法教久住。于是尊者舍利弗。</a><a name="0227b07" id="0227b07">晡时从三昧起诣世尊所。头面礼足却坐一</a><a name="0227b08" id="0227b08">面。坐一面已白佛言。世尊。我于静处正受三</a><a name="0227b09" id="0227b09">昧。三昧觉已作是思惟。有何因缘。诸佛世尊</a><a name="0227b10" id="0227b10">灭度之后法不久住。有何因缘。诸佛世尊灭</a><a name="0227b11" id="0227b11">度之后法教久住。尔时佛告舍利弗。有如来</a><a name="0227b12" id="0227b12">不为弟子广说修多罗祇夜授记伽陀忧陀</a><a name="0227b13" id="0227b13">那如是语本生方广未曾有经。舍利弗。诸佛</a><a name="0227b14" id="0227b14">如来不为声闻制戒。不立说波罗提木叉法。</a><a name="0227b15" id="0227b15">是故如来灭度之后法不久住。舍利弗。譬如</a><a name="0227b16" id="0227b16">鬘师鬘师弟子以种种色花着于案上不以</a><a name="0227b17" id="0227b17">线连。若四方风吹则随风散。何以故无线连</a><a name="0227b18" id="0227b18">故。如是舍利弗。如来不广为弟子说九部法。</a><a name="0227b19" id="0227b19">不为声闻制戒。不立说波罗提木叉法。是故</a><a name="0227b20" id="0227b20">如来灭后法不久住。舍利弗。以如来广为弟</a><a name="0227b21" id="0227b21">子说九部法。为声闻制戒。立说波罗提木叉</a><a name="0227b22" id="0227b22">法。是故如来灭度之后教法久住。舍利弗。譬</a><a name="0227b23" id="0227b23">如鬘师鬘师弟子以种种色花以线连之。若</a><a name="0227b24" id="0227b24">四方风吹不随风散。所以者何。以线连故。如</a><a name="0227b25" id="0227b25">是舍利弗。如来广说九部经。为声闻制戒。立</a><a name="0227b26" id="0227b26">说波罗提木叉法。是以如来灭后法得久住。</a><a name="0227b27" id="0227b27">舍利弗。以是因缘故。教法有久住有不久住</a><a name="0227b28" id="0227b28">者。尔时尊者舍利弗。白佛言。唯愿世尊。广说</a><a name="0227b29" id="0227b29">九部经。善为声闻制戒。立说波罗提木叉法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220227a.htm'><img src='up.gif' border=0></a>
<a href='T220227c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>