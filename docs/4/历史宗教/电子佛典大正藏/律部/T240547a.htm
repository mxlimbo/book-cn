<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0547a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷4)</font> <font face='Arial'>T24, p0547a</h2></font><hr>
<span class='old'>
</a><a name="0546c28" id="0546c28">刍言。具寿。莫作是说。彼苾刍是顺法律依法</a><a name="0546c29" id="0546c29">律。语言无虚妄。彼爱乐者我亦爱乐。何以</span><a name="0547a01" id="0547a01">故。彼苾刍非顺法律不依法律。语言皆虚妄。</a><a name="0547a02" id="0547a02">汝莫乐破僧。当乐和合僧。应与僧和合欢喜</a><a name="0547a03" id="0547a03">无诤。一心一说如水乳合。大师教法令得</a><a name="0547a04" id="0547a04">光显安乐久住。具寿。可舍破僧恶见。顺邪违</a><a name="0547a05" id="0547a05">正劝作诤事。坚执而住。诸苾刍如是谏时。舍</a><a name="0547a06" id="0547a06">者善。若不舍者。应可再三殷勤正谏。随教</a><a name="0547a07" id="0547a07">应诘。令舍是事。舍者善。若不舍者僧伽伐尸</a><a name="0547a08" id="0547a08">沙。言好者。陈利益。言恶者。说无益事。言法</a><a name="0547a09" id="0547a09">语者。语词圆足。律语者。合理无差。有释能引</a><a name="0547a10" id="0547a10">实义名曰法语。出柔软言名曰律语。言无虚</a><a name="0547a11" id="0547a11">妄者。谓晓其事方出于言。我亦爱乐者。彼所</a><a name="0547a12" id="0547a12">作事咸称我心。莫作是说等者。劝随正部舍</a><a name="0547a13" id="0547a13">背邪党。此中犯者。始从随顺欲作破僧。皆得</a><a name="0547a14" id="0547a14">恶作罪。众多人谏不肯舍者。得窣吐罗罪。若</a><a name="0547a15" id="0547a15">秉初白乃至羯磨。第二竟时。一一咸得窣吐</a><a name="0547a16" id="0547a16">罗罪。第三竟时如法如律。如大师教正为开</a><a name="0547a17" id="0547a17">谏。违而不舍者。得众教罪。若作非法而众</a><a name="0547a18" id="0547a18">和合。或作如法众不和合。或作非法众不和</a><a name="0547a19" id="0547a19">合。或作似法众不和等。由作谏事不称法故。</a><a name="0547a20" id="0547a20">无犯若犯罪已即应说露。若不尔者。与他同</a><a name="0547a21" id="0547a21">秉一切羯磨。咸得恶作。若他谏时心同恶党。</a><a name="0547a22" id="0547a22">设令不语亦犯众教。有言不同而心乐破犯</a><a name="0547a23" id="0547a23">窣吐罗。若虽言同作不破心。或无破心不同</a><a name="0547a24" id="0547a24">其事者。无犯。若生疑者获窣吐罗。自有破而</a><a name="0547a25" id="0547a25">非闹乱。应为四句。闹乱谓是始从构集破</a><a name="0547a26" id="0547a26">众之事。或有破众非是异住亦为四句。异住</a><a name="0547a27" id="0547a27">谓是异界而住。或有破僧不为别部。亦为四</a><a name="0547a28" id="0547a28">句。别部谓是九清净人。别处而住。一是正主</a><a name="0547a29" id="0547a29">余八名助。齐何名破。谓是天授先领四人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240546c.htm'><img src='up.gif' border=0></a>
<a href='T240547b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>