<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0969b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷12)</font> 毁訾语学处第二 <font face='Arial'>T23, p0969b</h2></font><hr>
<span class='old'>
</a><a name="0969a28" id="0969a28">牛终不食。此若虚者我当死罪。王命臣曰。当</a><a name="0969a29" id="0969a29">依此言看其证验。大臣奉教。便取二牛系之</span><a name="0969b01" id="0969b01">厂内不与水草。时秃角秃尾报大牛曰。岂斯</a><a name="0969b02" id="0969b02">颠倒。唯独我等日出西方幽闭厂中不闻水</a><a name="0969b03" id="0969b03">草。大牛报曰。岂非我许居士子为作保证。于</a><a name="0969b04" id="0969b04">七日中自饿而住。乃至王未信来不食水草。</a><a name="0969b05" id="0969b05">秃尾秃角报大牛曰。若放我者逢石尚啖。况</a><a name="0969b06" id="0969b06">水草耶。大牛报曰。此居士子爱念我等事同</a><a name="0969b07" id="0969b07">父母。岂得违信误彼人耶。秃尾秃角曰。虽实</a><a name="0969b08" id="0969b08">爱念恩同二亲。然常唤我为秃尾秃角。我闻</a><a name="0969b09" id="0969b09">唤时即欲以角决破其腹。大牛闻已默尔而</a><a name="0969b10" id="0969b10">住。彼居士子时复来看。问其牛曰。得安隐不。</a><a name="0969b11" id="0969b11">大牛报曰。我且安隐汝不安隐。居士子曰。何</a><a name="0969b12" id="0969b12">意如此。大牛具说。居士子曰。若如是者我于</a><a name="0969b13" id="0969b13">今夜当急逃走。对王为诳命在须臾。大牛报</a><a name="0969b14" id="0969b14">曰。汝不须走。当与秃尾秃角穿鼻安绳。其纼</a><a name="0969b15" id="0969b15">促系我角。放出之日。若彼违信食水草时。我</a><a name="0969b16" id="0969b16">以双角举鼻令上。汝即报言。今此二牛告第</a><a name="0969b17" id="0969b17">五护世。世人共许有五种拥护者。谓地水火</a><a name="0969b18" id="0969b18">风日。时居士子遂与阱鼻。秃尾秃角报大牛</a><a name="0969b19" id="0969b19">曰。仁当观此苦虐于我。大牛曰。与着璎珞何</a><a name="0969b20" id="0969b20">苦之有。便以拘纼系大者头。至七日已。王及</a><a name="0969b21" id="0969b21">诸臣亲共观视。多水草田放牛令出。秃尾秃</a><a name="0969b22" id="0969b22">角既见水草即便欲食。是时大牛遂以双角</a><a name="0969b23" id="0969b23">举小牛鼻。向日而望。王问臣曰。何意二牛向</a><a name="0969b24" id="0969b24">日而望。时有智臣。白言。大王。今此二牛意欲</a><a name="0969b25" id="0969b25">启王说如是事。非直我二为证。亦兼告彼第</a><a name="0969b26" id="0969b26">五护世。明明白日助我证知。王见是事极生</a><a name="0969b27" id="0969b27">希有。报诸臣曰。畜生无知尚能为人而作保</a><a name="0969b28" id="0969b28">证。事既非虚。宜以彼女共为婚事。便放二牛</a><a name="0969b29" id="0969b29">俱食水草。时居士子既得胜已。娶女为妻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230969a.htm'><img src='up.gif' border=0></a>
<a href='T230969c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>