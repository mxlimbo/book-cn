<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0665b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷8)</font> 断人命学处第三 <font face='Arial'>T23, p0665b</h2></font><hr>
<span class='old'>
</a><a name="0665a28" id="0665a28">有好心愍斯苦者。可以盐醋与之令饮于此。</a><a name="0665a29" id="0665a29">死已当更受生饮母新乳。时诸苾刍尼中有</span><a name="0665b01" id="0665b01">一苾刍尼。名曰圆满。粗壮愚直。闻此语已便</a><a name="0665b02" id="0665b02">作是念。我于善说法律之中得为出家。云何</a><a name="0665b03" id="0665b03">我今舍斯福聚。我今宜可求觅盐醋而施与</a><a name="0665b04" id="0665b04">之。时苾刍尼俱还住处。圆满独诣城中求得</a><a name="0665b05" id="0665b05">盐醋。满一大瓨并瓦瓯六十。持还贼所。时</a><a name="0665b06" id="0665b06">彼诸贼为苦婴缠。饥渴所逼求活无路。见苾</a><a name="0665b07" id="0665b07">刍尼便作是语。善哉圣者我为渴逼。愿以瓨</a><a name="0665b08" id="0665b08">水见相救济。时苾刍尼作求福心。先与瓯已</a><a name="0665b09" id="0665b09">次行盐醋。人皆满器得已便饮。皆悉命终。时</a><a name="0665b10" id="0665b10">苾刍尼暮方还寺寺门已闭。即便扣唤。寺尼</a><a name="0665b11" id="0665b11">问曰。扣门者谁。报言我是圆满。问言汝今何</a><a name="0665b12" id="0665b12">故日暮方还。报言姊妹随喜姊妹随喜。诸苾</a><a name="0665b13" id="0665b13">刍尼问曰。汝作何事为得阿罗汉果。为得不</a><a name="0665b14" id="0665b14">还一来预流果耶。或为僧伽造住处耶。或为</a><a name="0665b15" id="0665b15">僧伽求得饮食妙衣服耶。报言姊妹。仁等更</a><a name="0665b16" id="0665b16">无所作。唯求饮食衣服。苾刍尼问曰。此皆无</a><a name="0665b17" id="0665b17">者汝作何事。圆满报曰。仁等于尸林处。岂不</a><a name="0665b18" id="0665b18">见彼斩手截足六十人乎。答言我见。圆满曰。</a><a name="0665b19" id="0665b19">我为教化多得盐醋。人各饱饮悉已命终。于</a><a name="0665b20" id="0665b20">当生处饮母新乳。诸苾刍尼闻而告曰。痴人</a><a name="0665b21" id="0665b21">以他胜罪填满腹中。而令我等共生随喜。于</a><a name="0665b22" id="0665b22">时圆满闻已追悔。便作是念。将非我犯他胜</a><a name="0665b23" id="0665b23">罪耶。以此因缘告诸苾刍。诸苾刍白佛。佛言。</a><a name="0665b24" id="0665b24">此苾刍尼无犯。若有故心令他死者。得他胜</a><a name="0665b25" id="0665b25">罪。然诸苾刍尼不应于病人处而与其醋令</a><a name="0665b26" id="0665b26">饮命终应作是心。此之病人由斯药故。令得</a><a name="0665b27" id="0665b27">早差者无犯。若苾刍苾刍尼作如是念。由此</a><a name="0665b28" id="0665b28">药故当令命终。若因死者得他胜罪</a><a name="0665b29" id="0665b29"><p>佛在室罗伐城给孤独园。时具寿大目连。将<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230665a.htm'><img src='up.gif' border=0></a>
<a href='T230665c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>