<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0413b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷40)</font> 第八门第十子摄颂之六五百之余及七百结集事 <font face='Arial'>T24, p0413b</h2></font><hr>
<span class='old'>
</a><a name="0413a28" id="0413a28">便入第四边际静虑已。即向安住聚落。彼有</a><a name="0413a29" id="0413a29">苾刍名曰奢侘(此云谄曲)是尊者阿难陀弟子。获</span><a name="0413b01" id="0413b01">阿罗汉住八解脱。是时名称诣奢侘所。顶礼</a><a name="0413b02" id="0413b02">足已白言尊者。合作如是共许净法不。尊者</a><a name="0413b03" id="0413b03">问曰。何谓共许净法。答曰。此诸苾刍作非法</a><a name="0413b04" id="0413b04">不和羯磨。非法和羯磨。法不和羯磨。共许净</a><a name="0413b05" id="0413b05">法。是事合不。尊者曰。不应如是。问曰。如来</a><a name="0413b06" id="0413b06">何处制不许为。答曰。于瞻波城。复问为谁。答</a><a name="0413b07" id="0413b07">为六众苾刍。问得何罪。答言。恶作罪。尊者此</a><a name="0413b08" id="0413b08">是第一事。斯乃违背佛教。如前广说。乃至十</a><a name="0413b09" id="0413b09">事。尊者答曰。若如是者。汝可余处自求善</a><a name="0413b10" id="0413b10">党。我当与汝为法伴侣。彼即辞去。便往僧羯</a><a name="0413b11" id="0413b11">世城。彼有婆瑳尊者。是阿难陀弟子。获阿罗</a><a name="0413b12" id="0413b12">汉住八解脱。是时名称诣婆瑳所。顶礼足已</a><a name="0413b13" id="0413b13">白言尊者。合作如是共许净法不。尊者问曰。</a><a name="0413b14" id="0413b14">何谓共许净法。答问同前。广说乃至十事。奉</a><a name="0413b15" id="0413b15">辞便往波吒离子城。彼有具寿名曰曲安。是</a><a name="0413b16" id="0413b16">时曲安住灭尽定。名称复向具寿善意处。广</a><a name="0413b17" id="0413b17">说十事。乃至奉辞诣流转城。彼有具寿难胜。</a><a name="0413b18" id="0413b18">亦为广说如前十事。乃至顶礼奉辞而去。诣</a><a name="0413b19" id="0413b19">大惠城。彼有具寿善见。亦为广说如前十事。</a><a name="0413b20" id="0413b20">乃至顶礼奉辞而去。次诣俱生城。彼有具寿</a><a name="0413b21" id="0413b21">妙星。亦为广说如前十事。是时具寿妙星闻</a><a name="0413b22" id="0413b22">其说已作如是念。而此具寿先来我处。为当</a><a name="0413b23" id="0413b23">亦至余处说耶。乃知已向余处。妙星念曰。今</a><a name="0413b24" id="0413b24">此具寿。远涉长途必当疲苦。告言汝可住此</a><a name="0413b25" id="0413b25">且为歇息。我往求党。是时名称即住。妙星便</a><a name="0413b26" id="0413b26">往。是时广严城中诸苾刍。悉皆往诣名称弟</a><a name="0413b27" id="0413b27">子之处。问曰。汝邬波驮耶今在何处。答言。</a><a name="0413b28" id="0413b28">往求善党。复问曰。何故求党。答言。为摈汝</a><a name="0413b29" id="0413b29">等。告曰。我等有何违犯而欲驱摈。名称弟子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240413a.htm'><img src='up.gif' border=0></a>
<a href='T240413c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>