<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0061a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷13)</font> 尾施缚多罗缘 <font face='Arial'>T24, p0061a</h2></font><hr>
<span class='old'>
</a><a name="0060c28" id="0060c28">见彼山下。有仙人居住。花果茂盛。有好杂鸟。</a><a name="0060c29" id="0060c29">并有大池。众妙莲花。以覆池上。然彼诸鸟。池</span><a name="0061a01" id="0061a01">中游戏。猎师游行。至其仙所。见彼仙人。发爪</a><a name="0061a02" id="0061a02">并长。身被树皮。由其苦行。身体干枯。在一树</a><a name="0061a03" id="0061a03">下草室之内。猎师见已。合掌礼足。启白大仙。</a><a name="0061a04" id="0061a04">在此苦行。经几许时。仙人曰。我经四十年来。</a><a name="0061a05" id="0061a05">于此苦行。猎师问曰。尔许时中。见希有事不。</a><a name="0061a06" id="0061a06">于时仙人徐徐软语。答言。贤首。汝见此池不。</a><a name="0061a07" id="0061a07">答曰。我见。大师答曰。此池名梵阶。众妙莲</a><a name="0061a08" id="0061a08">花。弥覆其上。有诸杂鸟。居止其中。此池清</a><a name="0061a09" id="0061a09">冷。水如乳味。以花和之。每月十五日。有紧那</a><a name="0061a10" id="0061a10">罗王女名悦意。与五百眷属围绕。将诸香花。</a><a name="0061a11" id="0061a11">来此池沐浴。当浴之时。作诸妓乐。池中诸鸟。</a><a name="0061a12" id="0061a12">闻此美音皆悉止息。我闻之时。情甚悦豫。乃</a><a name="0061a13" id="0061a13">至七日。心大欢乐。贤首。我惟见是希异之事。</a><a name="0061a14" id="0061a14">尔时猎师便自思惟。我于龙子边。得此不空</a><a name="0061a15" id="0061a15">罥索。我因此索。系取悦意。作是念已。至十五</a><a name="0061a16" id="0061a16">日。隐在树间。手持龙索。其紧那罗女来。欲入</a><a name="0061a17" id="0061a17">池洗浴。猎师即掷索。系彼紧那罗女。以系缚</a><a name="0061a18" id="0061a18">之。其女见身被缚。忙惧作声大叫。余同类</a><a name="0061a19" id="0061a19">女。东西奔走去。悦意女方便欲走。猎师见彼</a><a name="0061a20" id="0061a20">端正。即手执之。女曰。汝莫捉我。不堪为夫。</a><a name="0061a21" id="0061a21">我堪与王为妇。猎师告曰。若不急捉。恐汝当</a><a name="0061a22" id="0061a22">走。其女答曰。我今不走。仁若不信。取我髻中</a><a name="0061a23" id="0061a23">之宝。我因此宝。随意腾空。猎师告曰。如何得</a><a name="0061a24" id="0061a24">知髻宝。答曰。若宝在人边。我随人后。猎师手</a><a name="0061a25" id="0061a25">持其宝。索系而进。于时善财童子。因猎而行。</a><a name="0061a26" id="0061a26">猎师遇见善财童子。面貌端严。人所喜见。其</a><a name="0061a27" id="0061a27">女端正。太子若见。必当脱将。作是念已。我</a><a name="0061a28" id="0061a28">宁自奉。其猎师往诣童子所。礼足白言。此之</a><a name="0061a29" id="0061a29">女宝。奉上太子。愿见纳之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240060c.htm'><img src='up.gif' border=0></a>
<a href='T240061b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>