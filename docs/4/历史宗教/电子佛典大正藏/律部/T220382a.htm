<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0382a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷19)</font> 明单提九十二事法之一 <font face='Arial'>T22, p0382a</h2></font><hr>
<span class='old'>
</a><a name="0381c28" id="0381c28"><p>佛住舍卫城。广说如上。尔时尊者阿那律在</a><a name="0381c29" id="0381c29">塔山夏安居竟。还舍卫城礼觐问讯世尊。行</span><a name="0382a01" id="0382a01">路中间日冥欲入聚落求宿止处。时聚落中</a><a name="0382a02" id="0382a02">有一母人。将一女欲出村取水。道路相逢。女见</a><a name="0382a03" id="0382a03">比丘颜貌端正威仪庠序。即生欲想。比丘入</a><a name="0382a04" id="0382a04">聚落。遍求宿处不得。作是念。当还出外于树</a><a name="0382a05" id="0382a05">下宿。即便还出。复逢彼母子。时女问母言。此</a><a name="0382a06" id="0382a06">沙门向冥欲何处去。答言。不知。女言。阿母可</a><a name="0382a07" id="0382a07">问。母即问言。沙门向冥出聚落欲至何所。答</a><a name="0382a08" id="0382a08">言。我入聚落求宿处不得。欲还出外树下止</a><a name="0382a09" id="0382a09">宿。女语母言。可将归家借其宿处。母即语言。</a><a name="0382a10" id="0382a10">沙门随我还家。当借宿处。比丘即随还至家</a><a name="0382a11" id="0382a11">与一房语言。沙门此中可宿。比丘即敷草蓐</a><a name="0382a12" id="0382a12">结跏趺坐。母子食讫。还自眠处。是比丘道行</a><a name="0382a13" id="0382a13">疲极偃息而卧。女伺母眠熟已。除除窃起至</a><a name="0382a14" id="0382a14">比丘所牵其草蓐。比丘觉已。起正身坐。女人</a><a name="0382a15" id="0382a15">性弱即便却去。去已比丘。还复卧。此女须臾</a><a name="0382a16" id="0382a16">复来。如世尊所说。有五种人。夜多不眠。何等</a><a name="0382a17" id="0382a17">五。女人起欲想忆男子故。夜多不眠。男子起</a><a name="0382a18" id="0382a18">欲想。忆女人故。夜多不眠。贼有盗心。夜多</a><a name="0382a19" id="0382a19">不眠。王忧念国事故。夜多不眠。精进比丘修</a><a name="0382a20" id="0382a20">习道业。夜多不眠。此女人不得眠。复窃起</a><a name="0382a21" id="0382a21">来牵其草蓐。比丘觉已起正身坐。乃至。夜</a><a name="0382a22" id="0382a22">了。明日至佛所。佛遥见已。知而故问。谁娆触</a><a name="0382a23" id="0382a23">汝。颜色不悦。即以上事具白世尊。佛告诸</a><a name="0382a24" id="0382a24">比丘。依止舍卫城住者。皆悉令集以十利故。</a><a name="0382a25" id="0382a25">为诸比丘制戒。乃至已闻者当重闻。若比丘</a><a name="0382a26" id="0382a26">与女人同室宿。波夜提</a><a name="0382a27" id="0382a27"><p>比丘者。如上说。女人者。若母姊妹。若大若</a><a name="0382a28" id="0382a28">小。在家出家。室者。同障同覆。宿者俱眠。波</a><a name="0382a29" id="0382a29">夜提。波夜提者。如上说。共一房有隔别户无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220381c.htm'><img src='up.gif' border=0></a>
<a href='T220382b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>