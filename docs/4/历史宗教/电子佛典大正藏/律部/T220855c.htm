<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0855c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷40)</font> 衣揵度 <font face='Arial'>T22, p0855c</h2></font><hr>
<span class='old'>
</a><a name="0855b28" id="0855b28">丘带断坏。听补治。复不知云何补治。佛言。</a><a name="0855b29" id="0855b29">若重綖更缝。若边坏听线编。若带头须坏。</span><a name="0855c01" id="0855c01">听更以线续若缝。尔时比丘。不系僧祇</a><a name="0855c02" id="0855c02">支入聚落行。使衣堕形露。佛言。不应不</a><a name="0855c03" id="0855c03">系衣入聚落。听安带若缝。尔时舍利弗入</a><a name="0855c04" id="0855c04">白衣舍。患风吹割截衣堕肩。诸比丘白佛。</a><a name="0855c05" id="0855c05">佛言。听肩头安钩纽</a><a name="0855c06" id="0855c06"><p>尔时世尊。在王舍城。与千二百五十比丘</a><a name="0855c07" id="0855c07">俱人间慢行。尔时比丘多持衣。或头戴或肩</a><a name="0855c08" id="0855c08">担或带着腰中。时有比丘。字伽梵婆提。诣</a><a name="0855c09" id="0855c09">恒水边。佛欲渡处。即以神力断水。时佛渡</a><a name="0855c10" id="0855c10">水已。见诸比丘多持衣或头戴或肩担或带</a><a name="0855c11" id="0855c11">着腰中。见已念言。此诸比丘多持衣如是。</a><a name="0855c12" id="0855c12">我宁可为诸比丘制衣多少令有齐限。若</a><a name="0855c13" id="0855c13">过不应畜。尔时世尊。从婆阇国人间慢行。</a><a name="0855c14" id="0855c14">诣毗舍离。尔时庵婆罗婆提。闻佛与千二百</a><a name="0855c15" id="0855c15">五十比丘俱人间慢行来诣毗舍离。即乘车</a><a name="0855c16" id="0855c16">往世尊所。遥见世尊相好端严。恭敬欢喜。</a><a name="0855c17" id="0855c17">即时下车往诣佛所。头面礼足却住一面。</a><a name="0855c18" id="0855c18">尔时世尊。为说法劝化。令得欢喜。闻佛说</a><a name="0855c19" id="0855c19">法已。踊跃欢喜白佛言。唯愿世尊。受我明</a><a name="0855c20" id="0855c20">日请食。并比丘僧。在我园一宿。时世尊默</a><a name="0855c21" id="0855c21">然许可。彼知佛许已。头面礼足绕佛而去</a><a name="0855c22" id="0855c22"><p>尔时世尊。住毗舍离在庵婆罗园中。诸梨</a><a name="0855c23" id="0855c23">奢。闻佛与千二百五十弟子人间慢行来</a><a name="0855c24" id="0855c24">诣毗舍离。着种种衣服璎珞。乘种种车。往</a><a name="0855c25" id="0855c25">迎世尊。诸梨奢。或有着绀色璎珞衣服。</a><a name="0855c26" id="0855c26">乘绀色车马。绀色侍从。绀色刀鉾幡盖。绀色</a><a name="0855c27" id="0855c27">珠毛拂。青黄赤白黑车马侍从严饰亦复如</a><a name="0855c28" id="0855c28">是。如是有五百梨奢。诣世尊所。时庵婆罗</a><a name="0855c29" id="0855c29">婆提迎佛还道。遇诸梨奢。亦不避道。车盖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220855b.htm'><img src='up.gif' border=0></a>
<a href='T220856a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>