<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0388b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷20)</font> 明单提九十二事法之一 <font face='Arial'>T22, p0388b</h2></font><hr>
<span class='old'>
</a><a name="0388a28" id="0388a28">石若隔草立听。彼有说者我当忆持。作是因</a><a name="0388a29" id="0388a29">缘不异者。波夜提。波夜提者。如上说。若二</span><a name="0388b01" id="0388b01">比丘在堂里私语。若比丘欲入者应弹指动</a><a name="0388b02" id="0388b02">脚作声。若前人默然者应还出。若前人故语</a><a name="0388b03" id="0388b03">不止者入无罪。若一比丘先在堂内坐。二比</a><a name="0388b04" id="0388b04">丘私语从外入来。堂内比丘不得默然应弹</a><a name="0388b05" id="0388b05">指动脚作声。若默然者堂内比丘应出若比</a><a name="0388b06" id="0388b06">丘共余比丘斗诤结恨。作是骂詈我。要当杀</a><a name="0388b07" id="0388b07">此恶人。然后舍去。比丘闻已得语彼人。长老</a><a name="0388b08" id="0388b08">好自警备。我闻有恶声。有诸客比丘来。若在</a><a name="0388b09" id="0388b09">讲堂温室禅坊中。若摩摩帝若知事人往看。</a><a name="0388b10" id="0388b10">客比丘闻客比丘作是言。长老我等当盗某</a><a name="0388b11" id="0388b11">库藏某塔物。某僧净厨某比丘衣钵。闻是语</a><a name="0388b12" id="0388b12">已默然应还。还已应众僧中唱言。诸大德。某</a><a name="0388b13" id="0388b13">库藏某塔物。某僧净厨某比丘衣钵。当警备。</a><a name="0388b14" id="0388b14">我闻恶声。应使前人知。若比丘多有弟子日</a><a name="0388b15" id="0388b15">暮窃来。按行诸房知如法不。若闻说世俗谈</a><a name="0388b16" id="0388b16">话。若说王说贼。如是种种言说不得便入呵</a><a name="0388b17" id="0388b17">责。待自来已。然后诲责曰。汝等信心出家。食</a><a name="0388b18" id="0388b18">人信施。应坐禅诵经。云何论说世俗非法之</a><a name="0388b19" id="0388b19">事。此非出家随顺善法。若闻论经说义问难</a><a name="0388b20" id="0388b20">答对。不得便入赞叹待自来已。然后赞美。汝</a><a name="0388b21" id="0388b21">等能共论经说义讲佛法事。如世尊说。比丘</a><a name="0388b22" id="0388b22">集时当行二法。一者贤圣默然。二者讲论法</a><a name="0388b23" id="0388b23">义。若比丘入聚落行语而去。后比丘来不得</a><a name="0388b24" id="0388b24">默然。应謦欬动脚作声。若前人故语者。随进</a><a name="0388b25" id="0388b25">无罪。若比丘前去后比丘行语而来。前比丘</a><a name="0388b26" id="0388b26">不得默然。应謦欬动脚作声。若比丘绕塔时</a><a name="0388b27" id="0388b27">食后欲入林中坐禅时。亦复如是。是故说</a><a name="0388b28" id="0388b28"><p>佛住舍卫城。广说如上。尔时比丘僧集欲与</a><a name="0388b29" id="0388b29">优波难陀共行弟子依止弟子。作举羯磨。时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220388a.htm'><img src='up.gif' border=0></a>
<a href='T220388c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>