<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0132c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷19)</font> 第三分之四自恣法 <font face='Arial'>T22, p0132c</h2></font><hr>
<span class='old'>
</a><a name="0132b28" id="0132b28">自恣汝不应忧。彼无利益住汝自恣。汝不应</a><a name="0132b29" id="0132b29">忧。彼以恶意住汝自恣。汝不应忧。彼非软语</span><a name="0132c01" id="0132c01">住汝自恣。汝不应忧</a><a name="0132c02" id="0132c02"><p>优波离问佛若比丘入僧中应以几法。佛言。</a><a name="0132c03" id="0132c03">应以五法。一下意。二慈心三恭敬。四知次第</a><a name="0132c04" id="0132c04">坐处。五不论说余事。复有五法。不应反抄</a><a name="0132c05" id="0132c05">衣不应左右反抄衣。不应叉腰。不应覆头。</a><a name="0132c06" id="0132c06">应恭敬僧。优波离问佛。比丘有几法得与僧</a><a name="0132c07" id="0132c07">和合羯磨。佛言。有五法得与僧和合羯磨。应</a><a name="0132c08" id="0132c08">同见应随僧应信有事应自往若与欲复语。</a><a name="0132c09" id="0132c09">优波离。若有僧事不应不往。若不往则异于</a><a name="0132c10" id="0132c10">僧。有五种见。于僧事为不如法。应心念而</a><a name="0132c11" id="0132c11">口语。应口语而心念。非法助僧。助非法人。犯</a><a name="0132c12" id="0132c12">言不犯。若反上为如法</a><a name="0132c13" id="0132c13"><p>有一比丘。自恣日犯突吉罗罪。向余比丘说。</a><a name="0132c14" id="0132c14">半云是突吉罗。半云是恶说。二部中各有持</a><a name="0132c15" id="0132c15">律聪明智慧有惭愧心乐学戒法。共诤不决。</a><a name="0132c16" id="0132c16">以住自恣。诸比丘不知云何。以是白佛。佛言。</a><a name="0132c17" id="0132c17">应一比丘将至眼见耳不闻处教作恶说悔过</a><a name="0132c18" id="0132c18">还白僧。彼比丘已作法。僧应自恣。诸比丘不</a><a name="0132c19" id="0132c19">得问作何等法。问者突吉罗。复有一比丘。自</a><a name="0132c20" id="0132c20">恣日犯突吉罗罪。向余比丘说。半云是波罗</a><a name="0132c21" id="0132c21">提提舍尼。半云是突吉罗。乃至半云是波罗</a><a name="0132c22" id="0132c22">夷。半云是突吉罗。二部中各有持律聪明智</a><a name="0132c23" id="0132c23">慧有惭愧心乐学戒法。共诤不决。以住自恣。</a><a name="0132c24" id="0132c24">诸比丘不知云何。以是白佛。佛言。应一比</a><a name="0132c25" id="0132c25">丘将至眼见耳不闻处教作突吉罗悔过还白</a><a name="0132c26" id="0132c26">僧。彼比丘已作法。僧应自恣。诸比丘不得问</a><a name="0132c27" id="0132c27">作何等法。问者突吉罗。犯波罗提提舍尼乃</a><a name="0132c28" id="0132c28">至偷罗遮亦如是。若犯僧伽婆尸沙。若犯波</a><a name="0132c29" id="0132c29">罗夷。应白羯磨停此事。大德僧听。今停此事。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220132b.htm'><img src='up.gif' border=0></a>
<a href='T220133a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>