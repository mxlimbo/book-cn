<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0889c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷48)</font> 九十波逸底迦法 入王宫门学处第八十二之一 <font face='Arial'>T23, p0889c</h2></font><hr>
<span class='old'>
</a><a name="0889b28" id="0889b28">乃至水界火界风界空界识界。又念色蕴是</a><a name="0889b29" id="0889b29">我。我有色蕴。受想行识亦复如是。汝等苾刍</span><a name="0889c01" id="0889c01">若起如是我我所想。于自于他情生耽着。弃</a><a name="0889c02" id="0889c02">背正教欣乐邪道。便当堕落生死海中。受诸</a><a name="0889c03" id="0889c03">苦恼无有出期。譬如无智商人弃天马教。爱</a><a name="0889c04" id="0889c04">罗刹女堕大海中。汝诸苾刍若于自身不作</a><a name="0889c05" id="0889c05">是念。眼即是我。我有于眼。乃至耳鼻舌身意。</a><a name="0889c06" id="0889c06">色即是我。我有于色。乃至声香味触法。地界</a><a name="0889c07" id="0889c07">是我。我有于地。乃至水界火界风界空界识</a><a name="0889c08" id="0889c08">界。色蕴是我。我有色蕴。受想行识亦复如是。</a><a name="0889c09" id="0889c09">汝等苾刍若能不作如是我我所想。于自于</a><a name="0889c10" id="0889c10">他情无耽着。受行正教弃背邪道。即不堕落</a><a name="0889c11" id="0889c11">生死海中。安隐快乐趣涅槃城。譬如有智商</a><a name="0889c12" id="0889c12">主受天马教。弃罗刹女能出大海至赡部洲。</a><a name="0889c13" id="0889c13">尔时世尊说伽他曰</a><a name="0889c14" id="0889c14"><p class='lg'>　　诸有无智人　　　不信于佛教</a><br><a name="0889c15" id="0889c15">　　当受轮回苦　　　如爱罗刹女</a><br><a name="0889c16" id="0889c16">　　若有智慧人　　　遵奉于佛教</a><br><a name="0889c17" id="0889c17">　　当出生死海　　　如随天马言　</p></a><a name="0889c18" id="0889c18"><p>尔时世尊。告诸苾刍。彼诸商人不能奉持天</a><a name="0889c19" id="0889c19">马教故。于大海中悉皆堕落。被罗刹女之所</a><a name="0889c20" id="0889c20">啖食。唯商主师子胤。受天马教坚心专一。安</a><a name="0889c21" id="0889c21">隐能得出于大海至赡部洲。时师子胤妻大</a><a name="0889c22" id="0889c22">罗刹女。不寻其夫住在城内。诸罗刹女俱来</a><a name="0889c23" id="0889c23">告曰。如我等辈寻觅逃夫。持以归还俱共啖</a><a name="0889c24" id="0889c24">食。汝夫主去竟不远求。准此情状遣还赡部。</a><a name="0889c25" id="0889c25">若即寻觅获得者善。若不得者我当食汝不</a><a name="0889c26" id="0889c26">应致恨。彼既闻已极生忧怖。告诸罗刹女曰。</a><a name="0889c27" id="0889c27">汝等固执苦令觅者。我今宜往赡部洲内擒</a><a name="0889c28" id="0889c28">捉将来。众罗刹女曰。斯为甚善。时商主妇即</a><a name="0889c29" id="0889c29">自腾虚超越大海。屈伸臂顷至赡部洲。化作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230889b.htm'><img src='up.gif' border=0></a>
<a href='T230890a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>