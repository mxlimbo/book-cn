<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0055b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷8)</font> 初分之五堕初 <font face='Arial'>T22, p0055b</h2></font><hr>
<span class='old'>
</a><a name="0055a28" id="0055a28">其家。或假贷不果。或市买不得。明日食具已</a><a name="0055a29" id="0055a29">办。唱言时到。众僧着衣持钵。往诣其家就坐</span><a name="0055b01" id="0055b01">而坐。行水下食。六群比丘言。何以无有乳酪</a><a name="0055b02" id="0055b02">酥油鱼肉。答言。假贷不果市买不得。六群比</a><a name="0055b03" id="0055b03">丘便倒钵而去。诸白衣咸作是言。此等不得</a><a name="0055b04" id="0055b04">美食倒钵而去。为是国王为是大臣。夫出家</a><a name="0055b05" id="0055b05">者。为求解脱乞食趣足。而今云何反着美味。</a><a name="0055b06" id="0055b06">无沙门行破沙门法。诸长老比丘闻。种种呵</a><a name="0055b07" id="0055b07">责。以是白佛。佛以是事集比丘僧。问六群比</a><a name="0055b08" id="0055b08">丘。汝实尔不。答言。实尔世尊。佛种种呵责</a><a name="0055b09" id="0055b09">已。告诸比丘。今为诸比丘结戒。从今是戒应</a><a name="0055b10" id="0055b10">如是说。若比丘到白衣家。求乳酪酥油鱼肉</a><a name="0055b11" id="0055b11">者波逸提。后诸比丘得诸美食。不敢啖或啖</a><a name="0055b12" id="0055b12">已出罪悔过。以是白佛。佛以是事集比丘僧。</a><a name="0055b13" id="0055b13">告诸比丘。若不索美食自得而啖。犯波逸提</a><a name="0055b14" id="0055b14">者无有是处。从今是戒应如是说。若比丘到</a><a name="0055b15" id="0055b15">诸白衣家。求如是美食乳酪酥油鱼肉。若得</a><a name="0055b16" id="0055b16">啖波逸提。有诸病比丘。医教食美食。诸比丘</a><a name="0055b17" id="0055b17">言。佛不听我索。云何可得。作是念。佛听我索</a><a name="0055b18" id="0055b18">此食者病乃得差。以是白佛。佛以是事集</a><a name="0055b19" id="0055b19">比丘僧。告诸比丘。今听病比丘索美食。从今</a><a name="0055b20" id="0055b20">是戒应如是说。若诸家中有如是美食乳酪</a><a name="0055b21" id="0055b21">酥油鱼肉。若比丘无病为己索得食者波逸</a><a name="0055b22" id="0055b22">提。若为病比丘索。若从亲里家。若知识家索。</a><a name="0055b23" id="0055b23">皆不犯。沙弥突吉罗(四十一竟)</a><a name="0055b24" id="0055b24"><p>佛在舍卫城。尔时跋难陀。常受一婆罗门供</a><a name="0055b25" id="0055b25">养。后时着衣持钵往到其家。婆罗门不在。便</a><a name="0055b26" id="0055b26">与其妇独坐共语。时婆罗门淫欲心发。中道</a><a name="0055b27" id="0055b27">而还。见跋难陀与妇共语。作是念。今此比丘</a><a name="0055b28" id="0055b28">说法非行欲时。便还出外。欲心转盛。须臾复</a><a name="0055b29" id="0055b29">入。跋难陀犹故未去。复如前念。抑制而出。须<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220055a.htm'><img src='up.gif' border=0></a>
<a href='T220055c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>