<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0287c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷18)</font> 第三门第四子摄颂之余 <font face='Arial'>T24, p0287c</h2></font><hr>
<span class='old'>
</a><a name="0287b28" id="0287b28">此是业熟知欲如何。舍利子言。具寿。岂非大</a><a name="0287b29" id="0287b29">师声闻众中称说神通最为第一。何乃至斯。</span><a name="0287c01" id="0287c01">答曰。业力持故我于神字尚不能忆。况发通</a><a name="0287c02" id="0287c02">耶。时舍利子以七条衣裹襆其身犹若婴儿</a><a name="0287c03" id="0287c03">抱持至寺。诸人惊集问舍利子。尊者何缘身</a><a name="0287c04" id="0287c04">至如此。答曰。执杖外道打令烂熟。遂缓下衣</a><a name="0287c05" id="0287c05">徐置于地。时诸苾刍问舍利子曰。岂非大师</a><a name="0287c06" id="0287c06">声闻众中。说尊者目连神通第一。答言。实说。</a><a name="0287c07" id="0287c07">仁等当知。业力最大。然大目连有大气力。以</a><a name="0287c08" id="0287c08">足右指蹴天帝释战胜之宫。能令摇动几欲</a><a name="0287c09" id="0287c09">崩倒。于声闻中如来赞说有大威力神通第</a><a name="0287c10" id="0287c10">一。然由前世业力所持。于神字尚不能忆。况</a><a name="0287c11" id="0287c11">发于通。是时目连作如是念。我以不净无用</a><a name="0287c12" id="0287c12">之身。亲于佛边而为给侍。奉行教命随力随</a><a name="0287c13" id="0287c13">能无有违犯。于佛教主少酬恩惠。谁于德海</a><a name="0287c14" id="0287c14">尽能报谢。我于此身不能荷负。无边苦器深</a><a name="0287c15" id="0287c15">生厌离。当求寂静无宜久停。即留命行舍其</a><a name="0287c16" id="0287c16">寿行。时有苾刍未得圣道者。见是事已极生</a><a name="0287c17" id="0287c17">忧恼起出离心。即往林中阿兰若处。受下卧</a><a name="0287c18" id="0287c18">具少欲自居。屏弃人间专修寂静。于时王舍</a><a name="0287c19" id="0287c19">城中并余住处人皆普闻。执杖外道共打圣者</a><a name="0287c20" id="0287c20">大目干连。遍身支节悉皆烂熟碎如捶[<a href='javascript:showpic("images/026240.gif")'>竺-二+韦</a>]。</a><a name="0287c21" id="0287c21">时舍利子自以衣裹。犹若婴儿持至竹园。仅</a><a name="0287c22" id="0287c22">有残命极受苦痛不久将死。时有百千大众</a><a name="0287c23" id="0287c23">总萃竹园。诸臣白王。执杖外道共打圣者大</a><a name="0287c24" id="0287c24">目干连。遍身支节碎如捶[<a href='javascript:showpic("images/026240.gif")'>竺-二+韦</a>]。时舍利子自</a><a name="0287c25" id="0287c25">以衣裹犹若婴儿持至园中。仅有残命极受</a><a name="0287c26" id="0287c26">苦痛不久将死。王既闻已深生痛惜。便与内</a><a name="0287c27" id="0287c27">宫太子宰相城内诸人。悉皆云集诣竹园中。</a><a name="0287c28" id="0287c28">诸人见王即便开路。至尊者所涕泪横流。犹</a><a name="0287c29" id="0287c29">如大树崩倒于地。执足号啼悲哽言曰。圣者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240287b.htm'><img src='up.gif' border=0></a>
<a href='T240288a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>