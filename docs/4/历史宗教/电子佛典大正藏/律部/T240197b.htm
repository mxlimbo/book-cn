<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0197b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷19)</font> <font face='Arial'>T24, p0197b</h2></font><hr>
<span class='old'>
</a><a name="0197a28" id="0197a28">弟有分。妻报夫曰。若当如此。汝今儿子极多。</a><a name="0197a29" id="0197a29">既分财物。当须杀却[<a href='javascript:showpic("images/001244.gif")'>仁-二+尔</a>]弟。其夫闻已。凡夫之</span><a name="0197b01" id="0197b01">人为贪财物无不造罪。即作方计报其弟曰</a><a name="0197b02" id="0197b02">今者可共往入山中采取花果。至于山中。兄</a><a name="0197b03" id="0197b03">取大石打弟头碎。因即命终。佛告诸苾刍。</a><a name="0197b04" id="0197b04">兄者即是提婆达多。弟者即是我身。于彼时</a><a name="0197b05" id="0197b05">中乃生怨恶</a><a name="0197b06" id="0197b06"><p>佛告诸苾刍。我更说提婆达多共我作怨恶</a><a name="0197b07" id="0197b07">缘起。于往昔时。旷野中有一大村。有一居士。</a><a name="0197b08" id="0197b08">同族姓家婚娶一女。共为欢乐游戏。后时怀</a><a name="0197b09" id="0197b09">妊一子。月满已后便生一女。形貌端严人所</a><a name="0197b10" id="0197b10">爱乐。居士曰。有人先来从我乞者。我当与女</a><a name="0197b11" id="0197b11">时有一婆罗门来乞。口云无病。居士告言。我</a><a name="0197b12" id="0197b12">有一女奉赏与汝。时婆罗门曰。我占时候日</a><a name="0197b13" id="0197b13">星。非是稳便。我今不受。待于后时日星稳便。</a><a name="0197b14" id="0197b14">我当来取。说此语已便即退去。别有一时。复</a><a name="0197b15" id="0197b15">有婆罗门。为求乞故还至彼家。口云无病。乞</a><a name="0197b16" id="0197b16">与我物。答言我有一女奉赏与汝。报言。先有</a><a name="0197b17" id="0197b17">一婆罗门。来乞之时何不与女。居士答言。彼</a><a name="0197b18" id="0197b18">为星宿不便。口云星宿稳便来取此女。时婆</a><a name="0197b19" id="0197b19">罗门言。我受此女。问曰何不看星宿相宜即</a><a name="0197b20" id="0197b20">受。时婆罗门便为颂即受此女。受得女已即</a><a name="0197b21" id="0197b21">便归还。先来乞者闻别有人来乞女去。即来</a><a name="0197b22" id="0197b22">诣彼婆罗门所告言。此女先受得。因何将我</a><a name="0197b23" id="0197b23">女归来。答曰。汝为瞻星非是稳便。不取此女。</a><a name="0197b24" id="0197b24">我不看星宿稳便遂取此女。时彼婆罗门乃</a><a name="0197b25" id="0197b25">生怨恶嗔恚。从此即生怨害之心。佛告诸苾</a><a name="0197b26" id="0197b26">刍。尔时后来求乞得女婆罗门者。即是我身</a><a name="0197b27" id="0197b27">是也。其先来婆罗门看星宿稳便者。即是提</a><a name="0197b28" id="0197b28">婆达多是也。时佛世尊在王舍城竹林园中。</a><a name="0197b29" id="0197b29">时未生怨王有一大象。名曰护财。极大狞恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240197a.htm'><img src='up.gif' border=0></a>
<a href='T240197c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>