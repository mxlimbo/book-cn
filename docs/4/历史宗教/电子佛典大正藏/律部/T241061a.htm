<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1061a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷5)</font> 杂品第十九 <font face='Arial'>T24, p1061a</h2></font><hr>
<span class='old'>
</a><a name="1060c28" id="1060c28">具诸所须。瓶盆烛灯床卧敷具。臭秽流处</a><a name="1060c29" id="1060c29">为作桥蹬。津济渡头施桥船筏。不能渡者</span><a name="1061a01" id="1061a01">自往渡之。老小羸瘦无筋力者。自手携将而</a><a name="1061a02" id="1061a02">令得过。路次作塔种花果树。见怖畏者辄</a><a name="1061a03" id="1061a03">为救藏。以物善语诱喻捕者。若见行者次至</a><a name="1061a04" id="1061a04">崄处。辄前扶接令得过崄。若见失土破亡之</a><a name="1061a05" id="1061a05">人。随宜给与善言慰喻。远行疲极当为洗浴。</a><a name="1061a06" id="1061a06">按摩手足施以床座。若无床座以草为敷。热</a><a name="1061a07" id="1061a07">时以扇衣裳作荫。寒时施火衣服温暖。若</a><a name="1061a08" id="1061a08">自为之若教人为。贩卖市易教令依平。无贪</a><a name="1061a09" id="1061a09">小利共相中欺。见行路者示道非道道者所</a><a name="1061a10" id="1061a10">谓多饶水草无有贼盗。宣说非道多诸患难。</a><a name="1061a11" id="1061a11">见人靴量衣裳钵盂朽故坏者。即为缝补浣</a><a name="1061a12" id="1061a12">染熏治。有患鼠蛇壁虱毒虫能为除遣。</a><a name="1061a13" id="1061a13">施人如意摘抓耳钩。缝治浣濯招提僧物。</a><a name="1061a14" id="1061a14">谓坐卧具厕上安置净水澡豆净灰土等。若自</a><a name="1061a15" id="1061a15">造作衣服钵器。先奉上佛并令父母师长和</a><a name="1061a16" id="1061a16">上先一受用。然后自服。若上佛者以花香赎。</a><a name="1061a17" id="1061a17">凡所食啖要先施于沙门梵志。然后自食。见</a><a name="1061a18" id="1061a18">远至者濡言问讯。施以净水洗浴身体与油</a><a name="1061a19" id="1061a19">涂足。香花杨枝澡豆灰土。香油香水蜜毗钵</a><a name="1061a20" id="1061a20">罗舍勒小衣。作涂油者洗已复以种种香花丸</a><a name="1061a21" id="1061a21">药散药。饮食浆水随所须施。复施剃刀漉水</a><a name="1061a22" id="1061a22">囊等。针缕衣纳纸笔墨等。若不能常随斋日</a><a name="1061a23" id="1061a23">施。若见盲者自前捉手施杖示道。若见有苦</a><a name="1061a24" id="1061a24">亡失财物父母丧没。当以财给善语说法慰</a><a name="1061a25" id="1061a25">喻劝谏。善说烦恼福德二果。善男子。若能</a><a name="1061a26" id="1061a26">修集如是施者。名净施主。善男子。菩萨二</a><a name="1061a27" id="1061a27">种。一者在家二者出家。出家菩萨为净施主</a><a name="1061a28" id="1061a28">是不为难。在家菩萨为净施主是乃为难。何</a><a name="1061a29" id="1061a29">以故。在家之人多恶因缘所缠绕故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241060c.htm'><img src='up.gif' border=0></a>
<a href='T241061b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>