<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本说一切有部毗奈耶颂 0652b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本说一切有部毗奈耶颂</font> <font face='Arial'>(卷3)</font> 下明于十七跋窣睹等中述其要事 <font face='Arial'>T24, p0652b</h2></font><hr>
<span class='old'>
</a><br><a name="0652a28" id="0652a28">　　若苾刍身死　　　自他财杂乱</a><br><a name="0652a29" id="0652a29">　　宜应将钵等　　　置在于僧前</span><br><a name="0652b01" id="0652b01">　　观知是亡物　　　即应如法分</a><br><a name="0652b02" id="0652b02">　　所有诸宝等　　　准教而处分</a><br><a name="0652b03" id="0652b03">　　苾刍身若死　　　还合苾刍分</a><br><a name="0652b04" id="0652b04">　　当时无苾刍　　　尼众应分取</a><br><a name="0652b05" id="0652b05">　　苾刍尼若死　　　苾刍尼合得</a><br><a name="0652b06" id="0652b06">　　如其尼若无　　　苾刍应作主</a><br><a name="0652b07" id="0652b07">　　俗舍苾刍死　　　无僧由俗人</a><br><a name="0652b08" id="0652b08">　　宜可与先来　　　俱来与求者</a><br><a name="0652b09" id="0652b09">　　两人俱并乞　　　斯应与二人</a><br><a name="0652b10" id="0652b10">　　或随施主情　　　与者宜当受</a><br><a name="0652b11" id="0652b11">　　或时近多寺　　　此家苾刍亡</a><br><a name="0652b12" id="0652b12">　　随其头所指　　　合得亡衣钵</a><br><a name="0652b13" id="0652b13">　　苾刍负他债　　　忽尔卒身亡</a><br><a name="0652b14" id="0652b14">　　应须细问知　　　众用亡衣与</a><br><a name="0652b15" id="0652b15">　　若是知事人　　　为众取他物</a><br><a name="0652b16" id="0652b16">　　应将众物与　　　还债善筹量</a><br><a name="0652b17" id="0652b17">　　凡是知事人　　　向他边取物</a><br><a name="0652b18" id="0652b18">　　宜应告上座　　　保券可分明</a><br><a name="0652b19" id="0652b19">　　送死幡衣等　　　持来施苾刍</a><br><a name="0652b20" id="0652b20">　　受取理无伤　　　令其福增长</a><br><a name="0652b21" id="0652b21">　　若彼情生悔　　　还来索此衣</a><br><a name="0652b22" id="0652b22">　　苾刍应尽还　　　勿令忧火迫</a><br><a name="0652b23" id="0652b23">　　被举共好人　　　同居随一死</a><br><a name="0652b24" id="0652b24">　　亡衣好人得　　　举者不应分</a><br><a name="0652b25" id="0652b25">　　若无持戒人　　　被举有人死</a><br><a name="0652b26" id="0652b26">　　虽举未蒙解　　　宜应共分物</a><br><a name="0652b27" id="0652b27">　　既有明书券　　　出物与他人</a><br><a name="0652b28" id="0652b28">　　为众若身亡　　　众应依契索</a><br><a name="0652b29" id="0652b29">　　合入众与众　　　制底亦皆然<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240652a.htm'><img src='up.gif' border=0></a>
<a href='T240652c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>