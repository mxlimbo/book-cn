<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0954a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷9)</font> 第三部三十三舍堕事 从非亲苾刍取衣学处第五 <font face='Arial'>T23, p0954a</h2></font><hr>
<span class='old'>
</a><a name="0953c28" id="0953c28">君等当知。如斯可畏大闇林中。一苾刍尼能</a><a name="0953c29" id="0953c29">宿于此。即便往诣贼将军所。将军问曰。仁于</span><a name="0954a01" id="0954a01">林内颇见希奇事不。答言见有。如斯可畏大</a><a name="0954a02" id="0954a02">闇林中。一苾刍尼能宿于此。将军闻已告防</a><a name="0954a03" id="0954a03">守人曰。我试往看。便见苾刍尼。颜容端正人</a><a name="0954a04" id="0954a04">所乐观。寂定威仪睹而深敬。叹曰。今此林中</a><a name="0954a05" id="0954a05">有二可爱。所谓朗月光明。及苾刍尼希奇容</a><a name="0954a06" id="0954a06">彩。将军曰。宜应唤起我奉其食。彼还俗人报</a><a name="0954a07" id="0954a07">曰。此不非时食。将军曰。林中苾刍尼有二可</a><a name="0954a08" id="0954a08">爱。所谓容仪端正。不非时食。将军曰。令</a><a name="0954a09" id="0954a09">其饮酒。彼还报曰。此不饮酒。将军曰。于此</a><a name="0954a10" id="0954a10">林中复有二种可爱。所谓苾刍尼颜容端正。</a><a name="0954a11" id="0954a11">不饮诸酒。将军曰。今我幸会遇上福田。而</a><a name="0954a12" id="0954a12">竟不果施一餐食。便以贵价叠衣裹上妙</a><a name="0954a13" id="0954a13">食挂于树枝。作如是说。即如圣者容仪</a><a name="0954a14" id="0954a14">寂定无所不觉无所不知。我今留此衣食。幸</a><a name="0954a15" id="0954a15">愿慈悲当为受用。作是语已舍之而去。时</a><a name="0954a16" id="0954a16">莲华色尼至天明已。从定而起。便见大众行</a><a name="0954a17" id="0954a17">迹之处。便入定观见彼五百贼徒至此而去。</a><a name="0954a18" id="0954a18">复观于我无丑恶事不。知无有过。复见裹衣</a><a name="0954a19" id="0954a19">挂在树枝。便作是念。此由净心敬信所致。</a><a name="0954a20" id="0954a20">复作是念。若更待余授食之者。恐禽兽来坏</a><a name="0954a21" id="0954a21">其净施。我今宜可持此上食奉施僧伽。然佛</a><a name="0954a22" id="0954a22">有教。若尼曾触苾刍是净。苾刍曾触尼亦是</a><a name="0954a23" id="0954a23">净。遂即自手持去诣逝多林。六众常法每一</a><a name="0954a24" id="0954a24">二人镇居门首。时邬波难陀在寺门前经行</a><a name="0954a25" id="0954a25">而住。遥见苾刍尼来。问言大妹。岂天未晓</a><a name="0954a26" id="0954a26">城门已开。尼言大德。我非城宿从闇林来。</a><a name="0954a27" id="0954a27">报言大妹。我曾昼日入彼林中。起怖畏心身</a><a name="0954a28" id="0954a28">毛皆竖。大妹如何独住于彼。手所持者是何</a><a name="0954a29" id="0954a29">物耶。时苾刍尼具以缘告。此是贼徒净心留</a><a name="0954a30" id="0954a30">与。邬波难陀曰。大妹。见汝威仪贼生敬爱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230953c.htm'><img src='up.gif' border=0></a>
<a href='T230954b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>