<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0352c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷16)</font> 明单提九十二事法之一 <font face='Arial'>T22, p0352c</h2></font><hr>
<span class='old'>
</a><a name="0352b28" id="0352b28">弃食器置地而嫌恨言。诸阿阇梨先受我请。</a><a name="0352b29" id="0352b29">云何复于余处而食。心嫌不止。即往佛所。头</span><a name="0352c01" id="0352c01">面礼足。却住一面。白佛言。云何诸比丘先受</a><a name="0352c02" id="0352c02">我请。而于余处食。佛即为园民随顺说法。示</a><a name="0352c03" id="0352c03">教利喜已。即白佛言。世尊。我供僧余食当置</a><a name="0352c04" id="0352c04">何处。佛言。汝到某甲池上净扫治地。持食置</a><a name="0352c05" id="0352c05">彼。波斯匿王与弥尼刹利共斗不如军今退</a><a name="0352c06" id="0352c06">还。当于彼住。汝可以此食上之。王来入池</a><a name="0352c07" id="0352c07">洗浴更着新衣。即持向者种种饮食。奉献大</a><a name="0352c08" id="0352c08">王并及将士。于饥渴中来。得是种种饮食。皆</a><a name="0352c09" id="0352c09">大欢喜。敕令赏赐种种珍宝园民现得善利</a><a name="0352c10" id="0352c10">喜庆无量。佛言。呼彼食比丘来。即呼来已。佛</a><a name="0352c11" id="0352c11">问比丘。汝云何先受人请。而于余处食。比丘</a><a name="0352c12" id="0352c12">汝不知耶。如人所事宅神树神。若欲余行。先</a><a name="0352c13" id="0352c13">当食主人食已。然后余行。汝等不随顺行。先</a><a name="0352c14" id="0352c14">受人请而于余处食。从今以后不听处处食</a><a name="0352c15" id="0352c15"><p>复次佛住舍卫城。广说如上。世尊五事利益</a><a name="0352c16" id="0352c16">故。五日一行诸比丘房。见有病比丘。佛知而</a><a name="0352c17" id="0352c17">故问。比丘。汝所患何等。今为增损。答言我患</a><a name="0352c18" id="0352c18">苦无损。我先得数数食时。身得安乐。世尊制</a><a name="0352c19" id="0352c19">戒不得数数食故。我病不损。佛言。从今日听</a><a name="0352c20" id="0352c20">病时数数食</a><a name="0352c21" id="0352c21"><p>复次佛住舍卫城毗舍佉鹿母年年请僧饭</a><a name="0352c22" id="0352c22">食施衣。时祇洹精舍有六十病比丘。来到其</a><a name="0352c23" id="0352c23">家。毗舍佉鹿母言。阿阇梨祇洹精舍有五百</a><a name="0352c24" id="0352c24">众僧。今有何因缘。正有六十比丘来。诸比</a><a name="0352c25" id="0352c25">丘语优婆夷言。世尊制戒不得处处食。唯听</a><a name="0352c26" id="0352c26">病者。是故诸病比丘来。毗舍佉鹿母言。阿阇</a><a name="0352c27" id="0352c27">梨。世人正以请食为限。若食我食者。我当</a><a name="0352c28" id="0352c28">施衣。若不食者我不施衣。阿阇梨。此施衣</a><a name="0352c29" id="0352c29">时可往白佛。或有开听。诸比丘以是因缘往<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220352b.htm'><img src='up.gif' border=0></a>
<a href='T220353a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>