<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 萨婆多毗尼毗婆沙 0509c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 萨婆多毗尼毗婆沙</font> <font face='Arial'>(卷1)</font> 总序戒法异名等 <font face='Arial'>T23, p0509c</h2></font><hr>
<span class='old'>
</a><a name="0509b28" id="0509b28">天王命重。不能自割。后不获已而来。帝释</a><a name="0509b29" id="0509b29">问曰。何故尔耶。即以实而对。帝释白目连曰。</span><a name="0509c01" id="0509c01">此天子唯有一天女一妓乐。以自娱乐。不能</a><a name="0509c02" id="0509c02">自割。况作天王。种种宫观无数天女。天须</a><a name="0509c03" id="0509c03">陀食自然百味。百千妓乐以自娱乐。视东忘</a><a name="0509c04" id="0509c04">西。虽知佛世难遇正法难闻。而以染乐缠缚</a><a name="0509c05" id="0509c05">不得自在。知可如何。凡受戒法。以勇猛心</a><a name="0509c06" id="0509c06">自誓决断。然后得戒。诸天着乐心多善心力</a><a name="0509c07" id="0509c07">弱。何由得戒。饿鬼以饥渴苦身心焦然。地</a><a name="0509c08" id="0509c08">狱无量苦恼种种楚毒。心意着痛无缘得戒。</a><a name="0509c09" id="0509c09">畜生中以业障故。无所晓知无受戒法。虽处</a><a name="0509c10" id="0509c10">处经中说龙受斋法。以善心故。而受八斋。</a><a name="0509c11" id="0509c11">一日一夜得善心功德。不得斋也。以业障故。</a><a name="0509c12" id="0509c12">以四天下而言。唯三天下。阎浮提瞿耶尼弗</a><a name="0509c13" id="0509c13">婆提。及三天下中间海洲上人一切得戒。如</a><a name="0509c14" id="0509c14">瞿耶尼。佛遣宾头卢。往彼大作佛事。有四</a><a name="0509c15" id="0509c15">部众。东方亦有比丘。在彼而作佛事。有四部</a><a name="0509c16" id="0509c16">众。唯郁单越无有佛法。亦不得戒。以福报障</a><a name="0509c17" id="0509c17">故。并愚痴故。不受圣法。有四种。一男二女</a><a name="0509c18" id="0509c18">三黄门四二根。四种人中。唯男女得戒。二种</a><a name="0509c19" id="0509c19">人不得戒。黄门二根。如是男女中。若杀父</a><a name="0509c20" id="0509c20">母杀阿罗汉出佛身血破僧轮污比丘尼贼住</a><a name="0509c21" id="0509c21">越济人断善根。如是等人尽不得戒。大而观</a><a name="0509c22" id="0509c22">之。爱佛法者盖不足言。若天若龙若鬼神</a><a name="0509c23" id="0509c23">若郁单越若不男二根种种罪人。尽得受三</a><a name="0509c24" id="0509c24">归也。问曰。三世诸佛得戒等不。答曰。不等。</a><a name="0509c25" id="0509c25">凡得戒者。于众生非众生类上得戒。而一</a><a name="0509c26" id="0509c26">佛出世。度无量阿僧祇众生。入无余涅槃。而</a><a name="0509c27" id="0509c27">后佛出世。于此众生尽不得戒。如是诸佛先</a><a name="0509c28" id="0509c28">后得戒各各不等。如迦叶佛。度无数阿僧祇</a><a name="0509c29" id="0509c29">众生。入无余涅槃。而迦叶佛于此众生尽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230509b.htm'><img src='up.gif' border=0></a>
<a href='T230510a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>