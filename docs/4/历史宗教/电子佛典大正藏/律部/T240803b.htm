<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毗尼母经 0803b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毗尼母经</font> <font face='Arial'>(卷1)</font> <font face='Arial'>T24, p0803b</h2></font><hr>
<span class='old'>
</a><a name="0803a28" id="0803a28">百女等。闻佛向只桓精舍。心怀悲恼自慨其</a><a name="0803a29" id="0803a29">身。不在佛法之次。各自剃头着法服。随佛后</span><a name="0803b01" id="0803b01">而去。到只桓精舍在外而立。见尊者阿难。</a><a name="0803b02" id="0803b02">阿难即问母及诸女言。优婆夷等何为剃发自</a><a name="0803b03" id="0803b03">着法衣颜色憔悴而不悦乎。母及诸女即答</a><a name="0803b04" id="0803b04">言。所以不悦者。但世尊不听女人出家。是故</a><a name="0803b05" id="0803b05">忧色也。阿难言。且止。当为白世尊。阿难寻入</a><a name="0803b06" id="0803b06">即启世尊。是优婆夷等求欲出家。愿世尊听</a><a name="0803b07" id="0803b07">许。佛告阿难。吾所以不听女人出家者。如世</a><a name="0803b08" id="0803b08">人家男少女多家业必坏。出家法中若有女</a><a name="0803b09" id="0803b09">人必坏正法不得久住。阿难重白佛言。女人</a><a name="0803b10" id="0803b10">于佛法中修梵行得四果不。佛告阿难。能修</a><a name="0803b11" id="0803b11">梵行其志不退亦可得耳。阿难复白佛言惟</a><a name="0803b12" id="0803b12">愿世尊。听女人在佛法之次。佛告阿难。女人</a><a name="0803b13" id="0803b13">能行八敬法者听其出家。若不能者不听在</a><a name="0803b14" id="0803b14">道。所以为女人制八敬者。如人欲渡水先造</a><a name="0803b15" id="0803b15">桥船。后时虽有大水必能得渡。八敬法亦如</a><a name="0803b16" id="0803b16">是。怖后时坏正法故为其制耳。佛告阿难。汝</a><a name="0803b17" id="0803b17">今为女人求出家。后当减吾五百世正法。</a><a name="0803b18" id="0803b18">阿难闻此之言忧愁不乐。即出外问诸优婆</a><a name="0803b19" id="0803b19">夷等。佛说八敬之法能奉行不。诸女闻此语</a><a name="0803b20" id="0803b20">已内怀欢喜。即请阿难。还白世尊。我等今</a><a name="0803b21" id="0803b21">日蒙世尊施法。当奉行之。譬如有人沐浴香</a><a name="0803b22" id="0803b22">汤庄饰已竟。更有人来以华鬘庄其顶上。我</a><a name="0803b23" id="0803b23">等今日亦复如是。阿难以此之言即启世尊。</a><a name="0803b24" id="0803b24">世尊言。此等已得受具。是名师法受具。白四</a><a name="0803b25" id="0803b25">羯磨受具者。如上病比丘经中所说。遣使受</a><a name="0803b26" id="0803b26">具者。亦如比丘尼经中所说。云何名善来比</a><a name="0803b27" id="0803b27">丘尼受具。当于尔时。世尊在舍卫国。摩登</a><a name="0803b28" id="0803b28">只女来到佛所。头面着地礼世尊足退坐一</a><a name="0803b29" id="0803b29">面。佛即为说法深悟法性。得须陀洹果。求佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240803a.htm'><img src='up.gif' border=0></a>
<a href='T240803c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>