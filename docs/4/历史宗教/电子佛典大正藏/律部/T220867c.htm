<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0867c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷42)</font> 药揵度之一 <font face='Arial'>T22, p0867c</h2></font><hr>
<span class='old'>
</a><a name="0867b28" id="0867b28">婆蹉。患眼痛得琉璃篦。佛言。听为治眼</a><a name="0867b29" id="0867b29">病故畜用。尔时舍利弗患风。医教食藕根。</span><a name="0867c01" id="0867c01">尔时大目揵连。往舍利弗所问讯已一面坐。</a><a name="0867c02" id="0867c02">语舍利弗言。所患为差不。答言未差。复问</a><a name="0867c03" id="0867c03">舍利弗。何所须。答言。须藕根。目连言。东方</a><a name="0867c04" id="0867c04">有阿耨大池。水清澄无有尘秽。食之无</a><a name="0867c05" id="0867c05">患。去此不远。更有池广五十由旬。其水清</a><a name="0867c06" id="0867c06">澄无有尘秽。有藕根如车轴。若取折之。</a><a name="0867c07" id="0867c07">其汁如乳食之如蜜。去池不远。有金山</a><a name="0867c08" id="0867c08">崖高五十由旬。是中有七大龙象王兄弟共</a><a name="0867c09" id="0867c09">住。其最少者。供给一阎浮提王。其次大者。</a><a name="0867c10" id="0867c10">供给二天下王。其次转大者。供给四天下转</a><a name="0867c11" id="0867c11">轮圣王。伊罗婆尼龙象王。供给天帝释。彼诸</a><a name="0867c12" id="0867c12">龙象王。来下入池净澡浴饮水。以鼻拔取</a><a name="0867c13" id="0867c13">藕根。净洗泥秽而食之。得好容色气力</a><a name="0867c14" id="0867c14">充足。彼池藕根可得食之。时舍利弗默</a><a name="0867c15" id="0867c15">然可之。时目连见舍利弗默然。即于舍卫</a><a name="0867c16" id="0867c16">国没不现。如人屈申臂顷。至彼池边。化</a><a name="0867c17" id="0867c17">作大龙象王。于彼七象王中形色最胜。时</a><a name="0867c18" id="0867c18">彼七龙象王。见皆畏怖毛竖。恐彼来夺我</a><a name="0867c19" id="0867c19">池。尔时大目连。见彼七龙象王心怀恐怖。</a><a name="0867c20" id="0867c20">即还复故身。彼即问目连言。比丘何所须</a><a name="0867c21" id="0867c21">欲耶。答言。我须藕根。语言。汝须藕根何</a><a name="0867c22" id="0867c22">不早见语。使我恐怖毛竖。彼即入池澡浴</a><a name="0867c23" id="0867c23">饮水。以鼻拔取藕根洗去泥授与目连。</a><a name="0867c24" id="0867c24">时目连得藕根已。从此池忽然不现。还</a><a name="0867c25" id="0867c25">舍卫国。到只桓中。授与舍利弗语言。此是</a><a name="0867c26" id="0867c26">藕根。舍利弗食已病即得除差。有残藕根</a><a name="0867c27" id="0867c27">与看病人。看病人先已受请。不肯食之。诸</a><a name="0867c28" id="0867c28">比丘白佛。佛言听看病人受请不受请。食</a><a name="0867c29" id="0867c29">病人残食。诸比丘先受食已。至彼聚落。有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220867b.htm'><img src='up.gif' border=0></a>
<a href='T220868a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>