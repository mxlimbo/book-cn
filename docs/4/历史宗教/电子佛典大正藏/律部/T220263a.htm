<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0263a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷5)</font> 明僧残戒之一 <font face='Arial'>T22, p0263a</h2></font><hr>
<span class='old'>
</a><a name="0262c28" id="0262c28">设诸天不知者世尊岂当不知耶便语诸比</a><a name="0262c29" id="0262c29">丘。与我摩那埵。比丘问言。何以求摩那埵。答</span><a name="0263a01" id="0263a01">言。我犯僧伽婆尸沙罪。复问犯来几时答言。</a><a name="0263a02" id="0263a02">尔许时。复问。何不即语人耶。答言。我惭羞</a><a name="0263a03" id="0263a03">故不即说。我复念言。犯僧伽婆尸沙罪。世</a><a name="0263a04" id="0263a04">尊制戒应六日六夜行摩那埵。乃至言。诸天</a><a name="0263a05" id="0263a05">不知者。世尊岂不知耶。以是事故。今向长</a><a name="0263a06" id="0263a06">老说。诸比丘以是事具白世尊。佛言。唤尸利</a><a name="0263a07" id="0263a07">耶婆来。来已佛具问上事。汝实尔不。答言。实</a><a name="0263a08" id="0263a08">尔世尊。佛言。痴人。此是恶事。犯戒尚不惭</a><a name="0263a09" id="0263a09">羞悔过。何以惭羞。尔时世尊即说偈言</a><a name="0263a10" id="0263a10"><p class='lg'>　　覆盖者则漏　　　开者则不漏</a><br><a name="0263a11" id="0263a11">　　是故诸覆者　　　当开令不漏　</p></a><a name="0263a12" id="0263a12"><p>佛告诸比丘。从今日犯僧伽婆尸沙罪覆藏者。</a><a name="0263a13" id="0263a13">应与波利婆沙。行波利婆沙已。当与六</a><a name="0263a14" id="0263a14">日六夜行摩那埵。六日六夜行摩那埵已。</a><a name="0263a15" id="0263a15">当应二十僧中出罪。二十僧中少一比丘欲</a><a name="0263a16" id="0263a16">出罪者。是比丘不得出罪。诸比丘应可诃</a><a name="0263a17" id="0263a17"><p>复次复住舍卫城。广说如上。时有二学人二</a><a name="0263a18" id="0263a18">凡夫人梦中出精。彼各各思惟。世尊制戒故</a><a name="0263a19" id="0263a19">出精者。犯僧伽婆尸沙罪。我今将不犯僧伽</a><a name="0263a20" id="0263a20">婆尸沙耶。当以是事具白尊者舍利弗。舍</a><a name="0263a21" id="0263a21">利弗当问世尊。若佛有教我当奉行。是诸比</a><a name="0263a22" id="0263a22">丘便诣尊者。舍利弗所。以是因缘白舍利</a><a name="0263a23" id="0263a23">弗。时舍利弗将是比丘诣世尊所。尊者舍利</a><a name="0263a24" id="0263a24">弗白佛言。此四比丘梦中失精。便自疑悔。世</a><a name="0263a25" id="0263a25">尊制戒。我将不犯僧伽婆尸沙罪耶。故来白</a><a name="0263a26" id="0263a26">佛。世尊。是事云何。佛告舍利弗。梦者虚妄</a><a name="0263a27" id="0263a27">不实。若梦真实。于我法中修梵行者。无有</a><a name="0263a28" id="0263a28">解脱。以一切梦皆不真实。是故舍利弗。诸修</a><a name="0263a29" id="0263a29">梵行者于我法中得尽苦际。佛告诸比丘。依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220262c.htm'><img src='up.gif' border=0></a>
<a href='T220263b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>