<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0996c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷58)</font> 毗尼增一之一 <font face='Arial'>T22, p0996c</h2></font><hr>
<span class='old'>
</a><a name="0996b28" id="0996b28">为学。佛告诸比丘。学于戒故言学。云何学</a><a name="0996b29" id="0996b29">戒。增戒学增心学增慧学。是故言学。彼增</span><a name="0996c01" id="0996c01">戒学增心学增慧学时。得调伏贪欲嗔恚愚</a><a name="0996c02" id="0996c02">痴尽。彼得贪欲嗔痴尽已。不造不善不</a><a name="0996c03" id="0996c03">近诸恶。是故言学。佛说如是。诸比丘闻。欢</a><a name="0996c04" id="0996c04">喜信乐受持。尔时佛问诸比丘。汝云何学。云</a><a name="0996c05" id="0996c05">何为学。诸比丘白佛言。大德。是法之根本</a><a name="0996c06" id="0996c06">为法之主。如世尊向所说。我等受持故言</a><a name="0996c07" id="0996c07">学。复有三学。增戒学增心学增慧学。学此</a><a name="0996c08" id="0996c08">三学。得须陀洹斯陀含阿那含阿罗汉果。是</a><a name="0996c09" id="0996c09">故当勤精进学此三学</a><a name="0996c10" id="0996c10"><p>尔时阿难在波罗梨子城鸡园中。时有孔</a><a name="0996c11" id="0996c11">雀冠婆罗门。至阿难所。问讯已在一面坐。</a><a name="0996c12" id="0996c12">白阿难言。沙门瞿昙。何故为诸比丘制增</a><a name="0996c13" id="0996c13">戒学增净行学增波罗提木叉学。阿难答言。</a><a name="0996c14" id="0996c14">所以尔者。为调伏贪欲嗔恚愚痴令尽故。</a><a name="0996c15" id="0996c15">世尊为诸比丘制戒。复问言。若比丘得阿</a><a name="0996c16" id="0996c16">罗汉漏尽。彼何所学。阿难答言。贪欲嗔恚愚</a><a name="0996c17" id="0996c17">痴尽。不造不善。不近诸恶。所作已办。名</a><a name="0996c18" id="0996c18">为无学。婆罗门言。如向所说便为无学</a><a name="0996c19" id="0996c19">耶。阿难答言如是。阿难说如是。孔雀冠婆</a><a name="0996c20" id="0996c20">罗门闻已。欢喜信乐受持</a><a name="0996c21" id="0996c21"><p>尔时世尊。在摩竭国崩伽弥村中。为诸比</a><a name="0996c22" id="0996c22">丘。无数方便说戒法。时有旧住比丘。于迦</a><a name="0996c23" id="0996c23">叶姓中出家。此比丘闻世尊说法。不生信</a><a name="0996c24" id="0996c24">乐愁忧不乐。世尊数恐我等。于是世尊。移</a><a name="0996c25" id="0996c25">往王舍城。去未久。彼迦叶比丘心自悔恨。</a><a name="0996c26" id="0996c26">我无利不善得。世尊为诸比丘无数方便</a><a name="0996c27" id="0996c27">说戒。而我不生信乐。愁忧不乐而言。世尊</a><a name="0996c28" id="0996c28">数恐我等。我今宁可于世尊前至诚悔过</a><a name="0996c29" id="0996c29">耶。时彼比丘。即持衣钵。往王舍城。到世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220996b.htm'><img src='up.gif' border=0></a>
<a href='T220997a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>