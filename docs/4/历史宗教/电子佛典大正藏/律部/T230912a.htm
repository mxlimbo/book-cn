<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0912a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷2)</font> 八波罗市迦法 不净行学处第一 <font face='Arial'>T23, p0912a</h2></font><hr>
<span class='old'>
</a><a name="0911c28" id="0911c28">尊告曰。汝能着我麻粪扫衣不。答曰。唯愿</a><a name="0911c29" id="0911c29">世尊。哀愍我故为受轻衣。世尊所赐麻粪扫</span><a name="0912a01" id="0912a01">衣我当披服。是时世尊哀愍为受。时迦摄波</a><a name="0912a02" id="0912a02">如是次第。于八日中无所证获。乞食自持。至</a><a name="0912a03" id="0912a03">第九日得阿罗汉果。尔时妙贤。既无所依不</a><a name="0912a04" id="0912a04">闲时务。但睹外相便生敬重。遂诣无衣外道</a><a name="0912a05" id="0912a05">而为出家。此女容仪端正无匹。外道既见咸</a><a name="0912a06" id="0912a06">生染心。虽极厌污不能远离。遂被五百无衣</a><a name="0912a07" id="0912a07">外道共行非法。妙贤骂曰。仁等作此鄙恶之</a><a name="0912a08" id="0912a08">行。岂成修道。女身柔软。既被轻辱受苦难堪。</a><a name="0912a09" id="0912a09">即以其事告无衣外道女。诸女答曰。汝可往</a><a name="0912a10" id="0912a10">诣大师晡刺拏处具述斯事。女闻此教。便诣</a><a name="0912a11" id="0912a11">师所礼双足已。作如是言。我今遭厄极受辛</a><a name="0912a12" id="0912a12">苦。幸愿慈悲曲垂恩济。彼便报曰。我由斯众</a><a name="0912a13" id="0912a13">恭敬尊重多获利养。如其制约悉皆分散。令</a><a name="0912a14" id="0912a14">我门徒遂成衰减。任随彼意我不能知。既见</a><a name="0912a15" id="0912a15">殷勤遂行泥印。令二百五十人以为番次。时</a><a name="0912a16" id="0912a16">此女人稍减忧恼。其王舍城有欢会事。妙贤</a><a name="0912a17" id="0912a17">乃与露形外道一处随行。时迦摄波于王舍城。</a><a name="0912a18" id="0912a18">在阿兰若小室中住。于日初分执持衣钵。入</a><a name="0912a19" id="0912a19">城乞食忽见妙贤。问言贤首。汝比颇得安乐</a><a name="0912a20" id="0912a20">而住。修净行不。是时妙贤见迦摄波。涕泣盈</a><a name="0912a21" id="0912a21">目悲不自持。饮泪言曰。与谁为伴。欲于何处</a><a name="0912a22" id="0912a22">修净行耶。昔我与仁居一柱观。十二年内坚</a><a name="0912a23" id="0912a23">修妙业。净行严洁始终不踰。初无染心以手</a><a name="0912a24" id="0912a24">相触。一从乖异滥投于此。杂秽群聚事同畜</a><a name="0912a25" id="0912a25">生。不成出家何有净行。时迦摄波重问其故。</a><a name="0912a26" id="0912a26">妙贤致敬犹如慈父。以事白知。彼作是念。此</a><a name="0912a27" id="0912a27">女颇有宿善根不。敛念观已知有解脱分善</a><a name="0912a28" id="0912a28">根。谁当济度。知属于己。报言贤首。何不于</a><a name="0912a29" id="0912a29">此善说法律而为出家。答曰圣者。勿令此中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230911c.htm'><img src='up.gif' border=0></a>
<a href='T230912b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>