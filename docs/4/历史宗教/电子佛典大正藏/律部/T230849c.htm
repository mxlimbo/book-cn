<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0849c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷40)</font> 九十波逸底迦法 与女人同室宿学处第六十五 <font face='Arial'>T23, p0849c</h2></font><hr>
<span class='old'>
</a><a name="0849b28" id="0849b28">胜乐作如是念。世尊于我已作大恩。我于世</a><a name="0849b29" id="0849b29">尊欲作何事而能报德。我今宜可利益有情。</span><a name="0849c01" id="0849c01">此即名为酬恩中胜。作斯念已。执持衣钵人</a><a name="0849c02" id="0849c02">间慢行至一聚落。此聚落中有一长者。二男</a><a name="0849c03" id="0849c03">一女。其女长成行不贞谨。彼二兄弟因与他</a><a name="0849c04" id="0849c04">竞。他人告曰。汝妹未嫁与外人私通。兄弟闻</a><a name="0849c05" id="0849c05">已问妹虚实。妹即答曰。我实清谨。世人谩</a><a name="0849c06" id="0849c06">说。于后不久遂便有娠。兄弟问曰。汝言清谨</a><a name="0849c07" id="0849c07">何处得斯。妹曰曾有秃人强逼于我。因即有</a><a name="0849c08" id="0849c08">娠。后遂生男。时人名为秃子。母号秃子母。是</a><a name="0849c09" id="0849c09">时具寿阿尼卢陀既至此村。日将欲暮求宿</a><a name="0849c10" id="0849c10">处所。时诸童子报言。圣者彼处有秃子母舍。</a><a name="0849c11" id="0849c11">必相容宿。时具寿阿尼卢陀随言即去。投彼</a><a name="0849c12" id="0849c12">家宿。时秃子母遂相容止。便生邪念。即于夜</a><a name="0849c13" id="0849c13">中就尊者所欲相抱捉。于时尊者知其恶见。</a><a name="0849c14" id="0849c14">以神通力上升虚空。女人见已生希有心。求</a><a name="0849c15" id="0849c15">哀忏谢仰而告曰。唯愿圣者慈愍我故当为</a><a name="0849c16" id="0849c16">下来。是时圣者为利益故。纵身而下为其说</a><a name="0849c17" id="0849c17">法。如闻法已心便启悟证获初果。既至明日。</a><a name="0849c18" id="0849c18">其女兄弟至还见讥。汝之姊妹非但俗旅。虽</a><a name="0849c19" id="0849c19">释迦子亦被拘牵。彼二闻已俱生忿怒。便就</a><a name="0849c20" id="0849c20">其舍欲杀苾刍。是时尊者观二童子及诸有</a><a name="0849c21" id="0849c21">情根机时熟。即升虚空现十八变作希有事。</a><a name="0849c22" id="0849c22">时彼聚落四近诸人。各并云奔共观异相。尊</a><a name="0849c23" id="0849c23">者复坐即便为众宣说法要。令彼兄弟及万</a><a name="0849c24" id="0849c24">二千人皆得见谛。广说乃至阿尼卢陀见斯</a><a name="0849c25" id="0849c25">过已。更不复于俗舍之中而为止宿。复于异</a><a name="0849c26" id="0849c26">时阿尼卢陀于一村隅苑园中宿。即于此夜</a><a name="0849c27" id="0849c27">有诸贼侣。欲偷劫此村过苑园中。见苾刍宿</a><a name="0849c28" id="0849c28">共相议曰。我欲盗财见不祥相。我今宜可杀</a><a name="0849c29" id="0849c29">此苾刍。时贼将军先是尊者寺内作人。既遥<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230849b.htm'><img src='up.gif' border=0></a>
<a href='T230850a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>