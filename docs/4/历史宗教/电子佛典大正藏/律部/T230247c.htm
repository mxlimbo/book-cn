<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0247c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷34)</font> <font face='Arial'>T23, p0247c</h2></font><hr>
<span class='old'>
</a><a name="0247b28" id="0247b28">律难提金毗罗等迦尸国游行。是诸长老所</a><a name="0247b29" id="0247b29">言真实。能苦切语折伏众人。与诸比丘作苦</span><a name="0247c01" id="0247c01">切羯磨依止羯磨下意羯磨驱出羯磨。是等</a><a name="0247c02" id="0247c02">今来。将无为我等作诸羯磨。佛比尼中说不</a><a name="0247c03" id="0247c03">得以僧房羯磨与一比丘。我等今以此僧房作</a><a name="0247c04" id="0247c04">四分。随僧地房舍园林根茎枝叶花果。皆作</a><a name="0247c05" id="0247c05">四分。作是念已。即分僧房僧地房舍园林根</a><a name="0247c06" id="0247c06">茎枝叶花果。皆分作四分。羯磨与四比丘佛</a><a name="0247c07" id="0247c07">与诸比丘游行次到是处。是中旧比丘敷一</a><a name="0247c08" id="0247c08">好房与佛。小远避藏作是念。恐佛约敕。为</a><a name="0247c09" id="0247c09">诸比丘开房与卧具分。诸客比丘来。洗脚处</a><a name="0247c10" id="0247c10">讲堂门屋经行处经行头持衣钵着是诸处立</a><a name="0247c11" id="0247c11">待卧具分。佛见诸比丘以衣钵着是处待卧</a><a name="0247c12" id="0247c12">具分。知而故问阿难。诸比丘何故以衣钵着</a><a name="0247c13" id="0247c13">洗脚处讲堂门屋经行处经行头住何所待。</a><a name="0247c14" id="0247c14">答言。世尊。是诸比丘。待旧比丘与卧具分。佛</a><a name="0247c15" id="0247c15">告阿难。汝往约敕旧比丘。开房与客比丘卧</a><a name="0247c16" id="0247c16">具。阿难受教。即往语旧比丘。开房与客比丘</a><a name="0247c17" id="0247c17">房舍卧具。旧比丘言。此处僧坊房舍园林根</a><a name="0247c18" id="0247c18">茎枝叶花果皆作四分。羯磨与四比丘。非是</a><a name="0247c19" id="0247c19">僧物。是中有比丘。少欲知足行头陀。闻是事</a><a name="0247c20" id="0247c20">心不喜。呵责言。云何名比丘。以僧坊分作</a><a name="0247c21" id="0247c21">四分。羯磨与四比丘。呵已向佛广说。佛言。从</a><a name="0247c22" id="0247c22">今不听以僧房舍分作四分。若分者突吉罗。</a><a name="0247c23" id="0247c23">此不成为分</a><a name="0247c24" id="0247c24"><p>佛在阿罗毗国。尔时阿罗毗国僧坊崩坏佛</a><a name="0247c25" id="0247c25">知故问阿难。是僧房重阁何故崩坏。答言。</a><a name="0247c26" id="0247c26">世尊。修治是僧坊人。有死者病者反戒者余</a><a name="0247c27" id="0247c27">国去者。佛言。死者反戒者所应作事。僧更应</a><a name="0247c28" id="0247c28">羯磨立知是事人。若有病者应问。汝故能治</a><a name="0247c29" id="0247c29">是坏房舍不。若言我能。应待。若言不能应更<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230247b.htm'><img src='up.gif' border=0></a>
<a href='T230248a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>