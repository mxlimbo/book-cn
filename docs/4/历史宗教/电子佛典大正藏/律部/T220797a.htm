<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0797a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷33)</font> 受戒揵度之一 <font face='Arial'>T22, p0797a</h2></font><hr>
<span class='old'>
</a><a name="0796c28" id="0796c28">世尊所。头面礼足在一面坐。时郁鞞罗迦</a><a name="0796c29" id="0796c29">叶。前白佛言。我有中弟。名那提迦叶。在尼</span><a name="0797a01" id="0797a01">连禅水边住。常教授三百弟子。为人师首。</a><a name="0797a02" id="0797a02">次第三弟。在象头山中住。教授二百弟子。</a><a name="0797a03" id="0797a03">为人师首。今各来集。欲从世尊求修梵</a><a name="0797a04" id="0797a04">行。唯愿世尊。听出家受具足得修梵行。世</a><a name="0797a05" id="0797a05">尊即听。渐次为说胜法。所谓法者。布施持</a><a name="0797a06" id="0797a06">戒生天之法。呵欲不净。赞叹出离为乐。即</a><a name="0797a07" id="0797a07">于座上诸尘垢尽得法眼净。见法得法成</a><a name="0797a08" id="0797a08">就诸法得果证。各前白佛言。唯然世尊。我</a><a name="0797a09" id="0797a09">等欲从如来法中出家修梵行。佛言来比</a><a name="0797a10" id="0797a10">丘。于我法中快得修梵行得尽苦际。即</a><a name="0797a11" id="0797a11">名为受具足戒。时世尊度此千梵志授具</a><a name="0797a12" id="0797a12">足已。将至象头山中。于象头山中有千比</a><a name="0797a13" id="0797a13">丘僧。以三事教化。一者神足教化。二者忆</a><a name="0797a14" id="0797a14">念教化。三者说法教化。彼神足教化者。或化</a><a name="0797a15" id="0797a15">一作无数。或无数还为一内外通达。石壁</a><a name="0797a16" id="0797a16">皆过如游虚空无所妨碍。于虚空中结</a><a name="0797a17" id="0797a17">跏趺坐。亦如飞鸟周旋往来。入地如水出</a><a name="0797a18" id="0797a18">没自在。履水如地而不没溺。身放烟火如</a><a name="0797a19" id="0797a19">大火聚。日月有大神德。靡所不照。能以手</a><a name="0797a20" id="0797a20">扪摸。身至梵天往来无碍是谓世尊神足</a><a name="0797a21" id="0797a21">教化千比丘忆念教化者。教言汝当思惟</a><a name="0797a22" id="0797a22">是。莫思惟是。当念是。莫念是。当灭是。</a><a name="0797a23" id="0797a23">当成就是。是谓世尊忆念教授千比丘。说</a><a name="0797a24" id="0797a24">法教化者。一切炽然。何等一切炽然。眼炽然。</a><a name="0797a25" id="0797a25">色炽然。眼识炽然。眼触炽然。若复眼触因缘</a><a name="0797a26" id="0797a26">生受。若苦若乐。若不苦不乐。亦名为炽然。</a><a name="0797a27" id="0797a27">何等为炽然。炽然者。欲火恚火痴火也。复云</a><a name="0797a28" id="0797a28">何名炽然。炽然者。生老病死愁忧苦恼炽然。</a><a name="0797a29" id="0797a29">我说此苦所生处。乃至意亦如是。尔时世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220796c.htm'><img src='up.gif' border=0></a>
<a href='T220797b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>