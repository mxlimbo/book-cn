<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0357a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷30)</font> 第六门第四子摄之余明佛从天下等事 <font face='Arial'>T24, p0357a</h2></font><hr>
<span class='old'>
</a><a name="0356c28" id="0356c28">语此在路来。何不被毒蛇蜇死。一子复言。何</a><a name="0356c29" id="0356c29">不溺水而死。一子又言。何不被野干所杀。</span><a name="0357a01" id="0357a01">汝等苾刍勿生余念。往时净人者岂异人乎。</a><a name="0357a02" id="0357a02">即夫妻是。彼父母等即霹雳死者是。彼时夫</a><a name="0357a03" id="0357a03">者即被蛇蜇死者是。彼时二子者即溺水死。</a><a name="0357a04" id="0357a04">及野干害者是。此等皆由过去于罗汉处以</a><a name="0357a05" id="0357a05">毒害心出粗恶语。皆受斯报。汝等苾刍。由是</a><a name="0357a06" id="0357a06">因缘。我常宣说黑业得黑报。白业得白报。</a><a name="0357a07" id="0357a07">杂业得杂报。汝等应当勤修白业。离黑杂</a><a name="0357a08" id="0357a08">业。时诸苾刍闻佛所说。皆大欢喜信受奉行。</a><a name="0357a09" id="0357a09">顶礼佛足奉辞而去</a><a name="0357a10" id="0357a10"><p>缘处同前。尔时愚痴恶生释子无辜咸被诛</a><a name="0357a11" id="0357a11">戮。释女尊亲兄弟姊妹。及以夫主悉皆丧灭</a><a name="0357a12" id="0357a12">各怀忧苦。于佛所说善法律中来求出家。得</a><a name="0357a13" id="0357a13">出家已。譬如铃向忧想渐除。后为欲缠烦恼</a><a name="0357a14" id="0357a14">还盛不能禁止。如世尊说。大黑毒蛇有五过</a><a name="0357a15" id="0357a15">失云何为五。一者多嗔。二者结恨。三者怨</a><a name="0357a16" id="0357a16">仇。四者无恩。五者恶毒。女人亦尔。嗔恨多仇</a><a name="0357a17" id="0357a17">无恩恶毒。女人毒者。谓有一类多欲染心。时</a><a name="0357a18" id="0357a18">诸释女苾刍尼共集议论。往吐罗难陀苾刍</a><a name="0357a19" id="0357a19">尼所。到已顶礼一边而坐。白言圣者。欲心烦</a><a name="0357a20" id="0357a20">恼实难禁制。常恼女人。云何能止。报言姊</a><a name="0357a21" id="0357a21">妹。更欲何为。汝等少年可舍学处。宜觅商人</a><a name="0357a22" id="0357a22">少年男子。多有财者共作交通。烦恼欲心自</a><a name="0357a23" id="0357a23">然止息。我若少年共汝同去。诸尼闻已礼足</a><a name="0357a24" id="0357a24">而还。遂更共议诸姊妹等。圣者吐罗难陀作</a><a name="0357a25" id="0357a25">如是语。我等云何欲为安处。或有说言。吐罗</a><a name="0357a26" id="0357a26">难陀所言极善。我等宜行求觅其事。或有说</a><a name="0357a27" id="0357a27">言。诸姊妹。女人于佛善说法中。得出家者甚</a><a name="0357a28" id="0357a28">为难遇。宜可往问圣者瘦瞿答弥。咸云可尔。</a><a name="0357a29" id="0357a29">即共诣彼顶礼双足。白言圣者。欲心烦恼实<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240356c.htm'><img src='up.gif' border=0></a>
<a href='T240357b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>