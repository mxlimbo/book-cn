<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 萨婆多毗尼毗婆沙 0509b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 萨婆多毗尼毗婆沙</font> <font face='Arial'>(卷1)</font> 总序戒法异名等 <font face='Arial'>T23, p0509b</h2></font><hr>
<span class='old'>
</a><a name="0509a28" id="0509a28">夜斋得八斋不。若欲受夜斋。不受昼斋。得八</a><a name="0509a29" id="0509a29">斋不。答曰。不得。所以尔者。佛本听一日一夜</span><a name="0509b01" id="0509b01">斋法。以有定限不可违也。问曰。若不得者。</a><a name="0509b02" id="0509b02">如皮革中说。亿耳在旷野。是诸饿鬼种种受</a><a name="0509b03" id="0509b03">罪。或昼则受福。夜则受罪。或夜则受福。昼则</a><a name="0509b04" id="0509b04">受罪。所以尔者。以本人中昼受斋法夜作恶</a><a name="0509b05" id="0509b05">行。或夜受斋法昼作恶行。是以不同。此义</a><a name="0509b06" id="0509b06">云何。答曰。凡是本生因缘不可依也。此中说</a><a name="0509b07" id="0509b07">者。非是修多罗。非是毗尼。不可以定义也。有</a><a name="0509b08" id="0509b08">云。此是迦旃延欲度亿耳故。作变化感悟其</a><a name="0509b09" id="0509b09">心。非是实事。若受斋已欲舍斋者。不必要</a><a name="0509b10" id="0509b10">从五众而舍斋也。若欲食时趣语一人。斋即</a><a name="0509b11" id="0509b11">舍。凡得波罗提木叉戒者。以五道而言。唯人</a><a name="0509b12" id="0509b12">道得戒。余四道不得。如天道以着乐深重。不</a><a name="0509b13" id="0509b13">能得戒。如昔一时大目揵连以弟子有病。上</a><a name="0509b14" id="0509b14">忉利天以问耆婆。正值诸天入欢喜园。尔时</a><a name="0509b15" id="0509b15">目连。在路侧立。一切诸天无顾看者。耆婆后</a><a name="0509b16" id="0509b16">至。顾见目连向举一手。乘车直过。目连自</a><a name="0509b17" id="0509b17">念。此本人间是我弟子。而今受天福。以着天</a><a name="0509b18" id="0509b18">乐都失本心。即以神力制车令住。耆婆下车</a><a name="0509b19" id="0509b19">礼目连足。目连。种种因缘责其不可。耆</a><a name="0509b20" id="0509b20">婆答目连曰。以我人中为大德弟子。是故举</a><a name="0509b21" id="0509b21">手问讯。颇见诸天有尔者不。生天上着乐</a><a name="0509b22" id="0509b22">染心不得自在。是使尔耳。目连问耆婆曰。</a><a name="0509b23" id="0509b23">弟子有病当云何治。耆婆答曰。唯以断食为</a><a name="0509b24" id="0509b24">本。有时目连。劝释提桓因。佛世难值。何不数</a><a name="0509b25" id="0509b25">数相近咨受正法。帝释欲解目连意故。遣使</a><a name="0509b26" id="0509b26">敕一天子。令来反覆三唤。犹故不来。此一</a><a name="0509b27" id="0509b27">天子唯有一妇有一伎乐。以染欲情深。虽复</a><a name="0509b28" id="0509b28">天王命重。不能自割。后不获已而来。帝释</a><a name="0509b29" id="0509b29">问曰。何故尔耶。即以实而对。帝释白目连曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230509a.htm'><img src='up.gif' border=0></a>
<a href='T230509c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>