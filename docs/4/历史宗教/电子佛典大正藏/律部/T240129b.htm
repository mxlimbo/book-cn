<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0129b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷6)</font> <font face='Arial'>T24, p0129b</h2></font><hr>
<span class='old'>
</a><a name="0129a28" id="0129a28">去。渐至佛所于时世尊。遥见长者从外而</a><a name="0129a29" id="0129a29">来。即以神力令彼长者虽入众中不见其子。</span><a name="0129b01" id="0129b01">时彼长者。既至佛所顶礼佛足。白言世尊。见</a><a name="0129b02" id="0129b02">我耶舍以不。佛言。长者。汝宜且坐。容于此处</a><a name="0129b03" id="0129b03">与子相见。时彼长者闻佛语已。起欢喜心得</a><a name="0129b04" id="0129b04">未曾有。礼佛双足在一面坐</a><a name="0129b05" id="0129b05"><p>尔时世尊。为说妙法示教利喜。诸佛常法。凡</a><a name="0129b06" id="0129b06">所演说。先开布施持戒生天之因。复说五欲</a><a name="0129b07" id="0129b07">所有过患。赞彼出家独处山林。乃至令彼长</a><a name="0129b08" id="0129b08">者得预流果。其子耶舍。犹着俗时种种珍宝</a><a name="0129b09" id="0129b09">庄严之具。得阿罗汉果。尔时世尊。即摄神力</a><a name="0129b10" id="0129b10">式漏曰</a><a name="0129b11" id="0129b11"><p class='lg'>　　调伏寂静持净戒　　　常以妙法自庄严</a><br><a name="0129b12" id="0129b12">　　于诸含识无害心　　　是谓沙门苾刍行　</p></a><a name="0129b13" id="0129b13"><p>于是时中。世间有七阿罗汉。佛为第一。尔时</a><a name="0129b14" id="0129b14">长者。忽见其子在佛前坐。见已告曰。童子汝</a><a name="0129b15" id="0129b15">来。共汝归家。汝母相忆悲伤啼泣</a><a name="0129b16" id="0129b16"><p>尔时世尊告长者曰。于意云何。颇有已得无</a><a name="0129b17" id="0129b17">学智见证四谛法。彼人还家餐吐食不。长者</a><a name="0129b18" id="0129b18">答曰。不也大德。佛言。长者。汝今已得有学智</a><a name="0129b19" id="0129b19">见证四谛法不。答曰。已得。佛告长者曰。此耶</a><a name="0129b20" id="0129b20">舍童子。已得无学智见证四谛法。长者白言。</a><a name="0129b21" id="0129b21">我子耶舍获大果利。得无学智见。证四圣谛</a><a name="0129b22" id="0129b22">理。所谓苦集灭道</a><a name="0129b23" id="0129b23"><p>尔时长者白佛言。世尊。愿佛世尊至明日时。</a><a name="0129b24" id="0129b24">与子耶舍来我宅中受我供养。尔时世尊默</a><a name="0129b25" id="0129b25">受其请。长者知佛许已礼足而去</a><a name="0129b26" id="0129b26"><p>尔时世尊。至时着衣持钵。与耶舍童子到长</a><a name="0129b27" id="0129b27">者宅。耶舍母妻在中门傍。待佛世尊及其耶</a><a name="0129b28" id="0129b28">舍。既见佛来。自以其手严饰床具敷设座已</a><a name="0129b29" id="0129b29">请世尊坐。尔时世尊即就其座。时耶舍母及<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240129a.htm'><img src='up.gif' border=0></a>
<a href='T240129c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>