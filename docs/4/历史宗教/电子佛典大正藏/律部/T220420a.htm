<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0420a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷24)</font> 明杂诵跋渠法之一 四提舍尼初 <font face='Arial'>T22, p0420a</h2></font><hr>
<span class='old'>
</a><a name="0419c28" id="0419c28">已。合捉比丘送与断事官所。作是言。此沙门</a><a name="0419c29" id="0419c29">私度王臣。断事官言。取和上打三肋折。取</span><a name="0420a01" id="0420a01">戒师挽舌。出十众合。各与八下鞭。受具足</a><a name="0420a02" id="0420a02">者极法治罪。尔时众多人即卫送出城时。频</a><a name="0420a03" id="0420a03">婆娑罗王欲诣世尊。见此众人。王问言。是何</a><a name="0420a04" id="0420a04">等人。即以上事具白王。王闻已大嗔。即敕令</a><a name="0420a05" id="0420a05">放从今日已后欲出家者。恣听师度。王言。</a><a name="0420a06" id="0420a06">呼断事官来。来已王问言。此国中谁是王。臣</a><a name="0420a07" id="0420a07">答言。大王是王。便问。若我是王者何故不</a><a name="0420a08" id="0420a08">白辄治人罪。王即敕有司取断事者。夺其官</a><a name="0420a09" id="0420a09">位。家中财物没入官库。诸司官即如王教。</a><a name="0420a10" id="0420a10">夺其官位。籍其家财没入官库。诸比丘以是</a><a name="0420a11" id="0420a11">因缘。往白世尊。佛语比丘。何处一切王皆</a><a name="0420a12" id="0420a12">信心如是。从今日后王臣不听与出家。臣者</a><a name="0420a13" id="0420a13">四种。或有名而无禄。或有禄而无名。或有</a><a name="0420a14" id="0420a14">禄有名。或无名无禄。是中有名无禄。有名有</a><a name="0420a15" id="0420a15">禄者。此国不听出家。余国亦不听。有禄无名</a><a name="0420a16" id="0420a16">此间不听。余处听。无名无禄此间听。余处亦</a><a name="0420a17" id="0420a17">听。王臣不应与出家。乃至越比尼罪。是名</a><a name="0420a18" id="0420a18">王臣。负债者。佛住舍卫城。广说如上。尔时有</a><a name="0420a19" id="0420a19">比丘度负债人出家。债主来见。即捉将诣断</a><a name="0420a20" id="0420a20">事官所。作是言。此人负我债不偿而便出家。</a><a name="0420a21" id="0420a21">断事官信心佛法。语彼人言。此人舍弃财产</a><a name="0420a22" id="0420a22">出家。何故复债。即便放去。债主嫌言。云何沙</a><a name="0420a23" id="0420a23">门释子此负债人。食我钱财而度出家。此</a><a name="0420a24" id="0420a24">坏败人何道之有。诸比丘以是因缘。往白世</a><a name="0420a25" id="0420a25">尊。佛言。呼是比丘来。来已佛问。比丘。汝实</a><a name="0420a26" id="0420a26">尔不。答言。实尔佛言。从今日后负债人不应</a><a name="0420a27" id="0420a27">与出家。若来欲与出家者。当先问。汝不负</a><a name="0420a28" id="0420a28">人债不。答言负。我家中有人妇儿田宅财</a><a name="0420a29" id="0420a29">物。自有偿者。应与出家若言不负应与出家。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220419c.htm'><img src='up.gif' border=0></a>
<a href='T220420b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>