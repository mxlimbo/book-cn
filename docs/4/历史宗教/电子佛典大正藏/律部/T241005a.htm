<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1484 梵网经 1005a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1484 梵网经</font> <font face='Arial'>(卷2)</font> <font face='Arial'>T24, p1005a</h2></font><hr>
<span class='old'>
</a><a name="1004c24" id="1004c24"><p>若佛子。自悭教人悭。悭因悭缘悭法悭业。</a><a name="1004c25" id="1004c25">而菩萨见一切贫穷人来乞者。随前人所须</span><a name="1005a01" id="1005a01">一切给与。而菩萨以恶心嗔心。乃至不施</a><a name="1005a02" id="1005a02">一钱一针一草。有求法者。不为说一句一</a><a name="1005a03" id="1005a03">偈一微尘许法。而反更骂辱者。是菩萨波罗</a><a name="1005a04" id="1005a04">夷罪</a><a name="1005a05" id="1005a05"><p>若佛子。自嗔教人嗔。嗔因嗔缘嗔法嗔业。</a><a name="1005a06" id="1005a06">而菩萨应生一切众生中善根无诤之事。常</a><a name="1005a07" id="1005a07">生悲心。而反更于一切众生中。乃至于非</a><a name="1005a08" id="1005a08">众生中。以恶口骂辱加以手打。及以刀杖</a><a name="1005a09" id="1005a09">意犹不息。前人求悔善言忏谢。犹嗔不解</a><a name="1005a10" id="1005a10">者。是菩萨波罗夷罪</a><a name="1005a11" id="1005a11"><p>若佛子。自谤三宝教人谤三宝。谤因谤缘</a><a name="1005a12" id="1005a12">谤法谤业。而菩萨见外道及以恶人一言谤</a><a name="1005a13" id="1005a13">佛音声。如三百鉾刺心。况口自谤不生信</a><a name="1005a14" id="1005a14">心孝顺心。而反更助恶人邪见人谤者。是</a><a name="1005a15" id="1005a15">菩萨波罗夷罪</a><a name="1005a16" id="1005a16"><p>善学诸仁者。是菩萨十波罗提木叉。应当</a><a name="1005a17" id="1005a17">学。于中不应一一犯如微尘许。何况具足</a><a name="1005a18" id="1005a18">犯十戒。若有犯者不得现身发菩提心。亦</a><a name="1005a19" id="1005a19">失国王位转轮王位。亦失比丘比丘尼位。亦</a><a name="1005a20" id="1005a20">失十发趣十长养十金刚十地佛性常住妙</a><a name="1005a21" id="1005a21">果。一切皆失堕三恶道中。二劫三劫不闻</a><a name="1005a22" id="1005a22">父母三宝名字。以是不应一一犯。汝等一</a><a name="1005a23" id="1005a23">切诸菩萨今学当学已学。如是十戒应当</a><a name="1005a24" id="1005a24">学敬心奉持。八万威仪品当广明</a><a name="1005a25" id="1005a25"><p>佛告诸菩萨言。已说十波罗提木叉竟。四</a><a name="1005a26" id="1005a26">十八轻今当说</a><a name="1005a27" id="1005a27"><p>佛言。若佛子。欲受国王位时。受转轮王</a><a name="1005a28" id="1005a28">位时。百官受位时。应先受菩萨戒。一切鬼</a><a name="1005a29" id="1005a29">神救护王身百官之身。诸佛欢喜。既得戒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241004c.htm'><img src='up.gif' border=0></a>
<a href='T241005b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>