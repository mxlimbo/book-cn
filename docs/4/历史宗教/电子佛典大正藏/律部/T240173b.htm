<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0173b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷14)</font> <font face='Arial'>T24, p0173b</h2></font><hr>
<span class='old'>
</a><a name="0173a28" id="0173a28">国王曰。此摩纳婆是我弟子。咒法可过胜我。</a><a name="0173a29" id="0173a29">时国王问摩纳婆。汝今咒法。可是旃茶罗教</span><a name="0173b01" id="0173b01">不。时摩纳婆答大王曰。我自苦行一年日夜</a><a name="0173b02" id="0173b02">不绝。求得此法。旃茶罗可虚与我。时摩纳婆。</a><a name="0173b03" id="0173b03">无恩于亲教故。当即失其咒验。后所作法皆</a><a name="0173b04" id="0173b04">悉不成。佛告诸苾刍。彼摩纳婆学得神咒。为</a><a name="0173b05" id="0173b05">无恩故咒力退散。今提婆达多身是也。为无</a><a name="0173b06" id="0173b06">恩故。神通退散。诸苾刍当知。所学法亲教不</a><a name="0173b07" id="0173b07">合无恩。自今已后。无恩者获越法罪</a><a name="0173b08" id="0173b08"><p>尔时世尊。从王舍城诣伽耶山。时提婆达多。</a><a name="0173b09" id="0173b09">共五百苾刍于人间行。阿阇世王。爱乐提婆</a><a name="0173b10" id="0173b10">达多。即与五百车粟。奉上提婆达多。令作路</a><a name="0173b11" id="0173b11">粮。至于中路逢诸苾刍。苾刍问将车人曰。此</a><a name="0173b12" id="0173b12">是谁车。车人报曰。此是阿阇世王奉与提婆</a><a name="0173b13" id="0173b13">达多。苾刍闻此语已。即至佛所而说其言。时</a><a name="0173b14" id="0173b14">阿阇世王无智。将五百车粟。与提婆达多。以</a><a name="0173b15" id="0173b15">为供养。不与世尊。世尊告诸苾刍。其阿阇世</a><a name="0173b16" id="0173b16">王。非是今世无智亦供养无智人。往昔先世</a><a name="0173b17" id="0173b17">亦乃如是。汝等谛听。乃往古昔。东天竺有一</a><a name="0173b18" id="0173b18">村。去村不远有一林。其林种种花果茂盛流</a><a name="0173b19" id="0173b19">泉浴池。有五百仙住彼林中。常食自落之果。</a><a name="0173b20" id="0173b20">及取树根以为饮食。亦取树皮以为衣服。尔</a><a name="0173b21" id="0173b21">时有一阿摩果树。枝果垂地极将丰熟。彼五</a><a name="0173b22" id="0173b22">百仙人。至于树边随树乞果。其树神心贪吝</a><a name="0173b23" id="0173b23">果故。不令落地。是时仙众见果不落。复留一</a><a name="0173b24" id="0173b24">仙令看所住之处。余者往于余树更重求果。</a><a name="0173b25" id="0173b25">仙众去后。有五百贼来至林中。到彼树边见</a><a name="0173b26" id="0173b26">果丰盛。递相议曰。我等作何方便食此树果。</a><a name="0173b27" id="0173b27">尊者告曰。汝等取斧截割此树。令果落地。汝</a><a name="0173b28" id="0173b28">等可以食足。树神闻尊者此语。心生悲怖吝</a><a name="0173b29" id="0173b29">惜其树。时树神摇动其身。果悉落地。其时贼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240173a.htm'><img src='up.gif' border=0></a>
<a href='T240173c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>