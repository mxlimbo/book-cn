<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0843c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷39)</font> 九十波逸底迦法 着不坏色衣学处第五十八 <font face='Arial'>T23, p0843c</h2></font><hr>
<span class='old'>
</a><a name="0843b28" id="0843b28">入江河。展转随流至于大海。身及资财转更</a><a name="0843b29" id="0843b29">增盛。龙去之后。王舍城侧五百温泉并皆枯</span><a name="0843c01" id="0843c01">涸。于时时中不降甘雨。五谷不成人怀忧戚。</a><a name="0843c02" id="0843c02">时影胜王见此事已便作是念。王舍城内有</a><a name="0843c03" id="0843c03">二龙王。一名山二名胜。常居此城。由彼威力</a><a name="0843c04" id="0843c04">能令五百温泉及诸池沼常流不绝。于时时中</a><a name="0843c05" id="0843c05">每降甘泽。五谷熟成无所乏少。忽于今时温</a><a name="0843c06" id="0843c06">泉池沼并皆干竭。多时无雨五谷不成。岂二</a><a name="0843c07" id="0843c07">龙王而命过耶。或复逃窜向余方国。或咒龙</a><a name="0843c08" id="0843c08">者之所摄持。成金翅鸟王之所啖食。然佛世</a><a name="0843c09" id="0843c09">尊具一切智无不观察。我今宜往问彼所由。</a><a name="0843c10" id="0843c10">时影胜王往竹林中。礼佛足已在一面坐。白</a><a name="0843c11" id="0843c11">佛言。大德。有二龙王在此城住。具述威力盛</a><a name="0843c12" id="0843c12">衰所由。不委今时居止何处。尔时世尊告影</a><a name="0843c13" id="0843c13">胜王曰。大王当知。非彼二龙身死命过。乃至</a><a name="0843c14" id="0843c14">亦无金翅所食。然是大王自为驱摈。王曰我</a><a name="0843c15" id="0843c15">曾不忆与彼相见。况驱摈乎。世尊告曰。我为</a><a name="0843c16" id="0843c16">大王忆驱摈事。王岂不忆。曾于一时来至我</a><a name="0843c17" id="0843c17">所。见二长者在我边坐。大王于时共作何语。</a><a name="0843c18" id="0843c18">影胜白佛言。世尊。我不共语。遣使留言报二</a><a name="0843c19" id="0843c19">长者。勿居我国。佛言彼二长者即是龙王。化</a><a name="0843c20" id="0843c20">作人身来听法要。王曰彼二龙王今向何处。</a><a name="0843c21" id="0843c21">佛言往大海中。王闻语已便带忧色而白佛</a><a name="0843c22" id="0843c22">言。大德。我之国界将衰损耶。佛言王之国界</a><a name="0843c23" id="0843c23">未至衰损。然可愧谢彼二龙王。王曰彼在海</a><a name="0843c24" id="0843c24">中我住城邑。既不相见。求谢无由。佛言每于</a><a name="0843c25" id="0843c25">四斋日来至我所而申礼敬。王至此日宜可</a><a name="0843c26" id="0843c26">自来。我指示之当申忏谢。王曰我忏谢时为</a><a name="0843c27" id="0843c27">礼彼足耶。佛言不应礼足。宜申右手告龙王。</a><a name="0843c28" id="0843c28">曰。愿容恕我勿恨前言。彼二龙王自当容</a><a name="0843c29" id="0843c29">忍。后于异时至褒洒陀日。彼二龙王来至佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230843b.htm'><img src='up.gif' border=0></a>
<a href='T230844a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>