<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0023a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷4)</font> 第一分之三不定法 <font face='Arial'>T22, p0023a</h2></font><hr>
<span class='old'>
</a><a name="0022c28" id="0022c28">于三法中一一法说。若波罗夷若僧伽婆尸</a><a name="0022c29" id="0022c29">沙若波逸提。若比丘言。如优婆夷所说。应三</span><a name="0023a01" id="0023a01">法中随所说法治。是名不定法</a><a name="0023a02" id="0023a02"><p>独者。一比丘一女人。更无第三人。屏处者。眼</a><a name="0023a03" id="0023a03">所不见处。可信者。见四真谛。不为身不为人。</a><a name="0023a04" id="0023a04">不为利而作妄语。优婆夷者。受三自归绝于</a><a name="0023a05" id="0023a05">邪道。不定者。若于三法中说一事。诸上坐</a><a name="0023a06" id="0023a06">比丘。应问是比丘。汝往彼家不。若言往未应</a><a name="0023a07" id="0023a07">治。复应软语问。汝与女人独屏处坐粗恶语</a><a name="0023a08" id="0023a08">行淫欲不。若言不。上坐下坐比丘。应切语问。</a><a name="0023a09" id="0023a09">汝实语莫妄语。如优婆夷说不。若言如优婆</a><a name="0023a10" id="0023a10">夷说。然后乃应随所说法治。沙弥突吉罗。</a><a name="0023a11" id="0023a11">第二不定法。与女人在露处坐。除若波罗</a><a name="0023a12" id="0023a12">夷。余皆如上说。露处者。眼所见处也</a><a name="0023a13" id="0023a13"><p><b>　　<A NAME="n11"></A>五分律第一分之四舍堕法</b></a><a name="0023a14" id="0023a14"><p>佛在舍卫城。尔时世尊。教诸比丘唯畜三</a><a name="0023a15" id="0023a15">衣。而六群比丘食前食后晡时皆着异衣。诸</a><a name="0023a16" id="0023a16">比丘见问言。世尊不听畜长衣。汝不闻耶。</a><a name="0023a17" id="0023a17">答言。我亦闻之。但我此衣。或僧中得。或居士</a><a name="0023a18" id="0023a18">间得。或是粪扫衣。彼以着故与我。本不使</a><a name="0023a19" id="0023a19">我为五家畜。诸比丘种种呵责。将至佛所以</a><a name="0023a20" id="0023a20">事白佛。佛以是事集比丘僧。问六群比丘。汝</a><a name="0023a21" id="0023a21">实尔不。答言。实尔世尊。佛种种呵责。汝等不</a><a name="0023a22" id="0023a22">闻我先赞叹少欲知足衣裁蔽形食足支命</a><a name="0023a23" id="0023a23">耶。譬如众鸟毛羽自随。比丘如是三衣常俱。</a><a name="0023a24" id="0023a24">汝今云何畜积非法。种种呵责已。告诸比丘。</a><a name="0023a25" id="0023a25">以十利故。为诸比丘结戒。从今是戒应如是</a><a name="0023a26" id="0023a26">说。若比丘畜长衣过一宿尼萨耆波逸提</a><a name="0023a27" id="0023a27"><p>尔时诸比丘。若须一一衣。众僧羯磨。所应分</a><a name="0023a28" id="0023a28">物与之。时阿那律衣粗弊坏。诸比丘语言。汝</a><a name="0023a29" id="0023a29">衣弊坏。何不从僧取作使一日成。阿那律言。</a><a name="0023a30" id="0023a30">我不敢取。恐一日不成。犯尼萨耆波逸提罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220022c.htm'><img src='up.gif' border=0></a>
<a href='T220023b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>