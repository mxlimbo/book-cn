<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0784b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷29)</font> 九十波逸底迦法 不举草敷具学处第十五 <font face='Arial'>T23, p0784b</h2></font><hr>
<span class='old'>
</a><a name="0784a28" id="0784a28">一聚落。日既将昏。欲觅居止问一长者。颇有</a><a name="0784a29" id="0784a29">宿处相容止不。长者答曰。先立要契方可相</span><a name="0784b01" id="0784b01">容。苾刍曰。其要如何。长者曰。明于我舍受食</a><a name="0784b02" id="0784b02">方行。报言长者我依商旅事不自由。行伴若</a><a name="0784b03" id="0784b03">停当受请食。如其彼去我即随行。长者曰斯</a><a name="0784b04" id="0784b04">亦善哉。便与停处。苾刍白长者曰。于仁舍中</a><a name="0784b05" id="0784b05">有卧具不。报言无有。时彼苾刍多有俗人及</a><a name="0784b06" id="0784b06">诸求寂共为伴侣。彼皆多觅干草用充卧物。</a><a name="0784b07" id="0784b07">积与膝齐一处同卧。于时商旅星夜发去。苾</a><a name="0784b08" id="0784b08">刍见已弃草而行。长者至明作如是念。我观</a><a name="0784b09" id="0784b09">苾刍。若有住者当为办食。不睹苾刍见草狼</a><a name="0784b10" id="0784b10">籍。时彼长者夫妇二人。屏除乱草几将半日。</a><a name="0784b11" id="0784b11">此是缘起。犹未制戒。复有众多苾刍。随诸商</a><a name="0784b12" id="0784b12">旅行至此村。诣彼长者求觅宿处。长者报言。</a><a name="0784b13" id="0784b13">共立要契方可容宿。苾刍曰。其要如何。长者</a><a name="0784b14" id="0784b14">曰。不取干草为卧物者可随意住。苾刍问言。</a><a name="0784b15" id="0784b15">长者舍中颇有眠卧具不。报言无有。苾刍曰</a><a name="0784b16" id="0784b16">坚[<a href='javascript:showpic("images/042838.gif")'>革*更</a>]之地若为安寝长者曰。圣者先有仁等</a><a name="0784b17" id="0784b17">同梵行人投我寄宿。多聚干草非分狼籍。令</a><a name="0784b18" id="0784b18">我夫妇收除乱草半日艰辛。为此今时共为</a><a name="0784b19" id="0784b19">要契。时诸苾刍夜受辛苦明发便行。渐次而</a><a name="0784b20" id="0784b20">去至室罗伐。苾刍见之慰问安不。报言何有</a><a name="0784b21" id="0784b21">安隐。彼问其故。报云于一村中不许草卧。但</a><a name="0784b22" id="0784b22">眠[<a href='javascript:showpic("images/042838.gif")'>革*更</a>]地辛苦通宵。苾刍问曰。汝于何村受此</a><a name="0784b23" id="0784b23">辛苦。报言于某处村。问曰寄宿谁家。答曰某</a><a name="0784b24" id="0784b24">长者宅。一人报曰。我曾彼宿安隐草敷。汝有</a><a name="0784b25" id="0784b25">何辜独遭[<a href='javascript:showpic("images/042838.gif")'>革*更</a>]地。苾刍问曰。所眠之草谁为收</a><a name="0784b26" id="0784b26">除。报曰我天晓已自涉长途。我来之后彼当</a><a name="0784b27" id="0784b27">屏弃。苾刍报曰。由斯恼乱彼致讥嫌。遣我通</a><a name="0784b28" id="0784b28">宵[<a href='javascript:showpic("images/042838.gif")'>革*更</a>]地而卧。时诸苾刍以此因缘具白世尊。</a><a name="0784b29" id="0784b29">世尊告曰。虽在俗舍用草敷时。亦应除弃。闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230784a.htm'><img src='up.gif' border=0></a>
<a href='T230784c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>