<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0025b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷6)</font> <font face='Arial'>T24, p0025b</h2></font><hr>
<span class='old'>
</a><a name="0025a28" id="0025a28">取迦摄全身骨锁。置左掌中。为诸声闻广说</a><a name="0025a29" id="0025a29">妙法。告诸苾刍。汝等当知。过去世时。人寿百</span><a name="0025b01" id="0025b01">岁。有佛名释迦牟尼。出于世间。此之迦摄。是</a><a name="0025b02" id="0025b02">彼声闻。少欲知足。杜多第一。彼佛灭后。能结</a><a name="0025b03" id="0025b03">集释迦牟尼教法。时弥勒佛诸声闻等。既见</a><a name="0025b04" id="0025b04">迦摄留身之骨。心生忧恼。如何此身。能证如</a><a name="0025b05" id="0025b05">是种种功德。时弥勒世尊。诸弟子等由生忧</a><a name="0025b06" id="0025b06">恼。俱时现证阿罗汉果。于时有九十六俱胝</a><a name="0025b07" id="0025b07">阿罗汉。能证杜多而生厌离。时彼金幢便即</a><a name="0025b08" id="0025b08">隐没。诸苾刍等便白佛言。有何因缘。饷佉</a><a name="0025b09" id="0025b09">轮王。今与世尊同时出世。彼佛告言。由愿力</a><a name="0025b10" id="0025b10">故。苾刍复问。云何愿力。时弥勒佛为诸苾刍</a><a name="0025b11" id="0025b11">说。于往昔中天竺国。是时有王。名摩娑婆。</a><a name="0025b12" id="0025b12">正法理民。国界丰乐。无诸诤讼。人众充满。</a><a name="0025b13" id="0025b13">常有花果。雨泽顺时。五谷成熟。时北天竺国</a><a name="0025b14" id="0025b14">有王。名曰多财。亦正法理世。国界丰乐。无众</a><a name="0025b15" id="0025b15">诤讼。人众充满。常有花果。雨泽顺时。五谷成</a><a name="0025b16" id="0025b16">熟。后于异时。中天竺王有一大臣产生一子。</a><a name="0025b17" id="0025b17">其子生时。自然耳有宝珰。随身而出。子既生</a><a name="0025b18" id="0025b18">已。即集亲属。庆喜设会。与立其名。由子初生</a><a name="0025b19" id="0025b19">耳有宝珰。遂从立称。名曰宝光。时此宝光。后</a><a name="0025b20" id="0025b20">于异时。见老病死心怀忧恼。即弃俗缘趣于</a><a name="0025b21" id="0025b21">山林。当日能证阿耨多罗三藐三菩提。便即</a><a name="0025b22" id="0025b22">号为宝光如来。复于异时。北天竺国多财之</a><a name="0025b23" id="0025b23">王。升于高楼。与诸大臣。前后围绕。告群臣</a><a name="0025b24" id="0025b24">曰。颇有如我国土人众丰乐无诸诤讼雨泽</a><a name="0025b25" id="0025b25">顺时五谷成熟常受快乐。时有商人。曾向中</a><a name="0025b26" id="0025b26">天竺国。前白王曰。彼中天竺有王。名摩娑婆。</a><a name="0025b27" id="0025b27">其国丰乐。与王相似。时多财王。闻此语已。心</a><a name="0025b28" id="0025b28">大嗔怒。便告大臣曰。汝等即可严四种兵。</a><a name="0025b29" id="0025b29">我今自往伐彼摩娑婆王。并破国土。时多财<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240025a.htm'><img src='up.gif' border=0></a>
<a href='T240025c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>