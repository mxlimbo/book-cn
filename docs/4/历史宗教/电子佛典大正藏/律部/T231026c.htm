<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本说一切有部毗奈耶出家事 1026c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本说一切有部毗奈耶出家事</font> <font face='Arial'>(卷2)</font> <font face='Arial'>T23, p1026c</h2></font><hr>
<span class='old'>
</a><a name="1026b28" id="1026b28">子。当作转轮圣王。彼若出家。当证如来应正</a><a name="1026b29" id="1026b29">等觉。名闻十方。告弟子曰。汝等于彼教中出</span><a name="1026c01" id="1026c01">家。修持梵行。不应自恃族种尊高。应修梵行。</a><a name="1026c02" id="1026c02">调伏诸根。汝等于彼。当得妙果。不受生死。说</a><a name="1026c03" id="1026c03">先语已。而说伽他曰</a><a name="1026c04" id="1026c04"><p class='lg'>　　积聚皆消散　　　崇高必堕落</a><br><a name="1026c05" id="1026c05">　　会合终别离　　　有命咸归死　</p></a><a name="1026c06" id="1026c06"><p>尔时教师不久命终。诸弟子等。以青黄赤白</a><a name="1026c07" id="1026c07">缯彩缠已。将向林中。以礼焚讫。于时金洲有</a><a name="1026c08" id="1026c08">婆罗门。名曰金发。从彼来至王舍城中。到</a><a name="1026c09" id="1026c09">邬波底沙处。时邬波底沙问。汝从何来。答</a><a name="1026c10" id="1026c10">曰。从金洲来。汝彼曾见希有事不。答曰。不见</a><a name="1026c11" id="1026c11">余事。然金主王命终焚烧。其妻悲念。亦自焚</a><a name="1026c12" id="1026c12">身。便即问曰。何年日月。答曰。某年月日。及</a><a name="1026c13" id="1026c13">以时节。其邬波底沙自捡私记。诚如师言。时</a><a name="1026c14" id="1026c14">俱哩多告邬波底沙曰。我之教师。已证妙法。</a><a name="1026c15" id="1026c15">然师秘法。不教我等。师若不证天耳法眼。宁</a><a name="1026c16" id="1026c16">知他方有如是事。时俱哩多便作是念。邬波</a><a name="1026c17" id="1026c17">底沙。聪明智慧。于教师处。应得妙法。不教于</a><a name="1026c18" id="1026c18">我。作是念已便即告曰共立誓言。若先证得</a><a name="1026c19" id="1026c19">上妙法者。应相度脱。作是誓已。俱游人间</a><a name="1026c20" id="1026c20">尔时菩萨年二十九。欲在王宫。受五欲乐。既</a><a name="1026c21" id="1026c21">见生老病死。心生厌离。中夜踰城。往诣林薮。</a><a name="1026c22" id="1026c22">六年苦行。都无所获。随意喘息。便餐美味乳</a><a name="1026c23" id="1026c23">酪等食。酥油涂身。以香汤浴。便即往诣军营</a><a name="1026c24" id="1026c24">聚落。受欢喜欢喜力二牧牛女十六倍乳糜。</a><a name="1026c25" id="1026c25">菩萨食已。时有黑色龙王。赞言善哉。复有一</a><a name="1026c26" id="1026c26">人。名曰常住。授与菩萨吉祥草已。即诣菩提</a><a name="1026c27" id="1026c27">树下自敷斯草。其草不乱。便即右旋。于此草</a><a name="1026c28" id="1026c28">上。结跏趺坐。端身正念。便即发要期之心我</a><a name="1026c29" id="1026c29">若诸漏不尽。终不起于此座<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231026b.htm'><img src='up.gif' border=0></a>
<a href='T231027a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>