<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0390b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷20)</font> 明单提九十二事法之一 <font face='Arial'>T22, p0390b</h2></font><hr>
<span class='old'>
</a><a name="0390a28" id="0390a28">余如上说。若檀越请僧食比丘乞食。过到其</a><a name="0390a29" id="0390a29">家。檀越言。我今请僧食尊者亦受我请。若比</span><a name="0390b01" id="0390b01">丘受者。亦名同食。比丘寻自思惟。檀越信施</a><a name="0390b02" id="0390b02">心重。我不能消不如行乞趣得支命。欲舍去</a><a name="0390b03" id="0390b03">者应白去不白去者。波夜提。余如上说。若二</a><a name="0390b04" id="0390b04">比丘各有食处。俱向聚落道中议言。我等今</a><a name="0390b05" id="0390b05">日先一家食。然后次第共余家食后食。一比</a><a name="0390b06" id="0390b06">丘应白去。不白去者。波夜提。若至先食家得</a><a name="0390b07" id="0390b07">五正食五杂正食。二波夜提。离同食处处食。</a><a name="0390b08" id="0390b08">若作施食法若衣时二俱无罪。第二人亦如</a><a name="0390b09" id="0390b09">是。若比丘乞食家。家得一升二升。乃至一斛</a><a name="0390b10" id="0390b10">取无罪。若一家或得四升米饭。或糗八升。</a><a name="0390b11" id="0390b11">或麦饭一升二升。若鱼肉半钵一钵更不得</a><a name="0390b12" id="0390b12">余处求。是中何者犯。何者不犯。一切粥除鱼</a><a name="0390b13" id="0390b13">肉粥。粥者取新出釜。画不成字。一切饼一</a><a name="0390b14" id="0390b14">切糗一切果。非别众食。非处处食非满足食。</a><a name="0390b15" id="0390b15">是故说</a><a name="0390b16" id="0390b16"><p>佛住舍卫城。广说如上。是中应说末利夫人</a><a name="0390b17" id="0390b17">因缘。如中阿含中说。乃至长老比丘。次第</a><a name="0390b18" id="0390b18">入宫教诫。尔时尊者优陀夷。次入教诫。时末</a><a name="0390b19" id="0390b19">利夫人着细涂施衣。金银珠玑庄校衣上在</a><a name="0390b20" id="0390b20">宫内坐。时优陀夷入宫。夫人见已。敬心卒起。</a><a name="0390b21" id="0390b21">金银珠玑重涂施衣滑坠地。夫人惭愧。即便</a><a name="0390b22" id="0390b22">蹲住。诸侍人以身障之。时优陀夷见已却行</a><a name="0390b23" id="0390b23">而出。还到精舍。语诸比丘言。长老。波斯匿</a><a name="0390b24" id="0390b24">王覆藏宝器。我今已见诸比丘。问言。汝见何</a><a name="0390b25" id="0390b25">等。答言。见末利夫人。诸比丘言。长老汝出家</a><a name="0390b26" id="0390b26">人若入聚落当作阿练若意。莫恋着色。见</a><a name="0390b27" id="0390b27">如不见闻如不闻。答言我实见可言不见耶。</a><a name="0390b28" id="0390b28">诸比丘以是因缘。往白世尊。佛言。从今日后</a><a name="0390b29" id="0390b29">不听比丘入王宫。诸比丘不入宫故。诸夫人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220390a.htm'><img src='up.gif' border=0></a>
<a href='T220390c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>