<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0871c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷44)</font> 九十波逸底迦法 入王宫门学处第八十二之一 <font face='Arial'>T23, p0871c</h2></font><hr>
<span class='old'>
</a><a name="0871b28" id="0871b28">与长者及以国人。蒙王放免皆大欢喜</a><a name="0871b29" id="0871b29"><p class='juan'>
根本说一切有部毗奈耶卷第四十四</p>
</span><a name="0871c01" id="0871c01"></a><a name="0871c02" id="0871c02"><p class='juan'>
根本说一切有部毗奈耶卷第四</a><a name="0871c03" id="0871c03">十五</a><a name="0871c04" id="0871c04"></a><a name="0871c05" id="0871c05"><p><span class='byline'>　　　　三藏法师义净奉　制译</span><br></a><a name="0871c06" id="0871c06"><p><b>　　<A NAME="n626"></A>入王宫门学处第八十二之二</b></p>
</a><a name="0871c07" id="0871c07"><p>尔时薄伽梵。在室罗伐城逝多林给孤独园。</a><a name="0871c08" id="0871c08">时此城中有三长者。一名善与。二名善合。三</a><a name="0871c09" id="0871c09">名戒胜。此三长者各有别德因而立名。能善</a><a name="0871c10" id="0871c10">广施谓善与长者。言无虚诳谓善合长者。众</a><a name="0871c11" id="0871c11">人信伏谓戒胜长者。善能忍恕谓胜光王。离</a><a name="0871c12" id="0871c12">邪欲心为哥罗太子。时憍萨罗国至八月半</a><a name="0871c13" id="0871c13">后多有贼盗。名为秋贼。彼诸贼侣共相集会</a><a name="0871c14" id="0871c14">作如是议。我等云何于此时中少作劬劳多</a><a name="0871c15" id="0871c15">获财物。于一年内受用随情。一人告曰。今此</a><a name="0871c16" id="0871c16">城中善合长者。多有赀财珍宝丰足。我等宜</a><a name="0871c17" id="0871c17">往到长者处共为诬枉。报言长者我等先有</a><a name="0871c18" id="0871c18">一亿金钱寄长者处。我今须用可见相还。若</a><a name="0871c19" id="0871c19">言虚者。我等共引戒胜长者而为证人。获此</a><a name="0871c20" id="0871c20">赀财于一年中丰足受用。一人告曰。彼戒胜</a><a name="0871c21" id="0871c21">长者岂为我等作证人耶。余人议曰。我以强</a><a name="0871c22" id="0871c22">力逼令作证。问曰如何强力。答曰此戒胜长</a><a name="0871c23" id="0871c23">者性多惭耻。若大便时必当远出村外入深</a><a name="0871c24" id="0871c24">林薄。我当伺候彼欲去时。执持利刀于草丛</a><a name="0871c25" id="0871c25">住。彼若来至我即执捉。告言长者若与我为</a><a name="0871c26" id="0871c26">证尔命得存。若也相违交斩君首。诸人闻已</a><a name="0871c27" id="0871c27">咸云善计。作此方便为证不难。即各持刀往</a><a name="0871c28" id="0871c28">戒胜长者大便之处。于丛薄中潜身而坐。时</a><a name="0871c29" id="0871c29">彼长者于大便时至所行处。在草丛内被贼所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230871b.htm'><img src='up.gif' border=0></a>
<a href='T230872a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>