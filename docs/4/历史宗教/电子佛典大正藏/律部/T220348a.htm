<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0348a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷15)</font> 明单提九十二事法之一 <font face='Arial'>T22, p0348a</h2></font><hr>
<span class='old'>
</a><a name="0347c28" id="0347c28">家人云何乃作此非法事。甚为可耻。善生</a><a name="0347c29" id="0347c29">比丘尼即嗔恚言。奇哉奇哉。是我亲里比丘</span><a name="0348a01" id="0348a01">时时来看我。若我不与共相娱乐者。谁复</a><a name="0348a02" id="0348a02">应尔。是我家法有何可怪如是诸比丘尼一</a><a name="0348a03" id="0348a03">一难诘。是善生比丘尼辩才能一一答。诸比</a><a name="0348a04" id="0348a04">丘尼即以是事白大爱道。大爱道即白世尊。</a><a name="0348a05" id="0348a05">佛言呼优陀夷来。即便呼来。佛问优陀夷。</a><a name="0348a06" id="0348a06">汝实尔不。答言实尔。佛言。此是恶事。汝常</a><a name="0348a07" id="0348a07">不闻我无量方便。赞叹梵行毁呰淫欲耶。汝</a><a name="0348a08" id="0348a08">云何作是恶不善法。此非法非律不如佛教。</a><a name="0348a09" id="0348a09">不可以是长养善法。佛告诸比丘。依止舍卫</a><a name="0348a10" id="0348a10">城住者尽集。以十利故与诸比丘制戒。乃</a><a name="0348a11" id="0348a11">至已闻者当重闻。若比丘与一比丘尼共空</a><a name="0348a12" id="0348a12">屏处坐者。波夜提。比丘者如上说。一者一</a><a name="0348a13" id="0348a13">比丘一比丘尼。虽有人若狂痴心乱眠非人</a><a name="0348a14" id="0348a14">畜生。虽有如是比人。故名无人。空屏者僻</a><a name="0348a15" id="0348a15">静处坐者共坐。波夜提者如上说。若比丘尼</a><a name="0348a16" id="0348a16">请一比丘食。一比丘尼共比丘坐。一比丘尼</a><a name="0348a17" id="0348a17">来往益食。益食比丘尼去时。比丘随一一时</a><a name="0348a18" id="0348a18">得波夜提。若比丘尼坐者。比丘尔时应起。不</a><a name="0348a19" id="0348a19">得默然而起。使比丘尼疑欲作非法事。应当</a><a name="0348a20" id="0348a20">语言我欲起。若比丘尼问言。何以故起。应答</a><a name="0348a21" id="0348a21">言。世尊制戒不得与比丘尼共坐。若比丘尼</a><a name="0348a22" id="0348a22">言。尊者但坐我当起。比丘尔时坐者无罪。</a><a name="0348a23" id="0348a23">乃至沙弥尼。若在阁道板蹬上坐。移一一蹬</a><a name="0348a24" id="0348a24">上坐。比丘尔时随一一移坐波夜提。若沙弥</a><a name="0348a25" id="0348a25">尼乃至减七岁。亦犯波夜提。比丘与比丘尼</a><a name="0348a26" id="0348a26">独屏处坐波夜提。若精舍户向道。若行人不</a><a name="0348a27" id="0348a27">断。一切如与女人说法中广说。是罪是覆处</a><a name="0348a28" id="0348a28">非是露处。亦是夜亦是昼。是一人非众多。是</a><a name="0348a29" id="0348a29">近非是远。是故说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220347c.htm'><img src='up.gif' border=0></a>
<a href='T220348b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>