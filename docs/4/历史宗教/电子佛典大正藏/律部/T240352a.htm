<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0352a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷30)</font> 第六门第四子摄之余明佛从天下等事 <font face='Arial'>T24, p0352a</h2></font><hr>
<span class='old'>
</a><a name="0351c28" id="0351c28">圆成苾刍尼性。如是展转更授余人尼众增</a><a name="0351c29" id="0351c29">盛。后于异时诸上座苾刍尼。诣大世主乔</span><a name="0352a01" id="0352a01">答弥所作如是言。善哉圣者当知。我等苾刍</a><a name="0352a02" id="0352a02">尼众出家已久。诸余苾刍年少出家近圆未</a><a name="0352a03" id="0352a03">久。令依大小互相恭敬。作是语已。时大世主</a><a name="0352a04" id="0352a04">乔答弥言。诸妹。可待须臾。我诣圣者阿难</a><a name="0352a05" id="0352a05">陀处咨问斯事。即往具寿阿难陀所说如上</a><a name="0352a06" id="0352a06">事。阿难陀曰。大世主。且待少时我往白佛。时</a><a name="0352a07" id="0352a07">阿难陀即诣佛所。头面礼足在一面立。白言。</a><a name="0352a08" id="0352a08">世尊。诸上座苾刍尼众。出家已久有余年少</a><a name="0352a09" id="0352a09">苾刍。近圆未久令依大小互相恭敬。是事得</a><a name="0352a10" id="0352a10">不。佛告阿难陀。汝今不应口说斯事。何以故。</a><a name="0352a11" id="0352a11">若其女人。不于善法律中而出家者。诸有信</a><a name="0352a12" id="0352a12">心长者婆罗门等。见诸苾刍咸持美食。共相</a><a name="0352a13" id="0352a13">给施令无阙乏。阿难陀。复有信心长者婆罗</a><a name="0352a14" id="0352a14">门等。以新净白叠敷在街衢。作如是语。愿</a><a name="0352a15" id="0352a15">仁沙门蹈斯叠上。令我长夜获大利益。长得</a><a name="0352a16" id="0352a16">安乐。阿难陀。复有信心长者婆罗门等。以发</a><a name="0352a17" id="0352a17">布地作如是语。愿仁沙门足蹈我发。令我</a><a name="0352a18" id="0352a18">长夜获大利益长得安乐。复次阿难陀。若其</a><a name="0352a19" id="0352a19">女人。于我所说善法律中不出家者。我诸弟</a><a name="0352a20" id="0352a20">子所有威德。假令日月具大光明不能映蔽。</a><a name="0352a21" id="0352a21">况余死尸外道之类。复次阿难陀。若其女人</a><a name="0352a22" id="0352a22">不出家者。我之教法满一千年。具足清净无</a><a name="0352a23" id="0352a23">诸染污。由出家故减五百年。是故阿难陀。我</a><a name="0352a24" id="0352a24">令百岁近圆苾刍尼。应当尊重合掌迎接恭</a><a name="0352a25" id="0352a25">敬顶礼新受近圆苾刍</a><a name="0352a26" id="0352a26"><p>缘处同前。时诸苾刍尼。有四人众事五人众</a><a name="0352a27" id="0352a27">事十二人众事起。彼便总集二部漪伽。事务</a><a name="0352a28" id="0352a28">既多遂妨教授读诵思惟。时诸苾刍以缘白</a><a name="0352a29" id="0352a29">佛。佛言。二众事别。唯除出罪近圆。及半月等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240351c.htm'><img src='up.gif' border=0></a>
<a href='T240352b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>