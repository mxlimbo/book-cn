<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0692b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷13)</font> 故泄精学处第一 无根谤学处第八 <font face='Arial'>T23, p0692b</h2></font><hr>
<span class='old'>
</a><a name="0692a28" id="0692a28">于此。即便安在合围之处。时彼诸人多拥群</a><a name="0692a29" id="0692a29">鹿。太子遥见群鹿惊走。身被箭中张口而至。</span><a name="0692b01" id="0692b01">便作是念。假使有人心无慈愍不惧后世。尚</a><a name="0692b02" id="0692b02">不于此起毒恶心。况加杀戮。去此不远有守</a><a name="0692b03" id="0692b03">围人。太子为护彼情。便放三箭遥射群鹿。或</a><a name="0692b04" id="0692b04">入髀间或穿角际。箭便堕地曾无伤损。诸有</a><a name="0692b05" id="0692b05">麋鹿至围合所。悉皆放出随意逃窜。时诸群</a><a name="0692b06" id="0692b06">从皆作是念。太子久来善习弓矢。今日定应</a><a name="0692b07" id="0692b07">多杀麋鹿。及至详观曾不获一。皆作是念。或</a><a name="0692b08" id="0692b08">容太子已令车乘先载归还。时彼诸人问太</a><a name="0692b09" id="0692b09">子曰。所获麋鹿今在何处。太子报曰。猛兽</a><a name="0692b10" id="0692b10">惊奔几将杀我。彼守围人报诸人曰。君等何</a><a name="0692b11" id="0692b11">因遣不害人令其守当若此欲杀一不得遗直</a><a name="0692b12" id="0692b12">尔迳看任其走出。诸人闻已皆共嗔嫌。我极</a><a name="0692b13" id="0692b13">艰辛身体伤损拥聚群鹿。斯皆放散我宜共</a><a name="0692b14" id="0692b14">害。又更议曰。若害此者波波国主。定当杀我</a><a name="0692b15" id="0692b15">宜弃而归。是时太子便生是念。此等与我抚</a><a name="0692b16" id="0692b16">尘共戏。为不获鹿弃我荒林。我若为王于此</a><a name="0692b17" id="0692b17">诸人为不饶益。作是念已徐归本城。既至宫</a><a name="0692b18" id="0692b18">中以手支颊愁思而住。时彼内人来至其所。</a><a name="0692b19" id="0692b19">于时太子不以目观。内人见已入白王曰。大</a><a name="0692b20" id="0692b20">王当知。太子见我目不正视。以手支颊愁悴</a><a name="0692b21" id="0692b21">而住。王亲顾问。汝今何意怀忧不乐。白言父</a><a name="0692b22" id="0692b22">王。令我作屠猎事岂得不忧。王曰畋猎之事</a><a name="0692b23" id="0692b23">尔不爱耶。白言。实非所爱。王曰。从今已去更</a><a name="0692b24" id="0692b24">勿出畋。时实力子便生是念。俗徒多难众苦</a><a name="0692b25" id="0692b25">逼迫。常被烦恼之所羁绊。出家闲寂乃至尽</a><a name="0692b26" id="0692b26">形纯一无杂圆满梵行。我今宜应以正信心。</a><a name="0692b27" id="0692b27">从家趣非家而离尘俗。尔时波波国有外道</a><a name="0692b28" id="0692b28">六师不远而住。所谓晡刺拏迦摄波子末塞</a><a name="0692b29" id="0692b29">羯利瞿舍梨子珊逝移毗刺知子阿市多鸡舍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230692a.htm'><img src='up.gif' border=0></a>
<a href='T230692c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>