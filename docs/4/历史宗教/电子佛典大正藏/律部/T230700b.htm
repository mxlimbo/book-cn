<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0700b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷14)</font> 故泄精学处第一 破僧违谏学处第十 <font face='Arial'>T23, p0700b</h2></font><hr>
<span class='old'>
</a><a name="0700a28" id="0700a28">心乱痛恼所缠</a><a name="0700a29" id="0700a29"><p><b>　　<A NAME="n468"></A>破僧违谏学处第十</b></span><a name="0700b01" id="0700b01"><p>尔时世尊。在王舍城羯阑铎迦池竹林中住。</a><a name="0700b02" id="0700b02">时遭俭岁乞食难得。时诸苾刍得神通者往</a><a name="0700b03" id="0700b03">赡部林。由此林故得赡部洲名。既至彼林取</a><a name="0700b04" id="0700b04">赡部果。色香味具盛满钵已。持之而归自得</a><a name="0700b05" id="0700b05">充足。有余分布与诸苾刍。或复有余苾刍。去</a><a name="0700b06" id="0700b06">此林不远。有频罗果林劫毕他果庵摩洛迦</a><a name="0700b07" id="0700b07">果。同前持归共余分食。或有苾刍往东毗提</a><a name="0700b08" id="0700b08">诃。或往西瞿陀尼。或北俱卢洲。取自然香稻。</a><a name="0700b09" id="0700b09">同前持归共余分食。或往四大王众天。或往</a><a name="0700b10" id="0700b10">三十三天。取天妙食。同前持归共余分食。或</a><a name="0700b11" id="0700b11">往余方丰乐之处。取其好食同前共分。时提</a><a name="0700b12" id="0700b12">婆达多作如是念。今遭俭岁乞食难得。时诸</a><a name="0700b13" id="0700b13">苾刍得神通者往赡部林。广如前说。乃至取</a><a name="0700b14" id="0700b14">其好食同前共分。我若获得神通力者。亦能</a><a name="0700b15" id="0700b15">如前取归共食。寻便思念。谁能有力教我神</a><a name="0700b16" id="0700b16">通。我今宜应往世尊所咨问其事。随有所说</a><a name="0700b17" id="0700b17">我当受持。时提婆达多于晡后时从静处起。</a><a name="0700b18" id="0700b18">往世尊所。礼佛足已在一面立。白佛言。世</a><a name="0700b19" id="0700b19">尊。唯愿为我说神通事。尔时世尊。知提婆</a><a name="0700b20" id="0700b20">达多生邪恶念。告曰。汝可先净尸罗勤修定</a><a name="0700b21" id="0700b21">慧。于神通事方可修习。时提婆达多作如是</a><a name="0700b22" id="0700b22">念。世尊不肯为我说神通事。便即致敬辞佛</a><a name="0700b23" id="0700b23">而去。便往诣彼阿若憍陈如所。共言谈已而</a><a name="0700b24" id="0700b24">白之曰。唯愿上座为我解说神通之事。时具</a><a name="0700b25" id="0700b25">寿阿若憍陈如。即观佛心见佛知提婆达多</a><a name="0700b26" id="0700b26">欲生恶念。遂告提婆达多曰。汝可于色如理</a><a name="0700b27" id="0700b27">观察方获神通。并余胜德。受想行识亦复如</a><a name="0700b28" id="0700b28">是。时提婆达多便作是念。上座阿若憍陈如</a><a name="0700b29" id="0700b29">亦不为我说神通事。便舍之而去。复往诣彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230700a.htm'><img src='up.gif' border=0></a>
<a href='T230700c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>