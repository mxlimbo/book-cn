<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0600a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷13)</font> <font face='Arial'>T24, p0600a</h2></font><hr>
<span class='old'>
</a><a name="0599c28" id="0599c28">及依止师处。于一切事不问不作。唯除五</a><a name="0599c29" id="0599c29">事。何谓为五。谓饮水嚼齿木大小便利。于同</span><a name="0600a01" id="0600a01">界中齐四十九寻内。制底畔睇。如前所说。行</a><a name="0600a02" id="0600a02">法轨式一一不依者。咸得突色讫里多罪。此</a><a name="0600a03" id="0600a03">等诸罪皆有不敬。教波逸底迦。及方便罪。其</a><a name="0600a04" id="0600a04">请教白事晨旦问安。各各别陈不得合作。若</a><a name="0600a05" id="0600a05">事促者并咨无犯。咨问之法晨朝早起。自嚼</a><a name="0600a06" id="0600a06">齿木次往房中。为师按摩身体。师既起已供</a><a name="0600a07" id="0600a07">水。齿木安置坐处授拭巾等。应自礼尊像。次</a><a name="0600a08" id="0600a08">来礼师一拜。低头虔诚合掌作如是白。邬波</a><a name="0600a09" id="0600a09">驮耶。若阿遮利耶存念。我今请问。不审邬波</a><a name="0600a10" id="0600a10">驮耶。尊体起居宿夜安不。依止师准此。</a><a name="0600a11" id="0600a11">师可随时而答其事。如有病患。问知所须随</a><a name="0600a12" id="0600a12">时供侍。次应随心自修善品。欲食之时还须</a><a name="0600a13" id="0600a13">致礼。而请白言。邬波驮耶。或阿遮利耶存念。</a><a name="0600a14" id="0600a14">我今请白。我洗手足及钵欲食粥。或云。我洗</a><a name="0600a15" id="0600a15">手足及钵欲中食。但是所有吞咽之物饭饼</a><a name="0600a16" id="0600a16">果等。乃至干姜半片胡椒一粒。饮非时浆。<span class='corr'>曛</span></a><a name="0600a17" id="0600a17">黄洗足敷设卧具眠息等事。咸须白知。设无</a><a name="0600a18" id="0600a18">白事。若至午时。若在午后。皆须礼拜。若至晡</a><a name="0600a19" id="0600a19">时行礼制底。日欲暮时皆应礼师。每日三时</a><a name="0600a20" id="0600a20">常行是事。若欲出寺皆须就礼。白云。我今有</a><a name="0600a21" id="0600a21">如是缘。欲往某处。师应量宜随意遮遣。此乃</a><a name="0600a22" id="0600a22">略陈常行仪式。凡是弟子应勤检察。不应恣</a><a name="0600a23" id="0600a23">其慢情。不为白事不修善品。如无缰马非法</a><a name="0600a24" id="0600a24">自居。如世尊言。汝诸苾刍宁作屠儿。为杀害</a><a name="0600a25" id="0600a25">业。不与出家受近圆已。舍而不问。令我正法</a><a name="0600a26" id="0600a26">速时灭坏。是故苾刍于弟子处。极须捡问</a><a name="0600a27" id="0600a27">如不顺教随事呵责。若不可教驱令出去。已</a><a name="0600a28" id="0600a28">辩余义当释本文。言诸苾刍得罪者。谓得越</a><a name="0600a29" id="0600a29">法罪。此中犯相有其多种。若有人年未满二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240599c.htm'><img src='up.gif' border=0></a>
<a href='T240600b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>