<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0012b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷3)</font> <font face='Arial'>T24, p0012b</h2></font><hr>
<span class='old'>
</a><a name="0012a28" id="0012a28">念。彼国人等极大贤善。不以刀剑。而害于我。</a><a name="0012a29" id="0012a29">佛复告圆满曰。其国人等。极怀恶毒。凶暴犷</span><a name="0012b01" id="0012b01">戾。若以刀剑木石。而害汝者。汝意云何。圆满</a><a name="0012b02" id="0012b02">答曰。我当作如是意。彼诸人等极大贤善。</a><a name="0012b03" id="0012b03">虽以刀剑。而害于我。不断我命。佛复告圆满</a><a name="0012b04" id="0012b04">曰。其国人等。甚怀恶毒。凶粗犷戾。若尽汝</a><a name="0012b05" id="0012b05">命。意复如何。圆满答曰。彼人若断我命时。当</a><a name="0012b06" id="0012b06">如是念。有佛声闻弟子。尚厌报身受诸苦恼。</a><a name="0012b07" id="0012b07">心怀惭耻。以其刀毒。及以方便。而自断命。彼</a><a name="0012b08" id="0012b08">国之人能断我命。极为贤善。乃能令我离此</a><a name="0012b09" id="0012b09">秽身。自不劳苦。尔时佛告圆满。善哉善哉。</a><a name="0012b10" id="0012b10">汝今乃能成就意乐柔和忍顺。得住彼国。应</a><a name="0012b11" id="0012b11">当往彼。汝当度苦。亦应度他。汝当速得解脱。</a><a name="0012b12" id="0012b12">亦应解脱于人。汝当得安隐。应亦安隐于人。</a><a name="0012b13" id="0012b13">当得涅槃。应令他得涅槃。然具寿圆满闻佛</a><a name="0012b14" id="0012b14">说已。甚大欢喜。礼佛而去</a><a name="0012b15" id="0012b15"><p>尔时具寿圆满于逝多林。给孤独园。止宿而</a><a name="0012b16" id="0012b16">住。于晨朝时。着衣持钵。入城乞食。饭食讫。</a><a name="0012b17" id="0012b17">摄持卧具。舍之而去。执持衣钵。往诣输那钵</a><a name="0012b18" id="0012b18">罗得伽国。人间慢行。至于城外。而便止宿。于</a><a name="0012b19" id="0012b19">晨朝时。着衣持钵。入城乞食。逢一猎师。手持</a><a name="0012b20" id="0012b20">弓箭。而欲出城。肆行游猎。见圆满已。作如是</a><a name="0012b21" id="0012b21">言。我今欲行游猎。见秃沙门。甚不吉祥。便即</a><a name="0012b22" id="0012b22">张弓。向圆满处。急行欲射。圆满见已。便即褰</a><a name="0012b23" id="0012b23">衣。开示其腹。而报之言。贤首可射其腹。即说</a><a name="0012b24" id="0012b24">颂曰</a><a name="0012b25" id="0012b25"><p class='lg'>　　飞鸟在空鹿处林　　　为求饮食被罗弶</a><br><a name="0012b26" id="0012b26">　　诸有斗战执刀剑　　　共相斩伐致灭亡</a><br><a name="0012b27" id="0012b27">　　饿鬼饥渴苦所逼　　　求食铁丸及洋铜</a><br><a name="0012b28" id="0012b28">　　我从久远由此腹　　　为许轮回受诸苦　</p></a><a name="0012b29" id="0012b29"><p>时彼猎师作如是念。此出家人。修习忍辱。今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240012a.htm'><img src='up.gif' border=0></a>
<a href='T240012c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>