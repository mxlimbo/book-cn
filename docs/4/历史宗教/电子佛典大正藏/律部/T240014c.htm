<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0014c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷3)</font> <font face='Arial'>T24, p0014c</h2></font><hr>
<span class='old'>
</a><a name="0014b28" id="0014b28"><p>尔时世尊。知彼天女随眠根性意乐。随其所</a><a name="0014b29" id="0014b29">乐。为说圣谛法。令彼天女得闻法已。金刚</span><a name="0014c01" id="0014c01">智杵摧坏二十种萨迦耶见烦恼山峰。即时</a><a name="0014c02" id="0014c02">证得预流果。乃至后时。有别异处五百邬波</a><a name="0014c03" id="0014c03">斯迦。遥见世尊。以三十二相八十种随形好。</a><a name="0014c04" id="0014c04">威光晃耀。用庄严身。亦如千日光明并照。端</a><a name="0014c05" id="0014c05">正殊妙。犹如宝山。时彼邬波斯迦见世尊已。</a><a name="0014c06" id="0014c06">甚大欢喜。譬若有人。十二年中勤修禅定。心</a><a name="0014c07" id="0014c07">生喜悦。应度众生见佛世尊。心生欢喜。倍剧</a><a name="0014c08" id="0014c08">于彼。亦如有人无子得子。贫人得宝。凡人</a><a name="0014c09" id="0014c09">得王。身心欢悦。乐善根者。初见佛时。心生欢</a><a name="0014c10" id="0014c10">喜。亦倍于彼</a><a name="0014c11" id="0014c11"><p>尔时世尊。知彼邬波斯迦调伏时至。世尊即</a><a name="0014c12" id="0014c12">于苾刍众中。敷座而坐。时邬波斯迦来诣佛</a><a name="0014c13" id="0014c13">所。顶礼双足。退坐一面</a><a name="0014c14" id="0014c14"><p>尔时世尊。知彼随眠根性意乐已。为彼说四</a><a name="0014c15" id="0014c15">圣谛法。令彼邬波斯迦得闻法已。以金刚智</a><a name="0014c16" id="0014c16">杵。摧坏二十种萨迦耶见烦恼山峰。即便证</a><a name="0014c17" id="0014c17">得预流果。见四谛理。时邬波斯迦既得果已。</a><a name="0014c18" id="0014c18">咸作是言。此皆是我世尊威力。令我获得无</a><a name="0014c19" id="0014c19">上道果见圣谛理。此之因缘。非我父母。及以</a><a name="0014c20" id="0014c20">眷属国王大臣。人天沙门。婆罗门等之所能</a><a name="0014c21" id="0014c21">作。复能令我枯竭血海。摧坏骨山。关闭恶趣。</a><a name="0014c22" id="0014c22">开其善趣。及涅槃门。建立天人。得超生死。我</a><a name="0014c23" id="0014c23">等今者归佛法僧。受五支学。为邬波斯迦。作</a><a name="0014c24" id="0014c24">是言已。从座而起。向佛合掌。顶礼佛足。白</a><a name="0014c25" id="0014c25">言。世尊。我等今时修何事业。而为供养</a><a name="0014c26" id="0014c26"><p>尔时世尊。以神变力持佛发爪。与邬波斯迦。</a><a name="0014c27" id="0014c27">彼得发爪。便立窣堵波。时彼逝多林天神。便</a><a name="0014c28" id="0014c28">以百枝伞。插窣堵波中。白言。世尊。我常供养</a><a name="0014c29" id="0014c29">此塔。作是言已。便依塔住。时诸人等号为宅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240014b.htm'><img src='up.gif' border=0></a>
<a href='T240015a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>