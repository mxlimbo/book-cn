<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1068a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷6)</font> 业品第二十四之一 <font face='Arial'>T24, p1068a</h2></font><hr>
<span class='old'>
</a><a name="1067c28" id="1067c28">从贪。盗怨家物是名从嗔。劫夺下姓是名从</a><a name="1067c29" id="1067c29">痴。邪淫亦三。若为自乐行非梵行。是名从</span><a name="1068a01" id="1068a01">贪。淫怨眷属是名从嗔。于所生母作非梵行。</a><a name="1068a02" id="1068a02">是名从痴。妄语三种。若为财利自受快乐。</a><a name="1068a03" id="1068a03">是名从贪。为坏怨故是名从嗔。若畏他死是</a><a name="1068a04" id="1068a04">名从痴。两舌三种。为财利故是名从贪。为</a><a name="1068a05" id="1068a05">坏怨故是名从嗔。破坏和合邪见之众。是名</a><a name="1068a06" id="1068a06">从痴。恶口三种。为财利故骂詈妇儿。是名从</a><a name="1068a07" id="1068a07">贪。故向怨家说所恶事。是名从嗔。说他往</a><a name="1068a08" id="1068a08">昔先人过罪。是名从痴。无义语亦三种。若为</a><a name="1068a09" id="1068a09">欢乐歌叫諠哗。是名从贪。为胜他故歌叫諠</a><a name="1068a10" id="1068a10">哗。是名从嗔。为增邪见歌叫諠哗。是名从痴。</a><a name="1068a11" id="1068a11">从贪生者是名为妒。从嗔生者是名为嗔。从</a><a name="1068a12" id="1068a12">痴生者是名邪见。修十善<span class='corr'>已</span>。一一事中得三</a><a name="1068a13" id="1068a13">解脱。是十恶业决定当得地狱果报。或有饿</a><a name="1068a14" id="1068a14">鬼或有畜生。余果则得人中短命。贫穷乏财。</a><a name="1068a15" id="1068a15">妇不贞廉。有所言说人不信受。无有亲厚常</a><a name="1068a16" id="1068a16">被诽谤。耳初不闻善好之言。能令外物四大</a><a name="1068a17" id="1068a17">衰微无有真实。恶风暴雨烂臭败坏。土地不</a><a name="1068a18" id="1068a18">平无有七宝。多有石沙荆棘恶刺。时节转变</a><a name="1068a19" id="1068a19">无有常定。果蓏少实味不具足。若欲破坏如</a><a name="1068a20" id="1068a20">是等事。应当至心修行十善。是十善法三天</a><a name="1068a21" id="1068a21">下具或有戒摄。或非戒摄。北郁单曰唯有四</a><a name="1068a22" id="1068a22">事。地狱有五。饿鬼畜生天中具十。非戒所摄</a><a name="1068a23" id="1068a23">欲界六天无有方便。唯有根本成已二事。夫</a><a name="1068a24" id="1068a24">业道者一念中得。如其杀者可杀俱死。是则</a><a name="1068a25" id="1068a25">不得根本业果。若作庄严事竟不成。唯得方</a><a name="1068a26" id="1068a26">便不得根本。作庄严已便得杀者。得根本罪。</a><a name="1068a27" id="1068a27">如其杀已不追成已无无作罪。若杀者一念</a><a name="1068a28" id="1068a28">中死。可杀之者次后念死。杀者不得根本业</a><a name="1068a29" id="1068a29">罪。若遣使杀使得作罪。口敕之者得无作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241067c.htm'><img src='up.gif' border=0></a>
<a href='T241068b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>