<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0409c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷22)</font> 明众学法之初 四提舍尼初 <font face='Arial'>T22, p0409c</h2></font><hr>
<span class='old'>
</a><a name="0409b28" id="0409b28">得为抱膝蹲人说法。除病佛告诸比丘。皆悉</a><a name="0409b29" id="0409b29">令集。十利故。与诸比丘制戒。乃至已闻者</span><a name="0409c01" id="0409c01">当重闻。不得为抱膝蹲人说法。除病。应当学。</a><a name="0409c02" id="0409c02">病者世尊说无罪。抱膝者手抱衣抱带抱。说</a><a name="0409c03" id="0409c03">法者。如上说。为病人说无罪。若比丘为塔为</a><a name="0409c04" id="0409c04">僧事。诣王若地主时。乃至边有净人应作意</a><a name="0409c05" id="0409c05">为净人说。王虽听为说无罪。若放恣诸根为</a><a name="0409c06" id="0409c06">无病抱膝人说法者。越学法。狂痴心乱无罪。</a><a name="0409c07" id="0409c07">是故说不得为抱膝蹲人说法。除病。应当学</a><a name="0409c08" id="0409c08"><p>佛住毗舍离。广说如上。尔时难陀优波难陀</a><a name="0409c09" id="0409c09">为翘脚坐梨车童子说法。为世人所讥。云何</a><a name="0409c10" id="0409c10">沙门释子如伎说人为翘脚人说法。此坏败</a><a name="0409c11" id="0409c11">人有何道法。然此童子无恭敬心。闻是妙法</a><a name="0409c12" id="0409c12">应正坐。云何翘脚坐。诸比丘以是因缘。往</a><a name="0409c13" id="0409c13">白世尊。佛言。呼难陀优波难陀来。来已佛问。</a><a name="0409c14" id="0409c14">汝实尔不。答言。实尔。佛言。汝云何为无病翘</a><a name="0409c15" id="0409c15">脚人说法。从今日后不得为翘脚人说法。除</a><a name="0409c16" id="0409c16">病。佛告诸比丘。皆悉令集。十利故。与诸比</a><a name="0409c17" id="0409c17">丘制戒。乃至已闻者当重闻。不得为翘脚人</a><a name="0409c18" id="0409c18">说法。除病。应当学。病者世尊说无罪。翘脚</a><a name="0409c19" id="0409c19">者。髀着髀上膝着膝上。膊着胫上脚着脚</a><a name="0409c20" id="0409c20">趺上。说法者。如上说。不得为无病翘脚人说</a><a name="0409c21" id="0409c21">法。病者为说无罪。若比丘为塔为僧事。诣王</a><a name="0409c22" id="0409c22">若地主。彼言。比丘为我说法。不得语彼令正</a><a name="0409c23" id="0409c23">坐恐生疑心故。彼边有净人者。当作意为彼</a><a name="0409c24" id="0409c24">人说。王虽听无罪。若放恣诸根为无病翘脚</a><a name="0409c25" id="0409c25">人说法者。越学法。狂痴心乱无罪。是故说不</a><a name="0409c26" id="0409c26">得为翘脚人说法。除病。应当学</a><a name="0409c27" id="0409c27"><p class='lg'>　　为坐及卧说　　　高床着革屣</a><br><a name="0409c28" id="0409c28">　　着屐并覆头　　　缠头抱膝蹲</a><br><a name="0409c29" id="0409c29">　　不为翘脚说　　　第五跋渠竟　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220409b.htm'><img src='up.gif' border=0></a>
<a href='T220410a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>