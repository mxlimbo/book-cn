<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1483b 佛说目连问戒律中五百轻重事经 0989b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1483b 佛说目连问戒律中五百轻重事经</font> <font face='Arial'>(卷1)</font> 受施事品第八 <font face='Arial'>T24, p0989b</h2></font><hr>
<span class='old'>
</a><a name="0989a28" id="0989a28">得尔不。答得与可信者。然后更语一人。我</a><a name="0989a29" id="0989a29">物施某比丘。若取还语。不得辄取</span><a name="0989b01" id="0989b01"><p><b>　　<A NAME="n566"></A>疾病事品第九</b></a><a name="0989b02" id="0989b02"><p>问比丘病得离钵食不。答重病得。小病不得</a><a name="0989b03" id="0989b03"><p>问比丘疾病。三衣不持犯何事。答大困无</a><a name="0989b04" id="0989b04">所识知得。有觉知不得</a><a name="0989b05" id="0989b05"><p>问看病人不语病者。私用钱与他病人。作</a><a name="0989b06" id="0989b06">食汤药。犯何事。答若用五钱犯弃。若后语</a><a name="0989b07" id="0989b07">病者欢喜。不犯。若病人恚不偿。犯弃</a><a name="0989b08" id="0989b08"><p>问为病故。主人日供一百钱。五十便足。余</a><a name="0989b09" id="0989b09">者得与余病者作食不。答病者自与便得</a><a name="0989b10" id="0989b10"><p>问病比丘无人看。比丘得与作食不。答山</a><a name="0989b11" id="0989b11">野无人处日中不得往还得作。七日先净</a><a name="0989b12" id="0989b12">薪米。受取得作</a><a name="0989b13" id="0989b13"><p>问病人须酒。一升二升下药可与不。答若</a><a name="0989b14" id="0989b14">师言必瘥。得和药服。不得空服</a><a name="0989b15" id="0989b15"><p>问比丘病得服气不。答不得。同外道故</a><a name="0989b16" id="0989b16"><p>问比丘肿病。得使人唾咒不。答得</a><a name="0989b17" id="0989b17"><p>问比丘病。困或阙衣钵施众。或卖用作福</a><a name="0989b18" id="0989b18">德犯何事。答若更得弊故。即受得。无有犯</a><a name="0989b19" id="0989b19">舍堕</a><a name="0989b20" id="0989b20"><p><b>　　<A NAME="n567"></A>死亡事品第十</b></a><a name="0989b21" id="0989b21"><p>问亡比丘物。都不打揵槌。不羯磨而分犯</a><a name="0989b22" id="0989b22">何事。答界里一人以上。尽得打揵槌羯磨。</a><a name="0989b23" id="0989b23">若不羯磨而打揵槌亦不羯磨。尽犯弃。所</a><a name="0989b24" id="0989b24">以尔者。亡比丘物。尽属四方僧故。不得辄</a><a name="0989b25" id="0989b25">分。若界外五人以上。得羯磨分。不打揵槌。</a><a name="0989b26" id="0989b26">以无界故。四人以下不得羯磨分。若分犯</a><a name="0989b27" id="0989b27">弃。当赍诣僧中若自取赍去。至异众。初入</a><a name="0989b28" id="0989b28">界不犯。出则犯弃。如是复至余众。一出</a><a name="0989b29" id="0989b29">界一犯弃。弟子持师物去。亦尔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240989a.htm'><img src='up.gif' border=0></a>
<a href='T240989c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>