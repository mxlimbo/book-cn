<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0051b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷7)</font> 初分之五堕初 <font face='Arial'>T22, p0051b</h2></font><hr>
<span class='old'>
</a><a name="0051a28" id="0051a28">若比丘施一食处。过一食者波逸提。时舍利</a><a name="0051a29" id="0051a29">弗得风病。到一食处食一食已。便欲余行。诸</span><a name="0051b01" id="0051b01">比丘言。长老疾患不须余行。我等当以食分</a><a name="0051b02" id="0051b02">相供养。答言。世尊不听一宿处过一食。有诸</a><a name="0051b03" id="0051b03">居士。闻舍利弗疾患。亦共请住。答亦如初。</a><a name="0051b04" id="0051b04">于是舍利弗牵病而去。诸比丘作是念。若世</a><a name="0051b05" id="0051b05">尊听病比丘于一食处过一食者便无此苦。</a><a name="0051b06" id="0051b06">以是白佛。佛以是事集比丘僧。告诸比丘。今</a><a name="0051b07" id="0051b07">听诸病比丘于一食处过一食。从今是戒应</a><a name="0051b08" id="0051b08">如是说。若比丘无病施一食处。过一食波</a><a name="0051b09" id="0051b09">逸提施一食处。众多比丘暮同时至。若檀越</a><a name="0051b10" id="0051b10">施非时浆若涂足油。听次第受。明日随次受</a><a name="0051b11" id="0051b11">食。若无则止一食已应去。若檀越留听住。若</a><a name="0051b12" id="0051b12">去已有缘事宜还。当白主人。主人听住则住</a><a name="0051b13" id="0051b13">不听应去。若后来比丘应得一食食。有余应</a><a name="0051b14" id="0051b14">与主人所留比丘。若比丘来。而一食处多。诸</a><a name="0051b15" id="0051b15">比丘应分张住。若亲里家过一食突吉罗。比</a><a name="0051b16" id="0051b16">丘尼亦如是。式叉摩那沙弥沙弥尼突吉罗。</a><a name="0051b17" id="0051b17">若有诸难不得去不犯(三十三竟)</a><a name="0051b18" id="0051b18"><p>佛在王舍城。时有女人欲还夫家。办种种饼</a><a name="0051b19" id="0051b19">以为道粮。有一比丘次第乞食。往到其舍。女</a><a name="0051b20" id="0051b20">问言。欲须何等。答言须食。复问。能啖佉阇尼</a><a name="0051b21" id="0051b21">不。答言能。即取钵盛种种饼与之。彼比丘得</a><a name="0051b22" id="0051b22">已。语余比丘言。某甲家多有美食。汝可往</a><a name="0051b23" id="0051b23">乞。诸比丘闻。皆往从乞。所有熟食施之都尽。</a><a name="0051b24" id="0051b24">时彼夫家遣人催之。答言。资粮未办。复作</a><a name="0051b25" id="0051b25">种种食如是至三。比丘来乞皆尽与之。夫家</a><a name="0051b26" id="0051b26">三催。答皆如初。便大嗔忿。谓有异意。遣使报</a><a name="0051b27" id="0051b27">言。我已更求婚。不复用汝瞎女。于是女家咸</a><a name="0051b28" id="0051b28">嗔恨言。由沙门释子使我女寡。复种种骂詈</a><a name="0051b29" id="0051b29">丑言溢口。邻人语言。他薄汝女何预沙门。即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220051a.htm'><img src='up.gif' border=0></a>
<a href='T220051c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>