<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0401b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷38)</font> 第八门第十子摄颂说涅槃之余 <font face='Arial'>T24, p0401b</h2></font><hr>
<span class='old'>
</a><a name="0401a28" id="0401a28">生爱着。且止斯事我等速往。见佛全身各并</a><a name="0401a29" id="0401a29">前进。时诸壮士并四众等。先用叠絮裹如来</span><a name="0401b01" id="0401b01">体。次以千张白叠周匝缠身。置香油棺覆以</a><a name="0401b02" id="0401b02">金盖。各持香木如法焚烧。火不能着。时阿尼</a><a name="0401b03" id="0401b03">卢陀告阿难陀曰。虽欲然火终无著法。问其</a><a name="0401b04" id="0401b04">何故。答曰。斯为诸天不令火着。复问何缘。答</a><a name="0401b05" id="0401b05">曰。为大迦摄波与五百徒众随路而来。欲见</a><a name="0401b06" id="0401b06">世尊金色全身亲观焚燎。为待彼故天不令</a><a name="0401b07" id="0401b07">烧时阿难陀即以此事普告众知。须臾尊者</a><a name="0401b08" id="0401b08">徒众皆至。拘尸那城诸人遥见尊者众来。各</a><a name="0401b09" id="0401b09">持香华种种音乐。诣尊者所头面礼足。时有</a><a name="0401b10" id="0401b10">无量百千大众。随从尊者诣世尊所。除去香</a><a name="0401b11" id="0401b11">木启大金棺。千叠及絮并开解已。瞻仰尊容</a><a name="0401b12" id="0401b12">头面礼足。于此时中唯有四大耆宿声闻。谓</a><a name="0401b13" id="0401b13">具寿阿若憍陈如。具寿难陀。具寿十力迦摄</a><a name="0401b14" id="0401b14">波。具寿摩诃迦摄波。然摩诃迦摄波有大福</a><a name="0401b15" id="0401b15">德多获利养。衣钵药直触事有余。尊者作念</a><a name="0401b16" id="0401b16">我今自办供养世尊。即办白叠千张及白叠</a><a name="0401b17" id="0401b17">絮。先以絮裹后用叠缠。置金棺中倾油使满。</a><a name="0401b18" id="0401b18">覆以金盖积诸香木退住一面。由佛余威及</a><a name="0401b19" id="0401b19">诸天力。所有香木自然火起。时阿难陀右绕</a><a name="0401b20" id="0401b20">火积说伽他曰</a><a name="0401b21" id="0401b21"><p class='lg'>　　如来妙体归圆寂　　　自然火起燎余身</a><br><a name="0401b22" id="0401b22">　　唯留内外一双全　　　所有千衣随火化　</p></a><a name="0401b23" id="0401b23"><p>时拘尸那城诸壮士等。欲以牛乳注火令灭。</a><a name="0401b24" id="0401b24">未泻之顷其火积中忽生四树。一金色乳树</a><a name="0401b25" id="0401b25">二赤色乳树。三菩提树四乌昙跋树。于此树</a><a name="0401b26" id="0401b26">中乳自流出令火皆灭。是时拘尸那城诸贵</a><a name="0401b27" id="0401b27">贱等。共收舍利盛金瓶中置七宝舆上。以种</a><a name="0401b28" id="0401b28">种香华栴檀沉水涂香。末香烧香缯盖幢幡。</a><a name="0401b29" id="0401b29">音声伎乐广陈供养。舁入城中安妙堂上。复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240401a.htm'><img src='up.gif' border=0></a>
<a href='T240401c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>