<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0605c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷6)</font> 三十舍堕法之一 <font face='Arial'>T22, p0605c</h2></font><hr>
<span class='old'>
</a><a name="0605b28" id="0605b28">想烧想漂想不裁割不綖拼不缝作衣</a><a name="0605b29" id="0605b29">不净施不遣与人不犯。若夺衣若失衣若</span><a name="0605c01" id="0605c01">烧衣若漂衣。而取着若他与着若作被不犯。</a><a name="0605c02" id="0605c02">若受寄衣比丘命终。或远行或休道或被贼</a><a name="0605c03" id="0605c03">或为恶兽所害。若为水所漂若不裁割不</a><a name="0605c04" id="0605c04">綖拼不缝作衣不遣与人不犯。不犯</a><a name="0605c05" id="0605c05">者。最初未制戒。痴狂心乱痛恼所缠(三竟)</a><a name="0605c06" id="0605c06"><p>尔时佛在罗阅城迦兰陀竹园中。时有女</a><a name="0605c07" id="0605c07">人名莲华色。其父母嫁与郁禅国人。后遂</a><a name="0605c08" id="0605c08">怀妊彼欲产还父母家。产一女颜貌端正。</a><a name="0605c09" id="0605c09">彼莲华色与其女共在屋内。时莲华色夫</a><a name="0605c10" id="0605c10">与莲华色母私通。时莲华色有婢见之便</a><a name="0605c11" id="0605c11">语莲华色。莲华色闻已内自思惟。咄云何女</a><a name="0605c12" id="0605c12">与母同一夫何用女人身为。即舍抱上女</a><a name="0605c13" id="0605c13">着屋内而去。往至波罗奈城住城门外立。</a><a name="0605c14" id="0605c14">身蒙尘土涂跣足破。时城中有长者其妇</a><a name="0605c15" id="0605c15">命终。乘车将从出波罗奈城至园游看。见</a><a name="0605c16" id="0605c16">此莲华色在门外立。颜貌端正而身蒙尘</a><a name="0605c17" id="0605c17">土涂跣破足。便系意在彼。即至女前问</a><a name="0605c18" id="0605c18">言。汝属谁。莲华色报言。我无所属。长者复</a><a name="0605c19" id="0605c19">问。若无所属能为我作妇不。答言可尔。即</a><a name="0605c20" id="0605c20">呼上车同载而归为妇。后于异时莲华色</a><a name="0605c21" id="0605c21">夫大集财宝。从波罗奈往至郁禅国治生。</a><a name="0605c22" id="0605c22">时值彼国童女节会戏笑之日。莲华色所生</a><a name="0605c23" id="0605c23">女着好服饰亦在其中。此女端正长者见</a><a name="0605c24" id="0605c24">之即系念在心。便问傍人。此是谁女。报言。</a><a name="0605c25" id="0605c25">此某甲女。复问住何处。答言在某处。复</a><a name="0605c26" id="0605c26">问在何街巷。答言在某街巷。长者复问。</a><a name="0605c27" id="0605c27">其家门户何向。答向某处。即往其家问</a><a name="0605c28" id="0605c28">其父言。此是汝女耶。答曰。是我女。复问</a><a name="0605c29" id="0605c29">能嫁与我不。报曰可尔。长者问索几许物<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220605b.htm'><img src='up.gif' border=0></a>
<a href='T220606a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>