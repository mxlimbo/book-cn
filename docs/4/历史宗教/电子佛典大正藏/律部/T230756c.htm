<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0756c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷24)</font> 三十泥萨只波逸底迦法 阿兰若六夜学处第二十七 <font face='Arial'>T23, p0756c</h2></font><hr>
<span class='old'>
</a><a name="0756b28" id="0756b28">事须出界外。皆不敢去。云我有衣寄俗舍内。</a><a name="0756b29" id="0756b29">苾刍白佛。佛言阿兰若苾刍。应齐六夜得向</span><a name="0756c01" id="0756c01">余处离衣而宿。时六众苾刍出界外遂经七</a><a name="0756c02" id="0756c02">宿。诸苾刍告曰。具寿。佛听出界离衣六夜。</a><a name="0756c03" id="0756c03">仁等何因故经七宿。答言具寿。遣经六夜至</a><a name="0756c04" id="0756c04">第七夜。岂饮酒啖蒜耶。少欲苾刍闻此说已</a><a name="0756c05" id="0756c05">共生嫌贱作如是语。佛听六夜得离衣宿。云</a><a name="0756c06" id="0756c06">何苾刍遂经七宿。时诸苾刍以缘白佛。尔时</a><a name="0756c07" id="0756c07">世尊以此因缘乃至告诸苾刍。广说如上制</a><a name="0756c08" id="0756c08">其学处。应如是说</a><a name="0756c09" id="0756c09"><p>若复众多苾刍在阿兰若处住。作后安居有</a><a name="0756c10" id="0756c10">惊怖畏难处。苾刍欲于三衣中随留一衣置</a><a name="0756c11" id="0756c11">村舍内。若苾刍有缘须出阿兰若界者。得齐</a><a name="0756c12" id="0756c12">六夜离衣而宿。若过者泥萨只波逸底迦</a><a name="0756c13" id="0756c13"><p>若复众多苾刍者。众多谓三人已去。苾刍谓</a><a name="0756c14" id="0756c14">是六众。在阿兰若住处者。去村五百弓。有一</a><a name="0756c15" id="0756c15">拘卢舍名阿兰若处。四拘卢舍名一踰膳那。</a><a name="0756c16" id="0756c16">从七极微至踰膳那。有十八种差别。如前广</a><a name="0756c17" id="0756c17">说。住处者谓是寺也。后安居者。谓从六月</a><a name="0756c18" id="0756c18">十六日为始。有惊怖畏难处者。惊谓恐有贼</a><a name="0756c19" id="0756c19">来。怖谓虎豹狼等。畏难谓蚊虻蛇蝎风热等</a><a name="0756c20" id="0756c20">事。言苾刍欲于三衣中随留一衣置村舍内</a><a name="0756c21" id="0756c21">者。三衣谓是僧伽胝嗢呾罗僧伽安呾婆娑。</a><a name="0756c22" id="0756c22">村者谓有街衢巷陌可识。置者安也。若有缘</a><a name="0756c23" id="0756c23">须出界者。谓有三宝事或别人事。出界者谓</a><a name="0756c24" id="0756c24">离常住处所有分齐。得六夜者谓得至六夜。</a><a name="0756c25" id="0756c25">离衣而宿。谓望村内所寄之衣。若过谓至七</a><a name="0756c26" id="0756c26">日明相出时。犯舍堕罪舍悔法式广说如上。</a><a name="0756c27" id="0756c27">此中犯相其事云何。若苾刍于三衣中欲留</a><a name="0756c28" id="0756c28">一衣置村舍内。从阿兰若界离过六夜。得舍</a><a name="0756c29" id="0756c29">堕罪。若有八难随一事来。舍去无犯。又无犯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230756b.htm'><img src='up.gif' border=0></a>
<a href='T230757a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>