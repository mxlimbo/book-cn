<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0874a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷45)</font> 九十波逸底迦法 入王宫门学处第八十二之一 <font face='Arial'>T23, p0874a</h2></font><hr>
<span class='old'>
</a><a name="0873c28" id="0873c28">有须者我当为办。使持王信到胜音城。即以</a><a name="0873c29" id="0873c29">书及国信奉仙道王。王见庆喜问使者曰。王</span><a name="0874a01" id="0874a01">之形状其量如何。并问性行。使者报曰。影胜</a><a name="0874a02" id="0874a02">王其形长大一似大王。性行雄猛躬为征战。</a><a name="0874a03" id="0874a03">王即依量造五德上甲。令使送去。云何为五。</a><a name="0874a04" id="0874a04">一者盛热之时着便凉冷。二者刀斫不入。三</a><a name="0874a05" id="0874a05">者箭射不穿。四者善辟诸毒。五者能发光明。</a><a name="0874a06" id="0874a06">王造甲已并裁敕书曰。今赠宝甲五德圆备。</a><a name="0874a07" id="0874a07">若念我者幸当自着。希招远意勿惠余人。即</a><a name="0874a08" id="0874a08">以此甲付与使者。使者持去到王舍城。便以</a><a name="0874a09" id="0874a09">此甲奉影胜王。白言大王。此之宝甲具足五</a><a name="0874a10" id="0874a10">德。仙道大王故遣送来。时影胜王览书观甲</a><a name="0874a11" id="0874a11">心生希有。唤别宝者令其准价。宝人白言。</a><a name="0874a12" id="0874a12">大王此一一宝并皆无价。然众共商量准直</a><a name="0874a13" id="0874a13">金钱十亿。王既闻已便生忧念。远方知友赠</a><a name="0874a14" id="0874a14">我宝甲。此一一宝其价难知。我国无此如何</a><a name="0874a15" id="0874a15">酬谢。以手支颊低颜而坐。是时行雨大臣入</a><a name="0874a16" id="0874a16">见大王似带忧色。问言大王何故面有忧色。</a><a name="0874a17" id="0874a17">王曰。我今宁得心不怀忧。远处国王赠我宝</a><a name="0874a18" id="0874a18">甲。此一一宝其价难知。我国更无奇异珍物。</a><a name="0874a19" id="0874a19">既无报答。为此怀忧。大臣答曰。愿王勿忧。有</a><a name="0874a20" id="0874a20">好赠物。王曰何处得有。大臣答曰。彼之国王</a><a name="0874a21" id="0874a21">唯赠一领宝甲。王之国内有佛世尊。乃是人</a><a name="0874a22" id="0874a22">中妙宝。一切有情共所尊敬。十方世界无与等</a><a name="0874a23" id="0874a23">者。王曰诚有此事。欲如之何。大臣曰。可于叠</a><a name="0874a24" id="0874a24">上画世尊像遣使驰送。王曰。若如是者我当</a><a name="0874a25" id="0874a25">白佛。随佛言教当奉行之。时影胜王往诣佛</a><a name="0874a26" id="0874a26">所。礼佛足已在一面坐。以事白佛。佛言。大王</a><a name="0874a27" id="0874a27">善哉妙意。可画一铺佛像送与彼王。其画像</a><a name="0874a28" id="0874a28">法先画像已。于其像下书三归依。云我从今</a><a name="0874a29" id="0874a29">日乃至命存。归依佛陀两足中尊。归依达摩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230873c.htm'><img src='up.gif' border=0></a>
<a href='T230874b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>