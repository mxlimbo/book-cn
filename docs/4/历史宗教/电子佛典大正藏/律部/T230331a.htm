<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0331a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷46)</font> <font face='Arial'>T23, p0331a</h2></font><hr>
<span class='old'>
</a><a name="0330c28" id="0330c28"><p>佛在舍卫国。尔时偷兰难陀比丘尼。岁岁度</a><a name="0330c29" id="0330c29">弟子。语诸弟子言。我所入处。汝等皆随我入。</span><a name="0331a01" id="0331a01">若我有所得者。汝亦当得。偷兰难陀比丘尼。</a><a name="0331a02" id="0331a02">一时着衣持钵行乞食。入一家得满钵去。次</a><a name="0331a03" id="0331a03">弟子入。又得满钵去。第二第三亦复次入。</a><a name="0331a04" id="0331a04">居士不能复与。即闭门作是言。谁能与是诸</a><a name="0331a05" id="0331a05">不吉比丘尼食。是中有比丘尼。少欲知足行</a><a name="0331a06" id="0331a06">头陀闻是事心不喜向佛广说。佛以是事集</a><a name="0331a07" id="0331a07">二部漪。知而故问。汝实作是事不。答言实</a><a name="0331a08" id="0331a08">作世尊。佛以种种因缘呵责偷兰难陀比丘</a><a name="0331a09" id="0331a09">尼。云何名比丘尼。岁岁度弟子。种种因缘呵</a><a name="0331a10" id="0331a10">已语诸比丘。以十利故。与比丘尼结戒。从今</a><a name="0331a11" id="0331a11">是戒应如是说。若比丘尼岁岁度弟子者。波</a><a name="0331a12" id="0331a12">夜提。波夜提者。烧煮覆障。若不悔过能障碍</a><a name="0331a13" id="0331a13">道。是中犯者。若比丘尼岁岁度弟子者波夜</a><a name="0331a14" id="0331a14">提。随岁岁度随得波夜提。不犯者。若隔岁度</a><a name="0331a15" id="0331a15">一若度二者不犯(一百二十六事竟)</a><a name="0331a16" id="0331a16"><p>比丘尼坛文</a><a name="0331a17" id="0331a17"><p>佛在舍卫国。尔时有迦毗罗女作比丘尼。名</a><a name="0331a18" id="0331a18">跋陀。有式叉摩尼。可受大戒。尔时阿难。常为</a><a name="0331a19" id="0331a19">比丘尼差十比丘众。与受大戒。时阿难中前</a><a name="0331a20" id="0331a20">着衣持钵入舍卫城乞食。跋陀比丘尼。遥见</a><a name="0331a21" id="0331a21">阿难舍卫城乞食。往到其所。头面礼足一面</a><a name="0331a22" id="0331a22">住。白言。大德阿难。我有式叉摩尼可受大戒。</a><a name="0331a23" id="0331a23">愿差十比丘众。阿难问言比丘尼僧。作乞属</a><a name="0331a24" id="0331a24">和上尼羯磨未答言已作何时作耶。答言昨</a><a name="0331a25" id="0331a25">日作。阿难即默然受。跋陀比丘尼。知阿难受</a><a name="0331a26" id="0331a26">已。头面礼足而去。阿难乞食食已到祇洹。</a><a name="0331a27" id="0331a27">持户钩游行。从一房至一房。佛遥见阿难持</a><a name="0331a28" id="0331a28">户钩从房至房游行。佛知故问阿难。汝何故</a><a name="0331a29" id="0331a29">持户钩游行从房至房。阿难白言世尊。跋陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230330c.htm'><img src='up.gif' border=0></a>
<a href='T230331b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>