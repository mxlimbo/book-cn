<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0814c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷35)</font> 受戒揵度之一 <font face='Arial'>T22, p0814c</h2></font><hr>
<span class='old'>
</a><a name="0814b28" id="0814b28">受具足戒。佛言。不名受具足戒。和尚离见</a><a name="0814b29" id="0814b29">闻处受具足戒。佛言。不名受具足戒。足数</span><a name="0814c01" id="0814c01">人离见闻处受具足戒。佛言。不名受具足</a><a name="0814c02" id="0814c02">戒。尔时在界外受具足戒。佛言。不名受</a><a name="0814c03" id="0814c03">具足戒。和尚在界外受具足戒。佛言。不名</a><a name="0814c04" id="0814c04">受具足戒。足数人在界外受具足戒。佛言。</a><a name="0814c05" id="0814c05">不名受具足戒。时有不与沙弥戒便受</a><a name="0814c06" id="0814c06">具足戒。佛言。得受具足戒。众僧有犯。世尊</a><a name="0814c07" id="0814c07">有如是教。一切污辱众僧者不得受具足</a><a name="0814c08" id="0814c08">戒。时有欲受戒者。彼将至界外脱衣看。</a><a name="0814c09" id="0814c09">时受戒者惭耻。稽留受戒事。尔时诸比丘。</a><a name="0814c10" id="0814c10">以此事往白世尊。世尊言。不得如是露形</a><a name="0814c11" id="0814c11">看而为授戒。自今已去。听问十三难事。然</a><a name="0814c12" id="0814c12">后授具足戒。白四羯磨当作如是问。汝</a><a name="0814c13" id="0814c13">不犯边罪。汝不犯比丘尼。汝非贼心入</a><a name="0814c14" id="0814c14">道。汝非坏二道。汝非黄门。汝非杀父杀母。</a><a name="0814c15" id="0814c15">汝非杀阿罗汉。汝非破僧。汝不恶心出佛</a><a name="0814c16" id="0814c16">身血。汝非是非人。汝非畜生。汝非有二</a><a name="0814c17" id="0814c17">形耶。佛言。自今已去。听先问十三难事</a><a name="0814c18" id="0814c18">然后授具足戒。当作白四羯磨。如是授</a><a name="0814c19" id="0814c19">具足戒。尔时立欲受具足者。置眼见耳</a><a name="0814c20" id="0814c20">不闻处。时戒师当作白羯磨言。大德僧听。</a><a name="0814c21" id="0814c21">彼某甲。从某甲求受具足戒。若僧时到僧</a><a name="0814c22" id="0814c22">忍听。某甲为教授师。白如是。时教授师。当</a><a name="0814c23" id="0814c23">往彼语言。此安陀会郁多罗僧僧伽梨钵。此</a><a name="0814c24" id="0814c24">衣钵是汝有不。彼答言是。应语言。善男子谛</a><a name="0814c25" id="0814c25">听。今是至诚时。我今当问。汝随我问答。若</a><a name="0814c26" id="0814c26">不实当言不实。若实当言实。汝字何等。</a><a name="0814c27" id="0814c27">和尚字谁。年满二十不。衣钵具足不。父母听</a><a name="0814c28" id="0814c28">汝不。汝非负债人不。汝非奴不。汝非官</a><a name="0814c29" id="0814c29">人不。汝是丈夫不。丈夫有如是病。癞痈疽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220814b.htm'><img src='up.gif' border=0></a>
<a href='T220815a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>