<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0746a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷10)</font> 舍利弗品 <font face='Arial'>T24, p0746a</h2></font><hr>
<span class='old'>
</a><a name="0745c24" id="0745c24">候须陀洹斯陀含阿那含阿罗汉。次第得者</a><a name="0745c25" id="0745c25">即便取之。往昔偈言</span><a name="0746a01" id="0746a01"><p class='lg'>　　譬如师子王　　　隐住山林中</a><br><a name="0746a02" id="0746a02">　　伺诸禽兽近　　　即便捉取食</a><br><a name="0746a03" id="0746a03">　　佛子亦如是　　　隐住阿兰若</a><br><a name="0746a04" id="0746a04">　　伺取无上道　　　获得沙门果　</p></a><a name="0746a05" id="0746a05"><p>树下者。于树下若坐若行。静室者。除树</a><a name="0746a06" id="0746a06">下阿兰若处。余一切住。皆名静室。时节及</a><a name="0746a07" id="0746a07">四大和适时。所宜阿那波那念。是故律本中</a><a name="0746a08" id="0746a08">说。加趺而坐。此是现阿那波那念。易可解</a><a name="0746a09" id="0746a09">耳。结加趺坐者。易解。正身者。十八背骨骨</a><a name="0746a10" id="0746a10">相累筋脉皮宽舒。若急坐者须臾疲劳。从</a><a name="0746a11" id="0746a11">禅定退。安念前者。念禅定法安置其前。</a><a name="0746a12" id="0746a12">出入息者。比丘结加趺坐念禅定已。念出</a><a name="0746a13" id="0746a13">入息云何。念喘息长念喘息短。因长短</a><a name="0746a14" id="0746a14">故。而心得定。无有动摇。因不动摇念即</a><a name="0746a15" id="0746a15">起成。以念及智慧。然后知喘息长短。譬如</a><a name="0746a16" id="0746a16">儿在胎中。初从胎出。先出息长短可知。云</a><a name="0746a17" id="0746a17">何可知。譬如水随器长短而流。亦如象蛇</a><a name="0746a18" id="0746a18">其身长故息亦随长。虾蟆。身短息亦随短。坐</a><a name="0746a19" id="0746a19">禅比丘亦复如是。以此譬喻知息长短。以</a><a name="0746a20" id="0746a20">正念故。心已生乐。因乐故。极细长出息入</a><a name="0746a21" id="0746a21">息。心转乐已。因出息入息。心转乐已。出入</a><a name="0746a22" id="0746a22">息转细长。因转乐已生怡悦。因怡悦故。</a><a name="0746a23" id="0746a23">知息转成微细。因此怡悦复增怡悦。怡悦</a><a name="0746a24" id="0746a24">故。倍息增微细难得分别。已生舍心。以此</a><a name="0746a25" id="0746a25">九法汝自当知。我出息知一切身。入息亦</a><a name="0746a26" id="0746a26">知一切身者。知一切身出息入息。身长短</a><a name="0746a27" id="0746a27">初中后。一切知现前。知知与心合。知息初</a><a name="0746a28" id="0746a28">后。又禅比丘见出息如散尘。此现前见初</a><a name="0746a29" id="0746a29">出。见中后不得见。欲见中后心不能及。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240745c.htm'><img src='up.gif' border=0></a>
<a href='T240746b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>