<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0607c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷14)</font> <font face='Arial'>T24, p0607c</h2></font><hr>
<span class='old'>
</a><br><a name="0607b28" id="0607b28">　　应与草掩毗柰耶　　　当与草掩毗奈耶　</p></a><a name="0607b29" id="0607b29"><p>若有诤事起。当以七法顺大师教。如法如律</span><a name="0607c01" id="0607c01">而除灭之。此等皆由他诘问事。不忍他诘讥</a><a name="0607c02" id="0607c02">嫌烦恼。制斯学处</a><a name="0607c03" id="0607c03"><p>七灭诤法者。于四诤事七法能除。是故名此</a><a name="0607c04" id="0607c04">为七灭诤法。何谓四诤。一评论诤。二非言诤。</a><a name="0607c05" id="0607c05">三犯罪诤。四作事诤。言评论诤者。如有诤云。</a><a name="0607c06" id="0607c06">凡说法时获利养者。此物合入说法之人。有</a><a name="0607c07" id="0607c07">云不合由此为缘。遂致纷竞。因评论事而起</a><a name="0607c08" id="0607c08">诤故。名评论诤。此之诤论局在僧众。或望别</a><a name="0607c09" id="0607c09">人诤根有六。若缘差别乃有十四。何谓为六。</a><a name="0607c10" id="0607c10">一忿恨。二覆恼。三嫉悭。四谄诳。五无惭愧。</a><a name="0607c11" id="0607c11">六恶欲邪见。何谓十四事。一法。二非法。三</a><a name="0607c12" id="0607c12">调伏。四非调伏。五有犯。六无犯。七重。八轻。</a><a name="0607c13" id="0607c13">九有余。十无余。十一责心罪。十二恶作罪。十</a><a name="0607c14" id="0607c14">三恶说罪。十四越法罪。下三对人说。又有三</a><a name="0607c15" id="0607c15">种。谓善不善无记。亦是诤根。问曰。凡是评论</a><a name="0607c16" id="0607c16">即是诤耶。应作四句。第一句是评论而非诤。</a><a name="0607c17" id="0607c17">谓但有评论不入诤门。第二句是诤非评论。</a><a name="0607c18" id="0607c18">谓余三诤。第三句前二合。第四句谓除前相</a><a name="0607c19" id="0607c19">余之三诤。各为四句。准此应说。言非言诤者。</a><a name="0607c20" id="0607c20">若前人是善不应诘责而诘责者。名非言诤。</a><a name="0607c21" id="0607c21">非者是鄙恶义。谓以鄙恶之法而责诘他如</a><a name="0607c22" id="0607c22">世人云。此非是人。意欲说其是鄙恶人。如以</a><a name="0607c23" id="0607c23">非法诘实力子而兴于诤。此即是根。余如上</a><a name="0607c24" id="0607c24">说。犯罪诤者。谓五部罪。由诤此罪而起于诤。</a><a name="0607c25" id="0607c25">此即是根。从身语心有犯。唯身如苾刍。与</a><a name="0607c26" id="0607c26">未具人同室宿。未出作已出想。若卧睡已。女</a><a name="0607c27" id="0607c27">人后至或睡不觉。他置高床。或他然灯烛等</a><a name="0607c28" id="0607c28">有犯。唯语谓无故心过五六语。为女人说法</a><a name="0607c29" id="0607c29">有犯。唯心谓长净时有心覆罪有犯。身心俱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240607b.htm'><img src='up.gif' border=0></a>
<a href='T240608a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>