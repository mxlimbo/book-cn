<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1444 根本说一切有部毗奈耶出家事 1040a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1444 根本说一切有部毗奈耶出家事</font> <font face='Arial'>(卷4)</font> <font face='Arial'>T23, p1040a</h2></font><hr>
<span class='old'>
</a><a name="1039c28" id="1039c28">不可思议。此极重业。堕于地狱。有胜功能。得</a><a name="1039c29" id="1039c29">生天上彼行水者白尊者曰。邬波驮耶死。得</span><a name="1040a01" id="1040a01">为上坐。欢喜笑耶。告曰。具寿。汝今所问非正</a><a name="1040a02" id="1040a02">是时。若僧伽集时。可问斯事。当为汝说。后于</a><a name="1040a03" id="1040a03">异时。苾刍僧伽集。其小同学。众中问曰。大德</a><a name="1040a04" id="1040a04">前是何事。欢喜为笑耶。为见邬波驮耶死。得</a><a name="1040a05" id="1040a05">为上座故。欢喜笑耶。于时众首对于僧伽。广</a><a name="1040a06" id="1040a06">如上说。时诸弟子皆大欢喜。咸称佛法僧宝。</a><a name="1040a07" id="1040a07">是大胜利。我邬波驮耶。造斯罪业。而得生天。</a><a name="1040a08" id="1040a08">杀父准斯犯逆。广说如前</a><a name="1040a09" id="1040a09"><p>尔时佛在室罗筏城。逝多林中。为王说法。其</a><a name="1040a10" id="1040a10">胜光王证见谛已。于时有八万天众。俱时同</a><a name="1040a11" id="1040a11">证。并有无量百千梵志婆罗门居士等。尔时</a><a name="1040a12" id="1040a12">胜光大王。击鼓宣令曰。于我国界住者。不应</a><a name="1040a13" id="1040a13">贼盗。若犯盗者。当科死罪。被盗之人。我自出</a><a name="1040a14" id="1040a14">物。以酬其直。尔时世尊复说少年经。调伏王</a><a name="1040a15" id="1040a15">已。其王又击鼓宣令告言。于我国境。不得贼</a><a name="1040a16" id="1040a16">盗。若犯者。当科死罪。被盗物家。我以库藏物</a><a name="1040a17" id="1040a17">还。其时摩揭陀国有贼。来向憍萨罗国。两国</a><a name="1040a18" id="1040a18">界中。商人来去。皆被劫物。时摩揭陀国商人。</a><a name="1040a19" id="1040a19">共往憍萨罗国。各相谓曰。此两界中。多有劫</a><a name="1040a20" id="1040a20">贼。又多索税直。于时商人多并却回。少分前</a><a name="1040a21" id="1040a21">去。至于中路群贼竞出。速疾劫夺。其商人</a><a name="1040a22" id="1040a22">等。或有被杀。或有舍财而走。于商人内。有阿</a><a name="1040a23" id="1040a23">罗汉。见此事已。谛思惟顷。不觉被贼断其</a><a name="1040a24" id="1040a24">命根。商人散走。而得免者。以泥涂身。号啼叫</a><a name="1040a25" id="1040a25">声。往胜光王所。合掌白王。我等于王国界兴</a><a name="1040a26" id="1040a26">易。今被贼劫。时王问曰。在何方所。白言。于</a><a name="1040a27" id="1040a27">某方所。其王命大将名毗楼卢泽迦楼赖吒。</a><a name="1040a28" id="1040a28">令速往彼。捉贼将来。大臣依命。将四种兵往</a><a name="1040a29" id="1040a29">捉。时诸贼等。在丛林中。无畏而住。不着衣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231039c.htm'><img src='up.gif' border=0></a>
<a href='T231040b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>