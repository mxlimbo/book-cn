<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0475b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷30)</font> 明杂诵跋渠法之一 四提舍尼初 <font face='Arial'>T22, p0475b</h2></font><hr>
<span class='old'>
</a><a name="0475a28" id="0475a28">法。僧应羯磨作教诫人。何等十二。一持戒。二</a><a name="0475a29" id="0475a29">多闻不忘。三持律广略。四辩才能说。五学戒。</span><a name="0475b01" id="0475b01">六学定。七学慧。八能除恶邪。九梵行清净。十</a><a name="0475b02" id="0475b02">不污比丘尼净行。十一忍辱。十二满二十岁。</a><a name="0475b03" id="0475b03">若过是名成就十二法。僧应拜作教诫比丘</a><a name="0475b04" id="0475b04">尼人。羯磨者应作是说。大德僧听。某甲比丘</a><a name="0475b05" id="0475b05">十二法成就。若僧时到。僧拜某甲比丘教诫</a><a name="0475b06" id="0475b06">比丘尼。如是白。大德僧听。某甲比丘十二法</a><a name="0475b07" id="0475b07">成就。僧今拜某甲比丘教诫比丘尼。诸大德</a><a name="0475b08" id="0475b08">忍拜某比丘教诫比丘尼者默然。若不忍</a><a name="0475b09" id="0475b09">者便说是第一羯磨。第二第三亦如是说。僧</a><a name="0475b10" id="0475b10">已拜某比丘作教诫尼人竟。僧忍默然故。是</a><a name="0475b11" id="0475b11">事如是持。是比丘受羯磨已。应教诫比丘尼。</a><a name="0475b12" id="0475b12">教法者有八事。何等八。一非时。二非处。三过</a><a name="0475b13" id="0475b13">时。四时未至。五不和合。六眷属。七长句说</a><a name="0475b14" id="0475b14">法。八迎教诫。非时者。从日没至明相未出教</a><a name="0475b15" id="0475b15">诫。是名非时。若比丘非时教诫比丘尼者。波</a><a name="0475b16" id="0475b16">逸提。非处者。不得深猥处。不得露现处。当在</a><a name="0475b17" id="0475b17">不深不露处。若讲堂若树下。若比丘非处教</a><a name="0475b18" id="0475b18">诫比丘尼。越毗尼罪。是名非处。过时者。十四</a><a name="0475b19" id="0475b19">日十五日是名过时。时未至者。月一日若二</a><a name="0475b20" id="0475b20">日三日。是名时未至。应从四日至十三日往</a><a name="0475b21" id="0475b21">教诫。时未至教诫比丘尼者。越毗尼罪。是名</a><a name="0475b22" id="0475b22">时未至。不和合者。比丘尼僧不和合不应教</a><a name="0475b23" id="0475b23">诫。和合已然后教诫。教诫人到已应问。尼</a><a name="0475b24" id="0475b24">僧和合未。若言和合。应遣使呼言比丘尼来</a><a name="0475b25" id="0475b25">听教诫。若老病服药作衣钵事不得来者。应</a><a name="0475b26" id="0475b26">与欲。如是言。我某甲与教诫欲。如是三说。若</a><a name="0475b27" id="0475b27">比丘尼僧不和合教诫者。越毗尼罪。是名不</a><a name="0475b28" id="0475b28">和合。眷属者。不得偏教诫。应一切尼僧和合</a><a name="0475b29" id="0475b29">已然后教诫。是名眷属。长语说者。如尊者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220475a.htm'><img src='up.gif' border=0></a>
<a href='T220475c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>