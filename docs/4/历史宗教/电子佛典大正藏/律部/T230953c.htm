<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0953c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷9)</font> 第三部三十三舍堕事 与非亲苾刍浣故衣学处第四 <font face='Arial'>T23, p0953c</h2></font><hr>
<span class='old'>
</a><a name="0953b28" id="0953b28">是亲族。过此便非。苾刍者。谓是邬陀夷。故衣</a><a name="0953b29" id="0953b29">者。七种衣中随是一数。云何为七。一者毛。二</span><a name="0953c01" id="0953c01">者苾摩迦(此方无)三者奢搦迦(此方无)四者羯播</a><a name="0953c02" id="0953c02">死迦(白叠)五独孤洛迦(纻布)六高詀薄迦(是上毛緂此方无)</a><a name="0953c03" id="0953c03">七者阿般兰得迦(是北方地名其处有此衣也亦有释云即是絁绢之类)</a><a name="0953c04" id="0953c04"><p>言浣者谓以水浸。染者下至一入色。打者乃</a><a name="0953c05" id="0953c05">至以手一打。泥萨只波逸底迦者。广说如</a><a name="0953c06" id="0953c06">前。此中犯相其事云何。若苾刍尼知非亲族</a><a name="0953c07" id="0953c07">苾刍。作非亲族想。令浣故衣犯舍堕。染打亦</a><a name="0953c08" id="0953c08">如是。于三事中或令三事俱作。或令作二或</a><a name="0953c09" id="0953c09">令作一。又于三中随一为初。与非亲苾刍皆</a><a name="0953c10" id="0953c10">得本罪。若非亲苾刍疑亦舍堕。若是亲作非</a><a name="0953c11" id="0953c11">亲想得恶作。若是亲而起疑心。得恶作罪</a><a name="0953c12" id="0953c12"><p><b>　　<A NAME="n698"></A>从非亲苾刍取衣学处第五</b></a><a name="0953c13" id="0953c13"><p>尔时佛在室罗伐城逝多林给孤独园。未遮</a><a name="0953c14" id="0953c14">苾刍尼住阿兰若。时有诸尼。往静林中修习</a><a name="0953c15" id="0953c15">静虑受胜定乐。时莲花色苾刍尼。与其徒众</a><a name="0953c16" id="0953c16">五百人。俱往闇林中。在一树下半加而坐。</a><a name="0953c17" id="0953c17">入灭尽定。是时余尼至日晡后。各欲还向室</a><a name="0953c18" id="0953c18">罗伐城。有作是言圣者莲花色我唤令起。复</a><a name="0953c19" id="0953c19">有说言。圣者具大威神。或容在前入寺便不</a><a name="0953c20" id="0953c20">唤起。各自归还。时莲花色至日暮时。出定遍</a><a name="0953c21" id="0953c21">观诸尼尽去。便作是念。我为入城为当住此。</a><a name="0953c22" id="0953c22">即便入定。时有五百群贼行劫盗已。至此林</a><a name="0953c23" id="0953c23">边。诸贼议曰。半人分物半为防守。遂于林内</a><a name="0953c24" id="0953c24">见入定尼。有云是木。有云是人。有云苾刍。时</a><a name="0953c25" id="0953c25">彼贼中有还俗人。报言。是苾刍尼。非苾刍也。</a><a name="0953c26" id="0953c26">余人问曰。尔何得知。报言。苾刍全跏尼则半</a><a name="0953c27" id="0953c27">跏。此既半跏明知是尼。时诸贼徒生希有念。</a><a name="0953c28" id="0953c28">君等当知。如斯可畏大闇林中。一苾刍尼能</a><a name="0953c29" id="0953c29">宿于此。即便往诣贼将军所。将军问曰。仁于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230953b.htm'><img src='up.gif' border=0></a>
<a href='T230954a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>