<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0152a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷10)</font> <font face='Arial'>T24, p0152a</h2></font><hr>
<span class='old'>
</a><a name="0151c28" id="0151c28"><p class='lg'>　　实非天帝释　　　投梯往梵天</a><br><a name="0151c29" id="0151c29">　　绳绻急勒项　　　性命此时穷　</p></span><a name="0152a01" id="0152a01"><p>汝诸苾刍。勿生异念。昔时牛王者。即我身是。</a><a name="0152a02" id="0152a02">往日野猴即天授。是往昔不用我言已遭其</a><a name="0152a03" id="0152a03">苦。今不听吾说现受如斯大殃</a><a name="0152a04" id="0152a04"><p>时诸苾刍复有疑念。遂便请问断疑。世尊。</a><a name="0152a05" id="0152a05">何故提婆达多。于世尊所起大嗔心。不随正</a><a name="0152a06" id="0152a06">语。生阿毗止大苦燎身。世尊告曰。非但今</a><a name="0152a07" id="0152a07">日不用我言身遭猛火一切无救。汝诸苾刍。</a><a name="0152a08" id="0152a08">宜更应听。曾于往昔有一王都。王名制底迦。</a><a name="0152a09" id="0152a09">敷化于此。时王福力。令其国界富饶昌炽安</a><a name="0152a10" id="0152a10">隐丰乐。多诸人众无所匮乏。又复其王有大</a><a name="0152a11" id="0152a11">胜福。每欲坐时。有诸天众捧其座足止在空</a><a name="0152a12" id="0152a12">里。其王有一知国大臣。便生二子。大名出喜。</a><a name="0152a13" id="0152a13">小名众爱。于时大儿。每见其父以法非法而</a><a name="0152a14" id="0152a14">教于众。遂便念曰。我为长子职合袭官。我父</a><a name="0152a15" id="0152a15">终亡当大臣位。吾亦当以法及非法而教于</a><a name="0152a16" id="0152a16">物。缘斯恶业生捺落迦。岂若我今修出家行。</a><a name="0152a17" id="0152a17">遂至父所求哀出家。父遂许之。于世尊处出</a><a name="0152a18" id="0152a18">家离俗。后于异时。其父大臣掩随他世。时第</a><a name="0152a19" id="0152a19">二子为国大臣。以法非法而化于俗。国人怨</a><a name="0152a20" id="0152a20">酷说其非理。时有一人。旋游村邑不期展转。</a><a name="0152a21" id="0152a21">见彼大兄修出家行。于时苾刍见其客至。而</a><a name="0152a22" id="0152a22">问之曰。尔从何处今来至斯。其人报曰。我住</a><a name="0152a23" id="0152a23">某城。遂问其弟。客人具答。彼行非法苦刻人</a><a name="0152a24" id="0152a24">庶。众皆负怨无赖求生。苾刍闻已告其人曰。</a><a name="0152a25" id="0152a25">仁今可去勿生忧戚。我有容隙当往彼城。</a><a name="0152a26" id="0152a26">以理开导令行正法。冀望人庶离苦得安。其</a><a name="0152a27" id="0152a27">人闻已遂还本处。报其亲族具述所由。展转</a><a name="0152a28" id="0152a28">风闻彻其小弟。弟即便往白其王曰。我之大</a><a name="0152a29" id="0152a29">兄欲来至此。王便告曰。善哉。若至彼即大臣。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240151c.htm'><img src='up.gif' border=0></a>
<a href='T240152b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>