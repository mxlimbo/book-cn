<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0045a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷6)</font> <font face='Arial'>T23, p0045a</h2></font><hr>
<span class='old'>
</a><a name="0044c28" id="0044c28">道中遇贼夺衣。裸形而来。时作是念。佛结</a><a name="0044c29" id="0044c29">戒。不听从非亲里乞。我亲里远。当裸形到</span><a name="0045a01" id="0045a01">舍卫国。是故我今裸形。次礼到六群比丘所。</a><a name="0045a02" id="0045a02">六群比丘问言。汝何人。答言。沙门。何沙门。</a><a name="0045a03" id="0045a03">答言。释子沙门。何以故裸形。答言。我道中</a><a name="0045a04" id="0045a04">遇贼夺衣。时作是念。佛结戒。不听从非亲</a><a name="0045a05" id="0045a05">里乞。我亲里远。当裸形到舍卫国。是故裸</a><a name="0045a06" id="0045a06">形。六群比丘作是念。以是因缘佛必当听从</a><a name="0045a07" id="0045a07">非亲里乞。我等当亲近是人。六群比丘语言。</a><a name="0045a08" id="0045a08">汝云何裸形到佛所。我当借汝衣到佛所。汝</a><a name="0045a09" id="0045a09">得衣已当还我。答言尔。六群比丘即借衣着。</a><a name="0045a10" id="0045a10">向佛所头面礼足一面坐。诸佛常法。客比丘</a><a name="0045a11" id="0045a11">至。如是劳问。语诸比丘。忍不足不。安乐住</a><a name="0045a12" id="0045a12">不。乞食不乏不。道路不疲极耶。即时佛以</a><a name="0045a13" id="0045a13">是语劳问波罗比丘。忍不足不。安乐住不。</a><a name="0045a14" id="0045a14">乞食不乏不。道路不疲极耶。诸比丘答言。世</a><a name="0045a15" id="0045a15">尊。忍足安乐住乞食不难。但道中疲极。以</a><a name="0045a16" id="0045a16">是事向佛广说。佛以是事集比丘僧。以种种</a><a name="0045a17" id="0045a17">因缘。赞戒赞持戒。赞戒赞持戒已。语诸比</a><a name="0045a18" id="0045a18">丘。从今是戒应如是说。若比丘从非亲里居</a><a name="0045a19" id="0045a19">士居士妇乞衣者。尼萨耆波逸提。除余时。</a><a name="0045a20" id="0045a20">余时者。夺衣失衣烧衣漂衣。是为时。夺衣</a><a name="0045a21" id="0045a21">者。若官夺若贼若怨家若怨党夺。失者。若失</a><a name="0045a22" id="0045a22">不知何所在。若朽烂若虫啮。烧者。若为火</a><a name="0045a23" id="0045a23">烧若日炙。漂衣者。若水漂风飘。是名时(六事竟)</a><a name="0045a24" id="0045a24"><p>尔时六群比丘闻。佛以是因缘。听比丘从非</a><a name="0045a25" id="0045a25">亲里居士乞。闻已语波罗比丘言。汝等少知</a><a name="0045a26" id="0045a26">少识故无衣。我等多知多识亦少衣。我今为</a><a name="0045a27" id="0045a27">汝故乞。若汝三衣满足者。余残衣尽用与我。</a><a name="0045a28" id="0045a28">波罗比丘言。如是。时六群比丘。即入舍卫</a><a name="0045a29" id="0045a29">城到富贵人舍。赞叹波罗比丘善好。是佛亲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230044c.htm'><img src='up.gif' border=0></a>
<a href='T230045b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>