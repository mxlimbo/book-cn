<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0817a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷35)</font> 说戒揵度上 <font face='Arial'>T22, p0817a</h2></font><hr>
<span class='old'>
</a><a name="0816c28" id="0816c28">饮食。瓶沙王及群臣亦当来集。答言如是世</a><a name="0816c29" id="0816c29">尊。时诸比丘受教已。月三时集。八日十四</span><a name="0817a01" id="0817a01">日十五日。时大众集周旋往来。共为知友</a><a name="0817a02" id="0817a02">给与饮食。王瓶沙。亦复将诸群臣大众来</a><a name="0817a03" id="0817a03">集。时诸比丘来集已。各各默然而坐。诸长者</a><a name="0817a04" id="0817a04">白诸比丘言。我等欲闻说法。诸比丘不敢</a><a name="0817a05" id="0817a05">说。以此事白佛。佛言。听汝等与说法。既听</a><a name="0817a06" id="0817a06">已。不知当说何法。佛言。自今已去。听</a><a name="0817a07" id="0817a07">说契经。时诸比丘。欲分别说义。当说义</a><a name="0817a08" id="0817a08">时。不具说文句。各自生疑。佛言。听说义</a><a name="0817a09" id="0817a09">不具说文句。时二比丘。共一高座说法。佛</a><a name="0817a10" id="0817a10">言不应尔。二比丘同一高座说法共诤。佛言</a><a name="0817a11" id="0817a11">不应尔。彼相近敷高座说义。互求长短。</a><a name="0817a12" id="0817a12">佛言。不应尔。彼因说义共相逼切。佛言不</a><a name="0817a13" id="0817a13">应尔。时诸比丘二人。共同声合呗。佛言。不</a><a name="0817a14" id="0817a14">应尔。时诸比丘。欲歌咏声说法。佛言听。时</a><a name="0817a15" id="0817a15">有一比丘。去世尊不远。极过差歌咏声说</a><a name="0817a16" id="0817a16">法。佛闻已即告此比丘。汝莫如是说法。汝</a><a name="0817a17" id="0817a17">当如如来处中说法。勿与凡世人同。欲说</a><a name="0817a18" id="0817a18">法者。当如舍利弗目揵连平等说法。勿与</a><a name="0817a19" id="0817a19">凡世人同说法。诸比丘。若过差歌咏声说法。</a><a name="0817a20" id="0817a20">有五过失。何等五。若比丘过差歌咏声说法。</a><a name="0817a21" id="0817a21">便自生贪着爱乐音声。是谓第一过失。复次</a><a name="0817a22" id="0817a22">若比丘过差歌咏声说法。其有闻者生贪着</a><a name="0817a23" id="0817a23">爱乐其声。是谓比丘第二过失复次若比丘</a><a name="0817a24" id="0817a24">过差歌咏声说法。其有闻者令其习学。是</a><a name="0817a25" id="0817a25">谓比丘第三过失。复次比丘过差歌咏声说</a><a name="0817a26" id="0817a26">法。诸长者。闻皆共讥嫌言。我等所习歌咏声。</a><a name="0817a27" id="0817a27">比丘亦如是说法。便生慢心不恭敬。是谓</a><a name="0817a28" id="0817a28">比丘第四过失。复次若比丘过差歌咏声说</a><a name="0817a29" id="0817a29">法。若在寂静之处思惟。缘忆音声以乱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220816c.htm'><img src='up.gif' border=0></a>
<a href='T220817b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>