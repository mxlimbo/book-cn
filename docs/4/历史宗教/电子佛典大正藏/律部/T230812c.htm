<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0812c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷34)</font> 九十波逸底迦法 展转食学处第三十一 <font face='Arial'>T23, p0812c</h2></font><hr>
<span class='old'>
</a><a name="0812b28" id="0812b28">已遂便啼泣。长者曰何故啼泣。岂我于汝相</a><a name="0812b29" id="0812b29">欺负耶。答曰长者大人无容欺负。然我本心</span><a name="0812c01" id="0812c01">求钱五百。于佛及僧拟申供养。钱既未足更</a><a name="0812c02" id="0812c02">复苦身。为此因缘我悲啼耳。长者曰若缘福</a><a name="0812c03" id="0812c03">事我愿助成。贫人报曰。长者添满自成福业。</a><a name="0812c04" id="0812c04">乖我本愿不得生天。长者曰汝以信心奉佛众</a><a name="0812c05" id="0812c05">不。报言如是若尔汝可往问世尊。如佛所说</a><a name="0812c06" id="0812c06">汝当奉行。时彼贫人寻诣佛所。礼佛足已在</a><a name="0812c07" id="0812c07">一面坐。白佛言。世尊我为供佛僧众。自赁己</a><a name="0812c08" id="0812c08">身求五百金钱。在某长者家多时客作。及至</a><a name="0812c09" id="0812c09">作了五百不充。长者见欠为我添满。为当取</a><a name="0812c10" id="0812c10">耶为不取耶。佛言。童子应可取之。白佛言。世</a><a name="0812c11" id="0812c11">尊他物相助恐不生天。佛言。童子汝初发心</a><a name="0812c12" id="0812c12">当生天处。何况舍施不生天耶。奉佛教已</a><a name="0812c13" id="0812c13">欢喜而去。至长者家取五百金钱还诣母所</a><a name="0812c14" id="0812c14">白言。慈母此是五百金钱。幸愿营办供佛及</a><a name="0812c15" id="0812c15">僧。母曰汝岂不知。家道先贫触途阙乏。食手</a><a name="0812c16" id="0812c16">器具座褥皆无。欲请佛僧若为能济。汝今可</a><a name="0812c17" id="0812c17">去白佣力处长者令知彼舍宽容或能为作。</a><a name="0812c18" id="0812c18">贫人闻告。诣长者处白言。今我家贫触途匮</a><a name="0812c19" id="0812c19">乏。食手器具座席并无。欲请佛僧事不能济。</a><a name="0812c20" id="0812c20">敢欲凭告就此宅中为办所须。请佛僧食是</a><a name="0812c21" id="0812c21">事得不。长者便念。我造新宅得供佛僧斯成</a><a name="0812c22" id="0812c22">善事。告曰汝可留物往请佛僧。来就宅中为</a><a name="0812c23" id="0812c23">受供养。时彼贫生留物而去。遂于明日往诣</a><a name="0812c24" id="0812c24">佛所。礼佛足已长跪合掌白言。世尊唯愿明</a><a name="0812c25" id="0812c25">日就某宅中哀受微供</a><a name="0812c26" id="0812c26"><p>尔时世尊默然受请。见佛受已礼足而去。报</a><a name="0812c27" id="0812c27">长者知时。彼长者即为具办种种上妙饮食。</a><a name="0812c28" id="0812c28">于晨朝时敷设座褥。安大水器布列香花。令</a><a name="0812c29" id="0812c29">使白佛。饮食已办。愿佛知时。尔时世尊。于日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230812b.htm'><img src='up.gif' border=0></a>
<a href='T230813a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>