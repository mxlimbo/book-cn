<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0803b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷32)</font> 九十波逸底迦法 众不差教授苾刍尼学处第二十一 <font face='Arial'>T23, p0803b</h2></font><hr>
<span class='old'>
</a><br><a name="0803a28" id="0803a28">　　见知己者暂生轻　　　令我怀愁不望活　</p></a><a name="0803a29" id="0803a29"><p>时掌马人闻此说已白大王曰。王今宜可于</span><a name="0803b01" id="0803b01">智马处随古仙法。所为次第而供给之。若非</a><a name="0803b02" id="0803b02">次第必不肯食。王曰如何次第。答曰应可去</a><a name="0803b03" id="0803b03">城有三驿许。平治道路幡盖庄严。王从四兵</a><a name="0803b04" id="0803b04">当自迎接。所安置处以赤铜鍱而砌其地。东</a><a name="0803b05" id="0803b05">宫太子自擎千枝金盖而覆其上。王之长女</a><a name="0803b06" id="0803b06">执金宝庄拂为去蚊蝇。国大夫人蜜涂穬米</a><a name="0803b07" id="0803b07">盛以金盘。自手擎持用充其食。第一大臣亲</a><a name="0803b08" id="0803b08">执金箕以承其粪。王曰如斯供给此即是王。</a><a name="0803b09" id="0803b09">我复何用。掌马人曰。此非常尔。但斋七日</a><a name="0803b10" id="0803b10">延迎法式理必须然。王曰已过之事不可重</a><a name="0803b11" id="0803b11">为。余现前者应如法作。即于厩中马住之处</a><a name="0803b12" id="0803b12">布赤铜鍱。太子自持千枝金盖而覆其上。王</a><a name="0803b13" id="0803b13">之长女执拂袪蝇。国大夫人金盘授食。大臣</a><a name="0803b14" id="0803b14">执箕为其承粪。马见如是微妙供给即便啖</a><a name="0803b15" id="0803b15">食。时掌厩人说伽他曰</a><a name="0803b16" id="0803b16"><p class='lg'>　　大王今与汝　　　上妙供给事</a><br><a name="0803b17" id="0803b17">　　所须皆称意　　　于王当尽心　</p></a><a name="0803b18" id="0803b18"><p>马答彼人曰。我随君言所应作者心无怠慢。</a><a name="0803b19" id="0803b19">尔时大王欲诣苑园。臣以种种殊妙宝物而</a><a name="0803b20" id="0803b20">为鞍辔庄严。智马至大王所。是时智马见王</a><a name="0803b21" id="0803b21">将御。马便偃脊。王曰马患背耶。御者答曰。</a><a name="0803b22" id="0803b22">此不患背恐王难升。所以偃脊。王便御马行</a><a name="0803b23" id="0803b23">至河边。马不肯进。王问御者曰。马有怖心不</a><a name="0803b24" id="0803b24">肯入水。答曰此非怖水。恐有沾湿洒着王身。</a><a name="0803b25" id="0803b25">为斯不入。即结其尾盛以金囊。涉水而过。王</a><a name="0803b26" id="0803b26">至苑内纵逸而住。遂经多日。四远诸国闻王</a><a name="0803b27" id="0803b27">住居苑内。多兴兵众来投城门。王闻边国兵</a><a name="0803b28" id="0803b28">众俱至。便乘智马欲取后门而入城内。于其</a><a name="0803b29" id="0803b29">中路有一大池。名曰妙梵。多诸莲华嗢钵罗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230803a.htm'><img src='up.gif' border=0></a>
<a href='T230803c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>