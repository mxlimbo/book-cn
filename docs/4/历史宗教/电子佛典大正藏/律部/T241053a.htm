<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1053a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷4)</font> 六波罗蜜品第十八 <font face='Arial'>T24, p1053a</h2></font><hr>
<span class='old'>
</a><a name="1052c28" id="1052c28">恶道受苦因缘。若暂生嗔则生惭愧恐怖悔</a><a name="1052c29" id="1052c29">心。见他忍胜不生妒嫉。善男子。有是相者。</span><a name="1053a01" id="1053a01">当知是人则能供养忍波罗蜜。善男子。若有</a><a name="1053a02" id="1053a02">人能不作懈怠。不受不贪坐卧等乐。如作大</a><a name="1053a03" id="1053a03">事功德力时。及营小事心亦如是。凡所作业</a><a name="1053a04" id="1053a04">要令毕竟。作时不观饥渴寒热。时与非时不</a><a name="1053a05" id="1053a05">轻自身。大事未讫不生悔心。作既终讫自庆</a><a name="1053a06" id="1053a06">能办。赞叹精进所得果报。如法得财用皆以</a><a name="1053a07" id="1053a07">理。见邪进者为说恶果。善教众生令修精进。</a><a name="1053a08" id="1053a08">所作未竟不中休息。修善法时不随他语。善</a><a name="1053a09" id="1053a09">男子。有是相者。当知是人则能供养进波罗</a><a name="1053a10" id="1053a10">蜜。善男子。若有人能净身口意。乐处空闲若</a><a name="1053a11" id="1053a11">窟若山树林空舍。不乐愦闹贪着卧具。不乐</a><a name="1053a12" id="1053a12">听说世间之事。不乐贪欲嗔恚愚痴。先语软</a><a name="1053a13" id="1053a13">语常乐出家。教化众生。所有烦恼轻微软薄</a><a name="1053a14" id="1053a14">离恶觉观。见怨修慈乐说定报。心若逸乱生</a><a name="1053a15" id="1053a15">怖愧悔。见邪定者为说罪过。善化众生置正</a><a name="1053a16" id="1053a16">定中。善男子。有是相者。当知是人则能供</a><a name="1053a17" id="1053a17">养禅波罗蜜。善男子。若有人能净身口意。</a><a name="1053a18" id="1053a18">悉学一切世间之事。于贪嗔痴心不贪乐。不</a><a name="1053a19" id="1053a19">狂不乱怜愍众生。善能供养父母师长和上</a><a name="1053a20" id="1053a20">长老耆旧有德。修不放逸先语软语不诳众</a><a name="1053a21" id="1053a21">生。能分别说邪道正道及善恶报。常乐寂静</a><a name="1053a22" id="1053a22">出家修道。能以世事用教众生。见学胜已不</a><a name="1053a23" id="1053a23">生妒心。自胜他人不生憍慢。受苦不忧受乐</a><a name="1053a24" id="1053a24">不喜。善男子。有是相者。当知是人则能供</a><a name="1053a25" id="1053a25">养般若波罗蜜。善男子。一一方中各有四事。</a><a name="1053a26" id="1053a26">施方四者。一者调伏众生。二者离对。三者</a><a name="1053a27" id="1053a27">自利。四者利他。若人于财不生悭惜。亦不分</a><a name="1053a28" id="1053a28">别怨亲之相时与非时。是人则能调伏众生。</a><a name="1053a29" id="1053a29">于财不惜故能行施。是故得离悭吝之恶。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241052c.htm'><img src='up.gif' border=0></a>
<a href='T241053b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>