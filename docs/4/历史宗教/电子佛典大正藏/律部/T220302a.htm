<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0302a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷9)</font> 明三十尼萨耆波夜提法之初 <font face='Arial'>T22, p0302a</h2></font><hr>
<span class='old'>
</a><a name="0301c28" id="0301c28">波难陀言。汝不晓方便不知家中诸难。若父</a><a name="0301c29" id="0301c29">母兄弟姊妹。或当悭惜不听。汝施者我不得</span><a name="0302a01" id="0302a01">此衣。汝不成施福二俱失利以此难故正应</a><a name="0302a02" id="0302a02">此间施我。时阿跋吒苦辞不免。即脱上衣与</a><a name="0302a03" id="0302a03">已便去。着下衣向舍卫城。时城中人多出礼</a><a name="0302a04" id="0302a04">觐世尊。时阿跋吒问众人言。汝等今欲那</a><a name="0302a05" id="0302a05">去。答言。欲诣只桓。语言莫去。问言何故。答</a><a name="0302a06" id="0302a06">言。沙门劫人。复问强夺人物耶。答言。何所</a><a name="0302a07" id="0302a07">复问。汝但看我着两张[<a href='javascript:showpic("images/057087.gif")'>叠*毛</a>]去今正有一张在</a><a name="0302a08" id="0302a08">其中。不信佛者即还入城中。闻者生疑为尔</a><a name="0302a09" id="0302a09">不尔。沉吟而住。信佛法者即作是念。终无是</a><a name="0302a10" id="0302a10">事沙门释子不与不取何有劫人。或能方便</a><a name="0302a11" id="0302a11">说法取耳。以是故少人诣只桓礼觐世尊。世</a><a name="0302a12" id="0302a12">尊知而故问阿难。今日何故少人来入只桓。</a><a name="0302a13" id="0302a13">时尊者。阿难即以上事具白世尊。佛言。呼</a><a name="0302a14" id="0302a14">优波难陀来。即便呼来已。佛问优波难陀</a><a name="0302a15" id="0302a15">汝实尔不。答言。实尔世尊。佛言。比丘此是</a><a name="0302a16" id="0302a16">恶事。云何比丘强乞人衣。汝常不闻世尊赞</a><a name="0302a17" id="0302a17">叹少欲呵责多欲无厌耶。从今日后不听从</a><a name="0302a18" id="0302a18">非亲里居士居士妇乞衣</a><a name="0302a19" id="0302a19"><p>复次佛住舍卫城。广说如上。尔时北方有六</a><a name="0302a20" id="0302a20">十比丘。来诣舍卫城礼觐世尊。中道被贼失</a><a name="0302a21" id="0302a21">衣。裸形入只桓精舍。礼诸比丘。诸比丘问言。</a><a name="0302a22" id="0302a22">汝是何人。答言。出家人。又问。何道出家。答</a><a name="0302a23" id="0302a23">言。释种出家。又问。汝衣何在而裸形耶。答</a><a name="0302a24" id="0302a24">言。我道中遇贼失衣。尔时诸比丘各各与衣。</a><a name="0302a25" id="0302a25">有与僧伽梨者。郁多罗僧者。安陀会者。尼</a><a name="0302a26" id="0302a26">师檀者。是比丘着衣已。往到佛所头面礼足</a><a name="0302a27" id="0302a27">却住一面。佛知而故问诸比丘。汝等何处来。</a><a name="0302a28" id="0302a28">答言。世尊我等从北方来。佛问诸比丘。汝忍</a><a name="0302a29" id="0302a29">苦乞食不难道路不疲极耶。答言。世尊我等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220301c.htm'><img src='up.gif' border=0></a>
<a href='T220302b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>