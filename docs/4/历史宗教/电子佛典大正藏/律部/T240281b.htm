<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0281b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷16)</font> 第三门第四子摄颂之余 <font face='Arial'>T24, p0281b</h2></font><hr>
<span class='old'>
</a><a name="0281a28" id="0281a28">已报左右曰。出门观察岂有圣者六众来耶。</a><a name="0281a29" id="0281a29">即便出观见邬波难陀将五百婆罗门子俱到</span><a name="0281b01" id="0281b01">门所。还入白王。圣者邬波难陀今在门外。王</a><a name="0281b02" id="0281b02">言唤入。彼便面见。问言。大王。向使圣者阿</a><a name="0281b03" id="0281b03">难陀不出家者。合受何位。王言。圣者。当作力</a><a name="0281b04" id="0281b04">轮王。王作何人。答言。我为从者。又曰。王先</a><a name="0281b05" id="0281b05">有制观诸苾刍犹如太子。观苾刍尼事等妃</a><a name="0281b06" id="0281b06">后。是事放免不并余人。王于我等俱生爱念。</a><a name="0281b07" id="0281b07">然有婆罗门违王教敕。辄以拳打圣者阿难</a><a name="0281b08" id="0281b08">陀头。彼复怀嗔亦打我顶。其事合不。王闻大</a><a name="0281b09" id="0281b09">怒。告近臣曰。卿今可去斩婆罗门手。大臣即</a><a name="0281b10" id="0281b10">将婆罗门到街巷处告众人知。时彼父母并</a><a name="0281b11" id="0281b11">余亲族及诸知友。悉皆来至悲啼雨泪。发声</a><a name="0281b12" id="0281b12">号哭作如是语。苦哉我子。苦哉我子。皆共</a><a name="0281b13" id="0281b13">前行白法官曰。善哉大臣。我子有愆。王令斩</a><a name="0281b14" id="0281b14">手。既犯国宪非是枉刑。然婆罗门以右手</a><a name="0281b15" id="0281b15">活命。若斩左手斯诚曲恩。大臣闻之即斩左</a><a name="0281b16" id="0281b16">手。后于异时婆罗门手疮渐差。遂掩左手举</a><a name="0281b17" id="0281b17">右臂点节诵书邬。波难陀遥见举手倍生忿</a><a name="0281b18" id="0281b18">怒还。至王所白。言大王。为王之法敕令无</a><a name="0281b19" id="0281b19">违斯成快乐。王虽知国无如是事。报言。圣</a><a name="0281b20" id="0281b20">者。我有何事。答言。前时出敕斩婆罗门手。彼</a><a name="0281b21" id="0281b21">手现全。王唤臣来。问言。婆罗门何不斩手。答</a><a name="0281b22" id="0281b22">言。斩讫。若尔圣者邬波难陀见为诸人举手</a><a name="0281b23" id="0281b23">教读。大臣白言。见彼父母悲啼相劝诸婆罗</a><a name="0281b24" id="0281b24">门右手为活。幸当截左。为此即便截其左手。</a><a name="0281b25" id="0281b25">王言。为彼父母截其左畔。今由我敕更截右</a><a name="0281b26" id="0281b26">边。即便往斩。时婆罗门既无两手垂臂而住。</a><a name="0281b27" id="0281b27">后时邬波难陀在傍而过。问言。何故垂手不</a><a name="0281b28" id="0281b28">同昔日来打我头。彼闻懊恼默无所对。时诸</a><a name="0281b29" id="0281b29">婆罗门长者居士并诸人众。皆生讥耻作如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240281a.htm'><img src='up.gif' border=0></a>
<a href='T240281c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>