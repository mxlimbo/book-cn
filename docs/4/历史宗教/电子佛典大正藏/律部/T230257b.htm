<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0257b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷36)</font> <font face='Arial'>T23, p0257b</h2></font><hr>
<span class='old'>
</a><a name="0257a28" id="0257a28">闻是语不忍不乐。但一心向神通力。作是念。</a><a name="0257a29" id="0257a29">舍利弗于佛第一经中说。诸智慧弟子中最</span><a name="0257b01" id="0257b01">上第一。我当往诣舍利弗所问神通道。当为</a><a name="0257b02" id="0257b02">我说。念已即往问神通道。舍利弗亦先知是</a><a name="0257b03" id="0257b03">人于此法中当作恶事。是故不说。语言。调达</a><a name="0257b04" id="0257b04">汝止。何用是神通道为。当观无常苦空无</a><a name="0257b05" id="0257b05">我。调达闻是语不忍不乐。但一心向神通道。</a><a name="0257b06" id="0257b06">作是念。目连于佛第一经中说。诸神通道弟</a><a name="0257b07" id="0257b07">子中最胜第一。我当往诣问神通道。当为我</a><a name="0257b08" id="0257b08">说。念已即往问神通道。目连先知是人于此</a><a name="0257b09" id="0257b09">法中当作恶事。是故不说。语言。调达汝止。</a><a name="0257b10" id="0257b10">何用神通道为。当观无常苦空无我。调达闻</a><a name="0257b11" id="0257b11">已不忍不乐。但一心向神通道。如是展转至</a><a name="0257b12" id="0257b12">最少一不满五百大弟子所皆不为说。尔时</a><a name="0257b13" id="0257b13">调达作是念。阿难是我弟。佛第一经中说。</a><a name="0257b14" id="0257b14">诸多闻弟子中阿难最胜第一。我何不往诣</a><a name="0257b15" id="0257b15">其所问神通道。当为我说。念已即往问神通</a><a name="0257b16" id="0257b16">道。阿难未离欲故。不知过去未来事。便以多</a><a name="0257b17" id="0257b17">闻慧为说神通道。调达受神通法已。于山林</a><a name="0257b18" id="0257b18">旷野坑谷中勤修习。勤修习故。得世俗四禅。</a><a name="0257b19" id="0257b19">因是四禅起神通力。起神通力已。以阎浮树</a><a name="0257b20" id="0257b20">故名阎浮提。从是阎浮树取果还啖。去阎浮</a><a name="0257b21" id="0257b21">树不远。有大诃梨勒林阿摩勒林鞞醯勒林。</a><a name="0257b22" id="0257b22">取是诸果还所住啖。从郁单越取自然粳米</a><a name="0257b23" id="0257b23">还啖。从忉利天上取须陀天食还啖。东西南</a><a name="0257b24" id="0257b24">北现种种神力。是调达先来恶心。于佛作是</a><a name="0257b25" id="0257b25">念。是沙门瞿昙。种姓不胜我。彼姓瞿昙生释</a><a name="0257b26" id="0257b26">家。我亦姓瞿昙生释家。诸人以清净心多有</a><a name="0257b27" id="0257b27">供养者。皆为神通力故。我于何家。以神通力</a><a name="0257b28" id="0257b28">摄取。令多人随顺我。作是念。瓶沙王于国中</a><a name="0257b29" id="0257b29">最大是佛不退转弟子。我正使神通力。牵终<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230257a.htm'><img src='up.gif' border=0></a>
<a href='T230257c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>