<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1495 善恭敬经 1101b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1495 善恭敬经</font> <font face='Arial'>(卷1)</font> <font face='Arial'>T24, p1101b</h2></font><hr>
<span class='old'>
</a><a name="1101a28" id="1101a28">亦应当从他依止。所以者何。自尚不解况欲</a><a name="1101a29" id="1101a29">与他作依止师。假令耆旧百夏比丘。而不能</span><a name="1101b01" id="1101b01">解沙门释种秘密之事。彼人为法应说依止。</a><a name="1101b02" id="1101b02">虽有百夏上座比丘。不解律法。彼等亦应说</a><a name="1101b03" id="1101b03">于依止</a><a name="1101b04" id="1101b04"><p>若有比丘从他受法。彼等比丘于彼师边。应</a><a name="1101b05" id="1101b05">起尊贵敬重之心。欲受法时。当在师前不</a><a name="1101b06" id="1101b06">得轻笑。不得露齿。不得交足。不得视足。不</a><a name="1101b07" id="1101b07">得动足。不得踔脚。足踝齐整勿令高下。于彼</a><a name="1101b08" id="1101b08">师前勿升高座。师不发问不得辄言。凡有所</a><a name="1101b09" id="1101b09">使勿得违命。勿视师面。离师三肘命坐即</a><a name="1101b10" id="1101b10">坐。勿得违教。安坐已讫。于彼师所应起慈心。</a><a name="1101b11" id="1101b11">若有弟子欲受法时。长跪师前先诵所得。诵</a><a name="1101b12" id="1101b12">已有疑先应咨白。若见听许然后请决。是时</a><a name="1101b13" id="1101b13">学者既受法已。右膝着地两手捧足。一心顶</a><a name="1101b14" id="1101b14">礼师所住处。地若平正即应设敬。若地偏</a><a name="1101b15" id="1101b15">隘即还却立。乃至师过至彼平所即便请法。</a><a name="1101b16" id="1101b16">若至平处礼师足已。却缩而行至十肘地。遥</a><a name="1101b17" id="1101b17">礼师已随意归还。又复弟子应作是念。师在</a><a name="1101b18" id="1101b18">我后观我是非不应放逸。我若即来寻至师</a><a name="1101b19" id="1101b19">前。请决所疑是即为善。傥不得来应当知时。</a><a name="1101b20" id="1101b20">一日三时应参进止。若三时间不参进止。是</a><a name="1101b21" id="1101b21">师应当如法治之</a><a name="1101b22" id="1101b22"><p>又复弟子若参师时。至彼师所若不见师。应</a><a name="1101b23" id="1101b23">持土块或木或草以为记验。若当见师在房</a><a name="1101b24" id="1101b24">室内。是时学者应起至心绕房三匝。向师</a><a name="1101b25" id="1101b25">顶礼尔乃方还。若不见师众务皆止不得为</a><a name="1101b26" id="1101b26">也。除大小便</a><a name="1101b27" id="1101b27"><p>又复弟子于其师所不得粗言。师所呵责不</a><a name="1101b28" id="1101b28">应反报。师坐卧床应先敷拭。令无尘污虫蚁</a><a name="1101b29" id="1101b29">之属。若师坐卧乃至师起。应修诵业。时彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241101a.htm'><img src='up.gif' border=0></a>
<a href='T241101c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>