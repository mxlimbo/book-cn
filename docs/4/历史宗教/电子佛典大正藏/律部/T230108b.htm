<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0108b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷15)</font> 九十波逸提之六 <font face='Arial'>T23, p0108b</h2></font><hr>
<span class='old'>
</a><a name="0108a28" id="0108a28">人取着腋下。诸童子见即往围绕捉言。汝比</a><a name="0108a29" id="0108a29">丘法。他物不与便偷取耶。答言不偷。何故取</span><a name="0108b01" id="0108b01">耶。答言。我谓粪扫物故取。诸童子言。云何</a><a name="0108b02" id="0108b02">宝物作粪扫取。诸童子念。此恶人当将诣众</a><a name="0108b03" id="0108b03">官。作是念已。将诣众官。众官问言。汝实偷</a><a name="0108b04" id="0108b04">不。答言不偷。作粪扫想取。众官又言。无有</a><a name="0108b05" id="0108b05">宝物得作粪扫取者。众官是佛弟子。信乐佛</a><a name="0108b06" id="0108b06">故作是语。比丘云何作偷。诸童子辈必当虚</a><a name="0108b07" id="0108b07">妄。即言汝去。后莫复尔诸露地不与宝莫</a><a name="0108b08" id="0108b08">取。时跋难陀作是恶事已。还向诸比丘广说</a><a name="0108b09" id="0108b09">是事。诸比丘以是事白佛。佛以是事集比丘</a><a name="0108b10" id="0108b10">僧。语诸比丘。如是罪恶及过是罪。皆由取金</a><a name="0108b11" id="0108b11">银宝物故。种种因缘诃已。语诸比丘。以十利</a><a name="0108b12" id="0108b12">故与比丘结戒。从今是戒应如是说若比丘</a><a name="0108b13" id="0108b13">若宝若似宝。自取教取波逸提。宝者。钱金</a><a name="0108b14" id="0108b14">银砗磲玛瑙琉璃真珠。似宝者。铜铁白镴铅</a><a name="0108b15" id="0108b15">锡伪珠自取者自手取。教取者教他取。波</a><a name="0108b16" id="0108b16">逸提者煮烧覆障。若不悔过能障碍道。是中</a><a name="0108b17" id="0108b17">犯者。若比丘捉举他钱金银波逸提。捉举他</a><a name="0108b18" id="0108b18">砗磲玛瑙琉璃真珠波逸提。若比丘有似宝</a><a name="0108b19" id="0108b19">物。作男子庄严具女人庄严具器仗斗具。捉</a><a name="0108b20" id="0108b20">举是物波逸提。捉举伪珠突吉罗</a><a name="0108b21" id="0108b21"><p>佛在舍卫国。尔时舍卫城节日到。诸白衣办</a><a name="0108b22" id="0108b22">种种饮食出园林中。时毗舍佉鹿子母着五</a><a name="0108b23" id="0108b23">百金钱直庄严身具。出城游戏。还欲入城。是</a><a name="0108b24" id="0108b24">鹿子母信乐佛及众僧。作是念。我今出城</a><a name="0108b25" id="0108b25">不应不见佛而还入城。又我不应着如是庄</a><a name="0108b26" id="0108b26">严具往诣佛所。即脱严具裹着衣中。与一小</a><a name="0108b27" id="0108b27">婢。与已诣佛所。头面礼足一面坐。佛以种种</a><a name="0108b28" id="0108b28">说法示教利喜。示教利喜已默然。鹿子母</a><a name="0108b29" id="0108b29">闻佛说法已。从坐起头面礼足右绕而去。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230108a.htm'><img src='up.gif' border=0></a>
<a href='T230108c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>