<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 1008a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷59)</font> 毗尼增一之一 <font face='Arial'>T22, p1008a</h2></font><hr>
<span class='old'>
</a><a name="1007c28" id="1007c28">忆持。设复坚持。不能思惟义趣。彼不知</a><a name="1007c29" id="1007c29">义。不能如法修行。不能自利亦不利人。</span><a name="1008a01" id="1008a01">佛告比丘。有是因缘令法疾灭而不久住。</a><a name="1008a02" id="1008a02">大德。复以何因缘令法久住而不疾灭</a><a name="1008a03" id="1008a03">(反上句即是)时有异比丘。往世尊所头面礼</a><a name="1008a04" id="1008a04">足却坐一面。善哉大德。为我略说法。我当</a><a name="1008a05" id="1008a05">独在静处勤修精进而不放逸。佛告比丘。</a><a name="1008a06" id="1008a06">汝若知世法不能出离。若知有受不能</a><a name="1008a07" id="1008a07">越度。若知有欲不得无欲。若知有结不</a><a name="1008a08" id="1008a08">得无结。若知亲近生死不得无亲近。汝比</a><a name="1008a09" id="1008a09">丘决定应知。此非法非毗尼非佛所教。若</a><a name="1008a10" id="1008a10">比丘汝知此法是出离非世法。是越度非</a><a name="1008a11" id="1008a11">受法。是离欲非有欲。是无结非有结。是不</a><a name="1008a12" id="1008a12">近生死非亲近。汝比丘应决定知此法。是</a><a name="1008a13" id="1008a13">法是毗尼是佛所教。时彼比丘。闻世尊略说</a><a name="1008a14" id="1008a14">教授。即独在静处勤行精进。而不放逸。初</a><a name="1008a15" id="1008a15">夜后夜警意思惟。一心修习道品之法。所</a><a name="1008a16" id="1008a16">为信乐出家行道。未久现世得证成阿罗</a><a name="1008a17" id="1008a17">汉。我生已尽梵。行已立所作已办不复还</a><a name="1008a18" id="1008a18">此。彼比丘自知得阿罗汉。佛说如是法。诸</a><a name="1008a19" id="1008a19">比丘闻。信乐欢喜受持。尔时有异比丘。往</a><a name="1008a20" id="1008a20">世尊所头面礼足却坐一面白佛言。善哉</a><a name="1008a21" id="1008a21">大德。为我略说法。我当独在静处勤修精</a><a name="1008a22" id="1008a22">进而不放逸。佛告比丘。若汝知有法。令多</a><a name="1008a23" id="1008a23">欲不令少欲。令无厌不知足。令难护不</a><a name="1008a24" id="1008a24">易护。令难养不易养。令愚痴无智慧。比</a><a name="1008a25" id="1008a25">丘汝应知如是法。非法非毗尼非佛所</a><a name="1008a26" id="1008a26">教。若比丘知有法。令少欲不多欲。令知</a><a name="1008a27" id="1008a27">足不无厌。令易护不难护。令易养不难</a><a name="1008a28" id="1008a28">养。令有智慧不愚痴。比丘汝应决定知是</a><a name="1008a29" id="1008a29">法是毗尼是佛所教。时彼比丘。闻佛略说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T221007c.htm'><img src='up.gif' border=0></a>
<a href='T221008b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>