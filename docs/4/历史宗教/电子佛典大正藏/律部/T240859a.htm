<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1464 鼻奈耶 0859a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1464 鼻奈耶</font> <font face='Arial'>(卷2)</font> 序 <font face='Arial'>T24, p0859a</h2></font><hr>
<span class='old'>
</a><a name="0858c28" id="0858c28">丘淫怒痴离。久修净行。又不数至诸檀越家。</a><a name="0858c29" id="0858c29">以不数至檀越家故。不信法而来求信。信者</span><a name="0859a01" id="0859a01">重令信。若得咒愿物意不染着。不怀嫉妒。若</a><a name="0859a02" id="0859a02">受信施而得消化。不相谤苦无邪伪意。此诸</a><a name="0859a03" id="0859a03">长老比丘。众中有年少比丘。学道日浅未解</a><a name="0859a04" id="0859a04">法去真。自相称誉言上人法。所至到处。不信</a><a name="0859a05" id="0859a05">法者增其不信。若常信者损其本心。所得信</a><a name="0859a06" id="0859a06">施怀染着意。嫉妒结友不解无常。而取食之。</a><a name="0859a07" id="0859a07">食之已颜无光泽。无有气力。以是故而有死</a><a name="0859a08" id="0859a08">苦。时世尊缘此事集和合僧为沙门结戒。若</a><a name="0859a09" id="0859a09">比丘至长者家。恒自称誉言上人法者。比丘</a><a name="0859a10" id="0859a10">波罗移不受</a><a name="0859a11" id="0859a11"><p>佛世尊在罗阅城竹园迦兰陀所。时调达初</a><a name="0859a12" id="0859a12">求作沙门。赍三百千两金。所乘象亦直金百</a><a name="0859a13" id="0859a13">千两。象之乘具亦直金百千两。调达所著衣</a><a name="0859a14" id="0859a14">裳服饰亦直金百千两。出家剔除须发着袈</a><a name="0859a15" id="0859a15">裟。捐弃国土入山行道。诵经禀受。于其间世</a><a name="0859a16" id="0859a16">尊说经法尽诵上口。彼亦有大神足比丘。往</a><a name="0859a17" id="0859a17">以阎浮树名故。此地名阎浮提。诸神足比丘</a><a name="0859a18" id="0859a18">往取阎浮果。持来食啖。去阎浮树不远。有大</a><a name="0859a19" id="0859a19">呵梨勒园大阿摩勒园(各相去五十由旬)或至郁怛曰</a><a name="0859a20" id="0859a20">取自然粳米。持来食啖。或至兜术天上。取天</a><a name="0859a21" id="0859a21">甘露持来食啖。或至东方南方西方北方。种</a><a name="0859a22" id="0859a22">种变化飞腾虚空。调达见如是起憎嫉意。我</a><a name="0859a23" id="0859a23">当何时有此大神足。往诣阎浮树下。取甘果</a><a name="0859a24" id="0859a24">来食。乃至飞腾虚空无所挂碍。便生念言。我</a><a name="0859a25" id="0859a25">今先当往诣佛所问神足道。便往佛所问神</a><a name="0859a26" id="0859a26">足道。世尊知此调达当为此不救罪。于此佛</a><a name="0859a27" id="0859a27">法作无益事。是故佛语调达。去不须问神足</a><a name="0859a28" id="0859a28">道。但思念无常苦空无我。思此事。调达闻此</a><a name="0859a29" id="0859a29">不入神怀。意故念神足。复作是念。舍利弗者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240858c.htm'><img src='up.gif' border=0></a>
<a href='T240859b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>