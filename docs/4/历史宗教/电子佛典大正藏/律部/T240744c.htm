<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0744c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷10)</font> 舍利弗品 <font face='Arial'>T24, p0744c</h2></font><hr>
<span class='old'>
</a><a name="0744b28" id="0744b28">诸凡人说不净观。因不净观故。厌离爱欲。</a><a name="0744b29" id="0744b29">若其命终得生天上。若不离爱欲。死不生</span><a name="0744c01" id="0744c01">善处。佛自念。此五百比丘随我出家。因我</a><a name="0744c02" id="0744c02">故得生善处。是故我今当慈悲此等。为说</a><a name="0744c03" id="0744c03">不净观令生善处。本不教死。为诸比丘</a><a name="0744c04" id="0744c04">说已。复作是念。若比丘日日有死者。来白</a><a name="0744c05" id="0744c05">我言。今日有一比丘死。今日二比丘死。今</a><a name="0744c06" id="0744c06">日三比丘死。今日四比丘死。今日五比丘死。</a><a name="0744c07" id="0744c07">日日如此。乃至十比丘死。非可以我神力</a><a name="0744c08" id="0744c08">救护。彼我无益。是故我舍入静处。是故律</a><a name="0744c09" id="0744c09">本所说。佛告诸比丘。我乐入静处。是以不</a><a name="0744c10" id="0744c10">听余人入。唯听一人送食。如来欲息诸讥</a><a name="0744c11" id="0744c11">谤。勿使诸人作如是言。佛是一切智。而不</a><a name="0744c12" id="0744c12">能断诸声闻弟子相杀。岂能制余人。其中</a><a name="0744c13" id="0744c13">有人答言。佛入定。无人得往说如此事。</a><a name="0744c14" id="0744c14">是故不知。若佛知者。必当制断。不听相杀。</a><a name="0744c15" id="0744c15">羞者。观身秽污不净。而自羞耻贱薄。厌恶</a><a name="0744c16" id="0744c16">此身。如年少男女。年至十六性好净洁。庄</a><a name="0744c17" id="0744c17">严其身者。以香汤沐浴竟。复以香涂身。</a><a name="0744c18" id="0744c18">着上妙细[<a href='javascript:showpic("images/057087.gif")'>叠*毛</a>]衣服。而以死蛇死狗。以系其</a><a name="0744c19" id="0744c19">颈。见此秽污不净。厌恶欲速弃舍之。比丘</a><a name="0744c20" id="0744c20">厌恶其身亦复如是。取刀自相杀者。各各</a><a name="0744c21" id="0744c21">相语。长老。卿为度我。答言。我为度汝。如是</a><a name="0744c22" id="0744c22">次第而共相杀。鹿杖沙门。鹿杖者。其名也。</a><a name="0744c23" id="0744c23">沙门者。作如沙门形。剃头留少周罗发。</a><a name="0744c24" id="0744c24">着坏色衣。一以覆身。一以置肩上。入寺依</a><a name="0744c25" id="0744c25">止比丘。拾取残食以自生活。诸比丘往至鹿</a><a name="0744c26" id="0744c26">杖沙门所。而作是言。善哉。殷勤汝为度我。</a><a name="0744c27" id="0744c27">如此语者。是凡人也。非圣人语。血流出者。</a><a name="0744c28" id="0744c28">血出污手足及刀。往婆裘摩河者。世间有</a><a name="0744c29" id="0744c29">人言。此河能洗除人罪。鹿杖沙门念言。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240744b.htm'><img src='up.gif' border=0></a>
<a href='T240745a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>