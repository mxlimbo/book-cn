<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0983b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷56)</font> 调部之一 <font face='Arial'>T22, p0983b</h2></font><hr>
<span class='old'>
</a><a name="0983a28" id="0983a28">露右肩右膝着地合掌白世尊言。大德。婆</a><a name="0983a29" id="0983a29">裘河边比丘。为食故不真实非己有。于白</span><a name="0983b01" id="0983b01">衣前自叹说得上人法。是犯不。佛言。初未</a><a name="0983b02" id="0983b02">制戒无犯。时有比丘。增上慢自记。后精</a><a name="0983b03" id="0983b03">勤不懈。证增上胜法。彼作是念。世尊为</a><a name="0983b04" id="0983b04">诸比丘制戒。若比丘不自知。自称得上</a><a name="0983b05" id="0983b05">人法。我知是见是。后于异时。若问若不问</a><a name="0983b06" id="0983b06">为求清净故。作是言。我不知不见。而言</a><a name="0983b07" id="0983b07">知见。虚诳妄语。比丘波罗夷不共住。我</a><a name="0983b08" id="0983b08">以增上慢自记。后精勤不懈。得增上胜</a><a name="0983b09" id="0983b09">法。我当云何。即以因缘具向同意比丘</a><a name="0983b10" id="0983b10">说。善哉长老。为我白世尊。随世尊教我当</a><a name="0983b11" id="0983b11">修行。诸比丘往诣佛所。头面礼足却坐一</a><a name="0983b12" id="0983b12">面。以此因缘具白世尊。世尊尔时以此因</a><a name="0983b13" id="0983b13">缘集比丘僧。而为随顺说法。无数方便赞</a><a name="0983b14" id="0983b14">叹头陀端严少欲知足乐于出离。告诸比</a><a name="0983b15" id="0983b15">丘。增上慢无犯。诸比丘白佛言。大德。若于</a><a name="0983b16" id="0983b16">不能变化畜生前。自称得上人法。是犯不。</a><a name="0983b17" id="0983b17">佛言突吉罗。大德。人作人想是犯不。佛言</a><a name="0983b18" id="0983b18">波罗夷。人疑是犯不。佛言偷兰遮。人作非人</a><a name="0983b19" id="0983b19">想是犯不。佛言偷兰遮。非人作人想是犯</a><a name="0983b20" id="0983b20">不。佛言偷兰遮。非人疑是犯不。佛言偷兰遮。</a><a name="0983b21" id="0983b21">大德。若男前作女想是犯不。佛言波罗夷。</a><a name="0983b22" id="0983b22">女前作男想是犯不。佛言波罗夷。若于此</a><a name="0983b23" id="0983b23">女前作彼女想。是犯不。佛言若说了了者波</a><a name="0983b24" id="0983b24">罗夷。若不了了者偷兰遮。于此男前作彼</a><a name="0983b25" id="0983b25">男想是犯不。佛言。若说而了了者波罗夷。</a><a name="0983b26" id="0983b26">说而不了了者偷兰遮。若手印若使若书若</a><a name="0983b27" id="0983b27">现相。令了了知者波罗夷。不了了知者偷</a><a name="0983b28" id="0983b28">兰遮。大德。若于天龙阿修罗犍闼婆夜叉</a><a name="0983b29" id="0983b29">饿鬼畜生能变化者前。自称得上人法是犯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220983a.htm'><img src='up.gif' border=0></a>
<a href='T220983c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>