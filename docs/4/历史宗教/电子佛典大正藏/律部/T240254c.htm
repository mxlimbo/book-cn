<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0254c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷11)</font> 第二门第十子摄颂之余难陀因缘 <font face='Arial'>T24, p0254c</h2></font><hr>
<span class='old'>
</a><a name="0254b28" id="0254b28"><p>难陀第八七日。于母腹中有风名曰翻转。此</a><a name="0254b29" id="0254b29">风触胎有二十相现。谓手足十指从此初出。</span><a name="0254c01" id="0254c01">犹如新雨树根始生</a><a name="0254c02" id="0254c02"><p>难陀。第九七日。于母腹中有风名曰分散。此</a><a name="0254c03" id="0254c03">风触胎有九种相现。谓二眼二耳二鼻并口</a><a name="0254c04" id="0254c04">及下二穴</a><a name="0254c05" id="0254c05"><p>难陀。第十七日。于母腹中有风名曰坚鞭令</a><a name="0254c06" id="0254c06">胎坚实。即此七日于母胎中有风名曰普门。</a><a name="0254c07" id="0254c07">此风吹胀胎藏。犹如浮囊以气吹满</a><a name="0254c08" id="0254c08"><p>难陀。第十一七日。于母胎中有风名曰疏通。</a><a name="0254c09" id="0254c09">此风触胎令胎通彻有九孔现。若母行立坐</a><a name="0254c10" id="0254c10">卧作事业时。彼风旋转虚通渐令孔大。若风</a><a name="0254c11" id="0254c11">向上上孔便开。若向下时即通下穴譬如锻</a><a name="0254c12" id="0254c12">师及彼弟子。以[<a href='javascript:showpic("images/015347.gif")'>壹-豆+(石/木)</a>]扇时上下通气。风作事已</a><a name="0254c13" id="0254c13">即便隐灭</a><a name="0254c14" id="0254c14"><p>难陀。第十二七日。于母腹中有风名曰曲口。</a><a name="0254c15" id="0254c15">此风吹胎于左右边作大小肠。犹如藕丝。如</a><a name="0254c16" id="0254c16">是依身交络而住。即此七日复有风名曰穿</a><a name="0254c17" id="0254c17">发。于彼胎内作一百三十节无有增减。复由</a><a name="0254c18" id="0254c18">风力作百一禁处</a><a name="0254c19" id="0254c19"><p>难陀。第十三七日。于母腹中以前风力知有</a><a name="0254c20" id="0254c20">饥渴。母饮食时所有滋味。从脐而入藉以资</a><a name="0254c21" id="0254c21">身</a><a name="0254c22" id="0254c22"><p>难陀。第十四七日。于母腹中有风名曰线口。</a><a name="0254c23" id="0254c23">其风令胎生一千筋。身前有二百五十。身后</a><a name="0254c24" id="0254c24">有二百五十。右边二百五十。左边二百五十</a><a name="0254c25" id="0254c25"><p>难陀。第十五七日。于母腹中有风名曰莲花。</a><a name="0254c26" id="0254c26">能与胎子作二十种脉吸诸滋味。身前有五</a><a name="0254c27" id="0254c27">身后有五。右边有五左边有五。其脉有种种</a><a name="0254c28" id="0254c28">名及种种色。或名伴或名力或名势色。有</a><a name="0254c29" id="0254c29">青黄赤白豆酥油酪等色。更有多色共相和<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240254b.htm'><img src='up.gif' border=0></a>
<a href='T240255a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>