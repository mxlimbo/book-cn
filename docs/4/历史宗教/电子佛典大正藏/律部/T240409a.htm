<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0409a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷40)</font> 第八门第十子摄颂之六五百之余及七百结集事 <font face='Arial'>T24, p0409a</h2></font><hr>
<span class='old'>
</a><a name="0408c28" id="0408c28">礼拜。问言。何故得来至此。尊者报曰。我欲</a><a name="0408c29" id="0408c29">最后供养世尊所有舍利牙塔。时诸天等闻</span><a name="0409a01" id="0409a01">最后言。心生忧恼默然而住。是时帝释即持</a><a name="0409a02" id="0409a02">佛牙与迦摄波。尊者受牙置于手掌。瞻视不</a><a name="0409a03" id="0409a03">瞬便安顶上。复以曼陀罗华及诸莲华牛头</a><a name="0409a04" id="0409a04">香末。布于牙上以申供养。为天帝释及诸天</a><a name="0409a05" id="0409a05">等略说法已。从须弥顶没王舍城出</a><a name="0409a06" id="0409a06"><p>尔时大迦摄波复作是念。我先已许欲涅槃</a><a name="0409a07" id="0409a07">时报未生怨王。作是念已便诣王宫。告门人</a><a name="0409a08" id="0409a08">曰。为我通王。云迦摄波今在门首欲见大王。</a><a name="0409a09" id="0409a09">时守门人闻是语已。便入宫中既至王前正</a><a name="0409a10" id="0409a10">属王睡。即还却出报迦摄波曰。圣者大王现</a><a name="0409a11" id="0409a11">睡。尊者报言。汝宜更去为我觉王。守门人曰。</a><a name="0409a12" id="0409a12">王性暴恶难可侵犯。我今不敢。恐王嗔责刑</a><a name="0409a13" id="0409a13">戮于我。迦摄波告曰。若如是者待王觉后为</a><a name="0409a14" id="0409a14">我报知。大迦摄波为欲涅槃。来就王门与王</a><a name="0409a15" id="0409a15">取别。作是语已便往鸡足山中。于三峰内敷</a><a name="0409a16" id="0409a16">草而坐。作如是念。我今宜以世尊所授粪扫</a><a name="0409a17" id="0409a17">纳衣用覆于身。令身乃至慈氏下生。彼薄伽</a><a name="0409a18" id="0409a18">梵以我此身。示诸弟子及诸大众令生厌离。</a><a name="0409a19" id="0409a19">即便入定三峰覆身。犹如密室不坏而住。复</a><a name="0409a20" id="0409a20">作是念。若未生怨王来至于此。山即为开。</a><a name="0409a21" id="0409a21">若王不见我身便呕热血而死。念已入定舍</a><a name="0409a22" id="0409a22">其寿行。是时大地六种震动。流星下落诸方</a><a name="0409a23" id="0409a23">赫焰。于虚空中诸天击鼓。尔时具寿大迦摄</a><a name="0409a24" id="0409a24">波。踊身空中现诸神变。或流清水或放火光。</a><a name="0409a25" id="0409a25">遍起密云降注洪雨。作是事已。入石室中右</a><a name="0409a26" id="0409a26">胁而卧重垒双足。入无余依妙涅槃界</a><a name="0409a27" id="0409a27"><p>尔时释梵说天咸作是念。何因缘故大地震</a><a name="0409a28" id="0409a28">动。便共观察乃见迦摄波入于涅槃。即与无</a><a name="0409a29" id="0409a29">量百千万亿天众。各持嗢钵罗华拘勿头华<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240408c.htm'><img src='up.gif' border=0></a>
<a href='T240409b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>