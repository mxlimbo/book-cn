<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0260a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷36)</font> <font face='Arial'>T23, p0260a</h2></font><hr>
<span class='old'>
</a><a name="0259c28" id="0259c28">怛钵那。诸有上座长老比丘。得佛法味久修</a><a name="0259c29" id="0259c29">梵行。是诸比丘入城乞食。得宿冷饭或不得。</span><a name="0260a01" id="0260a01">或得臭糗或不得。如是粗食或饱不饱。种种</a><a name="0260a02" id="0260a02">因缘诃已向佛广说。佛以是事集比丘僧。知</a><a name="0260a03" id="0260a03">而故问。汝实作是事不。答言。实作世尊。佛以</a><a name="0260a04" id="0260a04">种种因缘诃责。云何名比丘。自共百人二百</a><a name="0260a05" id="0260a05">三百四百五百比丘恭敬围绕。别受供养前</a><a name="0260a06" id="0260a06">食后食怛钵那。诸上座长老比丘。得佛法味</a><a name="0260a07" id="0260a07">久修梵行。是诸比丘入城乞食。得宿冷饭或</a><a name="0260a08" id="0260a08">不得。或得臭糗或不得。如是粗食或饱不饱。</a><a name="0260a09" id="0260a09">种种因缘诃已语诸比丘。从今以二利因缘</a><a name="0260a10" id="0260a10">故遮别众食。听三人共食。一利者。守护檀越。</a><a name="0260a11" id="0260a11">以怜愍故。二利者。破诸恶欲比丘力势故。莫</a><a name="0260a12" id="0260a12">令恶欲人别作众别作法与僧共诤</a><a name="0260a13" id="0260a13"><p>佛在王舍城耆阇崛山上。钦婆罗夜叉石窟</a><a name="0260a14" id="0260a14">中住。早起着衣持钵入王舍城乞食。食后还</a><a name="0260a15" id="0260a15">耆阇崛山。入钦婆罗夜叉石窟中坐禅。尔时</a><a name="0260a16" id="0260a16">调达。勤作方便欲害佛。即雇四恶健人。往</a><a name="0260a17" id="0260a17">上耆阇崛山。共持大石。到钦婆罗夜叉石窟</a><a name="0260a18" id="0260a18">上。待佛经行时。佛晡时从石窟出。在石窟前</a><a name="0260a19" id="0260a19">阴中经行。时四恶人共调达。推石欲掷佛上。</a><a name="0260a20" id="0260a20">尔时钦婆罗夜叉深敬念佛。见已以两手接</a><a name="0260a21" id="0260a21">石掷着余处。有碎石迸来向佛。佛欲令众生</a><a name="0260a22" id="0260a22">生厌畏心。及示诸业不失果报。以是因缘故。</a><a name="0260a23" id="0260a23">入定于经行头没现于东方。碎石随去。南西</a><a name="0260a24" id="0260a24">北方亦复如是。佛尔时没大海水中。碎石亦</a><a name="0260a25" id="0260a25">随。佛复入须弥山中。石亦随逐。到四天王</a><a name="0260a26" id="0260a26">上。石亦随逐。佛从四天王上至忉利天炎摩</a><a name="0260a27" id="0260a27">天兜率陀天化乐天他化自在天。复至梵众</a><a name="0260a28" id="0260a28">天梵辅天大梵天少光天无量光天光曜天少</a><a name="0260a29" id="0260a29">净天无量净天遍净天阿那婆诃天福德天广<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230259c.htm'><img src='up.gif' border=0></a>
<a href='T230260b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>