<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0830c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷37)</font> 九十波逸底迦法 与无衣外道男女食学处第四十四 <font face='Arial'>T23, p0830c</h2></font><hr>
<span class='old'>
</a><a name="0830b28" id="0830b28">人留钱而去。时给孤独长者闻佛世尊游化</a><a name="0830b29" id="0830b29">至此。往诣佛所礼佛足已在一面坐。佛为说法</span><a name="0830c01" id="0830c01">乃至默然而住。是时长者即从座起。整衣左</a><a name="0830c02" id="0830c02">肩合掌恭敬。而白佛言。唯愿世尊及苾刍众。</a><a name="0830c03" id="0830c03">明当就舍受我微供。世尊告曰。长者我已受</a><a name="0830c04" id="0830c04">彼五百女人明日请食。长者闻已心生随喜</a><a name="0830c05" id="0830c05">礼佛而去。时给孤独长者次往具寿阿难陀</a><a name="0830c06" id="0830c06">所。致敬礼足在一面坐。见彼金钱问言。尊者</a><a name="0830c07" id="0830c07">此是谁物。答曰。有五百女人留此金钱。明</a><a name="0830c08" id="0830c08">当请佛及僧一中供养。仁可持此金钱更添</a><a name="0830c09" id="0830c09">己物。营造妙供明日持来。长者于是持钱而</a><a name="0830c10" id="0830c10">去。既至家中更添己物。营办上供送至给园。</a><a name="0830c11" id="0830c11">时阿难陀遣使报诸女曰。营办既了可来行</a><a name="0830c12" id="0830c12">食。诸女俱至白阿难陀。仁是我等真善知识。</a><a name="0830c13" id="0830c13">幸见慈愍自手助我供佛及僧。时阿难陀即</a><a name="0830c14" id="0830c14">共行食。有二女人。一老一少。少是露形外道。</a><a name="0830c15" id="0830c15">来从乞食诸女报曰。此是王子之供。时露形</a><a name="0830c16" id="0830c16">女诣阿难陀从乞饮食。白言。王子。我等饥乏。</a><a name="0830c17" id="0830c17">愿惠余餐阿难陀曰。坐与汝食彼二便坐时</a><a name="0830c18" id="0830c18">阿难陀授食之时。不善观察饼有相黏。老者</a><a name="0830c19" id="0830c19">与一。少者得二。于时老者既食饼已。问少者</a><a name="0830c20" id="0830c20">曰。汝得几饼。报云得二。老者曰。王子与我</a><a name="0830c21" id="0830c21">一饼。汝便得二。定知于汝心生爱念。当自</a><a name="0830c22" id="0830c22">严饰。少者曰。勿作是语。今此王子弃上宫闱</a><a name="0830c23" id="0830c23">出家厌俗。脱屣尘劳如捐涕唾。岂当于我垢</a><a name="0830c24" id="0830c24">秽容仪而生顾盻。老母曰。汝岂不知。凡诸</a><a name="0830c25" id="0830c25">丈夫于女人处爱乐不同。观斯意况似求于</a><a name="0830c26" id="0830c26">汝。时少欲苾刍闻是说已。各生嫌耻作如是</a><a name="0830c27" id="0830c27">语。云何苾刍自手与诸露形外道。及余外道</a><a name="0830c28" id="0830c28">男女。饮食饼果之类。时诸苾刍即以此缘具</a><a name="0830c29" id="0830c29">白世尊。世尊因此集苾刍众。广说如前。问答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230830b.htm'><img src='up.gif' border=0></a>
<a href='T230831a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>