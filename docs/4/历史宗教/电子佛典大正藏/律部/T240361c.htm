<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0361c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷31)</font> 第六门第四子摄之余明佛从天下等事 <font face='Arial'>T24, p0361c</h2></font><hr>
<span class='old'>
</a><a name="0361b28" id="0361b28">便生一子。如是次第更生五百。其最小者名</a><a name="0361b29" id="0361b29">曰爱儿。时五百儿威势成立。母恃豪强欲行</span><a name="0361c01" id="0361c01">非法。夫频劝诲竟不受言。夫知彼心默尔而</a><a name="0361c02" id="0361c02">住。是时欢喜便于王舍城中随来去处。现</a><a name="0361c03" id="0361c03">在人众所生男女为次食之。尔时城中既失</a><a name="0361c04" id="0361c04">男女。所有人众皆共白王。臣等男女皆被盗</a><a name="0361c05" id="0361c05">将。不知是谁作斯巨害。痛恼中极欲遣如何。</a><a name="0361c06" id="0361c06">愿王慈悲善为寻察。王即敕令诸处街衢。四</a><a name="0361c07" id="0361c07">面城门令兵守捉。时诸兵士亦被偷将。日觉</a><a name="0361c08" id="0361c08">少人不知去处。妇人怀娠者咸亦被偷。将</a><a name="0361c09" id="0361c09">向余处。于时王舍城中大灾盛起。诸王臣佐</a><a name="0361c10" id="0361c10">重启大王。今此国中生大灾难。具说上事。王</a><a name="0361c11" id="0361c11">闻惊怪即唤卜师问其所以。答曰斯之灾横</a><a name="0361c12" id="0361c12">皆是药叉所作。宜可速办诸妙饮食而为祭</a><a name="0361c13" id="0361c13">祀。王下明敕击鼓宣令。告诸人曰。无问主客</a><a name="0361c14" id="0361c14">在我境者。皆须备办饮食香华。扫洒街衢城</a><a name="0361c15" id="0361c15">隍聚落。种种严饰鼓乐音声铃铎幡幢。于时</a><a name="0361c16" id="0361c16">王舍城人既奉王敕。各以精心备办饮食香</a><a name="0361c17" id="0361c17">华等物。严饰街衢如欢喜园处处祭祀。虽劳</a><a name="0361c18" id="0361c18">备设灾横不除。苦恼忧惶莫知所计。于时守</a><a name="0361c19" id="0361c19">护王舍城天神。于睡梦中告诸人曰。汝等男</a><a name="0361c20" id="0361c20">女咸被欢喜药叉之所食啖。汝等宜可往世</a><a name="0361c21" id="0361c21">尊处。所有灾苦佛当调伏。诸人报神曰。此既</a><a name="0361c22" id="0361c22">取我男女充食。则是恶贼药叉何名欢喜。因</a><a name="0361c23" id="0361c23">此诸人皆唤为诃利底药叉女。王舍城人闻</a><a name="0361c24" id="0361c24">是事已。皆往佛所顶礼佛足。白言世尊。此</a><a name="0361c25" id="0361c25">诃利底药叉女。于王舍城所居人众。便于长</a><a name="0361c26" id="0361c26">夜作不饶益。我等于彼先无恶念。然彼于我</a><a name="0361c27" id="0361c27">怀毒害心。所生男女咸悉盗去以充饮食。唯</a><a name="0361c28" id="0361c28">愿世尊怜愍我等为作调伏。尔时世尊默然</a><a name="0361c29" id="0361c29">受请。彼等咸知佛受请已。顶礼双足奉辞而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240361b.htm'><img src='up.gif' border=0></a>
<a href='T240362a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>