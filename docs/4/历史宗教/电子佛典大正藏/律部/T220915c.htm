<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0915c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷47)</font> 灭诤揵度第十六之一 <font face='Arial'>T22, p0915c</h2></font><hr>
<span class='old'>
</a><a name="0915b28" id="0915b28">僧中问时亦复如是。在众中故作妄语。白</a><a name="0915b29" id="0915b29">如是。大德僧听。此象力释子好论议与外</span><a name="0915c01" id="0915c01">道论。得切问时前后言语相违。在众僧中</a><a name="0915c02" id="0915c02">问时亦复如是。在众中故作妄语。今僧与</a><a name="0915c03" id="0915c03">象力释子作罪处所羯磨。汝象力。无利不善</a><a name="0915c04" id="0915c04">得。汝得切问时前后言语相违。在众中问</a><a name="0915c05" id="0915c05">时亦复如是在众中故作妄语。谁诸长老</a><a name="0915c06" id="0915c06">忍。僧与象力释子作罪处所羯磨者默然。</a><a name="0915c07" id="0915c07">谁不忍者说。是初羯磨。第二第三如是说。</a><a name="0915c08" id="0915c08">僧已忍。与象力释子作罪处所羯磨竟。僧</a><a name="0915c09" id="0915c09">忍默然故。是事如是持。自今已去。为诸比丘</a><a name="0915c10" id="0915c10">结罪处所灭诤法。应作如是说结罪处所。</a><a name="0915c11" id="0915c11">尔时世尊在舍卫国。时舍卫诸比丘共诤。</a><a name="0915c12" id="0915c12">诸比丘多犯众戒非沙门法。亦作亦说出入</a><a name="0915c13" id="0915c13">无限。彼诸比丘自作如是念我曹多犯众</a><a name="0915c14" id="0915c14">戒非沙门法。亦作亦说出入无限。若我曹</a><a name="0915c15" id="0915c15">还自共善问此事。或能令此诤事转深重经</a><a name="0915c16" id="0915c16">历年月。不得如法如毗尼如佛所教灭</a><a name="0915c17" id="0915c17">除诤事。令僧不得安乐。时诸比丘白佛。佛</a><a name="0915c18" id="0915c18">言。应灭此诤犹如草覆。自今已去。为诸</a><a name="0915c19" id="0915c19">比丘结如草覆地灭诤法。应如是说如草</a><a name="0915c20" id="0915c20">覆地</a><a name="0915c21" id="0915c21"><p>尔时世尊在拘睒弥。拘睒弥比丘共比丘</a><a name="0915c22" id="0915c22">诤。比丘共比丘尼诤。比丘尼共比丘诤。比</a><a name="0915c23" id="0915c23">丘尼共比丘尼诤。有阐陀比丘。舍比丘助</a><a name="0915c24" id="0915c24">比丘尼作伴党。时诸比丘闻。中有少欲知</a><a name="0915c25" id="0915c25">足行头陀乐行学戒知惭愧者。嫌责诸比</a><a name="0915c26" id="0915c26">丘已。往世尊所。头面礼足。在一面坐。以</a><a name="0915c27" id="0915c27">此因缘具白世尊。世尊尔时。以此因缘集</a><a name="0915c28" id="0915c28">比丘僧。以无数方便诃责诸比丘。汝所为</a><a name="0915c29" id="0915c29">非。非威仪非沙门法非净行非随顺行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220915b.htm'><img src='up.gif' border=0></a>
<a href='T220916a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>