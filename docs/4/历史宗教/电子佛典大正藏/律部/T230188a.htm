<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0188a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷26)</font> <font face='Arial'>T23, p0188a</h2></font><hr>
<span class='old'>
</a><a name="0187c28" id="0187c28">智人身有三十二相八十种好。紫磨金色项</a><a name="0187c29" id="0187c29">有圆光。大梵音声视无厌足。若不出家。当作</span><a name="0188a01" id="0188a01">转轮圣王。犹如日出。当有七宝及千子。我</a><a name="0188a02" id="0188a02">与汝等无不属者。今出家得阿耨多罗三藐</a><a name="0188a03" id="0188a03">三佛陀。未度者度。未解者解。未灭度者灭度。</a><a name="0188a04" id="0188a04">除生老病死忧悲苦恼。有小因缘在此安居。</a><a name="0188a05" id="0188a05">汝能持此麦为佛作干饭不。女言。大德阿难。</a><a name="0188a06" id="0188a06">我家中多务多事不得为作。傍有一女人。闻</a><a name="0188a07" id="0188a07">佛功德即生敬心。如是人者世所希有。白阿</a><a name="0188a08" id="0188a08">难言。可持麦来。我为作饭。从今日汝分我亦</a><a name="0188a09" id="0188a09">当作。更有软善智慧持戒比丘。我亦与作。女</a><a name="0188a10" id="0188a10">即作饭持与阿难。阿难敬佛情深。如是思惟。</a><a name="0188a11" id="0188a11">佛为王种常食肴膳。此饭粗恶安能益身。念</a><a name="0188a12" id="0188a12">已行水授饭。见佛食之悲哽交怀。佛知其意</a><a name="0188a13" id="0188a13">欲解释之。汝能啖此饭不。阿难言能。受以食</a><a name="0188a14" id="0188a14">之滋味非常。实是诸天以味加之。欣悦无量</a><a name="0188a15" id="0188a15">悲哽即除。佛食讫。阿难行澡水洗手摄钵。白</a><a name="0188a16" id="0188a16">佛言。今日有一女人。我倩作饭不肯。傍有一</a><a name="0188a17" id="0188a17">女不倩而作。佛言阿难。是女不肯作饭。所应</a><a name="0188a18" id="0188a18">得者不得。若即作者。此功德报。应作转轮王</a><a name="0188a19" id="0188a19">第一夫人。不倩而作者。此福无量不假余福。</a><a name="0188a20" id="0188a20">此福已大。是时世尊宿行未除。一时之中。</a><a name="0188a21" id="0188a21">无有知佛共僧毗罗然国啖马麦者。魔王化</a><a name="0188a22" id="0188a22">作诸比丘饭食。充满盈长赍行出向诸国。路</a><a name="0188a23" id="0188a23">相逢者问所从来。答言。从毗罗然国来。诸居</a><a name="0188a24" id="0188a24">士言。佛于彼住有四供养不。答言。彼常有</a><a name="0188a25" id="0188a25">大会。有肴膳盈长。我所持者。即是彼之遗余。</a><a name="0188a26" id="0188a26">尔时世尊宿行已毕。十六大国咸闻。世尊与</a><a name="0188a27" id="0188a27">五百比丘。毗罗然国三月食马麦。尔时诸国</a><a name="0188a28" id="0188a28">贵人长者居士大富萨薄。备众供具种种肴膳。</a><a name="0188a29" id="0188a29">车驮盈溢填道而来。奉饷世尊。自恣垂至七<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230187c.htm'><img src='up.gif' border=0></a>
<a href='T230188b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>