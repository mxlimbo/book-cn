<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0705b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷15)</font> 故泄精学处第一 污家学处第十二 <font face='Arial'>T23, p0705b</h2></font><hr>
<span class='old'>
</a><a name="0705a28" id="0705a28">而出一掬之食亦无与者。岂非于此有佛弟</a><a name="0705a29" id="0705a29">子。于巷陌中骂詈女人共身相触。由此因缘</span><a name="0705b01" id="0705b01">遂令我今乞食不得。时[<a href='javascript:showpic("images/011904.gif")'>打-丁+只</a>]吒山诸婆罗门居</a><a name="0705b02" id="0705b02">士有五百人于常聚处有事须集。时阿难陀</a><a name="0705b03" id="0705b03">往常集处。告诸人曰。仁等知不。我忆昔日曾</a><a name="0705b04" id="0705b04">至此山。人民丰乐乞食易得。今者此山同前</a><a name="0705b05" id="0705b05">丰乐。何故乞食迥无施者。空钵而入还空钵</a><a name="0705b06" id="0705b06">出。一掬之食亦无与者。时此会中有邬波索</a><a name="0705b07" id="0705b07">迦。名曰水罗。即便前执阿难陀手。共向一边</a><a name="0705b08" id="0705b08">而白言。大德知不。此[<a href='javascript:showpic("images/011904.gif")'>打-丁+只</a>]吒山有苾刍。名阿湿</a><a name="0705b09" id="0705b09">薄迦补捺伐素。作污家法行恶行。共诸女人</a><a name="0705b10" id="0705b10">言谈戏笑。广说如前。乃至造诸过失令起谤</a><a name="0705b11" id="0705b11">议。于此所有旧住苾刍。不能以食共相拯给。</a><a name="0705b12" id="0705b12">况复余人。若其尊者因至佛所。愿以此事具</a><a name="0705b13" id="0705b13">白世尊。是时尊者闻是语已默然许之。时邬</a><a name="0705b14" id="0705b14">波索迦。知彼尊者默然许已。即便请曰。唯愿</a><a name="0705b15" id="0705b15">大德至我家中受一微供。时具寿阿难陀默</a><a name="0705b16" id="0705b16">然受之。时邬波索迦即将诣舍。安置胜座奉</a><a name="0705b17" id="0705b17">妙饮食令其饱足。时具寿阿难陀。食已洗钵</a><a name="0705b18" id="0705b18">还来就座。时邬波索迦便敷卑座。于尊者前</a><a name="0705b19" id="0705b19">听说法要。时尊者阿难陀。为邬波索迦种种</a><a name="0705b20" id="0705b20">说法示教赞喜。辞别而去。时具寿阿难陀还</a><a name="0705b21" id="0705b21">至住处。嘱授僧常床褥等已。执持衣钵行诣</a><a name="0705b22" id="0705b22">室罗伐城。既至彼已洗手濯足。往给园中安</a><a name="0705b23" id="0705b23">置衣钵。诣世尊所礼双足已在一面住。具以</a><a name="0705b24" id="0705b24">邬波索迦所陈之事而白世尊</a><a name="0705b25" id="0705b25"><p>尔时佛告具寿阿难陀曰。汝今宜共老宿苾</a><a name="0705b26" id="0705b26">刍六十许人往[<a href='javascript:showpic("images/011904.gif")'>打-丁+只</a>]吒山。与阿湿薄迦补捺伐</a><a name="0705b27" id="0705b27">素作驱遣羯磨。应如是作。欲至彼山可于路</a><a name="0705b28" id="0705b28">次一处而住。应差诘问。苾刍若无五德即不</a><a name="0705b29" id="0705b29">应差。设差应舍。何谓为五。谓有爱恚怖痴。于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230705a.htm'><img src='up.gif' border=0></a>
<a href='T230705c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>