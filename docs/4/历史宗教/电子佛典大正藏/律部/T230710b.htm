<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0710b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷16)</font> 二不定法 恶性违谏学处第十三 <font face='Arial'>T23, p0710b</h2></font><hr>
<span class='old'>
</a><a name="0710a28" id="0710a28"><p>尔时世尊。在室罗伐城逝多林给孤独园。时</a><a name="0710a29" id="0710a29">具寿邬陀夷。日初分时着衣持钵。入城乞食</span><a name="0710b01" id="0710b01">次至故二笈多舍。是时笈多逢见邬陀夷来。</a><a name="0710b02" id="0710b02">即为敷设妙好床座。进而迎曰。善来大德。此</a><a name="0710b03" id="0710b03">处床座宜应就坐。时邬陀夷即便就坐。笈多</a><a name="0710b04" id="0710b04">礼已。遂与邬陀夷压膝而坐为听法故。时邬</a><a name="0710b05" id="0710b05">陀夷即以美妙言辞为其说法。时鹿子母毗</a><a name="0710b06" id="0710b06">舍佉。闻说法声作如是念。此是大德邬陀夷。</a><a name="0710b07" id="0710b07">为彼笈多以妙言。辞而宣法要。美如新蜜。我</a><a name="0710b08" id="0710b08">当就彼听其说法。时毗舍佉即诣笈多处。见</a><a name="0710b09" id="0710b09">与邬陀夷压膝而坐。见已生念。此非出家人</a><a name="0710b10" id="0710b10">之所应作。若有不信之人见斯事者。定谓苾</a><a name="0710b11" id="0710b11">刍与女人于私屏处共行非法长众讥嫌。我</a><a name="0710b12" id="0710b12">今宜可以此因缘白世尊知。时毗舍佉便诣</a><a name="0710b13" id="0710b13">佛所。礼佛足已在一面坐。具以上事而白世</a><a name="0710b14" id="0710b14">尊。唯愿世尊。从今已去为诸圣众制其学处。</a><a name="0710b15" id="0710b15">令生忆念不应屏处独与女人一处而坐。慈</a><a name="0710b16" id="0710b16">愍故</a><a name="0710b17" id="0710b17"><p>尔时世尊。受毗舍佉请已默然而住。时毗舍</a><a name="0710b18" id="0710b18">佉见佛默然礼已而去。尔时世尊。以此因缘</a><a name="0710b19" id="0710b19">集苾刍众。为二事故。一者为令我诸声闻弟</a><a name="0710b20" id="0710b20">子识知此事不应作故。二者制诸学处故。尔</a><a name="0710b21" id="0710b21">时世尊。知而故问广说如前。乃至我观十</a><a name="0710b22" id="0710b22">利。为诸弟子制其学处应如是说</a><a name="0710b23" id="0710b23"><p>若复苾刍独与一女人。在于屏障堪行淫处</a><a name="0710b24" id="0710b24">坐。有正信邬波斯迦。于三法中随一而说。若</a><a name="0710b25" id="0710b25">波罗市迦。若僧伽伐尸沙。若波逸底迦。彼</a><a name="0710b26" id="0710b26">坐苾刍自言其事者。于三法中应随一一法</a><a name="0710b27" id="0710b27">治。若波罗市迦。若僧伽伐尸沙。若波逸底</a><a name="0710b28" id="0710b28">迦。或以邬波斯迦所说事治彼苾刍。是名不</a><a name="0710b29" id="0710b29">定法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230710a.htm'><img src='up.gif' border=0></a>
<a href='T230710c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>