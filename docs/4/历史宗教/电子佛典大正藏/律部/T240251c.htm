<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0251c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷11)</font> 第二门第十子摄颂之余难陀因缘 <font face='Arial'>T24, p0251c</h2></font><hr>
<span class='old'>
</a><a name="0251b28" id="0251b28">何应作。答言具寿。凡知事者若诸苾刍出乞</a><a name="0251b29" id="0251b29">食时。应可洒扫寺中田地。取新牛粪次第净</span><a name="0251c01" id="0251c01">涂。作意防守勿令失落。有平章事当为白僧。</a><a name="0251c02" id="0251c02">若有香花应行与众。夜闭门户至晓当开。大</a><a name="0251c03" id="0251c03">小行处常须洗拭。若于寺中有损坏处即应</a><a name="0251c04" id="0251c04">修补闻是教已。答言大德。如佛所言我皆当</a><a name="0251c05" id="0251c05">作时诸苾刍于小食时执持衣钵入劫比罗城</a><a name="0251c06" id="0251c06">为行乞食。于时难陀见寺无人便作是念。我</a><a name="0251c07" id="0251c07">扫地了即可还家。遂便扫地。世尊观知以神</a><a name="0251c08" id="0251c08">通力令扫净处粪秽还满。复作是念。我除粪</a><a name="0251c09" id="0251c09">秽方可言归。放帚收持粪秽无尽。复作是念。</a><a name="0251c10" id="0251c10">闭户而去。世尊即令闭一户竟。更闭余户彼</a><a name="0251c11" id="0251c11">户便开。遂生忧恼。复作是念。纵贼损寺此</a><a name="0251c12" id="0251c12">亦何伤。我当为王。更作百千好寺倍过于是。</a><a name="0251c13" id="0251c13">我宜归舍。若行大路恐见世尊。作是思量即</a><a name="0251c14" id="0251c14">趣小径。佛知其念从小道来。既遥见佛不欲</a><a name="0251c15" id="0251c15">相遇。路傍有树枝荫低垂。即于其下隐身而</a><a name="0251c16" id="0251c16">住。佛令其树举枝高上其身露现。佛问难陀。</a><a name="0251c17" id="0251c17">汝何处来。可随我去。情生羞耻从佛而行。佛</a><a name="0251c18" id="0251c18">作是念。此于其妇。深生恋着。宜令舍离。为引</a><a name="0251c19" id="0251c19">接故出劫比罗城诣室罗伐。既至彼已住毗</a><a name="0251c20" id="0251c20">舍佉鹿子母园</a><a name="0251c21" id="0251c21"><p>尔时毗舍佉鹿子母。闻佛有弟号曰难陀。身</a><a name="0251c22" id="0251c22">如金色具三十相。短佛四指。与佛俱来。我暂</a><a name="0251c23" id="0251c23">往礼或容得见。是时难陀于小食时执持衣</a><a name="0251c24" id="0251c24">钵入城乞食。次第巡至鹿子母家。时毗舍佉</a><a name="0251c25" id="0251c25">见彼容仪相好光饰与余不等。即作是念。此</a><a name="0251c26" id="0251c26">岂不是佛之弟耶便起净信礼其双足。将手</a><a name="0251c27" id="0251c27">触着彼身柔软。女是触毒近便损害。难陀禀</a><a name="0251c28" id="0251c28">性多欲便起染心。遂即流精堕毗舍佉头上。</a><a name="0251c29" id="0251c29">世尊知已化彼不净令作苏合香油。手触嗅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240251b.htm'><img src='up.gif' border=0></a>
<a href='T240252a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>