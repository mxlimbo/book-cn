<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0929b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷5)</font> 八波罗市迦法 摩触学处第五 <font face='Arial'>T23, p0929b</h2></font><hr>
<span class='old'>
</a><a name="0929a28" id="0929a28"><p><b>　　<A NAME="n663"></A>摩触学处第五</b></a><a name="0929a29" id="0929a29"><p>缘在室罗伐城。世尊犹未制诸苾刍尼不住</span><a name="0929b01" id="0929b01">阿兰若。如世尊说。我今为利益悲愍诸声闻</a><a name="0929b02" id="0929b02">故。所应作者皆已作讫。汝等亦应如是作意。</a><a name="0929b03" id="0929b03">可依兰若。或于树下空闲静处。山间岩窟及</a><a name="0929b04" id="0929b04">草蕴中。或居敞露或住林野。静虑而住。勿为</a><a name="0929b05" id="0929b05">放逸后为自悔。此即是我之所教诲。诸苾刍</a><a name="0929b06" id="0929b06">尼。皆诣兰若宴默静心。时莲花色尼。不离欲</a><a name="0929b07" id="0929b07">染未出家时。颜容端正仪貌超绝众人爱乐。</a><a name="0929b08" id="0929b08">得五百金钱。方与男子共为欢会。时有婆罗</a><a name="0929b09" id="0929b09">门子。见莲花色情极染着。告言。情乐共作交</a><a name="0929b10" id="0929b10">欢。莲花色曰。君若求欢。可持五百金钱。报</a><a name="0929b11" id="0929b11">言。我今无钱。莲花色曰。可去求觅方宜来此。</a><a name="0929b12" id="0929b12">彼往佣力。于时具寿大目干连。令莲花色尼</a><a name="0929b13" id="0929b13">断诸恶法置涅槃路。超出三界离诸欲染。证</a><a name="0929b14" id="0929b14">解脱乐成阿罗汉。每往暗林宴默习定而住。</a><a name="0929b15" id="0929b15">受解脱乐。其婆罗门子。佣力经求得金钱五</a><a name="0929b16" id="0929b16">百。还来追访莲花色尼。闻已出家持五百钱</a><a name="0929b17" id="0929b17">诣尼等中。问言。莲花色尼今在何处。诸尼</a><a name="0929b18" id="0929b18">报曰。彼在暗林。婆罗门子寻至尼边。见在树</a><a name="0929b19" id="0929b19">下宴默而住。便即告言。我今具持五百金钱</a><a name="0929b20" id="0929b20">可见同欢。莲花色曰。婆罗门子。斯之恶法我</a><a name="0929b21" id="0929b21">已舍弃。又即问曰。仁于我身有何乐见而生</a><a name="0929b22" id="0929b22">染欲。婆罗门子言。我甚爱乐圣者眉眼。莲</a><a name="0929b23" id="0929b23">花色尼以神通力。出己眼睛置于掌内。告曰。</a><a name="0929b24" id="0929b24">仁今于此肉团有何所乐。婆罗门子见情生</a><a name="0929b25" id="0929b25">忿恚。告言。秃沙门女而作幻术。卷打尼头</a><a name="0929b26" id="0929b26">舍之而去。即以此缘白尼。尼白苾刍。苾刍白</a><a name="0929b27" id="0929b27">佛。佛告诸苾刍尼。譬如肉团弃四衢路鸟兽</a><a name="0929b28" id="0929b28">皆集。女人亦尔。由是义故。诸苾刍尼不应住</a><a name="0929b29" id="0929b29">阿兰若。世尊既制苾刍尼不许住阿兰若。于</a><a name="0929b30" id="0929b30">时诸苾刍尼。便入室罗伐城。于衢路中而为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230929a.htm'><img src='up.gif' border=0></a>
<a href='T230929c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>