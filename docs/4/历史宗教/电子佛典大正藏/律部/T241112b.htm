<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1501 菩萨戒本 1112b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1501 菩萨戒本</font> <font face='Arial'>(卷1)</font> <font face='Arial'>T24, p1112b</h2></font><hr>
<span class='old'>
</a><a name="1112a28" id="1112a28">受长夜无义无利。随力所能废其所主。菩萨</a><a name="1112a29" id="1112a29">如是虽不与取而无违犯。生多功德</span><a name="1112b01" id="1112b01"><p>又如菩萨处在居家。见有女色现无系属习</a><a name="1112b02" id="1112b02">淫欲法继心菩萨求非梵行。菩萨见已作意</a><a name="1112b03" id="1112b03">思惟。勿令心恚多生非福。若随其欲便得自</a><a name="1112b04" id="1112b04">在。方便安处令种善根。亦当令其舍不善业。</a><a name="1112b05" id="1112b05">住慈愍心行非梵行。虽习如是秽染之法。而</a><a name="1112b06" id="1112b06">无所犯多生功德。出家菩萨为护声闻圣所</a><a name="1112b07" id="1112b07">教诫。令不坏灭一切不应行非梵行</a><a name="1112b08" id="1112b08"><p>又如菩萨为多有情解脱命难。囹圄缚难刖</a><a name="1112b09" id="1112b09">手足难。劓鼻刵耳剜眼等难。虽诸菩萨为自</a><a name="1112b10" id="1112b10">命难。亦不正知说于妄语。然为救脱彼有情</a><a name="1112b11" id="1112b11">故。知而思择故说妄语。以要言之。菩萨唯观</a><a name="1112b12" id="1112b12">有情义利非无义利。自无染心唯为饶益诸</a><a name="1112b13" id="1112b13">有情故。覆想正知而说异语。说是语时于菩</a><a name="1112b14" id="1112b14">萨戒无所违犯。生多功德</a><a name="1112b15" id="1112b15"><p>又如菩萨见诸有情。为恶友朋之所摄受。亲</a><a name="1112b16" id="1112b16">爱不舍。菩萨见已起怜愍心。发生利益安乐</a><a name="1112b17" id="1112b17">意乐。随能随力说离间语。令离恶友舍相亲</a><a name="1112b18" id="1112b18">爱。勿令有情由近恶友当受长夜无义无利。</a><a name="1112b19" id="1112b19">菩萨如是以饶益心说离间语。乖离他爱无</a><a name="1112b20" id="1112b20">所违犯。生多功德</a><a name="1112b21" id="1112b21"><p>又如菩萨见诸有情。为行越路非理而行。出</a><a name="1112b22" id="1112b22">粗恶语猛利诃摈。方便令其出不善处安立</a><a name="1112b23" id="1112b23">善处。菩萨如是以饶益心。于诸有情出粗恶</a><a name="1112b24" id="1112b24">语无所违犯。生多功德</a><a name="1112b25" id="1112b25"><p>又如菩萨见诸有情。信乐倡伎吟咏歌讽。或</a><a name="1112b26" id="1112b26">有信乐王贼饮食。淫荡街衢无义之论。菩萨</a><a name="1112b27" id="1112b27">于中皆悉善巧。于彼有情起怜愍心。发生利</a><a name="1112b28" id="1112b28">益安乐意乐。现前为作绮语相应。种种倡伎</a><a name="1112b29" id="1112b29">吟咏歌讽。王贼饮食淫衢等论。令彼有情欢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241112a.htm'><img src='up.gif' border=0></a>
<a href='T241112c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>