<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0644a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷4)</font> 不与取学处第二之一 <font face='Arial'>T23, p0644a</h2></font><hr>
<span class='old'>
</a><a name="0643c28" id="0643c28">水洒捩令破裂随意持去。既至税所。仍不免</a><a name="0643c29" id="0643c29">税。佛言应用水洗或以牛粪汁而为坏色。仍</span><a name="0644a01" id="0644a01">不免税。佛言乃至应截缕缋。若有难缘。我所</a><a name="0644a02" id="0644a02">开者。于无难时即不应用。若常用者得越法</a><a name="0644a03" id="0644a03">罪</a><a name="0644a04" id="0644a04"><p>佛在室罗伐城给孤独园。时有苾刍在王舍</a><a name="0644a05" id="0644a05">城。夏三月安居竟未及分衣。欲向室罗伐城</a><a name="0644a06" id="0644a06">礼世尊足。时诸苾刍告曰。何事[<a href='javascript:showpic("images/010366.gif")'>公/心</a>]遽待分衣</a><a name="0644a07" id="0644a07">利方可游行。时彼苾刍情不乐住。有一苾刍</a><a name="0644a08" id="0644a08">便将一叠赠之而去。彼受叠已便作是念。我</a><a name="0644a09" id="0644a09">若坏色。无暇得与同梵行者而为告别。应与</a><a name="0644a10" id="0644a10">知识苾刍令其坏色。便持此叠与彼令染。报</a><a name="0644a11" id="0644a11">云为我染讫安衣袋中。我暂巡房与苾刍别。</a><a name="0644a12" id="0644a12">时彼知识情怀懒惰不能为染。还依本色安</a><a name="0644a13" id="0644a13">着袋中。时彼苾刍持衣而去。行至税处。时</a><a name="0644a14" id="0644a14">彼税人问苾刍曰。圣者。颇有多少可税物不。</a><a name="0644a15" id="0644a15">苾刍报曰。贤首。我无税物。税官曰但且将来</a><a name="0644a16" id="0644a16">试为观察。彼便将示。才开衣袋见一大叠。报</a><a name="0644a17" id="0644a17">言圣者。仁于善说法律之中以信出家。宁容</a><a name="0644a18" id="0644a18">为一张叠故作妄语。报言贤首。我实不知。然</a><a name="0644a19" id="0644a19">我临途他与我叠。我持此叠令知识者为我</a><a name="0644a20" id="0644a20">坏色安衣袋中。我与诸人共为告别。彼怀懒</a><a name="0644a21" id="0644a21">惰不作坏色而安袋中。税人答曰。彼非仁知</a><a name="0644a22" id="0644a22">识是我知识。由此缘故令我得物。可还税直</a><a name="0644a23" id="0644a23">随意前行。时彼苾刍与直而去。心怀悔恨顺</a><a name="0644a24" id="0644a24">路而行。至室罗伐城苾刍住处。诸苾刍见而</a><a name="0644a25" id="0644a25">告曰。善来具寿。行路安乐不。答曰何有安乐。</a><a name="0644a26" id="0644a26">诸苾刍曰如何不乐。具以上事告诸苾刍。诸</a><a name="0644a27" id="0644a27">苾刍白佛。佛言此苾刍无犯然此苾刍应问</a><a name="0644a28" id="0644a28">彼苾刍然后取物。应问彼言。与我染未。若不</a><a name="0644a29" id="0644a29">问而取者。得越法罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230643c.htm'><img src='up.gif' border=0></a>
<a href='T230644b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>