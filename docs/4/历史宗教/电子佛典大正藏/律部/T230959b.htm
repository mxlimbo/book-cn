<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0959b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷10)</font> 第三部三十三舍堕事 出纳求利学处第十二 <font face='Arial'>T23, p0959b</h2></font><hr>
<span class='old'>
</a><a name="0959a28" id="0959a28">弟子有大神变。腾烟注雨未萌先测。此即</a><a name="0959a29" id="0959a29">其人。便以北方朱色毛緂及诸奇果。持奉外</span><a name="0959b01" id="0959b01">道。彼既得已即便披緂往同徒处。伴见便</a><a name="0959b02" id="0959b02">问。彼具陈说。同徒告曰。仁者。我等常被沙门</a><a name="0959b03" id="0959b03">释子之所轻蔑。每告我曰。汝等曾不亲近贵</a><a name="0959b04" id="0959b04">胜好人。但唯狎习佣力贱品旃茶罗类。仁今</a><a name="0959b05" id="0959b05">宜可披此贵服诣释子处刺其心胸。即披毛</a><a name="0959b06" id="0959b06">緂诣逝多林。时邬波难陀。于逝多林门外经</a><a name="0959b07" id="0959b07">行游步。遥见彼来便作是念。外道披者是好</a><a name="0959b08" id="0959b08">贵物。我若不能得此物者。不复更名邬波难</a><a name="0959b09" id="0959b09">陀矣。既渐相近。问言。外道。汝今岂可新归俗</a><a name="0959b10" id="0959b10">耶。答言。我不归俗。若如是者。何得披此俗</a><a name="0959b11" id="0959b11">衣。彼具陈说。邬波难陀曰。此非善事。此非善</a><a name="0959b12" id="0959b12">事。岂容年迈衰朽为破戒耶。宜应暂坐聊听</a><a name="0959b13" id="0959b13">法要。时彼外道随言即坐。邬波难陀以欢喜</a><a name="0959b14" id="0959b14">心为其说法。若邬波难陀。为他宣说舍施法</a><a name="0959b15" id="0959b15">时。闻者皆欲自割身肉持以相施。复告外道。</a><a name="0959b16" id="0959b16">汝之大师性爱粗弊。教汝门徒露形拔发。多</a><a name="0959b17" id="0959b17">行少住常卧于地。若汝大师情所爱乐好衣</a><a name="0959b18" id="0959b18">食者。当许汝着价直千万上妙之衣百味饮</a><a name="0959b19" id="0959b19">食随意餐啖。所住房舍价当百千。由彼狭情</a><a name="0959b20" id="0959b20">不见容许。我之大师情怀广大。许我弟子着</a><a name="0959b21" id="0959b21">万价衣食百味食。所居房舍数直千金。若汝</a><a name="0959b22" id="0959b22">披此贵价好服行乞食者。信敬之人作如是</a><a name="0959b23" id="0959b23">念。今此外道身行破戒。至于饮食难以供身。</a><a name="0959b24" id="0959b24">汝此上衣宜应与我。我有毛緂持以相换。我</a><a name="0959b25" id="0959b25">当披着巡家乞食。若净信人来问于我。我当</a><a name="0959b26" id="0959b26">答曰。有露形人名姓某甲。辍已相惠。彼便</a><a name="0959b27" id="0959b27">知汝是深信人。汝乞食时。彼若见者。当以酒</a><a name="0959b28" id="0959b28">糟盛满铜器供养于汝。时彼露形闻是语已。</a><a name="0959b29" id="0959b29">便生信喜作如是言。大德。若如是者可取此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230959a.htm'><img src='up.gif' border=0></a>
<a href='T230959c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>