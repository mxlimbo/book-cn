<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0585a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷10)</font> <font face='Arial'>T24, p0585a</h2></font><hr>
<span class='old'>
</a><a name="0584c28" id="0584c28">小钵二。或中钵二小钵一。或中钵一小钵二。</a><a name="0584c29" id="0584c29">或中钵三。或小钵三。悉皆无犯。还至住处者。</span><a name="0585a01" id="0585a01">谓至本处。共分食者。谓共余人均分而食。若</a><a name="0585a02" id="0585a02">不分者。得恶作罪。无人者不犯。是故文言。若</a><a name="0585a03" id="0585a03">有苾刍若受过三。便得堕罪。若天龙药叉及</a><a name="0585a04" id="0585a04">诸鬼类。或于外道及出家外道舍。取过三</a><a name="0585a05" id="0585a05">钵。或非党随党互往俗家。若过取时。咸得</a><a name="0585a06" id="0585a06">恶作。或遣书请。或令他取。亦恶作罪。过受过</a><a name="0585a07" id="0585a07">受想六句同前。若即于此座过三而食。或除</a><a name="0585a08" id="0585a08">糗饼但将余物。或施主欢喜随意将去者。并</a><a name="0585a09" id="0585a09">皆无犯。有三种虚损信施。一施主信心知此</a><a name="0585a10" id="0585a10">苾刍是持戒者。辍己而施。苾刍受已。便将此</a><a name="0585a11" id="0585a11">物与破戒人。二知此苾刍是正见者。信心惠</a><a name="0585a12" id="0585a12">施。后将此物与邪见人。三过量而受不自啖</a><a name="0585a13" id="0585a13">食。乃至长受一掬之食。除其施主先有通</a><a name="0585a14" id="0585a14">意。如斯三事并名虚损信施。当招恶果</a><a name="0585a15" id="0585a15"><p><b>　　<A NAME="n346"></A>足食学处第三十四</b></a><a name="0585a16" id="0585a16"><p>佛在室罗伐城给孤独园。尔时佛告诸苾刍。</a><a name="0585a17" id="0585a17">我为一坐食能生少欲等诸功德。汝等亦应</a><a name="0585a18" id="0585a18">一坐而食。时诸苾刍食时见尊者来。遂便离</a><a name="0585a19" id="0585a19">座将为足食。不敢更食。由是世尊告苾刍</a><a name="0585a20" id="0585a20">曰。应饱足食。若尊者来亦不应起。既受食已。</a><a name="0585a21" id="0585a21">不应离座。下至行盐及受食叶。皆不应起。复</a><a name="0585a22" id="0585a22">因六众苾刍饱已。更食贪餮无厌。事恼同</a><a name="0585a23" id="0585a23">前。制斯学处</a><a name="0585a24" id="0585a24"><p>若复苾刍足食竟。不作余食法更食者。波逸</a><a name="0585a25" id="0585a25">底迦</a><a name="0585a26" id="0585a26"><p>苾刍足食竟者。谓食啖饱足作遮止言。心生</a><a name="0585a27" id="0585a27">弃舍。若心未舍纵出遮言。未成遮足。若更食</a><a name="0585a28" id="0585a28">时。但得恶作。若作了心唱言休足。此成遮足。</a><a name="0585a29" id="0585a29">然具五支。一知是食。谓五正食。二知有授食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240584c.htm'><img src='up.gif' border=0></a>
<a href='T240585b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>