<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0745b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷22)</font> 三十泥萨只波逸底迦法 乞钵学处第二十二 <font face='Arial'>T23, p0745b</h2></font><hr>
<span class='old'>
</a><a name="0745a28" id="0745a28">遍皆附绕。诸小男女随逐而行。告言。圣者。曾</a><a name="0745a29" id="0745a29">修多眷属业。如大商主长者贵人。多诸徒众</span><a name="0745b01" id="0745b01">之所围绕。苍蝇眷属亦复如是。时给孤独长</a><a name="0745b02" id="0745b02">者见诸童子。报言。汝等何故调弄圣者。童子</a><a name="0745b03" id="0745b03">答曰。我等岂敢辄为调弄。然此圣者昔日曾</a><a name="0745b04" id="0745b04">修多眷属业。譬如商主长者贵人众所围绕。</a><a name="0745b05" id="0745b05">随从苍蝇亦复如是。长者闻已告苾刍曰。圣</a><a name="0745b06" id="0745b06">者于佛世尊端严教中而为出家。何因作此</a><a name="0745b07" id="0745b07">羞耻之事。苾刍报曰。作何耻辱。然佛世尊</a><a name="0745b08" id="0745b08">制诸苾刍。现有一钵更不应求。长者曰。圣者。</a><a name="0745b09" id="0745b09">岂可唯畜如此穿坏钵耶。诸苾刍闻以事白</a><a name="0745b10" id="0745b10">佛。佛言。诸苾刍。若钵有孔应可补治。时诸苾</a><a name="0745b11" id="0745b11">刍便以五种镕湿之物。谓黑糖黄腊紫矿铅</a><a name="0745b12" id="0745b12">锡。着热物时即便脱落。时诸苾刍以事白佛。</a><a name="0745b13" id="0745b13">佛言。不应用此而缀于钵。除此五种镕湿之</a><a name="0745b14" id="0745b14">物。应作五种干缀。苾刍不知何者为五。佛</a><a name="0745b15" id="0745b15">言。看孔大小应以钉钉。或于孔内安铁鍱打</a><a name="0745b16" id="0745b16">之。或安铁鍱四边钉钉。或作摩竭鱼齿或安</a><a name="0745b17" id="0745b17">屑末。苾刍不知用何屑末。佛言。有二种屑末。</a><a name="0745b18" id="0745b18">谓铁末石末。铁钵瓦钵如次应用。苾刍以水</a><a name="0745b19" id="0745b19">研末安钵孔中寻便堕落。佛言。应用油研安</a><a name="0745b20" id="0745b20">其孔内。诸苾刍依教作已。以猛火烧亦还堕</a><a name="0745b21" id="0745b21">落。或火太微亦复还堕。佛言。应处中烧。烧</a><a name="0745b22" id="0745b22">已涩[<a href='javascript:showpic("images/042838.gif")'>革*更</a>]。佛言。应以物揩摩。苾刍以水揩摩</a><a name="0745b23" id="0745b23">补物堕落。佛言。油拭方揩。若钵有细孔。以沙</a><a name="0745b24" id="0745b24">糖和泥遍涂孔处准法烧之。若钵有璺应钻作</a><a name="0745b25" id="0745b25">孔以锔缀之。是名缀钵法。佛令苾刍五种缀</a><a name="0745b26" id="0745b26">钵。时有乞食苾刍。失手堕钵便为五片。时彼</a><a name="0745b27" id="0745b27">苾刍多钻为孔。以细绳连缀持将乞食。佛言。</a><a name="0745b28" id="0745b28">凡是钵者当须净洗。彼便解缀洗绳净已还</a><a name="0745b29" id="0745b29">复系缀。遂致终日废修善品。余苾刍见告言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230745a.htm'><img src='up.gif' border=0></a>
<a href='T230745c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>