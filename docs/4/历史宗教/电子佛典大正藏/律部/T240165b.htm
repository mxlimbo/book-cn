<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0165b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷13)</font> <font face='Arial'>T24, p0165b</h2></font><hr>
<span class='old'>
</a><a name="0165a28" id="0165a28">于我法中而得出家为亲侍者。我所说法皆</a><a name="0165a29" id="0165a29">能领受。更无遗失。我涅槃后成罗汉果。为度</span><a name="0165b01" id="0165b01">阿难陀故。须入劫比罗城甘露王宫。令彼</a><a name="0165b02" id="0165b02">王宫城人不知我来。世尊作此念已。即作神</a><a name="0165b03" id="0165b03">通。并苾刍僧伽围绕。入甘露王宫。如法而坐。</a><a name="0165b04" id="0165b04">其王闻佛到来宫内。即将阿难陀童子藏隐</a><a name="0165b05" id="0165b05">一房中。佛知是已即作神力。令彼房门自然</a><a name="0165b06" id="0165b06">开辟。其阿难陀。先至佛所礼世尊足。即便把</a><a name="0165b07" id="0165b07">拂在佛背后。侍立扇佛。其甘露王后来。礼世</a><a name="0165b08" id="0165b08">尊足已却坐一面。佛即为王说种种微妙法</a><a name="0165b09" id="0165b09">已。即从坐去。其阿难陀童子。先业因缘故。还</a><a name="0165b10" id="0165b10">随佛去。其王及夫人婇女眷属。撮留阿难陀</a><a name="0165b11" id="0165b11">童子。亦不能留得住。佛即告王及夫人等。此</a><a name="0165b12" id="0165b12">阿难陀童子是最后身。汝等亦不能留。宜应</a><a name="0165b13" id="0165b13">听去。王即启佛。若当如此。世尊且放归家。我</a><a name="0165b14" id="0165b14">当如法发遣。佛言。如是听汝。时甘露王。即使</a><a name="0165b15" id="0165b15">诸内外一切亲族及请沙门婆罗门等。设食供</a><a name="0165b16" id="0165b16">养。乃至贫穷下贱乞人。皆施钱财衣服。阿难</a><a name="0165b17" id="0165b17">陀童子。于其会中别诸亲族。身着璎珞乘七</a><a name="0165b18" id="0165b18">宝庄严象。多将侍卫前后围绕。往尼拘律陀</a><a name="0165b19" id="0165b19">林中。至劫比罗城门。所乘之象见池中有诸</a><a name="0165b20" id="0165b20">妙莲花。其象即往池边。以鼻卷取莲华。其</a><a name="0165b21" id="0165b21">占相师占相此事。白甘露王曰。阿难陀童子</a><a name="0165b22" id="0165b22">今出游学。一闻于耳不忘于心。时阿难陀到</a><a name="0165b23" id="0165b23">尼拘林。从象而下步诣佛所。顶礼恭敬在一</a><a name="0165b24" id="0165b24">面坐。佛告十力迦叶。汝应与此大欢喜童子</a><a name="0165b25" id="0165b25">如法度之。十力迦叶既奉佛命。即便度之为</a><a name="0165b26" id="0165b26">受具戒。尔时世尊。从劫比罗城。往王舍城竹</a><a name="0165b27" id="0165b27">林园中。时阿难陀背上生一小疮。佛令侍缚</a><a name="0165b28" id="0165b28">迦治之。即依佛教。为阿难陀治。是时世尊坐</a><a name="0165b29" id="0165b29">师子座。为诸大众广说法要。具寿阿难陀亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240165a.htm'><img src='up.gif' border=0></a>
<a href='T240165c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>