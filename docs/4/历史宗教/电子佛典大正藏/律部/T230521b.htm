<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 萨婆多毗尼毗婆沙 0521b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 萨婆多毗尼毗婆沙</font> <font face='Arial'>(卷3)</font> 第三恶语戒 <font face='Arial'>T23, p0521b</h2></font><hr>
<span class='old'>
</a><a name="0521a28" id="0521a28">羯磨。若印封作相已。不得余处作房。若异</a><a name="0521a29" id="0521a29">比丘不得此处作房。正应此比丘作。作房已</span><a name="0521b01" id="0521b01">不得嫌小更大。作房不如法。随作时得偷兰。</a><a name="0521b02" id="0521b02">若房主比丘死。若远行者去绝不还。随意处</a><a name="0521b03" id="0521b03">分。若与三宝。若随亲与。若与白衣。若自卖作</a><a name="0521b04" id="0521b04">钱自在随心。若卖房不得卖地。若众僧不听。</a><a name="0521b05" id="0521b05">众僧得罪。若房主比丘不自分处者。属四方</a><a name="0521b06" id="0521b06">僧。众僧次第应住。若此房上。更异比丘欲</a><a name="0521b07" id="0521b07">作房。不须白僧。但房主比丘听作。自在得</a><a name="0521b08" id="0521b08">作。不听不得作此房。亦随主自在分处。若不</a><a name="0521b09" id="0521b09">分处。即属四方僧。如先比丘法。若比丘作房</a><a name="0521b10" id="0521b10">不如法。若四方僧地不得作塔。不得作别波</a><a name="0521b11" id="0521b11">演。若作得罪。亦不得四方僧地中为佛法自</a><a name="0521b12" id="0521b12">为种殖。若僧和合。听四方僧地中作塔得</a><a name="0521b13" id="0521b13">作。若不和合不听不得作。若僧地中有种种</a><a name="0521b14" id="0521b14">花。应净人取。作次第与僧随意供养。不得</a><a name="0521b15" id="0521b15">私取自供养三宝。若花多众僧取不能尽。若</a><a name="0521b16" id="0521b16">僧和合。听随意取之。若荒饿后三宝园田无</a><a name="0521b17" id="0521b17">有分别。先旧比丘及以白衣。一切尽无问定</a><a name="0521b18" id="0521b18">无处。若众僧和合。随意分处非僧地。地应</a><a name="0521b19" id="0521b19">属王。若比丘作房者。应以白王然后作房。</a><a name="0521b20" id="0521b20">不白不得作。若僧坊中内。不得起塔作像。</a><a name="0521b21" id="0521b21">以近人臭秽不清净。若重阁舍。若经像在下</a><a name="0521b22" id="0521b22">重。不得在上住。若塔地花不得供养僧。法</a><a name="0521b23" id="0521b23">正应供养佛。此花亦得卖取钱以供养塔用。</a><a name="0521b24" id="0521b24">若属塔水以供塔用。设用有残。若致功力是</a><a name="0521b25" id="0521b25">塔人者。应卖此水以钱属塔。不得余用。</a><a name="0521b26" id="0521b26">用则计钱。若塔无人致水功力。一由僧人。</a><a name="0521b27" id="0521b27">残水多少善好筹量。若学问坐禅比丘各有</a><a name="0521b28" id="0521b28">定业。若学不根本如学问法者。取学问腊。则</a><a name="0521b29" id="0521b29">不清净。若禅不根本心如禅法者。取坐禅腊。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230521a.htm'><img src='up.gif' border=0></a>
<a href='T230521c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>