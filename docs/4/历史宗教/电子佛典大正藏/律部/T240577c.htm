<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0577c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷9)</font> <font face='Arial'>T24, p0577c</h2></font><hr>
<span class='old'>
</a><a name="0577b28" id="0577b28">毁者。谓毁谤他。或时对面。或在私屏。此中对</a><a name="0577b29" id="0577b29">面生过者。若有苾刍被众差已。辄于其人为</span><a name="0577c01" id="0577c01">嫌毁者。应作白四呵责。既得法已。于彼十</a><a name="0577c02" id="0577c02">二种人被众差者。若对若背为嫌毁者。咸得</a><a name="0577c03" id="0577c03">堕罪。若众未作呵责法时。为轻毁者但得恶</a><a name="0577c04" id="0577c04">作。若于恶人作恶人想。而嫌毁者无犯。若</a><a name="0577c05" id="0577c05">恶人作非恶人想疑。对面嫌毁者。得突色讫</a><a name="0577c06" id="0577c06">里多罪。若于善人作善人想疑。嫌毁者。得波</a><a name="0577c07" id="0577c07">逸底迦。善人恶人想者无犯。若托傍生而兴</a><a name="0577c08" id="0577c08">讥谤。或对不解方言者。有人无人想。或复翻</a><a name="0577c09" id="0577c09">此或所对境无清净苾刍者。皆恶作罪</a><a name="0577c10" id="0577c10"><p><b>　　<A NAME="n324"></A>违恼言教学处第十三</b></a><a name="0577c11" id="0577c11"><p>佛在憍闪毗国瞿师罗园。时阐陀苾刍既犯</a><a name="0577c12" id="0577c12">罪已。诸苾刍劝令改悔。便说异言恼乱。于众</a><a name="0577c13" id="0577c13">苾刍应正教诲作白四羯磨呵责。若默而恼</a><a name="0577c14" id="0577c14">者。亦秉法呵责。虽得众法仍不改者。若语若</a><a name="0577c15" id="0577c15">默。或两俱为由违恼事轻毁烦恼。制斯学</a><a name="0577c16" id="0577c16">处。若复苾刍违恼言教者。波逸底迦。言违恼</a><a name="0577c17" id="0577c17">言教者。谓诸苾刍如法教时。此是应作此不</a><a name="0577c18" id="0577c18">应作。既闻语已遂便违教。出不忍言。或时默</a><a name="0577c19" id="0577c19">然而不应答。如有苾刍问苾刍言。尔见如是</a><a name="0577c20" id="0577c20">相貌苾刍及俗男女不。便作恼心。而答之曰。</a><a name="0577c21" id="0577c21">如此之人我不曾见。但见两脚从此而去。或</a><a name="0577c22" id="0577c22">时默恼。皆得堕罪。如是乃至片有恼心。诡诳</a><a name="0577c23" id="0577c23">异说。或时默然。若对僧伽及清净苾刍违恼</a><a name="0577c24" id="0577c24">教时。咸得堕罪。或他问时先语后默者。得恶</a><a name="0577c25" id="0577c25">作罪。若于僧伽及尊重类。称理之教。垢心违</a><a name="0577c26" id="0577c26">恼亦得堕罪。非称理教作违恼言。得恶作罪。</a><a name="0577c27" id="0577c27">僧伽教敕遣作此事为彼事者。亦得堕罪。于</a><a name="0577c28" id="0577c28">称理教称理想疑。违皆堕罪。不称理教作称</a><a name="0577c29" id="0577c29">理想疑。得恶作。若称理教作不称理想。虽违<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240577b.htm'><img src='up.gif' border=0></a>
<a href='T240578a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>