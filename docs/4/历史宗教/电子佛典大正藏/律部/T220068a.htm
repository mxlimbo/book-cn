<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0068a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷9)</font> 初分之五堕初 <font face='Arial'>T22, p0068a</h2></font><hr>
<span class='old'>
</a><a name="0067c28" id="0067c28">共到诸家与汝多美饮食。既到不与作是言。</a><a name="0067c29" id="0067c29">汝去。共汝若坐若语不乐。我独坐独语乐。欲</span><a name="0068a01" id="0068a01">令彼恼波逸提。若比丘作此恼比丘尼式叉</a><a name="0068a02" id="0068a02">摩那沙弥沙弥尼乃至畜生突吉罗。若比丘</a><a name="0068a03" id="0068a03">尼作此恼比丘比丘尼波逸提。恼式叉摩那</a><a name="0068a04" id="0068a04">沙弥沙弥尼乃至畜生突吉罗。式叉摩那沙</a><a name="0068a05" id="0068a05">弥沙弥尼作此恼五众突吉罗(七十六竟)</a><a name="0068a06" id="0068a06"><p>佛在舍卫城。尔时众多比丘共伴行入拘萨</a><a name="0068a07" id="0068a07">罗国。遇贼剥脱衣钵都尽。到一逻所。逻将问</a><a name="0068a08" id="0068a08">言。大德。何处遇贼。答言。某处。即与逻人共</a><a name="0068a09" id="0068a09">议。若王闻比丘在我等界遇贼。必当罪我。便</a><a name="0068a10" id="0068a10">语比丘言。大德。小住。我当逐取此贼。便出追</a><a name="0068a11" id="0068a11">逐须臾及之。即便重围索诸衣物皆悉得之。</a><a name="0068a12" id="0068a12">染衣白衣各着一处。逻人议言。当先还谁。有</a><a name="0068a13" id="0068a13">人言。应先还比丘。王信乐佛法闻者必喜。</a><a name="0068a14" id="0068a14">便语比丘言。可各取衣。诸比丘于衣上生疑。</a><a name="0068a15" id="0068a15">或言是我衣。或言非我衣。遂不敢取。逻人</a><a name="0068a16" id="0068a16">问。何以不取。答言。我不自识衣。是以不取。</a><a name="0068a17" id="0068a17">逻人言。次识者取。于是外道便取比丘好衣。</a><a name="0068a18" id="0068a18">比丘后得外道恶者。逻人知沙门释子皆着</a><a name="0068a19" id="0068a19">好衣。而今反得外道恶服。语言。汝等沙门有</a><a name="0068a20" id="0068a20">何奇特。尚不知衣相。云何知心。若知衣相。外</a><a name="0068a21" id="0068a21">道何由得汝好服。诸比丘往到佛所。以是白</a><a name="0068a22" id="0068a22">佛。佛以是事集比丘僧。更问诸比丘。汝实不</a><a name="0068a23" id="0068a23">识衣相不。答言。实尔世尊。佛种种呵责已。告</a><a name="0068a24" id="0068a24">诸比丘。今为诸比丘结戒。从今是戒应如是</a><a name="0068a25" id="0068a25">说。若比丘新得衣应三种色作帜。若青若</a><a name="0068a26" id="0068a26">黑若木兰。若不以三色作帜。波逸提。若不</a><a name="0068a27" id="0068a27">作帜若着。着着波逸提若不着宿宿波逸提。</a><a name="0068a28" id="0068a28">比丘尼亦如是。式叉摩那沙弥沙弥尼突吉</a><a name="0068a29" id="0068a29">罗。若新得衣先已作帜。不作不犯(七十七竟)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220067c.htm'><img src='up.gif' border=0></a>
<a href='T220068b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>