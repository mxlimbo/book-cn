<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0225b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷5)</font> 第一门第六子摄颂之余 <font face='Arial'>T24, p0225b</h2></font><hr>
<span class='old'>
</a><a name="0225a28" id="0225a28">集萨迦耶见。以金刚智杵而摧碎之。得预流</a><a name="0225a29" id="0225a29">果。我今归依佛法僧宝受五学处。始从今日</span><a name="0225b01" id="0225b01">乃至命终。不杀生乃至不饮酒。唯愿世尊证</a><a name="0225b02" id="0225b02">知我是邬波索迦。即于佛前合掌恭敬。而说</a><a name="0225b03" id="0225b03">颂曰</a><a name="0225b04" id="0225b04"><p class='lg'>　　我由佛力故　　　永闭三恶道</a><br><a name="0225b05" id="0225b05">　　得生胜妙天　　　长归涅槃界</a><br><a name="0225b06" id="0225b06">　　我依世尊故　　　今得清净眼</a><br><a name="0225b07" id="0225b07">　　证见真谛理　　　当尽苦海际</a><br><a name="0225b08" id="0225b08">　　佛超于人天　　　离生老死患</a><br><a name="0225b09" id="0225b09">　　有海中难遇　　　我逢今得果</a><br><a name="0225b10" id="0225b10">　　我以庄严身　　　净心礼佛足</a><br><a name="0225b11" id="0225b11">　　右绕除怨者　　　今往赴天宫　</p></a><a name="0225b12" id="0225b12"><p>时彼天子既称所愿。犹如商主多获财利。亦</a><a name="0225b13" id="0225b13">如农夫广收田实。如勇健者降伏彼怨。如重</a><a name="0225b14" id="0225b14">病人除去众疾。时彼天子辞佛而去。便往天</a><a name="0225b15" id="0225b15">宫。时小苾刍渐次行至室罗伐城入逝多林</a><a name="0225b16" id="0225b16">置衣钵洗足已。诣世尊所礼佛双足在一面</a><a name="0225b17" id="0225b17">住。世尊常法若见客苾刍来。即便安慰问言。</a><a name="0225b18" id="0225b18">善来苾刍从何处来。今夏安居在何城国。尔</a><a name="0225b19" id="0225b19">时世尊问彼苾刍曰。汝从何处来。白言世尊。</a><a name="0225b20" id="0225b20">我从南方来。又问今夏何处安居。答言亦在</a><a name="0225b21" id="0225b21">南方。佛言汝寻远路曾有伴不。白言有。佛言</a><a name="0225b22" id="0225b22">彼何处去。即具说其事。尔时世尊说伽他</a><a name="0225b23" id="0225b23">曰</a><a name="0225b24" id="0225b24"><p class='lg'>　　若轻慢我戒　　　亦何劳见我</a><br><a name="0225b25" id="0225b25">　　假令见我者　　　非见非供养</a><br><a name="0225b26" id="0225b26">　　彼苾刍见我　　　由能持净戒</a><br><a name="0225b27" id="0225b27">　　汝无智愚人　　　不能真见我　</p></a><a name="0225b28" id="0225b28"><p>尔时世尊便开上衣露胸令见。复说伽他</a><a name="0225b29" id="0225b29">曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240225a.htm'><img src='up.gif' border=0></a>
<a href='T240225c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>