<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0033b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷5)</font> 第一分之四舍堕法 <font face='Arial'>T22, p0033b</h2></font><hr>
<span class='old'>
</a><a name="0033a28" id="0033a28">种种呵责。以是白佛。佛以是事集比丘僧。问</a><a name="0033a29" id="0033a29">诸比丘。汝实尔不答言。实尔世尊。佛种种呵</span><a name="0033b01" id="0033b01">责已告诸比丘。以十利故为诸比丘结戒。从</a><a name="0033b02" id="0033b02">今是戒应如是说。若比丘春余一月。应求雨</a><a name="0033b03" id="0033b03">浴衣。余半月应持。若未至一月求先半月持。</a><a name="0033b04" id="0033b04">尼萨耆波逸提</a><a name="0033b05" id="0033b05"><p>雨浴衣者。雨浴时用。夏浴时亦用。若至春</a><a name="0033b06" id="0033b06">余一月。先有许施雨浴衣者。知识比丘应为</a><a name="0033b07" id="0033b07">往语言。今是缝染作雨浴衣时。若得者善。若</a><a name="0033b08" id="0033b08">不得应更为语。诸处皆已缝染作雨浴衣。若</a><a name="0033b09" id="0033b09">得者善。若不得复应为语。汝先许与某比丘</a><a name="0033b10" id="0033b10">雨浴衣。今正是时。若得者善。若不得彼比丘</a><a name="0033b11" id="0033b11">应更余处乞畜至八月半百三十五日持。若</a><a name="0033b12" id="0033b12">过此不作余衣。不受持不施人不净施突吉</a><a name="0033b13" id="0033b13">罗。沙弥突吉罗(十七竟)</a><a name="0033b14" id="0033b14"><p>佛在舍卫城。尔时六群比丘到估客村。估客</a><a name="0033b15" id="0033b15">言。长老住此安居。我等行还当施安居物。六</a><a name="0033b16" id="0033b16">群比丘言。欲令我住便可施我。我安居中作</a><a name="0033b17" id="0033b17">衣。安居竟着问讯佛。估客共议。我等先施安</a><a name="0033b18" id="0033b18">居物。比丘当住。家中大小得闻法言。受八分</a><a name="0033b19" id="0033b19">戒净身口意。便敛物与之然后乃行。时六群</a><a name="0033b20" id="0033b20">比丘得安居施物。估客去后便至余处。时</a><a name="0033b21" id="0033b21">诸估客得利还归。语家人言。我先虽施诸比丘</a><a name="0033b22" id="0033b22">安居物。今既得利安隐来还。当更供养。汝等</a><a name="0033b23" id="0033b23">安意听法。家人答言。诸比丘。行后便去。诸估</a><a name="0033b24" id="0033b24">客更于近处请诸比丘。诸比丘答言。汝可供</a><a name="0033b25" id="0033b25">养先所请者。我等不得受汝供养。时诸估客</a><a name="0033b26" id="0033b26">便嗔恚言。我本自施住此安居。受物而去与</a><a name="0033b27" id="0033b27">偷何异。诸长老比丘闻。种种呵责以是白佛。</a><a name="0033b28" id="0033b28">佛以是事集比丘僧。问六群比丘。汝实尔不。</a><a name="0033b29" id="0033b29">答言。实尔世尊。佛种种呵责已告诸比丘。从<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220033a.htm'><img src='up.gif' border=0></a>
<a href='T220033c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>