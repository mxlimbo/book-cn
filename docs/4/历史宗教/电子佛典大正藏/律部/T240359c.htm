<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0359c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷31)</font> 第六门第四子摄之余明佛从天下等事 <font face='Arial'>T24, p0359c</h2></font><hr>
<span class='old'>
</a><a name="0359b28" id="0359b28"><p>缘处同前。尔时具寿大迦摄波。于小食时着</a><a name="0359b29" id="0359b29">衣持钵入城乞食。时吐罗难陀苾刍尼。从外</span><a name="0359c01" id="0359c01">而来欲入住处。遇河水泛溢。见迦摄波在板</a><a name="0359c02" id="0359c02">桥上。吐罗难陀作如是念。此愚钝物今可治</a><a name="0359c03" id="0359c03">之。速往桥边用力踏板。时迦摄波遂即落河。</a><a name="0359c04" id="0359c04">衣服并湿钵沉水底锡杖随流。迦摄波曰。姊</a><a name="0359c05" id="0359c05">妹。汝无过犯。乃是具寿阿难陀作斯过失。强</a><a name="0359c06" id="0359c06">请世尊度如斯类恶行之女。于佛法内出家</a><a name="0359c07" id="0359c07">为尼。苾刍闻已以缘白佛。佛作是念。由苾</a><a name="0359c08" id="0359c08">刍尼多生过失。告言自今已后。苾刍尼不</a><a name="0359c09" id="0359c09">应共苾刍同桥上行。若行得越法罪如世尊</a><a name="0359c10" id="0359c10">说。苾刍尼不得共苾刍同桥行者。时有大桥</a><a name="0359c11" id="0359c11">安隐广大。诸苾刍尼不敢共行。佛言。如是宽</a><a name="0359c12" id="0359c12">广大桥共行无过</a><a name="0359c13" id="0359c13"><p>缘处同前。尔时吐罗难陀苾刍尼。于小食时</a><a name="0359c14" id="0359c14">着衣持钵入城乞食。次第行至胜鬘夫人处。</a><a name="0359c15" id="0359c15">夫人见已唱言善来。即敷座令坐共为言议。</a><a name="0359c16" id="0359c16">时吐罗难陀尼问胜鬘曰。姊妹。何故骻粗腰</a><a name="0359c17" id="0359c17">细耶。答言圣者。何须问此。我但以物结束为</a><a name="0359c18" id="0359c18">悦王意。尼曰我今等闲且问。答言圣者。我用</a><a name="0359c19" id="0359c19">物缠是故粗也。尼曰由此众人见者相爱。胜</a><a name="0359c20" id="0359c20">鬘默尔。尼至住处亦着此衣。诸尼问曰。此</a><a name="0359c21" id="0359c21">非法衣岂合尼畜。白诸苾刍。苾刍白佛。佛言。</a><a name="0359c22" id="0359c22">此非法衣。著者得越法罪</a><a name="0359c23" id="0359c23"><p>缘处同前。尔时吐罗难陀苾刍尼。又见夫人</a><a name="0359c24" id="0359c24">乳房圆正。问答同前。夫人曰。我着覆乳房</a><a name="0359c25" id="0359c25">衣。又见夫人着承乳房衣。又见着勒腰衣。吐</a><a name="0359c26" id="0359c26">罗难陀见皆借问。如上具答。尼即学作着用</a><a name="0359c27" id="0359c27">此衣。佛言皆不合。着用者得越法罪</a><a name="0359c28" id="0359c28"><p>第六门第十子摄颂曰</a><a name="0359c29" id="0359c29"><p class='lg'>　　不灒水污衣　　　不持死胎子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240359b.htm'><img src='up.gif' border=0></a>
<a href='T240360a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>