<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0666b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷8)</font> 断人命学处第三 <font face='Arial'>T23, p0666b</h2></font><hr>
<span class='old'>
</a><a name="0666a28" id="0666a28">益信心深加归向。说伽他曰</a><a name="0666a29" id="0666a29"><p class='lg'>　　若村若林中　　　若高若下处</span><br><a name="0666b01" id="0666b01">　　众僧居住者　　　令生爱乐心　</p></a><a name="0666b02" id="0666b02"><p>作非时浆。调和既讫。自手授与。诸苾刍众饱</a><a name="0666b03" id="0666b03">饮浆已。尔时长者礼众僧足自执香炉。引诸</a><a name="0666b04" id="0666b04">僧众出绕制底。还归住处在上座前长跪而</a><a name="0666b05" id="0666b05">住。上坐为说法要。长者白言。明日中时唯愿</a><a name="0666b06" id="0666b06">圣众。就我宅中哀受微供。苾刍许之。礼足而</a><a name="0666b07" id="0666b07">去。彼于明日办诸美膳供养众僧。众僧食已</a><a name="0666b08" id="0666b08">为其咒愿方归住处。复于中后设非时浆。既</a><a name="0666b09" id="0666b09">澡漱已长者手执香炉。于上座前白大众曰。</a><a name="0666b10" id="0666b10">圣者。此之住处。我不为身亦不为亲属。然本</a><a name="0666b11" id="0666b11">意者但为四方僧伽造立。愿见哀愍于此夏</a><a name="0666b12" id="0666b12">安居。诸苾刍告长者曰。世尊法主今现住在</a><a name="0666b13" id="0666b13">室罗伐城。于时时中闻说授记。某甲苾刍证</a><a name="0666b14" id="0666b14">阿罗汉。某甲苾刍成不净观。胜光大王胜鬘</a><a name="0666b15" id="0666b15">夫人仙授世主毗舍佉母。及余长者婆罗门</a><a name="0666b16" id="0666b16">等并皆敬信。我等往彼若法若食皆同受用。</a><a name="0666b17" id="0666b17">我等欲往。长者白言。受法义利惟仁所知。衣</a><a name="0666b18" id="0666b18">食资身我愿供给。幸可留心于此停住。四事</a><a name="0666b19" id="0666b19">供养当无阙乏。上座告言。诸具寿。如世尊说。</a><a name="0666b20" id="0666b20">若其施主有敬信者。应须悲愍增长信心。我</a><a name="0666b21" id="0666b21">今欲于此住既作留意。即便于此内外观察。</a><a name="0666b22" id="0666b22">遂见香花满树美果盈枝。清沼茂林皆可爱</a><a name="0666b23" id="0666b23">乐。上座告曰。诸具寿。今此住处花果丰盈。若</a><a name="0666b24" id="0666b24">前安居果实未熟。我等宜可作后安居。既筹</a><a name="0666b25" id="0666b25">议已遂后安居。时彼长者唯造一寺。所有福</a><a name="0666b26" id="0666b26">业皆在其中。于此聚落及余村坊更无别寺。</a><a name="0666b27" id="0666b27">诸人福业亦皆臻凑。时诸苾刍于此安居。多</a><a name="0666b28" id="0666b28">获利养随意事讫于此而住。时有迦栗底迦</a><a name="0666b29" id="0666b29">贼。共相议曰。我等当作何业。于一岁中不假<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230666a.htm'><img src='up.gif' border=0></a>
<a href='T230666c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>