<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0738a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷21)</font> 三十泥萨只波逸底迦法 作新敷具不为坏色学处第十五 <font face='Arial'>T23, p0738a</h2></font><hr>
<span class='old'>
</a><a name="0737c28" id="0737c28">好之处。佛一张手者谓大师也。其一张手当</a><a name="0737c29" id="0737c29">中人一肘半。帖新者上者谓刺在新者上。为</span><a name="0738a01" id="0738a01">坏色故者。为欲令其得坚牢故。若不帖者得</a><a name="0738a02" id="0738a02">泥萨只波逸底迦。其舍悔法式并如上说</a><a name="0738a03" id="0738a03"><p>此中犯相其事云何。若苾刍以故尼师但那。</a><a name="0738a04" id="0738a04">如佛一张手帖着之时。若减一指半指者。亦</a><a name="0738a05" id="0738a05">得泥萨只波逸底迦。无犯者。若以故者遍覆</a><a name="0738a06" id="0738a06">新者。或总破碎不堪补帖新尼师但那者无</a><a name="0738a07" id="0738a07">犯。又无犯者最初犯人。或痴狂心乱痛恼所</a><a name="0738a08" id="0738a08">缠</a><a name="0738a09" id="0738a09"><p><b>　　<A NAME="n499"></A>自担负羊毛学处第十六</b></a><a name="0738a10" id="0738a10"><p>佛在室罗伐城逝多林给孤独园。时六众苾刍</a><a name="0738a11" id="0738a11">共相议曰。难陀邬波难陀彼诸黑钵者。以狝</a><a name="0738a12" id="0738a12">猴脂用涂其足。凡欲去时得将行利养。远行</a><a name="0738a13" id="0738a13">初至复得供给。多人爱敬众所识知。然而我</a><a name="0738a14" id="0738a14">等喻若井蛙。曾不游行欲何所获。我等亦可</a><a name="0738a15" id="0738a15">四出游行。余伴问曰。当何所之。邬波难陀曰</a><a name="0738a16" id="0738a16">我今暂出求觅商旅。复作是念。我等众徒若</a><a name="0738a17" id="0738a17">俱去者。我之所有门徒眷属施食之家。悉被</a><a name="0738a18" id="0738a18">诸余黑钵侵夺。宜留一人余随意去。复共筹</a><a name="0738a19" id="0738a19">议谁当住此。大德邬陀夷令其看守。所得之</a><a name="0738a20" id="0738a20">利回还共分。邬陀夷答曰。我住于此自余五</a><a name="0738a21" id="0738a21">人出求商旅。见有多人向泥波罗国。苾刍问</a><a name="0738a22" id="0738a22">曰。仁等何之。答言。我等欲向泥波罗国。苾刍</a><a name="0738a23" id="0738a23">曰。我等亦欲随行。商客曰。圣者泥波罗国地</a><a name="0738a24" id="0738a24">多硗确如骆驼脊。仁等未必乐住于彼。苾刍</a><a name="0738a25" id="0738a25">曰。我且共去试观彼土。圣者若如是者可共</a><a name="0738a26" id="0738a26">随行。即与商人随路而去。时彼苾刍既至彼</a><a name="0738a27" id="0738a27">国皆无爱乐。便于他日往至廛中问诸商客。</a><a name="0738a28" id="0738a28">君等何时欲归本国。商人曰岂复圣者情不乐</a><a name="0738a29" id="0738a29">耶。苾刍曰。我初来到即于是日情无欢爱。报<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230737c.htm'><img src='up.gif' border=0></a>
<a href='T230738b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>