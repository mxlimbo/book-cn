<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0548a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷4)</font> <font face='Arial'>T24, p0548a</h2></font><hr>
<span class='old'>
</a><a name="0547c28" id="0547c28">刍尼设先被差。亦不应去。有犯苾刍不应诘</a><a name="0547c29" id="0547c29">问羯磨等事。亦不应呵。若有二十法者。所作</span><a name="0548a01" id="0548a01">羯磨不应为解。何谓二十。谓于众处不现恭</a><a name="0548a02" id="0548a02">勤。身不轻利故。或于众处不生卑下。不蠲傲</a><a name="0548a03" id="0548a03">慢故。或于出离不肯随从不顺治法故。或于</a><a name="0548a04" id="0548a04">众边不行恭敬。乖行敬法故。或于界中不求</a><a name="0548a05" id="0548a05">解放于罪无悔故。或仗王家及断事官。或依</a><a name="0548a06" id="0548a06">外道及以别人。不依于众。着俗人衣及外道</a><a name="0548a07" id="0548a07">服。承事外道不应行事。而复行之。苾刍学</a><a name="0548a08" id="0548a08">处而不修习。或骂苾刍。或时嗔恚。或复呵叱。</a><a name="0548a09" id="0548a09">或令众失利。或不欲同住。若有此二十法不</a><a name="0548a10" id="0548a10">应与解</a><a name="0548a11" id="0548a11"><p>尔时世尊。作教敕已。令圣者阿难陀共诸上</a><a name="0548a12" id="0548a12">座苾刍。在于路中。差具五法者。往枳吒山。就</a><a name="0548a13" id="0548a13">彼诘责。与阿湿薄迦补奈伐苏行污家者。作</a><a name="0548a14" id="0548a14">驱摈羯磨。其同罪者半豆卢呬得迦等。中</a><a name="0548a15" id="0548a15">路闻已。遂便逃向室罗伐城。如法除罪。时彼</a><a name="0548a16" id="0548a16">二人后往逝多林。见此事已。作如是言。我辈</a><a name="0548a17" id="0548a17">同罪有驱不驱。知诸具寿随自己情。有嗔有</a><a name="0548a18" id="0548a18">欲。时诸苾刍告彼二人。令其改悔。先别谏已</a><a name="0548a19" id="0548a19">后为羯磨。谏由其受用鄙事故。而行污</a><a name="0548a20" id="0548a20">家。因家悭烦恼制斯学处</a><a name="0548a21" id="0548a21"><p>若复众多苾刍于村落城邑住污他家。行恶</a><a name="0548a22" id="0548a22">行污他家。亦众见闻知。行恶行亦众见闻知。</a><a name="0548a23" id="0548a23">诸苾刍应语彼苾刍言。具寿。汝等污他家行</a><a name="0548a24" id="0548a24">恶行污他家。亦众见闻知。行恶行亦众见闻</a><a name="0548a25" id="0548a25">知。汝等可去不应住此。彼苾刍语诸苾刍言。</a><a name="0548a26" id="0548a26">大德。有爱恚怖痴。有如是同罪苾刍有驱者</a><a name="0548a27" id="0548a27">有不驱者。时诸苾刍。语彼苾刍言。具寿。莫作</a><a name="0548a28" id="0548a28">是语。诸大德有爱恚怖痴。有如是同罪。苾刍</a><a name="0548a29" id="0548a29">有驱者有不驱者。何以故。诸苾刍无爱恚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240547c.htm'><img src='up.gif' border=0></a>
<a href='T240548b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>