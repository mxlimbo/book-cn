<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0817a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷35)</font> 九十波逸底迦法 施一食处过受学处第三十二 <font face='Arial'>T23, p0817a</h2></font><hr>
<span class='old'>
</a><a name="0816c28" id="0816c28">汝等观此美女。眼耳口鼻腰髀手足悉皆端</a><a name="0816c29" id="0816c29">正真堪受用。女人闻已各并着惭潜居室内。</span><a name="0817a01" id="0817a01">待其食了取器而去。长者事了回还至家。问</a><a name="0817a02" id="0817a02">家人曰。汝等自我去来供养福田无亏乏不。</a><a name="0817a03" id="0817a03">家人报曰。何用如是恶福田耶。长者问曰。何</a><a name="0817a04" id="0817a04">出粗言。女人答曰。比见痴狂调弄舞乐之流</a><a name="0817a05" id="0817a05">出粗鄙言。无如仁家福田所出之语。长者曰。</a><a name="0817a06" id="0817a06">彼作何事。答曰。此出鄙言。调弄倡优所未</a><a name="0817a07" id="0817a07">曾说。我等闻已惭耻疚怀。长者便念。凡是女</a><a name="0817a08" id="0817a08">人乐观男子。露形之类遂彼染心。由此因缘</a><a name="0817a09" id="0817a09">情生爱乐。沙门释子轨式端严衣服覆形。女</a><a name="0817a10" id="0817a10">人不乐。即便告曰。外道露形汝等乐见。沙门</a><a name="0817a11" id="0817a11">覆体情不欲观。其妻报曰。若不信者当令自</a><a name="0817a12" id="0817a12">验。长者便念。我试自观察其虚实。数日停住</a><a name="0817a13" id="0817a13">告六众曰。圣者我尚有事暂须出行。仁等如</a><a name="0817a14" id="0817a14">常可受供给。即于密室潜形窥觇。六众时至</a><a name="0817a15" id="0817a15">就其食处。长者之妻躬自授食。六众同前出</a><a name="0817a16" id="0817a16">言调戏。可观此女面首端正眉目纤长。形仪</a><a name="0817a17" id="0817a17">合度实堪爱念。长者闻已作如是念。如妇女</a><a name="0817a18" id="0817a18">言非福田也。我今不应顿绝供给。宜设方便</a><a name="0817a19" id="0817a19">令其自去。及至明日减其一饼。阐陀告难陀</a><a name="0817a20" id="0817a20">邬波难陀。今朝饼果何意疏薄。难陀曰。具寿</a><a name="0817a21" id="0817a21">我于日日持其残饼布施贫儿。从今已去不</a><a name="0817a22" id="0817a22">复当与。至第二日更除一饼。阿说迦曰。具寿</a><a name="0817a23" id="0817a23">今朝饼果全见空疏。邬波难陀曰。我比食竟</a><a name="0817a24" id="0817a24">钵有余饼。从今已去无复遗余。如是渐减。乃</a><a name="0817a25" id="0817a25">至但有赤饼醋浆以充其食。补奈伐素曰。具</a><a name="0817a26" id="0817a26">寿。饮食既尽。我等可行。邬陀夷曰。具寿。既</a><a name="0817a27" id="0817a27">绝望心。今应行矣。未去之顷。时语彼防守外</a><a name="0817a28" id="0817a28">道曰。我等好食断绝事由于汝。汝可出去。彼</a><a name="0817a29" id="0817a29">便出外游行。逢见诸余先出外道。问曰。仁等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230816c.htm'><img src='up.gif' border=0></a>
<a href='T230817b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>