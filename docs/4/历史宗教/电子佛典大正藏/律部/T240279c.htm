<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0279c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷16)</font> 第三门第四子摄颂之余 <font face='Arial'>T24, p0279c</h2></font><hr>
<span class='old'>
</a><a name="0279b28" id="0279b28">尽寿。四事供养未能报恩。汝作是言非为应</a><a name="0279b29" id="0279b29">理。彼便默尔苾刍白佛。佛言。弟子门人才</span><a name="0279c01" id="0279c01">见师时即须起立。若见亲教师依止即舍。如</a><a name="0279c02" id="0279c02">佛所言见亲教师即舍依止者。诸苾刍不知</a><a name="0279c03" id="0279c03">云何如下具说</a><a name="0279c04" id="0279c04"><p>缘处同前。时有苾刍与一少年而为依止。经</a><a name="0279c05" id="0279c05">半月已至长净时。来到师处白言。阿遮利耶。</a><a name="0279c06" id="0279c06">我今敬礼有所请白。欲守持长净。师言。贤首。</a><a name="0279c07" id="0279c07">何因我得是汝之师。彼云我以阿遮利耶而</a><a name="0279c08" id="0279c08">作依止。师曰。如汝傲慢不相敬重。谁与依</a><a name="0279c09" id="0279c09">止。随汝意去别觅余师。彼便默然苾刍白佛。</a><a name="0279c10" id="0279c10">佛作是念。由诸苾刍日不三时礼敬师主。有</a><a name="0279c11" id="0279c11">如是过。是故应知弟子门人。每日三时须就</a><a name="0279c12" id="0279c12">二师而申礼敬。即告诸苾刍曰。是故汝等弟</a><a name="0279c13" id="0279c13">子门人。每日三时应就二师而申礼敬</a><a name="0279c14" id="0279c14"><p>缘处同前。时有苾刍与一少年而为依止。恩</a><a name="0279c15" id="0279c15">养供给爱念如子。时彼弟子遇有他缘须向</a><a name="0279c16" id="0279c16">余处。白其师曰。阿遮利耶。请为观察房舍卧</a><a name="0279c17" id="0279c17">具。我今欲向人间慢行。师言。子无阙乏不。答</a><a name="0279c18" id="0279c18">言。阿遮利耶我无阙乏。然欲人间随处游历</a><a name="0279c19" id="0279c19">不久还来。报言。子去若于中路生追悔者即</a><a name="0279c20" id="0279c20">可回来。白言。甚善奉教当还。至中路已便生</a><a name="0279c21" id="0279c21">追悔。作如是念。我依止师有所须者悉皆供</a><a name="0279c22" id="0279c22">给。我弃他行不为应理。今可回归遂却还住</a><a name="0279c23" id="0279c23">处。师见问曰。汝今复来有所遗忘。答言。我</a><a name="0279c24" id="0279c24">无遗忘然我路中作如是念。我依止师有所</a><a name="0279c25" id="0279c25">须者悉皆供给。更求何事。在外游行为此还</a><a name="0279c26" id="0279c26">来。师言。甚善师复生念。即旧依止为更与耶。</a><a name="0279c27" id="0279c27">苾刍白佛。佛言。若依止师有心顾恋。门人</a><a name="0279c28" id="0279c28">无顾恋心。是则名为不舍依止。若依止师无</a><a name="0279c29" id="0279c29">顾恋心。门人有顾恋心。此亦名为不舍依止。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240279b.htm'><img src='up.gif' border=0></a>
<a href='T240280a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>