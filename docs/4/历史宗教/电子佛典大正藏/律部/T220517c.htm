<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0517c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷36)</font> 明十九僧残法之一 <font face='Arial'>T22, p0517c</h2></font><hr>
<span class='old'>
</a><br><a name="0517b28" id="0517b28">　　覆重并随举　　　八波罗夷竟　</p></a><a name="0517b29" id="0517b29"><p><b>　　<A NAME="n163"></A>明十九僧残法之一</b></span><a name="0517c01" id="0517c01"><p>受使行如比丘中广说。是故世尊说。若比丘</a><a name="0517c02" id="0517c02">尼受使行。和合男女若取妇若私通。乃至须</a><a name="0517c03" id="0517c03">臾顷。是法初罪僧伽婆尸沙。二无根如比丘</a><a name="0517c04" id="0517c04">中广说。是故世尊说。若比丘尼嗔恨不喜故。</a><a name="0517c05" id="0517c05">于清净无罪比丘尼。以无根波罗夷法谤。欲</a><a name="0517c06" id="0517c06">破彼比丘尼净行。彼于后时若捡挍若不捡</a><a name="0517c07" id="0517c07">挍。便作是言。是事无根。我住嗔恨故作是语。</a><a name="0517c08" id="0517c08">是法初罪。是故世尊说。若比丘尼嗔恨不喜</a><a name="0517c09" id="0517c09">故。以异分事中小小事。非波罗夷比丘尼。以</a><a name="0517c10" id="0517c10">波罗夷法谤。欲破彼梵行。彼于后时若捡挍</a><a name="0517c11" id="0517c11">若不捡挍。以异分中小小事。是比丘尼住嗔</a><a name="0517c12" id="0517c12">恨故说。是法初罪。佛住舍卫城。比丘尼僧</a><a name="0517c13" id="0517c13">伽蓝。外道尼住处。中隔墙崩。尔时偷兰难陀</a><a name="0517c14" id="0517c14">比丘尼语。外道尼言。汝当补治。汝等无羞人</a><a name="0517c15" id="0517c15">徒众来往裸形出入。我此众善好有惭羞。见</a><a name="0517c16" id="0517c16">汝等结使增长。彼答言。今是雨时不可得作。</a><a name="0517c17" id="0517c17">须雨时过当作。比丘尼言。今当驶作不得待</a><a name="0517c18" id="0517c18">后。彼言。我不能作。比丘尼嗔言。短寿。啖酒糟</a><a name="0517c19" id="0517c19">驴。汝敢不作。无惭无愧邪见不信。汝速治</a><a name="0517c20" id="0517c20">去。外道尼骂言。众多人子大腹沙门尼。汝便</a><a name="0517c21" id="0517c21">杀我。终不与汝作。比丘尼即往断事官所。具</a><a name="0517c22" id="0517c22">说上事。长寿为我敕彼作隔墙。时断事官信</a><a name="0517c23" id="0517c23">于佛法。即录外道尼来。来已语言。弊恶短寿</a><a name="0517c24" id="0517c24">啖酒糟驴邪见外道。何不作墙隔。汝等无羞</a><a name="0517c25" id="0517c25">裸形出入。是阿梨耶梵行人。设见汝等增长</a><a name="0517c26" id="0517c26">结使。汝急作去。若不作者当加汝罪。外道</a><a name="0517c27" id="0517c27">尼即作。昼成已夜雨便坏。如是夏三月作不</a><a name="0517c28" id="0517c28">能使成。于是外道嫌责语诸优婆塞言。看汝</a><a name="0517c29" id="0517c29">福田。倚恃官力驱我泥作三月。诸优婆塞妇<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220517b.htm'><img src='up.gif' border=0></a>
<a href='T220518a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>