<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0825a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷36)</font> 九十波逸底迦法 食曾触食学处第三十八 <font face='Arial'>T23, p0825a</h2></font><hr>
<span class='old'>
</a><a name="0824c28" id="0824c28">解脱等持等至微妙之乐。诸佛常法安住世</a><a name="0824c29" id="0824c29">间。于时时中往捺洛迦傍生饿鬼人天诸趣。</span><a name="0825a01" id="0825a01">及山林河涧停尸之所。或苾刍住处而为观</a><a name="0825a02" id="0825a02">察。此中因缘为观住处。尔时世尊便往具寿</a><a name="0825a03" id="0825a03">哥罗所住之房。见晒干饭。告阿难陀曰。今</a><a name="0825a04" id="0825a04">此晒者是谁干饭。时阿难陀具以哥罗乞食</a><a name="0825a05" id="0825a05">之事如前广说。乃至受微妙乐。佛告阿难陀。</a><a name="0825a06" id="0825a06">颇有苾刍食曾触食耶。阿难陀白佛言有。世</a><a name="0825a07" id="0825a07">尊集众种种呵责。嫌毁不寂静。赞知足行。告</a><a name="0825a08" id="0825a08">诸苾刍曰。我今为诸苾刍制其学处。应如是</a><a name="0825a09" id="0825a09">说。若复苾刍食曾经触食者。波逸底迦</a><a name="0825a10" id="0825a10"><p>若复苾刍者谓哥罗苾刍。余义如上。曾经触</a><a name="0825a11" id="0825a11">者有二种触。一谓中前受过午触。二谓过午</a><a name="0825a12" id="0825a12">受过更触。若苾刍知是曾触食。不作法而重</a><a name="0825a13" id="0825a13">吞咽者。结罪同前。此中犯相其事云何。若苾</a><a name="0825a14" id="0825a14">刍于曾触食作曾触想。及疑食者波逸底迦。</a><a name="0825a15" id="0825a15">若非曾触作曾触想疑。得恶作罪。若非触非</a><a name="0825a16" id="0825a16">触想。或触作非触想。无犯。佛言。若诸苾刍曾</a><a name="0825a17" id="0825a17">所触钵未好净洗。若小钵若匙。若铜盏若安</a><a name="0825a18" id="0825a18">盐器。而用饮用食者。皆得波逸底迦罪。若手</a><a name="0825a19" id="0825a19">触钵袋若拭巾锡杖。若户钥及锁。如是等物。</a><a name="0825a20" id="0825a20">若触捉已不净洗手。捉余饮食乃至果等。吞</a><a name="0825a21" id="0825a21">咽之时皆得波逸底迦罪。若苾刍欲饮水时</a><a name="0825a22" id="0825a22">不净洗口。吞咽之时得恶作罪。若以澡豆土</a><a name="0825a23" id="0825a23">等清净澡漱者无犯。又无犯者谓最初犯人。</a><a name="0825a24" id="0825a24">余如上说</a><a name="0825a25" id="0825a25"><p><b>　　<A NAME="n572"></A>不受食学处第三十九</b></a><a name="0825a26" id="0825a26"><p>佛在室罗伐城逝多林给孤独园。尔时具寿</a><a name="0825a27" id="0825a27">大哥罗苾刍。于一切时常用深摩舍那处钵</a><a name="0825a28" id="0825a28">(谓是弃死尸处旧云尸陀者讹也)着深摩舍那处衣。食深摩舍那</a><a name="0825a29" id="0825a29">处食。受用深摩舍那处卧具。云何深摩舍那<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230824c.htm'><img src='up.gif' border=0></a>
<a href='T230825b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>