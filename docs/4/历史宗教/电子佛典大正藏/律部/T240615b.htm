<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0615b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷14)</font> 四波罗底提舍尼法 <font face='Arial'>T24, p0615b</h2></font><hr>
<span class='old'>
</a><a name="0615a28" id="0615a28">彼圆寂之处故。名随法。余文劝学勿为放</a><a name="0615a29" id="0615a29">逸。当勤奉行</span><a name="0615b01" id="0615b01"><p>次明略教</a><a name="0615b02" id="0615b02"><p>问于此广说毗奈耶中。或时有事非佛所</a><a name="0615b03" id="0615b03">遮。亦非开许。苾刍于此当云何行。答若有</a><a name="0615b04" id="0615b04">此事。应观略教如律杂事中说。佛告诸苾</a><a name="0615b05" id="0615b05">刍。或时有事。我从先来非遮非许者。然于</a><a name="0615b06" id="0615b06">此事。若违不清净。顺清净者。此即是净。应</a><a name="0615b07" id="0615b07">可行之。若违清净顺不净者。此是不净。即</a><a name="0615b08" id="0615b08">不应行。制此略教有其二意。一为遮外道。</a><a name="0615b09" id="0615b09">云释迦子非一切智故。二令未来诸弟子</a><a name="0615b10" id="0615b10">众得安乐住故。总结如文。此是如来应正</a><a name="0615b11" id="0615b11">等觉戒经中所说所摄。若更有余法之</a><a name="0615b12" id="0615b12">随法。与此相应者。皆当修学。仁等共集欢</a><a name="0615b13" id="0615b13">喜无诤。一心一说如水乳合。应勤光显大</a><a name="0615b14" id="0615b14">师教法。令安乐住。勿为放逸。言所说者。谓</a><a name="0615b15" id="0615b15">是文句所摄是义有余。谓十七跋窣睹等</a><a name="0615b16" id="0615b16">所说学法。咸应修习法之随法者。谓涅槃</a><a name="0615b17" id="0615b17">清净无累。随法即是八圣道等。能随顺彼</a><a name="0615b18" id="0615b18">圆寂之处。是故名随。余文劝学可知</a><a name="0615b19" id="0615b19"><p><b>　　<A NAME="n422"></A>七佛略教法</b></a><a name="0615b20" id="0615b20"><p>毗钵尸佛出现于世。诸声闻众多乐苦身</a><a name="0615b21" id="0615b21">以为正行。又诸邪师顺其情欲。为说邪法。</a><a name="0615b22" id="0615b22">但由苦行能招乐果。令生信解。作如是说。</a><a name="0615b23" id="0615b23">往昔恶业由苦身除。今日新罪更不复作。</a><a name="0615b24" id="0615b24">宿业既尽苦果不生。果不生故破生死堰。</a><a name="0615b25" id="0615b25">永出有流获得常乐。作如是行。方曰沙门。</a><a name="0615b26" id="0615b26">尔时彼佛为欲对治诸弟子故。说斯略教</a><a name="0615b27" id="0615b27"><p class='lg'>　　忍是勤中上　　　能得涅槃处</a><br><a name="0615b28" id="0615b28">　　出家恼他人　　　不名为沙门　</p></a><a name="0615b29" id="0615b29"><p>此颂意显对治苦身修行之类。故说忍是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240615a.htm'><img src='up.gif' border=0></a>
<a href='T240615c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>