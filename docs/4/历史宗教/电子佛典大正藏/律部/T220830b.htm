<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0830b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷36)</font> 说戒揵度上 <font face='Arial'>T22, p0830b</h2></font><hr>
<span class='old'>
</a><a name="0830a23" id="0830a23">是白已。然后和合说戒(说戒揵度竟)</a><a name="0830a24" id="0830a24"><p class='juan'>
四分律卷第三十六</p>
</span><a name="0830b01" id="0830b01"></a><a name="0830b02" id="0830b02"><p class='juan'>
四分律卷第三十七(二分之十六)</p>
</a><a name="0830b03" id="0830b03"></a><a name="0830b04" id="0830b04"><p><span class='byline'>　　　　姚秦罽宾三藏佛陀耶舍</a><a name="0830b05" id="0830b05">共竺佛念等译</span><br></a><a name="0830b06" id="0830b06"><p><b>　　<A NAME="n261"></A>安居揵度</b></a><a name="0830b07" id="0830b07"><p>尔时佛在舍卫国祇树给孤独园。时六群比</a><a name="0830b08" id="0830b08">丘。于一切时春夏冬人间慢行。时夏月天</a><a name="0830b09" id="0830b09">暴雨水大涨。漂失衣钵坐具针筒。蹈杀生</a><a name="0830b10" id="0830b10">草木。时诸居士见皆共讥嫌。沙门释子不知</a><a name="0830b11" id="0830b11">惭愧。蹈杀生草木。外自称言。我知正法。</a><a name="0830b12" id="0830b12">如是何有正法。于一切时春夏冬人间慢</a><a name="0830b13" id="0830b13">行。夏天暴雨水大涨。漂失衣钵坐具针筒。</a><a name="0830b14" id="0830b14">蹈杀生草木断他命根。诸外道法尚三月安</a><a name="0830b15" id="0830b15">居。此诸释子。而于一切时春夏冬人间慢行。</a><a name="0830b16" id="0830b16">天暴雨水大涨。漂失衣钵坐具针筒。蹈杀</a><a name="0830b17" id="0830b17">生草木断他命根。至于虫鸟尚有巢窟。止</a><a name="0830b18" id="0830b18">住处。沙门释子。一切时春夏冬人间慢行。天</a><a name="0830b19" id="0830b19">暴雨水大涨。漂失衣钵坐具针筒。蹈杀生草</a><a name="0830b20" id="0830b20">木断他命根。时诸比丘闻。其中有少欲知</a><a name="0830b21" id="0830b21">足行头陀乐学戒知惭愧者。呵责六</a><a name="0830b22" id="0830b22">群比丘言。汝云何于一切时春夏冬人间慢</a><a name="0830b23" id="0830b23">行。夏天暴雨水大涨。漂失衣钵坐具针筒。</a><a name="0830b24" id="0830b24">蹈杀生草木。诸居士于草木中有命根想。</a><a name="0830b25" id="0830b25">令居士讥嫌故得罪耶。时诸比丘。往世尊</a><a name="0830b26" id="0830b26">所头面礼佛足在一面坐。以此因缘具</a><a name="0830b27" id="0830b27">白世尊。世尊尔时。以此因缘集比丘僧。以</a><a name="0830b28" id="0830b28">无数方便呵责六群比丘。汝所为非。非威</a><a name="0830b29" id="0830b29">仪非净行非沙门法非随顺行。所不应<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220830a.htm'><img src='up.gif' border=0></a>
<a href='T220830c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>