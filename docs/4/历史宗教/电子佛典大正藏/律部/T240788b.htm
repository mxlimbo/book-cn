<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1462 善见律毗婆沙 0788b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1462 善见律毗婆沙</font> <font face='Arial'>(卷16)</font> 舍利弗品 <font face='Arial'>T24, p0788b</h2></font><hr>
<span class='old'>
</a><a name="0788a28" id="0788a28">耳贾人当知。白净王子出家学道。今在菩</a><a name="0788a29" id="0788a29">提树下得一切智。于七日中未有所食。汝</span><a name="0788b01" id="0788b01">可以糗蜜奉上如来。令汝等长夜得利益</a><a name="0788b02" id="0788b02">安隐快乐。时兄弟二人闻树神语。即以糗蜜</a><a name="0788b03" id="0788b03">奉上佛。此次第文句律中已说。最初受三</a><a name="0788b04" id="0788b04">归者。献佛糗蜜二贾人。是兄弟。受归依已</a><a name="0788b05" id="0788b05">欲还。白佛言。我等二人云何得供养佛。佛</a><a name="0788b06" id="0788b06">以手自摩头。发即随手落。语贾人言。汝可</a><a name="0788b07" id="0788b07">供养此发以为汝大师。问曰。先受乳糜钵。</a><a name="0788b08" id="0788b08">今何所在。今复受四天王献钵。答曰。佛前</a><a name="0788b09" id="0788b09">受乳糜钵。度尼连禅河。于时钵没在水</a><a name="0788b10" id="0788b10">中。海龙王将供养。是故更受四天王献钵。钵</a><a name="0788b11" id="0788b11">色如玉。若人求欲出家。父母已听离诸疾</a><a name="0788b12" id="0788b12">病。无有障碍。来至僧中。若众集应白僧。</a><a name="0788b13" id="0788b13">若不集人人语令知。白僧已先为洗浴。</a><a name="0788b14" id="0788b14">洗浴已和上应生儿想。不得生污贱心。</a><a name="0788b15" id="0788b15">何以故。若如是好心料理。弟子于和上阿阇</a><a name="0788b16" id="0788b16">梨。便生父想。临剃发和上应为说五法。何</a><a name="0788b17" id="0788b17">者为五。一者发。二者毛三者爪。四者齿。五</a><a name="0788b18" id="0788b18">者皮。所以说此五法者。有人前身曾观此</a><a name="0788b19" id="0788b19">五法。今为剃发落地。即发先业。便得罗</a><a name="0788b20" id="0788b20">汉。是故先教五法。然后为剃发。如罗[<a href='javascript:showpic("images/023523.gif")'>目*侯</a>]</a><a name="0788b21" id="0788b21">罗。发落未竟便成罗汉。如痈熟须人为刺</a><a name="0788b22" id="0788b22">然后得破。亦如莲花须待日出而得开敷。</a><a name="0788b23" id="0788b23">此欲出家人亦复如是。因说五法便得悟</a><a name="0788b24" id="0788b24">道。为剃发时。当顶留五三发置。以香汤</a><a name="0788b25" id="0788b25">洗浴。除白衣气。来至和上前胡跪。和上问</a><a name="0788b26" id="0788b26">言。今为汝去顶发许不。答言尔。和上自为</a><a name="0788b27" id="0788b27">剃去顶发。剃顶发已。在和上前胡跪。和上</a><a name="0788b28" id="0788b28">授与袈裟。得以顶戴受。受已还和上。如是</a><a name="0788b29" id="0788b29">第二第三受。顶戴受已。和上为着不得自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240788a.htm'><img src='up.gif' border=0></a>
<a href='T240788c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>