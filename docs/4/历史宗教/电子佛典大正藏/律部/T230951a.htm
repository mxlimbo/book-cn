<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0951a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷8)</font> 第三部三十三舍堕事 与非亲苾刍浣故衣学处第四 <font face='Arial'>T23, p0951a</h2></font><hr>
<span class='old'>
</a><a name="0950c28" id="0950c28"><p class='lg'>　　昔日在王宫　　　金瓶灌水浴</a><br><a name="0950c29" id="0950c29">　　比在江池处　　　何器以浇身　</p></span><a name="0951a01" id="0951a01"><p>世尊报曰</a><a name="0951a02" id="0951a02"><p class='lg'>　　我浴净戒水　　　灌以妙法器</a><br><a name="0951a03" id="0951a03">　　智者共钦赞　　　能净身心垢　</p></a><a name="0951a04" id="0951a04"><p>尔时世尊以妙伽他。答净饭王已。次观大众</a><a name="0951a05" id="0951a05">意乐随眠界性差别。称彼根机而为说法。其</a><a name="0951a06" id="0951a06">听法者。所谓白饭王。斛饭王。甘露饭王。及余</a><a name="0951a07" id="0951a07">百千诸来大众。同闻妙法得预流果。或得一</a><a name="0951a08" id="0951a08">来果。或得不还果。或有出家断诸烦恼证阿</a><a name="0951a09" id="0951a09">罗汉果。或发独觉菩提心。或有发趣无上菩</a><a name="0951a10" id="0951a10">提心。自余诸众皆令归依三宝住正信中。时</a><a name="0951a11" id="0951a11">净饭王由极欢喜故未得见谛。净饭王及诸</a><a name="0951a12" id="0951a12">大众。礼佛足已恭敬而去。其净饭王便于夜</a><a name="0951a13" id="0951a13">中。作如是念。唯我一子有此威德。余无及者。</a><a name="0951a14" id="0951a14">尔时世尊知净饭王心念。欲令降伏宗亲慢</a><a name="0951a15" id="0951a15">故。至天晓已。命大目连曰。汝当观察愍念父</a><a name="0951a16" id="0951a16">王。目连白佛言。唯然世尊。即持衣钵诣净饭</a><a name="0951a17" id="0951a17">王所。王见尊者便唱善来。奉迎就座。是时目</a><a name="0951a18" id="0951a18">连即如所念入三摩地。既入定已隐身于座</a><a name="0951a19" id="0951a19">踊现空中。先于东方现大神变入火光定。现</a><a name="0951a20" id="0951a20">种种焰青黄赤白红色颇胝迦色。身上出水</a><a name="0951a21" id="0951a21">身下出火。身上出火身下出水。于南西北方</a><a name="0951a22" id="0951a22">亦复如是。次摄神通现于本座。时净饭王白</a><a name="0951a23" id="0951a23">大目连曰。世尊弟子更有如是具大威德。如</a><a name="0951a24" id="0951a24">尊者不。时大目连即为父王。说伽他曰</a><a name="0951a25" id="0951a25"><p class='lg'>　　牟尼诸弟子　　　皆有大威德</a><br><a name="0951a26" id="0951a26">　　三明及六通　　　无不具足者　</p></a><a name="0951a27" id="0951a27"><p>时净饭王便作是念。非唯我子有大威德。于</a><a name="0951a28" id="0951a28">余亦有。如是苾刍具大神力。前起慢心即便</a><a name="0951a29" id="0951a29">除断。时王复念。今者世尊唯人供养不见诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230950c.htm'><img src='up.gif' border=0></a>
<a href='T230951b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>