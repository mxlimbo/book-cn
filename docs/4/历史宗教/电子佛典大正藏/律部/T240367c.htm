<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0367c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷32)</font> 第六门第四子摄之余明佛从天下等事 <font face='Arial'>T24, p0367c</h2></font><hr>
<span class='old'>
</a><a name="0367b28" id="0367b28">汝未生日我有诚言。嫁与鹿子长者男毗舍</a><a name="0367b29" id="0367b29">佉。彼是汝夫今不由我。然憍萨罗主胜光大</span><a name="0367c01" id="0367c01">王寮庶贵贱。咸悉知闻汝嫁与鹿子男毗舍</a><a name="0367c02" id="0367c02">佉。彼岂容汝诣王园寺耶。汝欲令我及诸宗</a><a name="0367c03" id="0367c03">亲囚禁牢狱。明日婚姻勿为造次。又诸亲族</a><a name="0367c04" id="0367c04">咸来告言。少女汝今不应为仓卒事。汝既盛</a><a name="0367c05" id="0367c05">年梵行难立。彼闻告已即便策励。作意勤修</a><a name="0367c06" id="0367c06">专求圣道。竟未能得离欲方便。于此时中世</a><a name="0367c07" id="0367c07">尊大师无不知见。诸佛常法恒起大悲饶益</a><a name="0367c08" id="0367c08">一切。于救护中最为第一最为雄猛。无有二</a><a name="0367c09" id="0367c09">言依定慧住。显发三明善修三学善调三业。</a><a name="0367c10" id="0367c10">渡四瀑流安四神足。于长夜中修四摄行。舍</a><a name="0367c11" id="0367c11">除五盖远离五支超越五道。六根具足六度</a><a name="0367c12" id="0367c12">圆满。七财普施开七觉华。离于八难乐八正</a><a name="0367c13" id="0367c13">路。永断九结明闲九定满足十力名闻十方。</a><a name="0367c14" id="0367c14">于诸自在最为殊胜。得法无畏降伏魔怨。震</a><a name="0367c15" id="0367c15">大雷音作师子吼。昼夜六时常以佛眼。观诸</a><a name="0367c16" id="0367c16">世间谁增谁减。谁遭苦厄谁向恶趣。谁陷</a><a name="0367c17" id="0367c17">欲泥谁能受化。作何方便拔济令出。无圣财</a><a name="0367c18" id="0367c18">者令得圣财。以智安膳那破无明膜。无善根</a><a name="0367c19" id="0367c19">者令种善根。有善根者令得增长。向人天路</a><a name="0367c20" id="0367c20">安隐无碍趣涅槃城。如有说言</a><a name="0367c21" id="0367c21"><p class='lg'>　　假使大海潮　　　或失于期限</a><br><a name="0367c22" id="0367c22">　　佛于所化者　　　济度不过时</a><br><a name="0367c23" id="0367c23">　　佛于诸有情　　　慈悲不舍离</a><br><a name="0367c24" id="0367c24">　　思济其苦难　　　如母牛随犊　</p></a><a name="0367c25" id="0367c25"><p>尔时世尊于经行所。遂便微笑口出五色微</a><a name="0367c26" id="0367c26">妙光明。或时下照或复上升。其光下者至无</a><a name="0367c27" id="0367c27">间狱并余地狱。见受炎热普得清凉。若处寒</a><a name="0367c28" id="0367c28">冰便获温暖。彼诸有情各得安乐。皆作是念</a><a name="0367c29" id="0367c29">我与汝等。为从地狱死生余处耶。尔时世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240367b.htm'><img src='up.gif' border=0></a>
<a href='T240368a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>