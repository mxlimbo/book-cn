<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0063c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷14)</font> 尾施缚多罗缘 <font face='Arial'>T24, p0063c</h2></font><hr>
<span class='old'>
</a><a name="0063b28" id="0063b28">说已渐行。至一方所。乃见花果茂盛。有蜜</a><a name="0063b29" id="0063b29">蜂于花上食气。善财告言。青色无有垢。有金</span><a name="0063c01" id="0063c01">色相。在竹林间。两色妙身。见悦意不。说已复</a><a name="0063c02" id="0063c02">行。见一蟒蛇。告曰。汝是黑蛇。舌如树叶。张</a><a name="0063c03" id="0063c03">口及眼。俱有烟焰。我有欲火。亦复如是。无有</a><a name="0063c04" id="0063c04">毒心。见我悦意在于何处。说已次至一林。见</a><a name="0063c05" id="0063c05">百舌鸟。作其美声。告言。汝在诸鸟中尊游林</a><a name="0063c06" id="0063c06">树间。有紧那罗王女。名为悦意。眼发如青</a><a name="0063c07" id="0063c07">莲。汝今见不。说已次行至无愁树。名花间枝。</a><a name="0063c08" id="0063c08">华名吉利。树中之王。而告之曰。忆悦意时。心</a><a name="0063c09" id="0063c09">即迷闷。汝名无愁。我今合掌。令我无愁。由心</a><a name="0063c10" id="0063c10">迷乱。种种异言。次至仙人住处。赞仙人曰。身</a><a name="0063c11" id="0063c11">被树皮衣。常餐最上根。我今顶礼大仙师。幸</a><a name="0063c12" id="0063c12">请速报悦意处。是时仙人以安稳言。告善财。</a><a name="0063c13" id="0063c13">且坐。先言我见。面如满月。目类青莲。缘眉细</a><a name="0063c14" id="0063c14">长。犹如尽月。形貌可爱。人皆喜见。且餐根</a><a name="0063c15" id="0063c15">果。后当无恼。访觅不难。必无疑虑。说是语</a><a name="0063c16" id="0063c16">已。复告善财曰。然悦意去时。遗言相嘱。留此</a><a name="0063c17" id="0063c17">指镮。善财若来觅我。可与指镮。作是语已。复</a><a name="0063c18" id="0063c18">说险路。可报善财童子。道径极险难行。当须</a><a name="0063c19" id="0063c19">回去。若决不回。当视道路。是时仙人告童子</a><a name="0063c20" id="0063c20">曰。当知悦意作是嘱言。于此北方界。即有</a><a name="0063c21" id="0063c21">三重黑山。过已更有三重。复更有三重。过九</a><a name="0063c22" id="0063c22">山已。乃有雪山王。此山有药。采取以苏煎服。</a><a name="0063c23" id="0063c23">能无饥渴。多饶气力。性念能定。并取猕猴随</a><a name="0063c24" id="0063c24">其去处。以咒持之。并将弓箭及以明宝。合</a><a name="0063c25" id="0063c25">阿伽陀香药。能治蛇毒。复持三铁钉及筝。</a><a name="0063c26" id="0063c26">雪山王北。复有青山。乃至当报。善财作大威</a><a name="0063c27" id="0063c27">力。超越彼诸恶类。皆当损之。广说如前。依次</a><a name="0063c28" id="0063c28">而作。时善财既闻仙人说已。一依所告。次</a><a name="0063c29" id="0063c29">第而作。并持药咒。礼仙人足。退步而去。所须<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240063b.htm'><img src='up.gif' border=0></a>
<a href='T240064a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>