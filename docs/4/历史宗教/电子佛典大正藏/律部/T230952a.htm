<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0952a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷8)</font> 第三部三十三舍堕事 与非亲苾刍浣故衣学处第四 <font face='Arial'>T23, p0952a</h2></font><hr>
<span class='old'>
</a><a name="0951c28" id="0951c28">铃宣令。告释种曰。家别一人出家奉佛。若不</a><a name="0951c29" id="0951c29">肯者必招咎责。即于是时。释种之中贤善无</span><a name="0952a01" id="0952a01">灭等五百释子悉皆出家。如世尊说。若舍贵</a><a name="0952a02" id="0952a02">族而出家者多获利养时五百释子苾刍极招</a><a name="0952a03" id="0952a03">利养</a><a name="0952a04" id="0952a04"><p class='juan'>
根本说一切有部苾刍尼毗奈耶卷第八</p>
</a><a name="0952a05" id="0952a05"></a><a name="0952a06" id="0952a06"></a><a name="0952a07" id="0952a07"><p class='juan'>
根本说一切有部苾刍尼毗奈耶</a><a name="0952a08" id="0952a08">卷第九</a><a name="0952a09" id="0952a09"></a><a name="0952a10" id="0952a10"><p><span class='byline'>　　　　三藏法师义净奉　制译</span><br></a><a name="0952a11" id="0952a11"><p><b>　　<A NAME="n697"></A>与非亲苾刍浣故衣学处之余</b></p>
</a><a name="0952a12" id="0952a12"><p>尔时薄伽梵便作是念。此诸释子本为解脱</a><a name="0952a13" id="0952a13">而求出家。今舍少欲耽着财利。世尊欲令绝</a><a name="0952a14" id="0952a14">利养故。即还室罗伐城在逝多林。如昔安住。</a><a name="0952a15" id="0952a15">时具寿邬陀夷于日初分。执持衣钵入室罗</a><a name="0952a16" id="0952a16">伐城。次第乞食巡至故二笈多宅所门外而</a><a name="0952a17" id="0952a17">立。是时笈多遥见便识。即手槌胸告曰。邬</a><a name="0952a18" id="0952a18">陀夷。仁今何意弃我出家。答言贤首。如我世</a><a name="0952a19" id="0952a19">尊为菩萨时。弃舍宝女耶输陀罗(持称)瞿比迦(密护)</a><a name="0952a20" id="0952a20">密栗迦阇(鹿子)等六万婇女而为出家。谁能共汝</a><a name="0952a21" id="0952a21">尘垢之类而沉溺耶。笈多报曰。若如是者我</a><a name="0952a22" id="0952a22">亦出家。答曰善哉。笈多曰。我今收敛家业</a><a name="0952a23" id="0952a23">寻当出家。邬陀夷曰。宜疾勿迟遂舍而去。然</a><a name="0952a24" id="0952a24">邬陀夷于时时中数来看问。告曰。汝未出家。</a><a name="0952a25" id="0952a25">答曰。我之家业尚未收敛。邬陀夷曰。要待</a><a name="0952a26" id="0952a26">憍萨罗国煨烬之后。汝之家业方可了耶。笈</a><a name="0952a27" id="0952a27">多曰。今即收敛明当出家。时邬陀夷便作是</a><a name="0952a28" id="0952a28">念。我于今时由昔俗累尚被黑钵同梵行者</a><a name="0952a29" id="0952a29">之所轻贱。况复令彼出家更招讥议云。六众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230951c.htm'><img src='up.gif' border=0></a>
<a href='T230952b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>