<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1450 根本说一切有部毗奈耶破僧事 0174c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1450 根本说一切有部毗奈耶破僧事</font> <font face='Arial'>(卷14)</font> <font face='Arial'>T24, p0174c</h2></font><hr>
<span class='old'>
</a><a name="0174b28" id="0174b28">腹即大痛。旋转叫唤昼夜不安。阿难陀于自</a><a name="0174b29" id="0174b29">亲族心有顾恋。闻其受痛情生悲愍。诣世尊</span><a name="0174c01" id="0174c01">所而白佛言。提婆达多。为多食酥未消吃粥。</a><a name="0174c02" id="0174c02">腹痛不安。尔时如来。即舒百福庄严功德千</a><a name="0174c03" id="0174c03">辐轮臂无畏相手。通彻山壁按提婆达多顶。</a><a name="0174c04" id="0174c04">告诸苾刍曰。我于提婆达多及罗怙罗。心生</a><a name="0174c05" id="0174c05">平等更无有异。提婆达多诸痛苦剧皆悉除</a><a name="0174c06" id="0174c06">灭。作是语已。时提婆达多众苦顿除。从死得</a><a name="0174c07" id="0174c07">苏。即观其手方知佛臂。而作是念。此是沙门</a><a name="0174c08" id="0174c08">乔答摩臂。为提婆达多由无量劫来怀恶毒</a><a name="0174c09" id="0174c09">故。虽知承以佛威得脱剧苦。便作是语。其悉</a><a name="0174c10" id="0174c10">达多善能学得如是医疗。以因此法能自济</a><a name="0174c11" id="0174c11">人。于是四面而出大声。如来世尊以诚实</a><a name="0174c12" id="0174c12">语。救提婆达多剧苦痛恼。提婆达多众及诸</a><a name="0174c13" id="0174c13">人。闻此声时无不庆喜。皆共称赞。世尊神力</a><a name="0174c14" id="0174c14">不可思议。甚为奇特。时诸苾刍。诣提婆达多</a><a name="0174c15" id="0174c15">处告曰。佛若不救当死无疑。提婆达多曰。佛</a><a name="0174c16" id="0174c16">知善术。方欲众人皆随己故。而作斯法。诸苾</a><a name="0174c17" id="0174c17">刍曰。提婆达多勿出此语。宜速默然当自心</a><a name="0174c18" id="0174c18">观。岂非佛救耶。提婆达多曰。何关彼能救我。</a><a name="0174c19" id="0174c19">腹内酥消痛苦自除。时诸苾刍。既闻此语知</a><a name="0174c20" id="0174c20">无恩报。诣世尊所而白佛言。唯愿如来。视听</a><a name="0174c21" id="0174c21">提婆达多。世尊。于彼有大慈悲彼今无恩无</a><a name="0174c22" id="0174c22">报</a><a name="0174c23" id="0174c23"><p class='juan'>
根本说一切有部毗奈耶破僧事卷第十四</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240174b.htm'><img src='up.gif' border=0></a>
<a href='T240175a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>