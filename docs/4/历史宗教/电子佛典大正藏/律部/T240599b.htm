<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0599b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷13)</font> <font face='Arial'>T24, p0599b</h2></font><hr>
<span class='old'>
</a><a name="0599a28" id="0599a28">梵行者。若但合掌。或复低头。或口云畔睇。若</a><a name="0599a29" id="0599a29">知他身有秽触而为礼敬。或自身有秽触而</span><a name="0599b01" id="0599b01">礼他者。俱得恶作。有二种秽触。一食竟未澡</a><a name="0599b02" id="0599b02">漱时触。二便利未洗净时触。出家苾刍不</a><a name="0599b03" id="0599b03">应怀恨。设有嫌隙者。小近大时即须唱畔睇</a><a name="0599b04" id="0599b04">而礼拜。大者见礼即云愿无病恼。如两不言</a><a name="0599b05" id="0599b05">者。俱得恶作。若大苾刍怀恨而死。堕毒蛇中。</a><a name="0599b06" id="0599b06">小欲忏时。应念宿形而行敬法。若唯着下裙</a><a name="0599b07" id="0599b07">无上衣者。不合礼他。亦不受礼。违而行者。俱</a><a name="0599b08" id="0599b08">恶作罪。大者啑时。小云畔睇。小者若啑。大云</a><a name="0599b09" id="0599b09">阿路只。若不言者。俱得恶作。然不应云愿</a><a name="0599b10" id="0599b10">得长命。若俗老母及莫诃罗。愿长寿者道时</a><a name="0599b11" id="0599b11">无犯。闇中礼拜不应至地。口云畔睇。即是致</a><a name="0599b12" id="0599b12">敬已。辩出家受具礼敬法式。其摄受门徒共</a><a name="0599b13" id="0599b13">相依止。今次应说。既近圆竟。满十夏已来在</a><a name="0599b14" id="0599b14">亲教师边。受学律藏及余经论等。若亲教师</a><a name="0599b15" id="0599b15">有缘不及自教者。应令别仗明德可委付人。</a><a name="0599b16" id="0599b16">依之而住。次明受依止法。凡欲受依止时。当</a><a name="0599b17" id="0599b17">观彼人性行温恭。有惭有愧。是可信用。于诸</a><a name="0599b18" id="0599b18">善品乐修习者。应摄受之。请依止时应整衣</a><a name="0599b19" id="0599b19">一肩。礼敬讫以两手按彼双足。作如是说。大</a><a name="0599b20" id="0599b20">德存念。我某甲今请大德为依止。愿大德为</a><a name="0599b21" id="0599b21">我作依止。我依大德故得安隐住。如是三说。</a><a name="0599b22" id="0599b22">师云尔。弟子云善。或云极好。若无依止师。不</a><a name="0599b23" id="0599b23">应辄向余处人间慢行。若满五夏五法明解。</a><a name="0599b24" id="0599b24">识犯非犯知重知轻。别解脱经善知通塞。得</a><a name="0599b25" id="0599b25">离本师及依止师。游方习业所到之处。经二</a><a name="0599b26" id="0599b26">三日且自停息。次当观察。谁可为师。应就依</a><a name="0599b27" id="0599b27">止。若无依止不应停住。设阿罗汉亦须依止。</a><a name="0599b28" id="0599b28">况复异生。若所到处五夜已来。觅依止师。</a><a name="0599b29" id="0599b29">求心不息者。现前利物应与其分。异此不应。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240599a.htm'><img src='up.gif' border=0></a>
<a href='T240599c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>