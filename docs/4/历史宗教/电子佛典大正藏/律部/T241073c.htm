<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1073c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷7)</font> 羼提波罗蜜品第二十五 <font face='Arial'>T24, p1073c</h2></font><hr>
<span class='old'>
</a><a name="1073b28" id="1073b28">如来正典。供养师长有德之人能瞻病苦。修</a><a name="1073b29" id="1073b29">于慈悲怜愍一切。见苦恼者能令远离。常乐</span><a name="1073c01" id="1073c01">出家乃至尽寿。持戒精进摄持六根。不令得</a><a name="1073c02" id="1073c02">起烦恼因缘。宁舍身命终不毁戒。若他有事</a><a name="1073c03" id="1073c03">乐为营理。常有惭愧乐赞忍德。为调众生堪</a><a name="1073c04" id="1073c04">忍众苦。于怨尚能忍于恶事。况复亲所。能</a><a name="1073c05" id="1073c05">忍二嗔。一众生嗔。二非众生嗔。舍己乐具</a><a name="1073c06" id="1073c06">令众得乐。不念多恶不忘少善。远离两舌前</a><a name="1073c07" id="1073c07">后默然。不说彼短说烦恼过。令众得离他所</a><a name="1073c08" id="1073c08">不喜不为说之。净身口意了诸罪业。若客烦</a><a name="1073c09" id="1073c09">恼因缘作罪。作已惭愧心生悔恨。善男子。菩</a><a name="1073c10" id="1073c10">萨二种。一者在家。二者出家。出家菩萨修净</a><a name="1073c11" id="1073c11">忍辱是不为难。在家修忍是乃为难。何以故。</a><a name="1073c12" id="1073c12">在家之人多恶因缘所缠绕故</a><a name="1073c13" id="1073c13"><p><b>　　<A NAME="n635"></A>优婆塞戒经毗梨耶波罗蜜品第二十六</b></a><a name="1073c14" id="1073c14"><p>善生言。世尊。菩萨摩诃萨能修六波罗蜜。谁</a><a name="1073c15" id="1073c15">为正因。善男子。若善男子善女人。已生恶法</a><a name="1073c16" id="1073c16">为欲坏之。未生恶法为遮不起。未生善法为</a><a name="1073c17" id="1073c17">令速生。已生善法为令增广。勤修精进是</a><a name="1073c18" id="1073c18">名精进。如是精进。即是修行六波罗蜜之正</a><a name="1073c19" id="1073c19">因也是勤精进能脱一切诸烦恼界。善男子。</a><a name="1073c20" id="1073c20">若能受于三恶道苦。当知是人真实能修毗</a><a name="1073c21" id="1073c21">梨耶波罗蜜。平等修集不急不缓。精进二种。</a><a name="1073c22" id="1073c22">一正二邪。菩萨远离邪精进已修正精进。修</a><a name="1073c23" id="1073c23">信施戒闻慧慈悲名正精进。至心常作三时</a><a name="1073c24" id="1073c24">无悔。于善法所不生知足。所学世法及出世</a><a name="1073c25" id="1073c25">法。一切皆名正精进也。菩萨虽复不惜身命。</a><a name="1073c26" id="1073c26">然为护法应当爱惜身。四威仪常修如法。修</a><a name="1073c27" id="1073c27">善法时心无懈息。失身命时不舍如法。若</a><a name="1073c28" id="1073c28">能到于六事彼岸。悉是精进之因缘也。若自</a><a name="1073c29" id="1073c29">读诵书写思惟十二部经。名自为法勤行精<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241073b.htm'><img src='up.gif' border=0></a>
<a href='T241074a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>