<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1447 根本说一切有部毗奈耶皮革事 1051b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1447 根本说一切有部毗奈耶皮革事</font> <font face='Arial'>(卷1)</font> <font face='Arial'>T23, p1051b</h2></font><hr>
<span class='old'>
</a><a name="1051a28" id="1051a28">者。回至勘问。其奴便讳。我若在路食之。愿我</a><a name="1051a29" id="1051a29">当食自身脓血。后时诸亲又送食来。新妇盗</span><a name="1051b01" id="1051b01">食。我又问之。答言不食。若食。愿我自食身</a><a name="1051b02" id="1051b02">肉。白言。商主。其夫婿。儿子。新妇。及奴者。此</a><a name="1051b03" id="1051b03">饿鬼等是。并由自作。今受饿鬼。由我布施圣</a><a name="1051b04" id="1051b04">者迦多演那一餐之食。作如是言。汝若受报。</a><a name="1051b05" id="1051b05">我当眼见。我先布施天人所供迦多演那。应</a><a name="1051b06" id="1051b06">生帝释天宫。由发恶愿故。今堕饿鬼道中。商</a><a name="1051b07" id="1051b07">主。仁若往访婆索婆村。我有一女。在彼村中</a><a name="1051b08" id="1051b08">为淫女。幸可为报。云汝父母兄嫂及奴。堕在</a><a name="1051b09" id="1051b09">饿鬼趣中受苦由先作恶今受此苦。汝今应</a><a name="1051b10" id="1051b10">可悔过。莫作斯恶。当受苦报。长者子曰。南赡</a><a name="1051b11" id="1051b11">部洲人多难信不受我语。白言商主。彼若不</a><a name="1051b12" id="1051b12">信者。便当告。我先卧床下。有四瓶金并一金</a><a name="1051b13" id="1051b13">杖及金澡罐。汝当出取金瓶任意受用。复须</a><a name="1051b14" id="1051b14">时时供养天人所识迦多演那美妙饮食。并</a><a name="1051b15" id="1051b15">称我名令我得福罪当轻薄。时长者子既闻</a><a name="1051b16" id="1051b16">语已。即便辞别。入房眠睡。尔时诸鬼互相告</a><a name="1051b17" id="1051b17">曰。汝等应知。此长者子正睡。可持送往婆索</a><a name="1051b18" id="1051b18">婆村。置灵床上。时诸鬼等。依言将往。是时商</a><a name="1051b19" id="1051b19">主至明清旦日欲出时。即便睡觉。乃见诸床</a><a name="1051b20" id="1051b20">及以小床。靴履之物一切资具之上。皆有其</a><a name="1051b21" id="1051b21">名字。次第读看有如是语。我今所施此物。愿</a><a name="1051b22" id="1051b22">子早来。如若死者。随所生处愿此诸物。并皆</a><a name="1051b23" id="1051b23">随从。见斯事已。即思惟言。我之父母。既知我</a><a name="1051b24" id="1051b24">死。何须更住。宜可往诣圣者迦多演那所。而</a><a name="1051b25" id="1051b25">为出家。修其梵行作是念已。即便往诣迦多</a><a name="1051b26" id="1051b26">演那所。时具寿迦多演那。遥见长者子来。见</a><a name="1051b27" id="1051b27">已即告语言。善来商主。汝今见此生死过患</a><a name="1051b28" id="1051b28">耶。白言圣者。我今已见。又即白言。愿与出家</a><a name="1051b29" id="1051b29">供侍圣者。断淫怒痴修于梵行。时具寿迦多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231051a.htm'><img src='up.gif' border=0></a>
<a href='T231051c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>