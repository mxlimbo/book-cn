<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0028b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷4)</font> 第一分之四舍堕法 <font face='Arial'>T22, p0028b</h2></font><hr>
<span class='old'>
</a><a name="0028a28" id="0028a28">如是。跋难陀言。汝自知我不着恶衣。若作好</a><a name="0028a29" id="0028a29">衣我当自着。常忆念汝疾病官事。当相料理。</span><a name="0028b01" id="0028b01">若不好者当与弟子。或藏器中。徒去此物无</a><a name="0028b02" id="0028b02">施用福。时彼居士语左右言。此人无厌难养</a><a name="0028b03" id="0028b03">难满。我发心所与。五倍六倍犹不惬意。先虽</a><a name="0028b04" id="0028b04">厚善于今薄矣。遂不与之。时诸长老比丘闻。</a><a name="0028b05" id="0028b05">种种呵责。将至佛所以事白佛。佛以是事集</a><a name="0028b06" id="0028b06">比丘僧。问跋难陀。汝实尔不。答言。实尔世尊。</a><a name="0028b07" id="0028b07">佛种种呵责已。告诸比丘。以十利故为诸比</a><a name="0028b08" id="0028b08">丘结戒。从今是戒应如是说。若比丘非亲里</a><a name="0028b09" id="0028b09">居士居士妇共议。当以如是衣直作衣与某</a><a name="0028b10" id="0028b10">甲比丘。是比丘先不自恣请。便往问居士居</a><a name="0028b11" id="0028b11">士妇言。汝为我以如是衣直作衣不。答言如</a><a name="0028b12" id="0028b12">是。便言。善哉居士居士妇。可作如是衣与我。</a><a name="0028b13" id="0028b13">为好故。尼萨耆波逸提</a><a name="0028b14" id="0028b14"><p>先不自恣请者。先不问比丘为须何衣。为好</a><a name="0028b15" id="0028b15">者。求令极好胜先所许。若从亲里索好衣突</a><a name="0028b16" id="0028b16">吉罗。比丘尼亦如是。式叉摩那沙弥沙弥尼</a><a name="0028b17" id="0028b17">突吉罗(八竟)</a><a name="0028b18" id="0028b18"><p>佛在舍卫城。跋难陀。复有常出入家。其夫妇</a><a name="0028b19" id="0028b19">共议。我当各为跋难陀以如是衣直作衣与</a><a name="0028b20" id="0028b20">之。乞食比丘闻复语之。跋难陀即往。问居士</a><a name="0028b21" id="0028b21">居士妇言。我闻汝等为我各以如是衣直作</a><a name="0028b22" id="0028b22">衣。为实尔不。答言如是。跋难陀言。可合作一</a><a name="0028b23" id="0028b23">衣令极好。若极好我当自着。常忆念汝。若不</a><a name="0028b24" id="0028b24">好者当置器中。徒去此物无施用福。时居士</a><a name="0028b25" id="0028b25">居士妇便大嗔言。此人无厌难养难满。虽求</a><a name="0028b26" id="0028b26">合作一衣。而于我发心所许。五倍六倍犹不</a><a name="0028b27" id="0028b27">惬意。如此恶人不足存在。于是不听复得来</a><a name="0028b28" id="0028b28">往。时诸长老比丘闻。种种呵责。将至佛所以</a><a name="0028b29" id="0028b29">事白佛。佛以是事集比丘僧。问跋难陀。汝实<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220028a.htm'><img src='up.gif' border=0></a>
<a href='T220028c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>