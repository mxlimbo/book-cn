<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 0984c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷14)</font> 触火学处三十七 <font face='Arial'>T23, p0984c</h2></font><hr>
<span class='old'>
</a><a name="0984b28" id="0984b28">若说人事。光从膝入。若说力轮王事。光从左</a><a name="0984b29" id="0984b29">手掌入。若说转轮王事。光从右手掌入。若说</span><a name="0984c01" id="0984c01">天事。光从脐入。若说声闻事。光从口入。若说</a><a name="0984c02" id="0984c02">独觉事。光从眉间入。若说阿耨多罗三藐三</a><a name="0984c03" id="0984c03">菩提。光从顶入。是时光明绕佛三匝从顶而</a><a name="0984c04" id="0984c04">入。时具寿阿难陀。合掌恭敬白佛言。世尊。如</a><a name="0984c05" id="0984c05">来应正等觉非无因缘熙怡微笑。即说伽他</a><a name="0984c06" id="0984c06">曰</a><a name="0984c07" id="0984c07"><p class='lg'>　　世尊远离掉憍慢　　　于有情中第一尊</a><br><a name="0984c08" id="0984c08">　　降伏烦恼及诸恶　　　若无因缘不微笑</a><br><a name="0984c09" id="0984c09">　　如来自证真妙觉　　　诸有听者皆乐闻</a><br><a name="0984c10" id="0984c10">　　牟尼最胜愿宣扬　　　大众疑心为开决　</p></a><a name="0984c11" id="0984c11"><p>佛告阿难陀。如是如是。如来应正等觉非无</a><a name="0984c12" id="0984c12">因缘而现微笑。汝见二童子引导我不。白佛</a><a name="0984c13" id="0984c13">言见。佛告阿难。以此善根。于当来世十三劫</a><a name="0984c14" id="0984c14">内。不堕恶趣生人天中。于最后身得成无上</a><a name="0984c15" id="0984c15">正等菩提。一名法鼓音如来。二名施无畏如</a><a name="0984c16" id="0984c16">来。尔时世尊说是记已随路而去。至一村隅</a><a name="0984c17" id="0984c17">林中而宿。如佛所说。苾刍住处乃至树下。亦</a><a name="0984c18" id="0984c18">应随次共分。时六众苾刍分得一枯树。夜被</a><a name="0984c19" id="0984c19">寒逼。以火烧树。于此树中有蛇依止。蛇被烟</a><a name="0984c20" id="0984c20">熏缘枝而上。垂身欲下。六众见蛇高声唱言。</a><a name="0984c21" id="0984c21">欲堕欲堕。时诸商人闻是声已。咸作斯念。有</a><a name="0984c22" id="0984c22">师子入营。跳踯而堕。便大惊怖四向奔走。于</a><a name="0984c23" id="0984c23">时世尊告阿难陀曰。何意商旅四面逃奔。阿</a><a name="0984c24" id="0984c24">难陀白佛言。大德。如佛教敕。凡诸苾刍所在</a><a name="0984c25" id="0984c25">之处。应随长幼共分住处。六众苾刍今宵宿</a><a name="0984c26" id="0984c26">处。分得枯树被寒所逼。以火烧树。于此树中</a><a name="0984c27" id="0984c27">有蛇依止。蛇被烟熏缘枝而上。放身欲下。六</a><a name="0984c28" id="0984c28">众见蛇高声唱言。欲堕欲堕。时诸商人闻是</a><a name="0984c29" id="0984c29">声已。咸作斯念。有师子入营跳踯而堕。便大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230984b.htm'><img src='up.gif' border=0></a>
<a href='T230985a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>