<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0359a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷31)</font> 第六门第四子摄之余明佛从天下等事 <font face='Arial'>T24, p0359a</h2></font><hr>
<span class='old'>
</a><a name="0358c28" id="0358c28">饥馑乞求难得。遇见其妻。问言仁者。若为</a><a name="0358c29" id="0358c29">存济。妻曰时世饥馑乞求难得辛苦存生。便</span><a name="0359a01" id="0359a01">即告言。我今多得饮食供养。若佛听者减</a><a name="0359a02" id="0359a02">半相与。时苾刍尼还至本处。向诸尼众具</a><a name="0359a03" id="0359a03">陈其事。尼既闻已向苾刍说。苾刍白佛。佛言</a><a name="0359a04" id="0359a04">若诸苾刍有如此苾刍尼。时世饥馑乞求难</a><a name="0359a05" id="0359a05">得者。苾刍有食应可相与勿致疑惑。如世尊</a><a name="0359a06" id="0359a06">说。若苾刍有如此苾刍尼。时世饥馑乞求难</a><a name="0359a07" id="0359a07">得。有食相与勿致疑惑者。苾刍乞食得已。便</a><a name="0359a08" id="0359a08">即减半与苾刍尼恒来就食。乃于他日。其苾</a><a name="0359a09" id="0359a09">刍尼别处得食而不来就。苾刍作念。尼应余</a><a name="0359a10" id="0359a10">处得食。为此不来何劳留分。思惟是已便不</a><a name="0359a11" id="0359a11">出分。尼于明日遂来觅食。报言仁者。昨不</a><a name="0359a12" id="0359a12">见来遂不出食。今虽有者已成残宿恶触。不</a><a name="0359a13" id="0359a13">堪受用。尼闻斯语礼足而还。至尼住处具说</a><a name="0359a14" id="0359a14">其事。尼白苾刍。苾刍白佛。佛言从今已后。苾</a><a name="0359a15" id="0359a15">刍残触苾刍尼得食。苾刍尼残苾刍得食</a><a name="0359a16" id="0359a16"><p>缘处同前。时有苾刍于僧众中。问苾刍尼与</a><a name="0359a17" id="0359a17">僧不同隐屑之事。尼闻羞耻俯面而住。时诸</a><a name="0359a18" id="0359a18">苾刍以缘白佛。佛言苾刍不应问苾刍尼所</a><a name="0359a19" id="0359a19">有隐屑之事。然苾刍尼自可相问。苾刍若问</a><a name="0359a20" id="0359a20">得越法罪。苾刍又问同戒隐事。彼复羞惭。佛</a><a name="0359a21" id="0359a21">言可令尼隔方问彼尼。彼以其事告彼隔者。</a><a name="0359a22" id="0359a22">隔尼闻已方报苾刍。由不对言少羞惭故</a><a name="0359a23" id="0359a23"><p>缘处同前。具寿舍利子等。与一苾刍尼受近</a><a name="0359a24" id="0359a24">圆已。说漏告言</a><a name="0359a25" id="0359a25"><p class='lg'>　　汝于最胜教　　　具足受尸罗</a><br><a name="0359a26" id="0359a26">　　至心当奉持　　　无障身难得</a><br><a name="0359a27" id="0359a27">　　端正者出家　　　清净者圆具</a><br><a name="0359a28" id="0359a28">　　实语者所说　　　正觉之所知　</p></a><a name="0359a29" id="0359a29"><p>说是语已。时苾刍尼月期忽下。舍利子告言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240358c.htm'><img src='up.gif' border=0></a>
<a href='T240359b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>