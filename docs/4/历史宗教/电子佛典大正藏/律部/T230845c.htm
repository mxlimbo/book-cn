<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0845c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷40)</font> 九十波逸底迦法 捉宝学处第五十九 <font face='Arial'>T23, p0845c</h2></font><hr>
<span class='old'>
</a><a name="0845b28" id="0845b28">害毒。阿难陀曰。是可畏毒。然王国法。将刑之</a><a name="0845b29" id="0845b29">人所有语言必须反奏。见是语已即白王知。</span><a name="0845c01" id="0845c01">王曰可唤将来。既至王所。王自问曰。如汝</a><a name="0845c02" id="0845c02">所言有何义理。彼人具陈昔事。王于尔时于</a><a name="0845c03" id="0845c03">世尊所创发信心。问彼人曰。咄男子汝信佛</a><a name="0845c04" id="0845c04">语。答言大王我实深信。时王闻已泪落沾衣。</a><a name="0845c05" id="0845c05">报彼人曰。此物与汝眷属皆放。时彼男子既</a><a name="0845c06" id="0845c06">得脱已喜不自胜。作如是念。我之所有富盛</a><a name="0845c07" id="0845c07">家业皆由世尊之所致也。我今宜应礼世尊</a><a name="0845c08" id="0845c08">足。请佛僧众就舍而食。广说乃至食已闻法。</a><a name="0845c09" id="0845c09">即于座上见四谛法获预流果。广如余说。此</a><a name="0845c10" id="0845c10">是缘起尚未制戒</a><a name="0845c11" id="0845c11"><p>佛在王舍城鹫峰山。时邬波难陀于日初分</a><a name="0845c12" id="0845c12">执持衣钵入城乞食。于路见教射人不申礼</a><a name="0845c13" id="0845c13">敬。巡家渐次至教射堂中。见无师主唯有诸</a><a name="0845c14" id="0845c14">徒。邬波难陀告诸人曰。汝等学射徒费日功</a><a name="0845c15" id="0845c15">未能成就。即自执弓箭在右而射。放箭皆中。</a><a name="0845c16" id="0845c16">告言汝等当觅上好师匠而学技能。邬波难陀</a><a name="0845c17" id="0845c17">告已而出。时彼射师还至堂中。诸人见时不</a><a name="0845c18" id="0845c18">致恭敬。问曰汝等何故傲慢异常。诸人报曰。</a><a name="0845c19" id="0845c19">我废生业欲学技能。看此形势似空费日。师</a><a name="0845c20" id="0845c20">问其故。诸人具以事答。师闻语已便往寺中</a><a name="0845c21" id="0845c21">觅邬波难陀。见已礼足作如是语。阿遮利耶</a><a name="0845c22" id="0845c22">斯乃是我活命之缘。幸愿慈悲勿相破坏。邬</a><a name="0845c23" id="0845c23">波难陀报言。痴人。弓射之术是我技能。汝将</a><a name="0845c24" id="0845c24">活命无束修礼。其人礼而谢曰。事已往者请</a><a name="0845c25" id="0845c25">勿致责。自今已去谨随上命。即便货卖教射</a><a name="0845c26" id="0845c26">之具。所得之物送与邬波难陀。至射堂中忧</a><a name="0845c27" id="0845c27">怀而住。亲友见问。何故忧愁。彼以事答。时人</a><a name="0845c28" id="0845c28">闻已便生讥议。沙门释子所作非法。云何令</a><a name="0845c29" id="0845c29">他教射之人遂至贫乏。此亦缘起尚未制戒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230845b.htm'><img src='up.gif' border=0></a>
<a href='T230846a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>