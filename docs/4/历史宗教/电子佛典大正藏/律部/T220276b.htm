<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0276b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷6)</font> 明僧残戒之一 <font face='Arial'>T22, p0276b</h2></font><hr>
<span class='old'>
</a><a name="0276a28" id="0276a28">得越比尼罪。和合紧那罗女及猕猴女。得偷</a><a name="0276a29" id="0276a29">兰罪。是故说(五戒竟)</span><a name="0276b01" id="0276b01"><p>佛住旷野精舍。广说如上。尔时诸比丘于旷</a><a name="0276b02" id="0276b02">野中作五百私房。皆人人自乞索而作。有比</a><a name="0276b03" id="0276b03">丘晨朝着入聚落衣。持钵入旷野聚落。为乞</a><a name="0276b04" id="0276b04">作房。故有一估客。手执户钩来。向市肆开</a><a name="0276b05" id="0276b05">自店舍。遥见比丘疾行而来。估客念言。是</a><a name="0276b06" id="0276b06">比丘来必为乞作。房故我晨朝至此市卖</a><a name="0276b07" id="0276b07">未售谁能乞是物者。便闭肆户还家去。比丘</a><a name="0276b08" id="0276b08">念言。是估客见我便闭户还家去。知我来乞</a><a name="0276b09" id="0276b09">不欲与故。便于余道。往截其前。问言。长寿。</a><a name="0276b10" id="0276b10">汝欲何处去。不得相置。我依阿谁而起房</a><a name="0276b11" id="0276b11">舍。正依汝等。信佛法者。知有罪福业行果报。</a><a name="0276b12" id="0276b12">而不欲与谁当与者。长寿当知。如世尊说。</a><a name="0276b13" id="0276b13">当起慈心不乐闻者方便使闻诸不信者教令</a><a name="0276b14" id="0276b14">立信。乃至手捉其头。强劝令施。所以然者。</a><a name="0276b15" id="0276b15">彼于此终当生天上。色力寿命眷属自然。来</a><a name="0276b16" id="0276b16">生人中。亦受快乐。色力寿命眷属成就。修</a><a name="0276b17" id="0276b17">习佛法增益功德。建其道果。是故长寿。如</a><a name="0276b18" id="0276b18">世尊说偈</a><a name="0276b19" id="0276b19"><p class='lg'>　　为福受乐报　　　所欲皆自然</a><br><a name="0276b20" id="0276b20">　　超踰生死流　　　上寂之涅槃</a><br><a name="0276b21" id="0276b21">　　若人为福者　　　天神自然护</a><br><a name="0276b22" id="0276b22">　　所愿皆自成　　　众魔莫能坏</a><br><a name="0276b23" id="0276b23">　　薄德多诸恼　　　福能消众患</a><br><a name="0276b24" id="0276b24">　　福德既牢强　　　速成坚固定</a><br><a name="0276b25" id="0276b25">　　生天受快乐　　　人中亦自在</a><br><a name="0276b26" id="0276b26">　　斯由功德故　　　所往皆自然</a><br><a name="0276b27" id="0276b27">　　因斯福方便　　　永离生死苦</a><br><a name="0276b28" id="0276b28">　　得道至涅槃　　　不没不复生　</p></a><a name="0276b29" id="0276b29"><p>尔时比丘说此偈已。复言。长寿。助我起房<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220276a.htm'><img src='up.gif' border=0></a>
<a href='T220276c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>