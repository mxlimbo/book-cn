<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0285a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷7)</font> 明僧残戒之余 <font face='Arial'>T22, p0285a</h2></font><hr>
<span class='old'>
</a><a name="0284c28" id="0284c28">侍。至于今日。唯佛教我。我当受持。时诸比</a><a name="0284c29" id="0284c29">丘语阐陀言。长老。诸比丘善说所犯波罗提</span><a name="0285a01" id="0285a01">木叉中事。汝莫自身作不可共语。汝身当作</a><a name="0285a02" id="0285a02">可共语。长老。汝当为诸比丘说。如法如律教。</a><a name="0285a03" id="0285a03">诸比丘亦当为汝说。如法如律教。何以故。如</a><a name="0285a04" id="0285a04">来众得如是增长。所谓共语共说共谏。共罪</a><a name="0285a05" id="0285a05">中出故。长老舍自身。作不可共语。一谏不舍。</a><a name="0285a06" id="0285a06">第二第三谏犹故不止。诸比丘以是因缘。往</a><a name="0285a07" id="0285a07">白世尊。长老阐陀自身作不可共语。乃至三</a><a name="0285a08" id="0285a08">谏不止。佛告诸比丘。是阐陀自用不可共语。</a><a name="0285a09" id="0285a09">乃至三谏不止者。汝去屏处三谏。不止者。复</a><a name="0285a10" id="0285a10">于多人中三谏。复不止者。乃至僧中作求听</a><a name="0285a11" id="0285a11">羯磨。应作是说。大德僧听。是长老阐陀恶性</a><a name="0285a12" id="0285a12">难共语。诸比丘如法善说所犯波罗提木叉</a><a name="0285a13" id="0285a13">中事。自用作不可共语。乃至已于屏处三谏。</a><a name="0285a14" id="0285a14">多人中三谏。犹故不止。若僧时到。今于僧中</a><a name="0285a15" id="0285a15">三谏。令止此事。即于僧中谏。长老阐陀汝</a><a name="0285a16" id="0285a16">实恶性难共说。诸比丘如法如律。说汝自</a><a name="0285a17" id="0285a17">作。不可共语。乃至已屏处三谏。多人中三谏。</a><a name="0285a18" id="0285a18">犹故不止耶。答言。实尔。应僧中谏言。长老</a><a name="0285a19" id="0285a19">汝莫恶性难共语。诸比丘如法善说所犯波</a><a name="0285a20" id="0285a20">罗提木叉中事。汝莫自身作不可共语。乃至</a><a name="0285a21" id="0285a21">如来众得如是增长。所谓共语共说共谏</a><a name="0285a22" id="0285a22">共罪中出故。僧今慈心谏汝。饶益故。一谏已</a><a name="0285a23" id="0285a23">过二谏在。当止此事。若不舍者。更第二第三</a><a name="0285a24" id="0285a24">亦如是谏。犹故不止。诸比丘复以是事。往白</a><a name="0285a25" id="0285a25">世尊。佛言。呼阐陀来。即便呼来。佛问阐陀。</a><a name="0285a26" id="0285a26">汝实恶性难共语。乃至僧中三谏不止耶。答</a><a name="0285a27" id="0285a27">言。实尔。佛言。阐陀。此是恶事。汝常不闻我</a><a name="0285a28" id="0285a28">种种因缘。呵责自用赞叹不自用。汝今云何</a><a name="0285a29" id="0285a29">自用反戾。此非法非律。非是佛教。不可以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220284c.htm'><img src='up.gif' border=0></a>
<a href='T220285b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>