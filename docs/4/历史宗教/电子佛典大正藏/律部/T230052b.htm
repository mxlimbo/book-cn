<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0052b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷7)</font> 明三十尼萨耆法之三 <font face='Arial'>T23, p0052b</h2></font><hr>
<span class='old'>
</a><a name="0052a28" id="0052a28">钦婆罗。是跋难陀释子旧知识共事。时跋难</a><a name="0052a29" id="0052a29">陀遥见梵志着翅弥楼染钦婆罗衣来。见</span><a name="0052b01" id="0052b01">是衣已生贪着心。梵志到跋难陀所。共相问</a><a name="0052b02" id="0052b02">讯乐不在一面坐。跋难陀语梵志言。汝钦</a><a name="0052b03" id="0052b03">婆罗好可爱。答言实好。跋难陀言。可与我。</a><a name="0052b04" id="0052b04">我持此常钦婆罗与汝。梵志言。我自须用。跋</a><a name="0052b05" id="0052b05">难陀复言。汝梵志法裸形无德。何用好衣为。</a><a name="0052b06" id="0052b06">梵志言我须用卧。跋难陀又言。汝本与我白</a><a name="0052b07" id="0052b07">衣时。善知识深相爱念。我本时无有好物不</a><a name="0052b08" id="0052b08">与汝者。汝亦无有好物不与我者。汝今出家</a><a name="0052b09" id="0052b09">已。意怀生悭贪心。不如本耶。时跋难陀苦</a><a name="0052b10" id="0052b10">责数已。梵志即脱翅弥楼染钦婆罗与跋难</a><a name="0052b11" id="0052b11">陀。跋难陀还与常钦婆罗。梵志着常钦婆罗。</a><a name="0052b12" id="0052b12">到梵志精舍。诸梵志见已语言。汝翅弥楼染</a><a name="0052b13" id="0052b13">钦婆罗那去。答言。与他贸去。共谁贸耶。答</a><a name="0052b14" id="0052b14">言。与跋难陀。跋难陀与。汝有何因缘故共</a><a name="0052b15" id="0052b15">贸。答言。我本白衣时善知识深相爱念故共</a><a name="0052b16" id="0052b16">贸。诸梵志言。跋难陀释子调欺汝。是梵志</a><a name="0052b17" id="0052b17">言。若欺若调我已共贸。诸梵志复言。是翅弥</a><a name="0052b18" id="0052b18">楼染钦婆罗大有价。非是常钦婆罗比。是梵</a><a name="0052b19" id="0052b19">志言。虽贵价我已与贸。诸梵志复言。汝驶</a><a name="0052b20" id="0052b20">往取是翅弥楼染钦婆罗来。莫令我等立木</a><a name="0052b21" id="0052b21">榜治汝。是梵志即时怖畏。作是念。同学或</a><a name="0052b22" id="0052b22">能立木榜治我。便到跋难陀释子所。作是言。</a><a name="0052b23" id="0052b23">跋难陀。还我翅弥楼染钦婆罗。此钦婆罗还</a><a name="0052b24" id="0052b24">汝。跋难陀言。已共贸竟。梵志言。汝欺我调</a><a name="0052b25" id="0052b25">我。跋难陀言。设使欺调贸已决了。梵志又</a><a name="0052b26" id="0052b26">言。翅弥楼染钦婆罗大价。非是汝常钦婆罗</a><a name="0052b27" id="0052b27">比。答言。价大不大贸已决了。又言。跋难陀。</a><a name="0052b28" id="0052b28">我诸同学言。若不还得翅弥楼染钦婆罗者。</a><a name="0052b29" id="0052b29">当立木榜治汝。汝当还我来。莫使诸同学立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230052a.htm'><img src='up.gif' border=0></a>
<a href='T230052c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>