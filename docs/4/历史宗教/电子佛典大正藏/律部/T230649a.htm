<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0649a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷5)</font> 不与取学处第二之一 <font face='Arial'>T23, p0649a</h2></font><hr>
<span class='old'>
</a><a name="0648c28" id="0648c28">有言教我皆顶受。时苾刍尼告曰。贤首善哉</a><a name="0648c29" id="0648c29">愿汝无病。后于异时。世罗苾刍尼身婴重病</span><a name="0649a01" id="0649a01">不能乞食。有余苾刍尼巡行乞食。时卖香童</a><a name="0649a02" id="0649a02">子见而致礼。问言。圣者世罗苾刍尼何因不</a><a name="0649a03" id="0649a03">见。报言。贤首彼身染患童子告曰。圣者我先</a><a name="0649a04" id="0649a04">白言。若有所须随意取用。曾不见来从我求</a><a name="0649a05" id="0649a05">觅。彼有所须愿尊为取。彼便报曰。如是贤首</a><a name="0649a06" id="0649a06">愿汝无病。作是语已舍之而去。如是乃至三</a><a name="0649a07" id="0649a07">返殷勤请与。时有少年苾刍尼。便生是念。</a><a name="0649a08" id="0649a08">我屡闻此童子所言。我宜试之为虚为实。便</a><a name="0649a09" id="0649a09">持小钵授与童子告言。贤首圣者世罗今须</a><a name="0649a10" id="0649a10">少油。时彼童子有新压油。盛满小钵授与彼</a><a name="0649a11" id="0649a11">尼。告言圣者。更有所须随意来取。时苾刍尼</a><a name="0649a12" id="0649a12">受已而去。即以此油涂世罗身遍及手足。油</a><a name="0649a13" id="0649a13">并罄尽。世罗病愈便行乞食。时彼童子见便</a><a name="0649a14" id="0649a14">礼足。白言圣者久不相见。尼便报曰。我比婴</a><a name="0649a15" id="0649a15">患。白言圣者。先已言请。若有所须于我家中</a><a name="0649a16" id="0649a16">皆随意取。曾不遣信从我求觅。唯见一尼云</a><a name="0649a17" id="0649a17">圣者患从我取油。我以新油盛满小钵持付</a><a name="0649a18" id="0649a18">彼尼。世罗报曰。善哉童子愿汝无病。言毕而</a><a name="0649a19" id="0649a19">去。次第乞已还本住处。告诸少尼曰。是谁就</a><a name="0649a20" id="0649a20">彼卖香童子持油钵来。有尼报言。圣者我行</a><a name="0649a21" id="0649a21">乞食见彼童子。再三告我。圣者世罗我已言</a><a name="0649a22" id="0649a22">请。若有所须皆随意取。曾不见来从我求索。</a><a name="0649a23" id="0649a23">若彼世罗有所须者愿为持去。我便生念。应</a><a name="0649a24" id="0649a24">可试之验其虚实。即持小钵授与童子。告曰</a><a name="0649a25" id="0649a25">圣者。世罗今患须油。时彼童子盛满新油而</a><a name="0649a26" id="0649a26">授与我。我得油已将至房中。而为圣者涂身</a><a name="0649a27" id="0649a27">手足寻皆用尽。时世罗尼告少尼曰。我曾令</a><a name="0649a28" id="0649a28">汝就彼童子取觅油不。少尼答曰。不曾使我。</a><a name="0649a29" id="0649a29">时有余苾刍尼。与此少尼先有嫌隙。闻此语<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230648c.htm'><img src='up.gif' border=0></a>
<a href='T230649b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>