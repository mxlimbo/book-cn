<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0783a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷31)</font> 受戒揵度之一 <font face='Arial'>T22, p0783a</h2></font><hr>
<span class='old'>
</a><a name="0782c28" id="0782c28">之于园。贾人当知。首陀会天日来侍卫。作是</a><a name="0782c29" id="0782c29">念言。今菩萨在家已久。我今宁可为作厌</span><a name="0783a01" id="0783a01">离。菩萨得厌离已。早得出家。剃除须发</a><a name="0783a02" id="0783a02">着袈裟。修无上道耶。伺菩萨入后园时。</a><a name="0783a03" id="0783a03">即往化作四人一者老。二者病。三者死。四者</a><a name="0783a04" id="0783a04">出家作沙门。时菩萨见此四人已。极怀愁</a><a name="0783a05" id="0783a05">忧。厌患世苦。观世如是有何可贪。贾人当</a><a name="0783a06" id="0783a06">知。尔时菩萨得厌离已。即日出家即日成</a><a name="0783a07" id="0783a07">无上道。贾人当知。定光如来至真等正觉。遍</a><a name="0783a08" id="0783a08">观一切。未见有应度可为转无上法轮</a><a name="0783a09" id="0783a09">者。时定光如来。去提婆跋提城不远。化作</a><a name="0783a10" id="0783a10">一大城。高广妙好。悬缯幢旛。处处克镂。作</a><a name="0783a11" id="0783a11">众鸟兽形。周匝净妙浴池园果。胜于提婆跋</a><a name="0783a12" id="0783a12">提城化作人民颜貌形色。亦胜彼国人民。</a><a name="0783a13" id="0783a13">使己国人民共与往来交接为亲友。贾人当</a><a name="0783a14" id="0783a14">知。定光如来。观察提婆跋提城人民诸根纯</a><a name="0783a15" id="0783a15">熟即使化城忽尔火然。时提婆跋提城人</a><a name="0783a16" id="0783a16">见此已。极怀愁忧厌离心生。定光如来。于</a><a name="0783a17" id="0783a17">七日之中度六十六那由他人。五十五亿声</a><a name="0783a18" id="0783a18">闻。贾人当知。尔时定光如来。有大名称。流</a><a name="0783a19" id="0783a19">布十方。莫不闻知。皆共称言。定光如来至</a><a name="0783a20" id="0783a20">真等正觉明行足为善逝世间解无上士调御</a><a name="0783a21" id="0783a21">丈夫天人师佛世尊。普天世界魔若魔天梵</a><a name="0783a22" id="0783a22">众沙门婆罗门天及人。自身作证而自娱乐。</a><a name="0783a23" id="0783a23">与人说法。上中下言悉善。有义有味。具足</a><a name="0783a24" id="0783a24">修梵行。贾人当知。定光如来。凡常身光照</a><a name="0783a25" id="0783a25">一百由旬。诸佛世尊。常法光照无量。还摄光</a><a name="0783a26" id="0783a26">照余光七尺。贾人当知。时胜怨王。闻王提</a><a name="0783a27" id="0783a27">阎婆提宫中。生一太子。福德威神众相具足。</a><a name="0783a28" id="0783a28">即日出家即日成无上正真等正觉道。名闻</a><a name="0783a29" id="0783a29">远布。皆共称言。定光如来至真等正觉。乃至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220782c.htm'><img src='up.gif' border=0></a>
<a href='T220783b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>