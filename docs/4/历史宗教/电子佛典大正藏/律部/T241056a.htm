<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1488 优婆塞戒经 1056a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1488 优婆塞戒经</font> <font face='Arial'>(卷4)</font> 杂品第十九 <font face='Arial'>T24, p1056a</h2></font><hr>
<span class='old'>
</a><a name="1055c28" id="1055c28">因是二施获得二法。一者永离诸有。二者得</a><a name="1055c29" id="1055c29">正解脱。善男子。如人远行身荷重担疲苦劳</span><a name="1056a01" id="1056a01">极舍之则乐。行施之人见来求者舍财与之。</a><a name="1056a02" id="1056a02">心生喜乐亦复如是。善男子。智者常作如</a><a name="1056a03" id="1056a03">是思惟。欲令此物随逐我身。至后世者。莫</a><a name="1056a04" id="1056a04">先于施。复当深观贫穷之苦豪贵快乐。是故</a><a name="1056a05" id="1056a05">系心常乐行施。善男子。若人有财见有求者</a><a name="1056a06" id="1056a06">言无言懅。当知是人已说来世贫穷薄德。</a><a name="1056a07" id="1056a07">如是之人名为放逸。善男子。无财之人自说</a><a name="1056a08" id="1056a08">无财。是义不然。何以故。一切水草人无不有。</a><a name="1056a09" id="1056a09">虽是国主不必能施。虽是贫穷非不能施。何</a><a name="1056a10" id="1056a10">以故。贫穷之人亦有食分。食已洗器弃荡</a><a name="1056a11" id="1056a11">涤汁。施应食者亦得福德。若以尘糗施于蚁</a><a name="1056a12" id="1056a12">子。亦得无量福德果报。天下极贫谁当无此</a><a name="1056a13" id="1056a13">尘许糗也。谁有一日食三揣糗命不全者。</a><a name="1056a14" id="1056a14">是故诸人应以食半施于乞者。善男子。极贫</a><a name="1056a15" id="1056a15">之人谁有赤裸无衣服者。若有衣服岂无</a><a name="1056a16" id="1056a16">一綖施人系疮。一指许财作灯炷耶。善男</a><a name="1056a17" id="1056a17">子。天下之人谁有贫穷当无身者。如其有身</a><a name="1056a18" id="1056a18">见他作福。身应往助欢喜无厌。亦名施主</a><a name="1056a19" id="1056a19">亦得福德。或时有分或有与等或有胜者。以</a><a name="1056a20" id="1056a20">是因缘我受波斯匿王食时亦咒愿。王及贫</a><a name="1056a21" id="1056a21">穷人所得福德等无差别。善男子。如人买香</a><a name="1056a22" id="1056a22">涂香末香散香烧香。如是四香有人触者。买</a><a name="1056a23" id="1056a23">者量者等闻无异。而是诸香不失毫厘。修施</a><a name="1056a24" id="1056a24">之德亦复如是。若多若少若粗若细。若随喜</a><a name="1056a25" id="1056a25">心身往佐助。若遥见闻心生欢喜。其心等故。</a><a name="1056a26" id="1056a26">所得果报无有差别。善男子。若无财物见他</a><a name="1056a27" id="1056a27">施已。心不喜信疑于福田是名贫穷。若多</a><a name="1056a28" id="1056a28">财宝自在无碍有良福田。内无信心不能奉</a><a name="1056a29" id="1056a29">施。亦名贫穷。是故智者随有多少任力施与。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241055c.htm'><img src='up.gif' border=0></a>
<a href='T241056b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>