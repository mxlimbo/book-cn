<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0655b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷6)</font> 断人命学处第三 <font face='Arial'>T23, p0655b</h2></font><hr>
<span class='old'>
</a><a name="0655a28" id="0655a28">军曰。我比兴易遂至远方。所有经求悉皆</a><a name="0655a29" id="0655a29">遂意。汝勿忧恼不久当还。小军闻已深生悔</span><a name="0655b01" id="0655b01">恨。私自念曰。我忆大兄如旱思雨。久绝音信</a><a name="0655b02" id="0655b02">身复不来。我本无心作斯恶行。鄙事彰露方</a><a name="0655b03" id="0655b03">始言归。世有言曰。怨家之重无越侵妻。兄</a><a name="0655b04" id="0655b04">来若知必害于我。今宜逃避窜迹远方。又更</a><a name="0655b05" id="0655b05">思量家乡难舍。今胜光王以释迦子。同王太</a><a name="0655b06" id="0655b06">子自在无碍。我当就彼而为出家。兄纵回还</a><a name="0655b07" id="0655b07">欲何所作。即便诣彼逝多林中。就一苾刍白</a><a name="0655b08" id="0655b08">言。圣者我欲出家。愿垂矜许。答曰财命非久</a><a name="0655b09" id="0655b09">能舍出家。斯为甚善遂与剃发令服法衣。并</a><a name="0655b10" id="0655b10">受圆具略教仪式。告言贤首鹿不养鹿相济</a><a name="0655b11" id="0655b11">极难。室罗伐城其处宽广。汝宜乞食以自资</a><a name="0655b12" id="0655b12">身。小军白言。邬波驮耶我今奉教。即于晨旦</a><a name="0655b13" id="0655b13">执持衣钵。入城乞食遂至本家。其妻遥见</a><a name="0655b14" id="0655b14">推胸告曰。小军何意弃我出家。报曰勿为</a><a name="0655b15" id="0655b15">此语。尔岂不知。我忆大兄如旱思雨。书信</a><a name="0655b16" id="0655b16">既绝身复不来。我遂与汝作斯恶事。兄来定</a><a name="0655b17" id="0655b17">知必害于我。彼便报曰。仁欲自免我复如何。</a><a name="0655b18" id="0655b18">小军曰。我被他逼元无本心。汝为欲缠自当</a><a name="0655b19" id="0655b19">勉力。言已舍去。是时小军有旧亲识。先解医</a><a name="0655b20" id="0655b20">方。诣其本家问小军所在。其妻报曰。我被欺</a><a name="0655b21" id="0655b21">辱弃我出家。问曰何在。答曰在逝多林沙门</a><a name="0655b22" id="0655b22">住处。如不信者可往寻求。依言往求见苾刍</a><a name="0655b23" id="0655b23">众。形服相似不知谁是小军。询问苾刍小军</a><a name="0655b24" id="0655b24">何在。时有苾刍指示其处。亦既见已问小军</a><a name="0655b25" id="0655b25">曰。何不相语来此出家。答曰不应责我辄尔</a><a name="0655b26" id="0655b26">出家。具述兄书兼陈己过。事不获已而作沙</a><a name="0655b27" id="0655b27">门。友人报曰。我本解医颇练方药。若怀胎者</a><a name="0655b28" id="0655b28">有药能销。小军闻之默然而住。时彼知识即</a><a name="0655b29" id="0655b29">为合药。令女送去与小军妇。嘱曰此之散<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230655a.htm'><img src='up.gif' border=0></a>
<a href='T230655c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>