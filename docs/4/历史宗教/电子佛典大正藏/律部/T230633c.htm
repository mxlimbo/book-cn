<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0633c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷2)</font> 不净行学处第一之一 <font face='Arial'>T23, p0633c</h2></font><hr>
<span class='old'>
</a><a name="0633b28" id="0633b28">大家曰。孙陀罗难陀今在门外。报言。唤入。使</a><a name="0633b29" id="0633b29">女曰。今已出家。报云。纵使出家亦宜唤入。</span><a name="0633c01" id="0633c01">便引令进。贤首见已椎胸告曰。圣者何故弃</a><a name="0633c02" id="0633c02">我出家。孙陀罗难陀报曰。汝薄情怀贪觅财</a><a name="0633c03" id="0633c03">物。如何对我为非礼乎。既被欺轻宁不舍俗。</a><a name="0633c04" id="0633c04">报言。圣者女人体多过失。我之一罪幸可相</a><a name="0633c05" id="0633c05">容。我身及财皆属尊者。幸当共我同昔交欢。</a><a name="0633c06" id="0633c06">孙陀罗难陀曰。汝无智物。先有钱财已被汝</a><a name="0633c07" id="0633c07">费。今时更欲破我戒耶。女曰若在内揩于外</a><a name="0633c08" id="0633c08">泄。或在外揩于内泄者。未成破戒孙陀罗难</a><a name="0633c09" id="0633c09">陀闻已生念。岂非苾刍行乞食时作如是事。</a><a name="0633c10" id="0633c10">若不尔者。此何得知。时孙陀罗难陀为人好</a><a name="0633c11" id="0633c11">色。便置衣钵随语行非。既畅欲情一面而住。</a><a name="0633c12" id="0633c12">时彼淫女。即盛种种上妙饮食满钵授与。报</a><a name="0633c13" id="0633c13">言。圣者。若有所须当数来此。便持钵食还向</a><a name="0633c14" id="0633c14">寺中。尔时世尊于大众中为说法要。所谓离</a><a name="0633c15" id="0633c15">贪嗔痴心慧解脱。孙陀罗难陀闻说法时。心</a><a name="0633c16" id="0633c16">怀愁闷极生追悔。起恶作心默尔无言。赧容</a><a name="0633c17" id="0633c17">伏面忧思而住。形容萎悴无有威光。如刈生</a><a name="0633c18" id="0633c18">苇曝之于日。诸苾刍问曰。具寿孙陀罗难</a><a name="0633c19" id="0633c19">陀。汝为身病为心病乎。彼既羞惭默然无</a><a name="0633c20" id="0633c20">报。时有医人来过其所。诸苾刍告曰。贤首。</a><a name="0633c21" id="0633c21">暂为观察。此少苾刍有何疾患。医为诊已报</a><a name="0633c22" id="0633c22">诸人曰。此具寿身无所苦心有焦热。苾刍问</a><a name="0633c23" id="0633c23">曰。如何心热。报言。圣者。我之医人。但疗身</a><a name="0633c24" id="0633c24">病不治于心。仁等苾刍解除心病。便舍而去。</a><a name="0633c25" id="0633c25">时诸苾刍问言。具寿。汝无父母宗亲。但唯</a><a name="0633c26" id="0633c26">我等同梵行者是汝亲识。汝可实陈我为瞻</a><a name="0633c27" id="0633c27">养。即以鄙事告之。诸苾刍曰。谁谓春花遂遭</a><a name="0633c28" id="0633c28">霜雹。汝始圆具疮疱便生。时诸苾刍闻其语</a><a name="0633c29" id="0633c29">已。不喜不嗔舍之而去。行诣佛所礼双足已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230633b.htm'><img src='up.gif' border=0></a>
<a href='T230634a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>