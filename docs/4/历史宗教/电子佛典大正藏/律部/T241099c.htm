<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1494 佛说净业障经 1099c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1494 佛说净业障经</font> <font face='Arial'>(卷1)</font> <font face='Arial'>T24, p1099c</h2></font><hr>
<span class='old'>
</a><br><a name="1099b28" id="1099b28">　　无眼亦无耳　　　鼻舌亦复然</a><br><a name="1099b29" id="1099b29">　　凡夫痴无智　　　虚妄生牢固</span><br><a name="1099c01" id="1099c01">　　如虚空无边　　　无尽无去来</a><br><a name="1099c02" id="1099c02">　　诸法亦如是　　　如手摸虚空</a><br><a name="1099c03" id="1099c03">　　种种分别法　　　实无分别者</a><br><a name="1099c04" id="1099c04">　　凡愚计诸阴　　　而实无有生</a><br><a name="1099c05" id="1099c05">　　我观一切法　　　性相无所有</a><br><a name="1099c06" id="1099c06">　　无生亦无灭　　　未曾有聚散</a><br><a name="1099c07" id="1099c07">　　诸法性解脱　　　寂静无处所</a><br><a name="1099c08" id="1099c08">　　无能取者　　　解此名为智　</p></a><a name="1099c09" id="1099c09"><p>尔时林中万二千天子。诣鼻揉多罗菩萨来</a><a name="1099c10" id="1099c10">听法者。闻说是偈即时皆得无生法忍。勇施</a><a name="1099c11" id="1099c11">比丘见诸化佛神通变现。于诸法中思惟选</a><a name="1099c12" id="1099c12">择。离诸盖缠得无生忍。文殊师利。汝莫生</a><a name="1099c13" id="1099c13">疑。尔时鼻揉多罗菩萨岂异人乎。今弥勒菩</a><a name="1099c14" id="1099c14">萨是也。勇施比丘岂异人乎。宝月如来是也。</a><a name="1099c15" id="1099c15">尔时文殊师利白佛言。世尊。勇施比丘已成</a><a name="1099c16" id="1099c16">佛耶。佛告文殊师利。今已成佛在于西方。</a><a name="1099c17" id="1099c17">去此佛土恒河沙数诸佛世界。有国名常光。</a><a name="1099c18" id="1099c18">宝月如来于彼成佛。文殊师利。汝观是法能</a><a name="1099c19" id="1099c19">令众生离诸业障。受行淫法断人命根。能令</a><a name="1099c20" id="1099c20">现身得无生忍。所以者何。能观三界如影响</a><a name="1099c21" id="1099c21">故。犹如幻师观于幻人无有障碍。文殊师利。</a><a name="1099c22" id="1099c22">诸凡夫人于无有法妄生分别。堕诸恶趣受</a><a name="1099c23" id="1099c23">于无量百千万苦。尔时文殊师利白佛言。世</a><a name="1099c24" id="1099c24">尊。若有菩萨得闻是经受持读诵书写供养</a><a name="1099c25" id="1099c25">尊重赞叹。而于现世得何等利。佛告文殊师</a><a name="1099c26" id="1099c26">利。于意云何。如日光明照阎浮提。于诸众</a><a name="1099c27" id="1099c27">生有几所利。文殊师利白佛言。世尊。如日</a><a name="1099c28" id="1099c28">光明照阎浮提。于诸众生而作利益。无量</a><a name="1099c29" id="1099c29">无边不可思议。文殊师利。当知是经亦复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241099b.htm'><img src='up.gif' border=0></a>
<a href='T241100a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>