<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0834b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷38)</font> 九十波逸底迦法 共至俗家不与食学处第五十一 <font face='Arial'>T23, p0834b</h2></font><hr>
<span class='old'>
</a><a name="0834a28" id="0834a28">如前。乃至重佛教故日别三时就师致礼。时</a><a name="0834a29" id="0834a29">邬波难陀语难陀曰。大德当知。达摩于我先</span><a name="0834b01" id="0834b01">有仇隙。我必对佛僧及余众前。彰其恶响</a><a name="0834b02" id="0834b02">作不饶益事。或令一日绝食受饥。难陀报曰。</a><a name="0834b03" id="0834b03">此之达摩禀性持戒。愧耻为怀追悔在心。曾</a><a name="0834b04" id="0834b04">无有犯。何能与彼作无益事。邬波难陀曰。我</a><a name="0834b05" id="0834b05">今必当令彼无食受饿。难陀闻已便作是念。</a><a name="0834b06" id="0834b06">宁使绝食不可令其漫彰余过。时有长者来</a><a name="0834b07" id="0834b07">请难陀邬波难陀就舍而食。是时难陀报邬</a><a name="0834b08" id="0834b08">波难陀。今日我令达摩绝食。邬波难陀曰。</a><a name="0834b09" id="0834b09">今正是时。达摩时至欲得乞食。便诣师所礼</a><a name="0834b10" id="0834b10">拜合掌白言。邬波驮耶存念。我今欲行乞食。</a><a name="0834b11" id="0834b11">师便报曰。我于今日有一施主。来请我食并弟</a><a name="0834b12" id="0834b12">子一人。汝可与我就彼而食。便白师曰。岂我</a><a name="0834b13" id="0834b13">比来曾随师后受请食耶。邬波难陀闻其语</a><a name="0834b14" id="0834b14">已而告之曰。达摩。我先别闻与今见异。我意</a><a name="0834b15" id="0834b15">谓汝禀性持戒惭愧为怀。遵奉师言情无违</a><a name="0834b16" id="0834b16">逆。岂复本师以不净物而劝于汝。何故汝今</a><a name="0834b17" id="0834b17">见违上命。是时达摩既蒙大德呵责默然而</a><a name="0834b18" id="0834b18">止。复白师曰。我取水罗及乞食钵方从师去。</a><a name="0834b19" id="0834b19">邬波难陀报言。具寿。更复何用水罗钵为。于</a><a name="0834b20" id="0834b20">彼舍中自有净器。其水先滤亦复无虫。即可</a><a name="0834b21" id="0834b21">与我相随而去。是时达摩寻从师后。有一乞</a><a name="0834b22" id="0834b22">食苾刍见而问曰。具寿达摩欲何所适。报言。</a><a name="0834b23" id="0834b23">欲往请处。乞食者报曰。具寿。知量而食。达摩</a><a name="0834b24" id="0834b24">曰。大德。事未可知。为当得食为绝食耶。时乞</a><a name="0834b25" id="0834b25">食者相随而去入室罗伐城。时难陀邬波难</a><a name="0834b26" id="0834b26">陀。与其弟子至一店所。其难陀达摩便住于</a><a name="0834b27" id="0834b27">此。邬波难陀即往施主家。饱足食已还来店</a><a name="0834b28" id="0834b28">上。难陀次往就舍而食。达摩便白邬波难陀</a><a name="0834b29" id="0834b29">曰。阿遮利耶时将欲至。我当行矣。邬波难陀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230834a.htm'><img src='up.gif' border=0></a>
<a href='T230834c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>