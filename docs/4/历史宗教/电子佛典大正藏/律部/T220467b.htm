<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0467b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷29)</font> 明杂诵跋渠法之一 四提舍尼初 <font face='Arial'>T22, p0467b</h2></font><hr>
<span class='old'>
</a><a name="0467a28" id="0467a28">作内弃。内作内弃。若入一节。乃至如胡麻。</a><a name="0467a29" id="0467a29">犯波罗夷罪。如是毗尼竟。是名淫女。三婆蹉</span><a name="0467b01" id="0467b01">者。佛住王舍城。尔时尊者毕陵伽婆蹉。在聚</a><a name="0467b02" id="0467b02">落中住。时到着衣持钵次行乞食。得食已至</a><a name="0467b03" id="0467b03">一放牧家食。其家女到尊者边立啼。即问女</a><a name="0467b04" id="0467b04">言。何故啼。答言。阿阇梨。今是节会日诸人集</a><a name="0467b05" id="0467b05">戏。我无衣裳独不得往。那得不啼。时尊者即</a><a name="0467b06" id="0467b06">化作种种衣服珠宝璎珞金银校饰。与已便</a><a name="0467b07" id="0467b07">去。乃至王闻。闻已即唤女问。汝何处得此好</a><a name="0467b08" id="0467b08">璎珞。答言。尊者毕陵伽婆蹉见与。王即唤比</a><a name="0467b09" id="0467b09">丘来问。尊者何处得此好金。非世所有。比丘</a><a name="0467b10" id="0467b10">即捉杖打壁打床。一切化成金。作如是言。</a><a name="0467b11" id="0467b11">首陀罗何处得金。此即是也。王言。阿阇梨有</a><a name="0467b12" id="0467b12">大神足还去。放牧牛女还家。诸比丘闻已见</a><a name="0467b13" id="0467b13">毕陵伽婆蹉现异。乃至放牧女被执。应作举</a><a name="0467b14" id="0467b14">羯磨。即集比丘僧。世尊乘神足来。知而故问。</a><a name="0467b15" id="0467b15">汝作何等答言。世尊。毕陵伽婆蹉现异乃至</a><a name="0467b16" id="0467b16">放牛女被执。佛问毕陵伽婆蹉。汝实现异令</a><a name="0467b17" id="0467b17">牧牛女被执耶。答言。世尊。我不故现异令牧</a><a name="0467b18" id="0467b18">牛女被执。我慈心故耳。佛言。毕陵伽婆蹉大</a><a name="0467b19" id="0467b19">神足故无罪。如是毗尼竟</a><a name="0467b20" id="0467b20"><p>复次尊者毕陵伽婆蹉在聚落中住。自泥房</a><a name="0467b21" id="0467b21">舍。时瓶沙王来。见尊者自泥治房舍。问阿阇</a><a name="0467b22" id="0467b22">梨作何等。答言。首陀罗。泥治房舍。王言。阿</a><a name="0467b23" id="0467b23">阇梨。无人使耶。我当与园民。答言。不须首陀</a><a name="0467b24" id="0467b24">罗。如是至三。犹故不受。聚落中人闻已来到</a><a name="0467b25" id="0467b25">其所。求言。阿阇梨。愿取我等作园民。我当供</a><a name="0467b26" id="0467b26">给。比丘言。汝等一切能持五戒者。我当取汝。</a><a name="0467b27" id="0467b27">答言能。取已尽受五戒奉斋修德。聚落殷富</a><a name="0467b28" id="0467b28">遂致外贼来劫抄掠妇女及财物。聚落中人</a><a name="0467b29" id="0467b29">往告师言。阿阇梨。贼来劫我儿女钱财即日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220467a.htm'><img src='up.gif' border=0></a>
<a href='T220467c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>