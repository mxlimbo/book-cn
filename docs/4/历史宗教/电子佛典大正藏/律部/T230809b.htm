<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0809b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷33)</font> 九十波逸底迦法 知苾刍尼赞叹得食学处第三十 <font face='Arial'>T23, p0809b</h2></font><hr>
<span class='old'>
</a><a name="0809a28" id="0809a28"><p>佛在室罗伐城逝多林给孤独园。时世饥馑</a><a name="0809a29" id="0809a29">乞求难得。时有净信婆罗门长者居士等。于</span><a name="0809b01" id="0809b01">诸大德尊宿苾刍。常为供养。时六众苾刍入</a><a name="0809b02" id="0809b02">城乞食。诣十二众尼所。时彼诸尼见六众至。</a><a name="0809b03" id="0809b03">报言。圣者就座可食小食。邬波难陀曰。谁当</a><a name="0809b04" id="0809b04">授我。答言我等。报曰今日虽尔明朝遣谁。答</a><a name="0809b05" id="0809b05">曰我当还奉。报言。姊妹说得此食未能支济。</a><a name="0809b06" id="0809b06">汝等若能顺我等意为饶益者。诸婆罗门等</a><a name="0809b07" id="0809b07">先所供给诸大苾刍种种供养。汝当劝彼回</a><a name="0809b08" id="0809b08">施于我。若能如是得好供给我当支济。时吐</a><a name="0809b09" id="0809b09">罗难陀尼白言。圣者我苾刍尼合作此事不。</a><a name="0809b10" id="0809b10">邬波难陀曰。深是合作。谁复相遮。岂令我等</a><a name="0809b11" id="0809b11">受饿而死。尼曰我等奉教。时吐罗难陀苾刍</a><a name="0809b12" id="0809b12">尼入城乞食。到彼尊者憍陈如施主之舍。至</a><a name="0809b13" id="0809b13">彼舍中作如是语。仁比于谁以食供养。答曰</a><a name="0809b14" id="0809b14">圣者憍陈如我常供养。报曰。汝若能于释种</a><a name="0809b15" id="0809b15">出家。明闲三藏辩才无碍。是大法师为供养</a><a name="0809b16" id="0809b16">者。仁等必当获殊胜福。彼便问曰。谁是释种</a><a name="0809b17" id="0809b17">具斯众德。报曰。圣者难陀即其人也。答曰我</a><a name="0809b18" id="0809b18">随教作。长者遂便以憍陈如供养回与难陀。</a><a name="0809b19" id="0809b19">如是诸余耆宿尊德所有供养。悉皆回与六</a><a name="0809b20" id="0809b20">众苾刍。尔时六众于日初分着衣持钵入城</a><a name="0809b21" id="0809b21">乞食。至施食家受诸饮食。饼果之类盛满角</a><a name="0809b22" id="0809b22">袋。并持饭钵还归住处。诸苾刍见问曰。袋中</a><a name="0809b23" id="0809b23">盛满何处将来。报言。愿我姊妹无病长寿。缘</a><a name="0809b24" id="0809b24">彼教化我得美食。诸苾刍曰。具寿合遣诸尼</a><a name="0809b25" id="0809b25">教化饮食而受用耶。答曰。据何不合。深诚应</a><a name="0809b26" id="0809b26">理。岂我不食自饿而死。少欲苾刍闻生嫌贱。</a><a name="0809b27" id="0809b27">云何苾刍令苾刍尼教化饮食而受用耶。以</a><a name="0809b28" id="0809b28">此因缘具白世尊。世尊乃至广为问答。为制</a><a name="0809b29" id="0809b29">学处应如是说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230809a.htm'><img src='up.gif' border=0></a>
<a href='T230809c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>