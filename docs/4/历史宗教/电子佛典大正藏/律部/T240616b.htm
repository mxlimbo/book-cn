<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0616b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷14)</font> 四波罗底提舍尼法 <font face='Arial'>T24, p0616b</h2></font><hr>
<span class='old'>
</a><a name="0616a28" id="0616a28"><p class='lg'>　　勿着于定心　　　勤修寂静处</a><br><a name="0616a29" id="0616a29">　　能救者无忧　　　常令念不失</span><br><a name="0616b01" id="0616b01">　　若人能惠施　　　福增怨自息</a><br><a name="0616b02" id="0616b02">　　修善除众恶　　　惑尽至涅槃　</p></a><a name="0616b03" id="0616b03"><p>勿着于定心者。劝勿放逸耽味于定。勤修</a><a name="0616b04" id="0616b04">寂静处者。谓是涅槃劝彼速令证入见谛。</a><a name="0616b05" id="0616b05">由见谛理是妙涅槃所生处故。能救者。谓</a><a name="0616b06" id="0616b06">是苾刍无忧。常令念不失者。显由见谛获</a><a name="0616b07" id="0616b07">斯果利。长无忧恼。假令证定暂得无忧。由</a><a name="0616b08" id="0616b08">定不能断烦恼故。由有烦恼。心不静息。念</a><a name="0616b09" id="0616b09">不圆满。于未来世忧恼还生。若见谛理更</a><a name="0616b10" id="0616b10">不复退。诸余烦恼渐次断除。次一行颂明</a><a name="0616b11" id="0616b11">见谛者。断余烦恼次第之义。初之三句明</a><a name="0616b12" id="0616b12">断欲界烦恼。除悭贪垢故。能行施等其福</a><a name="0616b13" id="0616b13">渐增。又于圣人清净尸罗及行忍等。息诸</a><a name="0616b14" id="0616b14">怨诤由上二地等持力故。能除欲界散乱</a><a name="0616b15" id="0616b15">恶心。惑尽至涅槃者。若三界惑尽业累俱</a><a name="0616b16" id="0616b16">亡。契会无生证涅槃乐</a><a name="0616b17" id="0616b17"><p>释迦牟尼佛出现于世。诸声闻众性多烦</a><a name="0616b18" id="0616b18">恼。造诸恶业。多行放逸不修善品。作少善</a><a name="0616b19" id="0616b19">时便生喜足。为三事故说其三颂。为遮恶</a><a name="0616b20" id="0616b20">行示善方便。令不忘念善品日增。于十二</a><a name="0616b21" id="0616b21">年中为无疱僧伽。说斯波罗底木叉略教</a><a name="0616b22" id="0616b22"><p class='lg'>　　一切恶莫作　　　一切善应修</a><br><a name="0616b23" id="0616b23">　　遍调于自心　　　是则诸佛教</a><br><a name="0616b24" id="0616b24">　　护身为善哉　　　能护语亦善</a><br><a name="0616b25" id="0616b25">　　护意为善哉　　　尽护最为善</a><br><a name="0616b26" id="0616b26">　　苾刍护一切　　　能解脱众苦</a><br><a name="0616b27" id="0616b27">　　善护于口言　　　亦善护于意</a><br><a name="0616b28" id="0616b28">　　身不作诸恶　　　常净三种业</a><br><a name="0616b29" id="0616b29">　　是则能随顺　　　大仙所行道　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240616a.htm'><img src='up.gif' border=0></a>
<a href='T240616c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>