<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0645b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷4)</font> 不与取学处第二之一 <font face='Arial'>T23, p0645b</h2></font><hr>
<span class='old'>
</a><a name="0645a28" id="0645a28">众僧。常令充足。上座憍陈如。亲自为王而作</a><a name="0645a29" id="0645a29">咒愿。愿大王所有资生受用珍玩。未有者令</span><a name="0645b01" id="0645b01">有。已有者常令增广。汝有货物合大路入城。</a><a name="0645b02" id="0645b02">今既夜行欲偷税直。我今岂得舍而不言。</a><a name="0645b03" id="0645b03">我当与汝作无利事。时彼商人惧而告曰。圣</a><a name="0645b04" id="0645b04">者。仁怀大慈愿见容恕。我于圣者不敢忘恩。</a><a name="0645b05" id="0645b05">报曰汝等欲何所作。答曰有少食直我当持</a><a name="0645b06" id="0645b06">奉。报曰汝若能与随汝意去。彼行稍远自相</a><a name="0645b07" id="0645b07">议曰。胜光大王所有税直我尚不与。况此邬</a><a name="0645b08" id="0645b08">波难陀无发秃人。我能还彼饮食直耶。即便</a><a name="0645b09" id="0645b09">夜入室罗伐城。旦诣廛中货易而去。时邬波</a><a name="0645b10" id="0645b10">难陀疾疾食竟。门前洗钵顾望四方。时有</a><a name="0645b11" id="0645b11">少年苾刍。见彼四顾。问曰。上座何故瞻视四</a><a name="0645b12" id="0645b12">方。报言具寿。我有知识商人。持诸货物入室</a><a name="0645b13" id="0645b13">罗伐城。我今望彼。少年报曰。上座食时彼人</a><a name="0645b14" id="0645b14">已去。时邬波难陀心生忿怒作如是念。我亦</a><a name="0645b15" id="0645b15">被欺彼无知人。以拳投刃以针刺石。我于彼</a><a name="0645b16" id="0645b16">辈所应作者当自知之。时彼贾人不久还来。</a><a name="0645b17" id="0645b17">同前捉得告言。我亦被汝之所调诳。白言圣</a><a name="0645b18" id="0645b18">者。我于前时有少急事。不遑就礼。愿重相</a><a name="0645b19" id="0645b19">容。前后之恩悉皆报谢。报言贤首。若实与</a><a name="0645b20" id="0645b20">者随汝意去。既去稍远同前议曰。胜光大王</a><a name="0645b21" id="0645b21">我不与税。岂秃沙门我能相与。邬波难陀作</a><a name="0645b22" id="0645b22">如是念。前已许我不来报恩。无更于今还复</a><a name="0645b23" id="0645b23">相诳。作是念已早起持钵。诣市廛内见彼</a><a name="0645b24" id="0645b24">商人。交易财贿现彼相貌。商人报曰。圣者。物</a><a name="0645b25" id="0645b25">未出手待交易讫。不敢违命愿且相容。贾人</a><a name="0645b26" id="0645b26">交易持货而去不过寺门。邬波难陀疾归住</a><a name="0645b27" id="0645b27">处。食讫洗钵广说如前。乃至商人已去。邬</a><a name="0645b28" id="0645b28">波难陀闻是语已。转增忿恨攘臂怒曰。无识</a><a name="0645b29" id="0645b29">小人更复调我。若更见者我当执缚。令彼终<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230645a.htm'><img src='up.gif' border=0></a>
<a href='T230645c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>