<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1459 根本说一切有部毗奈耶颂 0637a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1459 根本说一切有部毗奈耶颂</font> <font face='Arial'>(卷2)</font> 九十波逸底迦法 <font face='Arial'>T24, p0637a</h2></font><hr>
<span class='old'>
</a><br><a name="0636c28" id="0636c28">　　执食可蹲踞　　　对苾刍应告</a><br><a name="0636c29" id="0636c29">　　我作余食法　　　仁当忆念知</span><br><a name="0637a01" id="0637a01">　　彼人当取食　　　若二若三口</a><br><a name="0637a02" id="0637a02">　　语言持取去　　　随意可应餐</a><br><a name="0637a03" id="0637a03">　　若彼虽足食　　　然未离于座</a><br><a name="0637a04" id="0637a04">　　应就彼人前　　　作法皆如上</a><br><a name="0637a05" id="0637a05">　　彼人不合食　　　应告食人言</a><br><a name="0637a06" id="0637a06">　　将去任情餐　　　名第二余法</a><br><a name="0637a07" id="0637a07">　　若得非正食　　　谓是乳酪类</a><br><a name="0637a08" id="0637a08">　　薄粥薄糗等　　　并非成足食</a><br><a name="0637a09" id="0637a09">　　若竖匙不住　　　此名为薄粥</a><br><a name="0637a10" id="0637a10">　　指钩不见迹　　　谓薄糗应知</a><br><a name="0637a11" id="0637a11">　　若作足食想　　　及以生犹豫</a><br><a name="0637a12" id="0637a12">　　食便招本罪　　　便开地狱门</a><br><a name="0637a13" id="0637a13">　　若食虽未足　　　而为足食心</a><br><a name="0637a14" id="0637a14">　　及起疑意时　　　皆招恶作罪　</p></a><a name="0637a15" id="0637a15"><p>劝足食学处</a><a name="0637a16" id="0637a16"><p class='lg'>　　知他足食竟　　　不为余食法</a><br><a name="0637a17" id="0637a17">　　内怀于恶心　　　劝食便生罪</a><br><a name="0637a18" id="0637a18">　　知足食想疑　　　殷勤劝彼足</a><br><a name="0637a19" id="0637a19">　　欲令他犯过　　　当来苦自伤</a><br><a name="0637a20" id="0637a20">　　不应以双足　　　蹈于食叶上</a><br><a name="0637a21" id="0637a21">　　病者便非过　　　无病起讥嫌</a><br><a name="0637a22" id="0637a22">　　苾刍若无病　　　连鞋不应食</a><br><a name="0637a23" id="0637a23">　　病应抽出足　　　蹋鞋上非愆</a><br><a name="0637a24" id="0637a24">　　授食在背侧　　　或远或隔障</a><br><a name="0637a25" id="0637a25">　　及不仰手时　　　斯皆不成受</a><br><a name="0637a26" id="0637a26">　　授者立相近　　　当前无障隔</a><br><a name="0637a27" id="0637a27">　　皆须仰手受　　　极可用心请</a><br><a name="0637a28" id="0637a28">　　指食令安钵　　　如其堕叶盘</a><br><a name="0637a29" id="0637a29">　　此即名为受　　　无疑应可食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240636c.htm'><img src='up.gif' border=0></a>
<a href='T240637b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>