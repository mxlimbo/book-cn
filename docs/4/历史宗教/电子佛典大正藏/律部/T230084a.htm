<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0084a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷12)</font> 明九十波夜提法之一 <font face='Arial'>T23, p0084a</h2></font><hr>
<span class='old'>
</a><a name="0083c28" id="0083c28">尼。共期载一船上水下水。波逸提。除直渡。</a><a name="0083c29" id="0083c29">上水者逆流。下水者顺流。直渡者直到彼</span><a name="0084a01" id="0084a01">岸。是中犯者。若比丘与一比丘尼。共载一船</a><a name="0084a02" id="0084a02">上水。从一聚落至一聚落。波逸提。中道还者</a><a name="0084a03" id="0084a03">突吉罗。若无聚落。空地乃至一拘卢舍。波逸</a><a name="0084a04" id="0084a04">提中道还者突吉罗。下水亦如是。不犯者若</a><a name="0084a05" id="0084a05">不共期。若直渡。若欲直渡为水漂去。若直</a><a name="0084a06" id="0084a06">渡前岸崩堕。若漂失行具。船上下不犯(二十五竟)</a><a name="0084a07" id="0084a07"><p>佛在舍卫国。尔时诸比丘在屏处分衣。有一</a><a name="0084a08" id="0084a08">比丘。是偷兰难陀比丘尼知旧相识。数数</a><a name="0084a09" id="0084a09">共语亲善狎习。是比丘从分衣处出。偷兰难</a><a name="0084a10" id="0084a10">陀比丘尼见已问言。大德。从何处来。答言。</a><a name="0084a11" id="0084a11">从某处分衣来。汝所得衣分何似。答言</a><a name="0084a12" id="0084a12">好。比丘尼看已言实好问言。汝须是衣耶。比</a><a name="0084a13" id="0084a13">丘尼言。正使须者。我是女人薄福当何从得。</a><a name="0084a14" id="0084a14">时是比丘作是念是比丘尼作如是决定索。</a><a name="0084a15" id="0084a15">云何不与。即以衣与偷兰难陀比丘尼。时佛</a><a name="0084a16" id="0084a16">夏末月游行诸国。诸比丘皆着新衣。是比丘</a><a name="0084a17" id="0084a17">独着故衣。佛见已知而故问。汝何以独着故</a><a name="0084a18" id="0084a18">衣。比丘以是事向佛广说。佛知故问阿难。是</a><a name="0084a19" id="0084a19">比丘今与非亲里比丘尼衣耶。答言。实与世</a><a name="0084a20" id="0084a20">尊。佛以是事集比丘僧。种种因缘诃责。云何</a><a name="0084a21" id="0084a21">名比丘。与非亲里比丘尼衣。何以故。非亲里</a><a name="0084a22" id="0084a22">人不能问衣足不足。为更有无有得便直取。</a><a name="0084a23" id="0084a23">若亲里者。能问足不足。为更有无有。若无能</a><a name="0084a24" id="0084a24">自与。何况从索。佛种种因缘诃已。语诸比</a><a name="0084a25" id="0084a25">丘。以十利故。与诸比丘结戒。从今是戒应</a><a name="0084a26" id="0084a26">如是说。若比丘与非亲里比丘尼衣。波逸提。</a><a name="0084a27" id="0084a27">非亲里者。亲里。名母姊妹若女乃至七世</a><a name="0084a28" id="0084a28">因缘。异是名非亲里。衣者麻衣白麻衣赤麻</a><a name="0084a29" id="0084a29">衣刍摩衣翅夷罗衣憍施耶衣劫贝衣。波<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230083c.htm'><img src='up.gif' border=0></a>
<a href='T230084b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>