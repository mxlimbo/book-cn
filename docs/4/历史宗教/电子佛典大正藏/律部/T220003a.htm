<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0003a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷1)</font> 第一分初波罗夷法 <font face='Arial'>T22, p0003a</h2></font><hr>
<span class='old'>
</a><a name="0002c28" id="0002c28">是已。须提那须发自落袈裟着身钵盂在手。</a><a name="0002c29" id="0002c29">即成沙门得具足戒。出家未久。时世饥馑。</span><a name="0003a01" id="0003a01">诸比丘入城分卫者。都无所获。须提那在闲</a><a name="0003a02" id="0003a02">静处作是念。今此饥馑乞求难得。我所生处</a><a name="0003a03" id="0003a03">饮食丰乐。当将诸比丘还我本邑令得供养</a><a name="0003a04" id="0003a04">并福度彼。便从坐起。与诸比丘还到本邑住</a><a name="0003a05" id="0003a05">林树下。父母闻之。敕其妇言。汝可庄严。如吾</a><a name="0003a06" id="0003a06">子在家所好服饰。庄严既毕。父母将之。同诣</a><a name="0003a07" id="0003a07">彼林。时须提那。见父母来起迎问讯。父母语</a><a name="0003a08" id="0003a08">言。汝何用毁形在林树间。可还舍道在家修</a><a name="0003a09" id="0003a09">善。白父母言。不能舍道还就下贱。如是至三</a><a name="0003a10" id="0003a10">执心弥固。父母呜咽舍之还家。须提那妇。数</a><a name="0003a11" id="0003a11">日之中便有月水。即以白姑。姑欢喜言。是有</a><a name="0003a12" id="0003a12">子相。即敕庄严如前服饰。父母复将共诣彼</a><a name="0003a13" id="0003a13">林。时须提那问讯如上。父母复言。汝何用毁</a><a name="0003a14" id="0003a14">形在林树间。受此风露饥寒困苦。汝家财富</a><a name="0003a15" id="0003a15">天下所知。但我私宝积没人首。况父母物孰</a><a name="0003a16" id="0003a16">能量计。汝可还家恣意修善。现世受乐后享</a><a name="0003a17" id="0003a17">福庆。白父母言。如子所见五欲伤德欢乐如</a><a name="0003a18" id="0003a18">电忧苦延长。终不以此捐修梵行。如是至三</a><a name="0003a19" id="0003a19">答启弥厉。父母复言。尔虽吾子。今为释种。违</a><a name="0003a20" id="0003a20">我以道。夫复何言。但祖宗辍祠人伦情重。</a><a name="0003a21" id="0003a21">王宪嗣绝财物没官。吾备之矣。汝岂不知余</a><a name="0003a22" id="0003a22">愿所期在汝续种。汝其思之。吾言尽矣。时</a><a name="0003a23" id="0003a23">须提那闻诲。悲泣默然奉命。便与妇同归。在</a><a name="0003a24" id="0003a24">于本室三反行欲。乃有神降。时兜率陀大</a><a name="0003a25" id="0003a25">威德天命终受胎。尔时地神。告虚空神言。迦</a><a name="0003a26" id="0003a26">兰陀子。于未曾僧中作未曾有事。虚空神告</a><a name="0003a27" id="0003a27">四天王。四天王告忉利天。展转相告乃至</a><a name="0003a28" id="0003a28">梵天。其妇月满生子。聪达名曰续种。年大</a><a name="0003a29" id="0003a29">出家成阿罗汉。时须提那犯此恶已。即自悔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220002c.htm'><img src='up.gif' border=0></a>
<a href='T220003b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>