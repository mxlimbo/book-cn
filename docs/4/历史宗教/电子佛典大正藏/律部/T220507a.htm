<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0507a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷35)</font> 明威仪法之一 四提舍尼初 <font face='Arial'>T22, p0507a</h2></font><hr>
<span class='old'>
</a><a name="0506c28" id="0506c28">当随后行。回时不得先回。应在后面向右回。</a><a name="0506c29" id="0506c29">不得在淫女前经行摴蒱儿前估酒前屠肆</span><a name="0507a01" id="0507a01">前狱卒前杀人前。不得深邃处经行。当在不</a><a name="0507a02" id="0507a02">深不浅处经行。经行法应如是。若不如是越</a><a name="0507a03" id="0507a03">威仪法</a><a name="0507a04" id="0507a04"><p>佛住舍卫城。尔时六群比丘在禅房。中作骆</a><a name="0507a05" id="0507a05">驼坐。诸比丘以是因缘往白世尊。佛言。呼</a><a name="0507a06" id="0507a06">六群比丘来。来已问言。汝实尔不。答言实</a><a name="0507a07" id="0507a07">尔。佛言。从今日后。不得作骆驼坐。应加</a><a name="0507a08" id="0507a08">趺坐。若坐久寄极者。当互舒一脚。不得顿</a><a name="0507a09" id="0507a09">舒两脚。若起经行。不得覆头禅坊中坐。若</a><a name="0507a10" id="0507a10">老病得覆半头一耳。若屏处树下覆头无罪。</a><a name="0507a11" id="0507a11">和上阿阇梨上座前长老比丘若坐若立。</a><a name="0507a12" id="0507a12">不得坐。不得在淫女前乃至深邃处坐。当在</a><a name="0507a13" id="0507a13">不深不浅处坐比丘应如是坐。若不如是越</a><a name="0507a14" id="0507a14">威仪法</a><a name="0507a15" id="0507a15"><p>佛住舍卫城。尔时六群比丘伏卧仰卧左胁</a><a name="0507a16" id="0507a16">卧。诸比丘以是因缘往白世尊。佛言。呼是比</a><a name="0507a17" id="0507a17">丘来。来已问言。汝实尔不。答言实尔。佛言。</a><a name="0507a18" id="0507a18">从今已后。当如是卧。云何卧。不听饿鬼卧。不</a><a name="0507a19" id="0507a19">听阿修罗卧。不听贪欲人卧。若仰向者阿修</a><a name="0507a20" id="0507a20">罗卧。覆地者饿鬼卧。左胁卧者贪欲人卧。比</a><a name="0507a21" id="0507a21">丘应如师子兽王顾身卧。敷时不听左敷</a><a name="0507a22" id="0507a22">应右敷。头向衣架。不得以脚向和上阿阇</a><a name="0507a23" id="0507a23">梨长老比丘。不得初夜便唱言嘘极而卧。当</a><a name="0507a24" id="0507a24">正思惟自业。至中夜乃卧。以右胁着下如</a><a name="0507a25" id="0507a25">师子王卧。累两脚合口舌柱上龂。枕右手</a><a name="0507a26" id="0507a26">舒左手顺身上。不舍念慧思惟起想。不得眠</a><a name="0507a27" id="0507a27">至日出。至后夜当起正坐思惟已业。若夜恶</a><a name="0507a28" id="0507a28">眠不自觉转者无罪。若老病若右胁有痈疮</a><a name="0507a29" id="0507a29">无罪比丘卧法应如是。若不如是越威仪法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220506c.htm'><img src='up.gif' border=0></a>
<a href='T220507b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>