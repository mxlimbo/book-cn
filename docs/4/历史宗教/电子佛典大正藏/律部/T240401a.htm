<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0401a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷38)</font> 第八门第十子摄颂说涅槃之余 <font face='Arial'>T24, p0401a</h2></font><hr>
<span class='old'>
</a><a name="0400c28" id="0400c28">行。于时空中天雨嗢钵罗华拘物头华钵头</a><a name="0400c29" id="0400c29">摩华分陀利华。沉水末香栴檀末香。多揭</span><a name="0401a01" id="0401a01">罗多摩罗末香。及曼陀罗华等。诸天伎乐百</a><a name="0401a02" id="0401a02">千万种。于虚空中一时俱奏。诸天华盖其从</a><a name="0401a03" id="0401a03">如云。并散天衣有盈亿数。时拘尸那城诸壮</a><a name="0401a04" id="0401a04">士等各相谓曰。天供养已我等应为。时诸壮</a><a name="0401a05" id="0401a05">士及余一切贵贱男女。营办香华威仪严肃。</a><a name="0401a06" id="0401a06">百千万种不可胜纪。恭敬供养随从金棺。城</a><a name="0401a07" id="0401a07">中而过度金沙河至系冠制底。所散之华积</a><a name="0401a08" id="0401a08">至于膝。于时有一外道梵志。闻佛灭度诣娑</a><a name="0401a09" id="0401a09">罗林。持华数茎还波波聚落。于其中路逢</a><a name="0401a10" id="0401a10">大迦摄波。与五百弟子威仪整肃。将诣双</a><a name="0401a11" id="0401a11">林礼大师足。遇见外道问言。汝从何来欲向</a><a name="0401a12" id="0401a12">何处。外道答曰。我从拘尸那来。将诣波波聚</a><a name="0401a13" id="0401a13">落。迦摄波知而故问。汝从彼来。知我大师释</a><a name="0401a14" id="0401a14">迦牟尼如来四大安不。外道答言。我从彼来。</a><a name="0401a15" id="0401a15">亲见大德乔答摩已入涅槃。经今七日自灭</a><a name="0401a16" id="0401a16">度来。所有人天皆以香华种种威仪。具申供</a><a name="0401a17" id="0401a17">养遗身舍利。我从彼会得此华来。大迦摄波</a><a name="0401a18" id="0401a18">所将五百人中。有一莫诃罗苾刍。禀性愚痴</a><a name="0401a19" id="0401a19">不辩好恶。闻外道语遂出粗言。快哉乐哉</a><a name="0401a20" id="0401a20">我等从今。免被拘制于诸戒律。云此应作此</a><a name="0401a21" id="0401a21">不应作。此事皆息自今已后。能持不持皆由</a><a name="0401a22" id="0401a22">于我可行者行不须者弃。时彼老叟出此语</a><a name="0401a23" id="0401a23">时。空中诸天闻其非法。即以神力掩蔽声响</a><a name="0401a24" id="0401a24">不令人闻。唯迦摄波领知斯语。是时尊者为</a><a name="0401a25" id="0401a25">教诲彼故。即于道傍暂时停歇。与众俱坐告</a><a name="0401a26" id="0401a26">言。诸具寿。世间诸行皆悉无常。体不坚牢</a><a name="0401a27" id="0401a27">是难委信。不得久存并归散灭。宜起厌离勿</a><a name="0401a28" id="0401a28">生爱着。且止斯事我等速往。见佛全身各并</a><a name="0401a29" id="0401a29">前进。时诸壮士并四众等。先用叠絮裹如来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240400c.htm'><img src='up.gif' border=0></a>
<a href='T240401b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>