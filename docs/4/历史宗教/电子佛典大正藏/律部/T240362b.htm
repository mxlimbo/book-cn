<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0362b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷31)</font> 第六门第四子摄之余明佛从天下等事 <font face='Arial'>T24, p0362b</h2></font><hr>
<span class='old'>
</a><a name="0362a28" id="0362a28">我小子爱儿被他盗去。莫知何在愿见施我。</a><a name="0362a29" id="0362a29">多闻天曰。姊妹。不须忧恼自作癫狂。汝今</span><a name="0362b01" id="0362b01">且观近汝家室。昼日游处谁来居止。答言大</a><a name="0362b02" id="0362b02">将军。沙门乔答摩在彼而住。报曰若如是者。</a><a name="0362b03" id="0362b03">宜可速往彼世尊所而作归向。彼当令汝得</a><a name="0362b04" id="0362b04">见爱儿。彼闻斯语情生欢喜。如死再生还来</a><a name="0362b05" id="0362b05">本处。遥见世尊三十二相八十种好庄严其</a><a name="0362b06" id="0362b06">身。圆明赫奕超日千光如妙宝山。深生渴仰</a><a name="0362b07" id="0362b07">忧恼悉除情同得子。既至佛所顶礼佛足。退</a><a name="0362b08" id="0362b08">坐一面白言世尊。我久离别小子爱儿。唯愿</a><a name="0362b09" id="0362b09">慈悲令我得见。佛告诃利底药叉女。汝有</a><a name="0362b10" id="0362b10">几子。答言我有五百儿。佛言诃利底五百子</a><a name="0362b11" id="0362b11">中。一子若无有何所苦。答言世尊。我若今</a><a name="0362b12" id="0362b12">日不见爱儿。必吐热血而取命终。佛言诃利</a><a name="0362b13" id="0362b13">底。五百子中不见一儿受如是苦。况他一子</a><a name="0362b14" id="0362b14">汝偷取食此苦如何。答言此苦倍多于我。佛</a><a name="0362b15" id="0362b15">言诃利底。汝既审知爱别离苦。云何食他</a><a name="0362b16" id="0362b16">男女耶。答言唯愿世尊。示诲于我。佛言诃</a><a name="0362b17" id="0362b17">利底。可受我戒。王舍城中现在人众皆施无</a><a name="0362b18" id="0362b18">畏。若能如是。不起此坐得见爱儿。答言世尊。</a><a name="0362b19" id="0362b19">我从今已去依佛教敕。王舍城中现在诸人</a><a name="0362b20" id="0362b20">皆施无畏作是语已。时佛令彼得见爱儿。于</a><a name="0362b21" id="0362b21">时诃利底归依如来请受禁戒。城中人众皆</a><a name="0362b22" id="0362b22">得安乐离诸忧恼。时诃利底母亲于佛所。受</a><a name="0362b23" id="0362b23">三归依并五学处。不杀生乃至不饮酒。前白</a><a name="0362b24" id="0362b24">佛言。世尊。我及诸儿从今已去何所食啖。佛</a><a name="0362b25" id="0362b25">言善女。汝不须忧。于赡部洲所有我诸声闻</a><a name="0362b26" id="0362b26">弟子。每于食次出众生食。并于行末设食一</a><a name="0362b27" id="0362b27">盘。呼汝名字并诸儿子。皆令饱食永无饥</a><a name="0362b28" id="0362b28">苦。若复有余现在众生。及江山海处诸鬼</a><a name="0362b29" id="0362b29">神等。而应食者。皆悉运心令其饱足。佛告<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240362a.htm'><img src='up.gif' border=0></a>
<a href='T240362c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>