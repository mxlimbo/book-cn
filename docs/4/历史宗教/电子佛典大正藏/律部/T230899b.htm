<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0899b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷49)</font> 四波罗底提舍尼法 从非亲尼受食学处第一 <font face='Arial'>T23, p0899b</h2></font><hr>
<span class='old'>
</a><a name="0899a28" id="0899a28">时有外道俗人。见已作如是议。我闻青莲花</a><a name="0899a29" id="0899a29">离欲得果。如何今时见释迦子颜容端正。起</span><a name="0899b01" id="0899b01">欲染心投身躄地。时诸苾刍闻共讥嫌。以事</a><a name="0899b02" id="0899b02">白佛。佛言。我今为诸苾刍制其学处。乃至应</a><a name="0899b03" id="0899b03">如是说</a><a name="0899b04" id="0899b04"><p>若复苾刍于村路中。从非亲苾刍尼自手受</a><a name="0899b05" id="0899b05">食食。是苾刍应还村外住处。诣诸苾刍所各</a><a name="0899b06" id="0899b06">别告言。大德。我犯对说恶法。是不应为。今对</a><a name="0899b07" id="0899b07">说悔。是名对说法</a><a name="0899b08" id="0899b08"><p>若复苾刍者谓邬波难陀。余义乃至非亲并</a><a name="0899b09" id="0899b09">如上说。苾刍尼者谓在此法中。村路中者谓</a><a name="0899b10" id="0899b10">在途中。自手者亲自受取。食者谓是二五啖</a><a name="0899b11" id="0899b11">嚼之类。又食者吞咽入喉。是苾刍者谓犯过</a><a name="0899b12" id="0899b12">人。村外住处者谓至寺处。诣苾刍所者谓寺</a><a name="0899b13" id="0899b13">中人。各别告者谓别别对说。我犯恶法者。谓</a><a name="0899b14" id="0899b14">不善法所不应为发言告白。此中犯者。若</a><a name="0899b15" id="0899b15">苾刍于非亲尼作非亲想疑。于村巷中自手</a><a name="0899b16" id="0899b16">受取五啖五嚼而食咽者。皆得对说罪。若是</a><a name="0899b17" id="0899b17">亲尼作非亲想疑。得恶作罪。无犯者广如上</a><a name="0899b18" id="0899b18">说</a><a name="0899b19" id="0899b19"><p><b>　　<A NAME="n644"></A>受苾刍尼指授食学处第二</b></a><a name="0899b20" id="0899b20"><p>佛在室罗伐城给孤独园。时遭俭岁乞食难</a><a name="0899b21" id="0899b21">得。六众苾刍被饥所苦。往十二众苾刍尼处。</a><a name="0899b22" id="0899b22">时彼见已便请小食。六众不受。告言。诸妹。汝</a><a name="0899b23" id="0899b23">若请我及诸大众正食之时。汝当指授令彼</a><a name="0899b24" id="0899b24">施主多与我等美好饮食。我当食之。时有施</a><a name="0899b25" id="0899b25">主。请佛及僧就舍而食。诸苾刍往。世尊不去。</a><a name="0899b26" id="0899b26">为制戒故。众僧食时吐罗难陀尼告施主曰。</a><a name="0899b27" id="0899b27">此圣者难陀是释迦子舍俗出家。善闲三藏</a><a name="0899b28" id="0899b28">是大法师。可多与美好饮食。并余五人悉皆</a><a name="0899b29" id="0899b29">赞叹。时彼施主于六人处数倍多与。令诸苾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230899a.htm'><img src='up.gif' border=0></a>
<a href='T230899c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>