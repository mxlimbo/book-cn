<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0804a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷32)</font> 九十波逸底迦法 教授苾刍尼至日暮学处第二十二 <font face='Arial'>T23, p0804a</h2></font><hr>
<span class='old'>
</a><a name="0803c28" id="0803c28">在一面坐。求请教授宣扬妙法。时难铎迦即</a><a name="0803c29" id="0803c29">以圆满句义。美妙言辞为其说法。听者忘疲</span><a name="0804a01" id="0804a01">遂至日暮。诸尼方去即至门所。城门已闭。</a><a name="0804a02" id="0804a02">时诸尼众唤为开门。守门者曰。门已关讫。尼</a><a name="0804a03" id="0804a03">复告曰。汝父敬信何因遮我。当为我开。报云</a><a name="0804a04" id="0804a04">门钥已付王家。无由能得。时诸尼众既不得</a><a name="0804a05" id="0804a05">入。遂相告曰。去斯不远有空园林。可共投宿。</a><a name="0804a06" id="0804a06">如世尊说虽居树下亦依次共分。彼便依次</a><a name="0804a07" id="0804a07">而分与之此是圣者某甲树。此是某甲地。便</a><a name="0804a08" id="0804a08">作諠声令外闻彻。时有五百盗贼。欲至城傍</a><a name="0804a09" id="0804a09">而为偷窃。闻彼尼声便相告曰。未可近城。且</a><a name="0804a10" id="0804a10">当劫此诸老宫人。时莲华色尼观知贼至。便</a><a name="0804a11" id="0804a11">作是念。勿令群贼劫同梵行现可恶相。我当</a><a name="0804a12" id="0804a12">观察。勿使由此諠声生他不信。观见五百群</a><a name="0804a13" id="0804a13">贼欲来窃盗。遂化作毗卢宅家军兵鼓声四</a><a name="0804a14" id="0804a14">合。贼相告曰。此是王军四面围合。必当杀我</a><a name="0804a15" id="0804a15">命在须臾。我等宜应四窜逃走。贼既散已时</a><a name="0804a16" id="0804a16">莲花色尼告诸尼曰。姊妹有五百群贼夜闻</a><a name="0804a17" id="0804a17">语声欲来相劫。我以神力令其逃窜。汝等宜</a><a name="0804a18" id="0804a18">应小声分布。即于此宿旦乃入城。时婆罗门</a><a name="0804a19" id="0804a19">居士等见苾刍尼从外入来。便生讥谤作如</a><a name="0804a20" id="0804a20">是语。沙门释子大有妙法。男女杂居而修净</a><a name="0804a21" id="0804a21">行。少欲苾刍闻生嫌耻。即以此缘具白世尊。</a><a name="0804a22" id="0804a22">世尊集诸苾刍告难铎迦曰。汝实教授尼时</a><a name="0804a23" id="0804a23">乃至日暮耶。答言实尔。世尊种种呵责不知</a><a name="0804a24" id="0804a24">时宜不寂静者。赞叹知时能修寂静。告诸苾</a><a name="0804a25" id="0804a25">刍曰。我今制其学处应如是说</a><a name="0804a26" id="0804a26"><p>若复苾刍虽被众差教诫苾刍尼。乃至日没</a><a name="0804a27" id="0804a27">时而教诫者。波逸底迦</a><a name="0804a28" id="0804a28"><p>若复苾刍者谓难铎迦。余义如上。被众差者</a><a name="0804a29" id="0804a29">谓以白二。教诫者谓以三学法而教诫之。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230803c.htm'><img src='up.gif' border=0></a>
<a href='T230804b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>