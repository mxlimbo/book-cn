<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0658c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷7)</font> 断人命学处第三 <font face='Arial'>T23, p0658c</h2></font><hr>
<span class='old'>
</a><a name="0658b28" id="0658b28">我父于母不能止遏。还复踵前苦治于我。今</a><a name="0658b29" id="0658b29">可舍出家。便至父所白言。继亲于我不垂愍</span><a name="0658c01" id="0658c01">念。父虽止遏尚不慈怜。今欲出家愿见听许。</a><a name="0658c02" id="0658c02">岂能于此受苦命终。长者便念我此后妇为</a><a name="0658c03" id="0658c03">性不仁。虽频劝诫仍不悛改。从彼出家冀全</a><a name="0658c04" id="0658c04">其命。便告子曰。我今放汝随意出家。蒙父许</a><a name="0658c05" id="0658c05">已往逝多林。投一苾刍而请出家。时彼苾刍</a><a name="0658c06" id="0658c06">与出家已。并授圆具告言。具寿凡出家人有</a><a name="0658c07" id="0658c07">二种业。所谓禅诵。我比修定。汝乐何业。白</a><a name="0658c08" id="0658c08">言。邬波驮耶我乐读诵。报曰善哉汝学三藏。</a><a name="0658c09" id="0658c09">彼便生念三藏教法文义深广。我之本师心乐</a><a name="0658c10" id="0658c10">静虑。谁当于此教授我耶。我今宜可别往他</a><a name="0658c11" id="0658c11">处。白师曰。欲往他方习学三藏。报言甚善随</a><a name="0658c12" id="0658c12">汝意去。时彼弟子辞往他方。遍学三藏博通</a><a name="0658c13" id="0658c13">文义。为大法师词辩分明演说无碍。便自思</a><a name="0658c14" id="0658c14">念。如世尊说父母于子有大劬劳。护持长养</a><a name="0658c15" id="0658c15">资以乳哺。赡部洲中教示我者最为第一。假</a><a name="0658c16" id="0658c16">使其子左肩担父右肩担母。经于百年不生</a><a name="0658c17" id="0658c17">疲倦。或满大地末尼真珠琉璃珂贝璧玉珊</a><a name="0658c18" id="0658c18">瑚金银马瑙牟萨罗宝赤珠右旋。如是诸珍咸</a><a name="0658c19" id="0658c19">持供养令受安乐。虽作此事亦未能报父母</a><a name="0658c20" id="0658c20">之恩。若父母无信心者令住正信。若无戒者</a><a name="0658c21" id="0658c21">令持禁戒。若性悭者令行惠施。无智慧者令</a><a name="0658c22" id="0658c22">起智慧。子能如是于父母处劝喻策励。令安</a><a name="0658c23" id="0658c23">住者方曰报恩。然而我父于三宝中未生信</a><a name="0658c24" id="0658c24">敬。我今宜往为说法要。便持衣钵往室罗伐</a><a name="0658c25" id="0658c25">城。渐次游行既至本国住逝多林。名称普闻</a><a name="0658c26" id="0658c26">众人赞仰。彼长者子既出家已。便游他国博</a><a name="0658c27" id="0658c27">通三藏还逝多林。时彼长者既闻此说心生</a><a name="0658c28" id="0658c28">欢慰。我子出家远游他国遍闲三藏。今得旋</a><a name="0658c29" id="0658c29">归住逝多林。我今宜往共申喜庆。即便往诣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230658b.htm'><img src='up.gif' border=0></a>
<a href='T230659a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>