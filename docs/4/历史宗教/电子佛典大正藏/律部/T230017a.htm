<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0017a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷3)</font> 明十三僧残法之初 <font face='Arial'>T23, p0017a</h2></font><hr>
<span class='old'>
</a><a name="0016c28" id="0016c28">缘。与众女说法示教利喜。头面礼足还去。不</a><a name="0016c29" id="0016c29">久诸比丘以是因缘向佛广说。佛以是事集比</span><a name="0017a01" id="0017a01">丘僧。知而故问迦留陀夷。汝实作是事不。答</a><a name="0017a02" id="0017a02">言。实作世尊。佛以种种因缘呵责。汝所作事</a><a name="0017a03" id="0017a03">非沙门法。不随顺道不清净行。出家之人所</a><a name="0017a04" id="0017a04">不应作。汝痴人不知。我以种种因缘呵欲欲</a><a name="0017a05" id="0017a05">想。种种因缘赞叹离欲除灭欲热。我常说法</a><a name="0017a06" id="0017a06">教人离欲。汝尚不应生心。何况乃作起欲恚</a><a name="0017a07" id="0017a07">痴结缚根本不净恶业。佛种种因缘呵已语</a><a name="0017a08" id="0017a08">诸比丘。以十利故与诸比丘结戒。从今是戒</a><a name="0017a09" id="0017a09">应如是说。若比丘欲盛变心在女人前赞叹</a><a name="0017a10" id="0017a10">以身供养作如是言。汝能以身供养我等</a><a name="0017a11" id="0017a11">持戒行善梵行人者。诸供养中第一供养。僧</a><a name="0017a12" id="0017a12">伽婆尸沙。以身供养者。比丘语女言。汝能</a><a name="0017a13" id="0017a13">以身作淫欲供养者。诸供养中第一供养。持</a><a name="0017a14" id="0017a14">戒者。大戒律法尽能受持。行善者。正见忍辱</a><a name="0017a15" id="0017a15">故。梵行者。二身不共会故。是中犯者有九种。</a><a name="0017a16" id="0017a16">谓上大胜巧善妙福好快。上者。若比丘语女</a><a name="0017a17" id="0017a17">人言。汝能以身作淫欲供养我等持戒人者。</a><a name="0017a18" id="0017a18">诸供养中是上供养。僧伽婆尸沙。若语女人</a><a name="0017a19" id="0017a19">言。汝能以身作淫欲供养行善人者。是上供</a><a name="0017a20" id="0017a20">养。僧伽婆尸沙。若语女人言。汝能以身作淫</a><a name="0017a21" id="0017a21">欲供养梵行人者。是上供养。僧伽婆尸沙。若</a><a name="0017a22" id="0017a22">语女人言。汝能以身供养持戒行善人。持戒</a><a name="0017a23" id="0017a23">梵行人。行善梵行人。持戒行善梵行人者。是</a><a name="0017a24" id="0017a24">上供养僧伽婆尸沙。若比丘语女人言。汝能</a><a name="0017a25" id="0017a25">以身作淫欲供养不大持戒人者。是上供养</a><a name="0017a26" id="0017a26">僧伽婆尸沙。若语女人言。汝能以身作淫欲</a><a name="0017a27" id="0017a27">供养不大行善人者。是上供养僧伽婆尸沙。</a><a name="0017a28" id="0017a28">若语女人言。汝能以身作淫欲供养不大修</a><a name="0017a29" id="0017a29">梵行人。是上供养僧伽婆尸沙。若比丘语女<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230016c.htm'><img src='up.gif' border=0></a>
<a href='T230017b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>