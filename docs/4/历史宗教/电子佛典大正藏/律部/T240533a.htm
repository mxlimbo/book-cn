<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0533a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷2)</font> <font face='Arial'>T24, p0533a</h2></font><hr>
<span class='old'>
</a><a name="0532c24" id="0532c24">胜故。又被他烦恼所摧胜故。出家近圆为除</a><a name="0532c25" id="0532c25">烦恼。今破禁戒返被降伏。言不应共住者。谓</span><a name="0533a01" id="0533a01">此犯人法食两事永无其分。譬若死尸。故云</a><a name="0533a02" id="0533a02">不共住。有是波罗市迦非不共住。应为四句。</a><a name="0533a03" id="0533a03">第一句者。谓不还果。于他胜因所有烦恼并</a><a name="0533a04" id="0533a04">降胜故。名他胜人。第二句者。谓众与作舍置</a><a name="0533a05" id="0533a05">等法治罚之人。第三句者。谓鄙恶类造颠坠</a><a name="0533a06" id="0533a06">法。第四句者。住本苾刍。又释。若者是总相说</a><a name="0533a07" id="0533a07">遍一切处。此中若声局在苾刍。是同依释。由</a><a name="0533a08" id="0533a08">得波罗市迦显非余故。言复者。是次后义。谓</a><a name="0533a09" id="0533a09">最初人虽作非犯已后方犯。是故言复。言苾</a><a name="0533a10" id="0533a10">刍者。谓近圆时身无障法。僧伽界分及以作</a><a name="0533a11" id="0533a11">法并无过失。方得名曰善受近圆。是真苾刍。</a><a name="0533a12" id="0533a12">言与者。显共伴义。苾刍之声。于先犯重等。亦</a><a name="0533a13" id="0533a13">有此名。为欲简别故。云苾刍。同得设更重</a><a name="0533a14" id="0533a14">受。虽非同得而有苾刍之名。颇有苾刍作不</a><a name="0533a15" id="0533a15">净行。非犯波罗市迦耶。有谓是先时犯重人</a><a name="0533a16" id="0533a16">等。又苾刍者。非是尼等。由其学处不同增减</a><a name="0533a17" id="0533a17">异故。若尔尼转根后便成苾刍。如何乃言不</a><a name="0533a18" id="0533a18">同学处。谓由根转舍不共学同苾刍故。学者</a><a name="0533a19" id="0533a19">三学。谓增上戒增上心增上慧。此中学者意</a><a name="0533a20" id="0533a20">明戒学。得者是已得义。如作羯磨未了之时。</a><a name="0533a21" id="0533a21">设其有犯不成他胜。言不舍学处者。谓无舍</a><a name="0533a22" id="0533a22">缘故。言不舍。舍缘有四。谓舍二形生命终</a><a name="0533a23" id="0533a23">并断善。岂非护断。即非同得。上同得言已彰</a><a name="0533a24" id="0533a24">其义。何烦更说。不舍学言先舍后受。亦名同</a><a name="0533a25" id="0533a25">得。此虽同得。非犯学者。由其舍故。然须不舍</a><a name="0533a26" id="0533a26">简别犯人。此意双显故。无有过。学羸不自</a><a name="0533a27" id="0533a27">说者。谓于学处无力能持名曰学羸。内总不</a><a name="0533a28" id="0533a28">言故。云不说。此据缘起相从故来。作不净</a><a name="0533a29" id="0533a29">行者。行谓圣道净。即涅槃由八正行。方能证<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240532c.htm'><img src='up.gif' border=0></a>
<a href='T240533b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>