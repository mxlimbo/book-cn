<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0044a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷10)</font> [<a href='javascript:showpic("images/001244.gif")'>仁-二+尔</a>]罗步提缘 <font face='Arial'>T24, p0044a</h2></font><hr>
<span class='old'>
</a><a name="0043c28" id="0043c28">界。不取别界。所谓眼耳鼻舌身根。何者界处</a><a name="0043c29" id="0043c29">摄。何者依处。佛言。婆罗门。若此五根。种</span><a name="0044a01" id="0044a01">种界处。各取本界。而不取别。所谓眼界。乃至</a><a name="0044a02" id="0044a02">身界。是诸根等。意能摄受。然此五根。以意为</a><a name="0044a03" id="0044a03">依止。婆罗门曰。意复以何为依止。佛言。以念</a><a name="0044a04" id="0044a04">为依止。婆罗门曰。念以何为依止。佛言。以四</a><a name="0044a05" id="0044a05">念处为依止。又问。四念处以何为依止。佛言。</a><a name="0044a06" id="0044a06">七觉支为依止。又问。七觉支以何为依止。佛</a><a name="0044a07" id="0044a07">言。明解脱为依止。又问。明解脱以何为依止。</a><a name="0044a08" id="0044a08">佛言。涅槃为依止。又问。涅槃以何为依止。</a><a name="0044a09" id="0044a09">佛言。婆罗门。汝今所问。此事深远。汝不能到</a><a name="0044a10" id="0044a10">彼边际涅槃。我今所修梵行。正断苦故。尽诸</a><a name="0044a11" id="0044a11">苦际</a><a name="0044a12" id="0044a12"><p>尔时邬陀延婆罗门大长者闻世尊语已。心</a><a name="0044a13" id="0044a13">生欢喜。从坐而起。辞佛而去。时彼长者作如</a><a name="0044a14" id="0044a14">是念。如何于彼。而作损害。其长者昔闻有人</a><a name="0044a15" id="0044a15">以食。供养世尊。及声闻众。便即发愿。心有所</a><a name="0044a16" id="0044a16">求。悉皆获得。作是念已。还来佛所。整理衣</a><a name="0044a17" id="0044a17">服。合掌顶礼。而即白言。唯愿世尊。及苾刍</a><a name="0044a18" id="0044a18">众。明日晨朝。于我家中。愿受饭食。广如上</a><a name="0044a19" id="0044a19">说。是时长者知世尊食讫。洗手收钵已。于</a><a name="0044a20" id="0044a20">世尊前。即取小座而坐。便念恶愿。此辈沙门</a><a name="0044a21" id="0044a21">乔答摩。及诸弟子。食我饭者。与我作牛。尔时</a><a name="0044a22" id="0044a22">世尊知邬陀延心之所念。而即告曰。婆罗门。</a><a name="0044a23" id="0044a23">汝心违法。终不能成。此诸苾刍。已尽后有。汝</a><a name="0044a24" id="0044a24">今可更别发余愿。尔时世尊说施咒愿已。从</a><a name="0044a25" id="0044a25">座而去。还至本住处。在苾刍前。敷座而坐。告</a><a name="0044a26" id="0044a26">诸苾刍。彼邬陀延为求耶愿。而生恶心。汝</a><a name="0044a27" id="0044a27">等食已。宜可速说先佛伽他。使彼耶愿勿</a><a name="0044a28" id="0044a28">得成就。时诸苾刍说伽他已</a><a name="0044a29" id="0044a29"><p>尔时世尊。夜分已尽。于清旦时。入邬陀延聚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240043c.htm'><img src='up.gif' border=0></a>
<a href='T240044b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>