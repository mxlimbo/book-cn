<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0659c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷7)</font> 断人命学处第三 <font face='Arial'>T23, p0659c</h2></font><hr>
<span class='old'>
</a><a name="0659b28" id="0659b28">曰。不须警觉。我为大家于长者腹中按出恶</a><a name="0659b29" id="0659b29">鬼。由斯暂得安隐眠睡。时长者妇遂作是念。</span><a name="0659c01" id="0659c01">我试观察此之恶鬼其状如何。举衾视之见</a><a name="0659c02" id="0659c02">已命过。便作是念。非是我夫自断其命。定</a><a name="0659c03" id="0659c03">是前妻之子解三藏者。由彼为其说如是法。</a><a name="0659c04" id="0659c04">父勿忧虑。所以者何。父今因我为善知识故。</a><a name="0659c05" id="0659c05">归佛法僧受五学处。布施持戒广修诸福。舍</a><a name="0659c06" id="0659c06">此苦身当生善道。天堂解脱如隔轻幔。今既</a><a name="0659c07" id="0659c07">身死必得生天。苾刍若来我当共活。所有家</a><a name="0659c08" id="0659c08">务令其检校。作是念已忧苦缠怀。具饰凶仪</a><a name="0659c09" id="0659c09">送尸林野。焚烧事毕忧恨而住。时三藏子闻</a><a name="0659c10" id="0659c10">父身亡便作是念。一切诸行皆悉无常。我今</a><a name="0659c11" id="0659c11">宜往为彼继亲宣说法要。既至家已。其母遥</a><a name="0659c12" id="0659c12">见即便骂言。汝前妇儿今得来至。由解三藏</a><a name="0659c13" id="0659c13">说生天法令父命终。今可还家与我共活。所</a><a name="0659c14" id="0659c14">有家务汝并知之。时彼苾刍闻是语已。心怀</a><a name="0659c15" id="0659c15">愧耻舍之而去。便生悔恨作如是念。岂非我</a><a name="0659c16" id="0659c16">今是劝死耶。即以此事告诸苾刍。诸苾刍白</a><a name="0659c17" id="0659c17">佛。佛言。诸苾刍彼苾刍无犯。然诸苾刍不应</a><a name="0659c18" id="0659c18">对彼重病人前说如是法。能令病者闻已乐</a><a name="0659c19" id="0659c19">死。若苾刍说如是法。令彼病人欲求死者得</a><a name="0659c20" id="0659c20">越法罪。此是缘起未制学处</a><a name="0659c21" id="0659c21"><p>佛在广严城胜慧河侧娑罗雉林。为诸苾刍</a><a name="0659c22" id="0659c22">说不净观赞修不净观。汝诸苾刍应修不净</a><a name="0659c23" id="0659c23">观。由于此观修习多修习故得大果利。如世</a><a name="0659c24" id="0659c24">尊说教诸苾刍。修不净观得大果利。时诸苾</a><a name="0659c25" id="0659c25">刍便修不净观。既修习已于脓血身深生厌</a><a name="0659c26" id="0659c26">患。或持刀自杀或服毒药。或以绳自缢或自</a><a name="0659c27" id="0659c27">坠高崖。或展转相害。有一苾刍于脓血身深</a><a name="0659c28" id="0659c28">生厌离。便往诣彼鹿杖梵志沙门所作如是</a><a name="0659c29" id="0659c29">言。汝来贤首与汝衣钵。当断我命。是时梵志<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230659b.htm'><img src='up.gif' border=0></a>
<a href='T230660a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>