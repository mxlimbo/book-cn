<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0290b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷7)</font> 二不定法初 <font face='Arial'>T22, p0290b</h2></font><hr>
<span class='old'>
</a><a name="0290a28" id="0290a28">何所说。优陀夷言。我见鹿母与男子露处共</a><a name="0290a29" id="0290a29">坐语。毗舍佉鹿母言。何等男子。答言。我非</span><a name="0290b01" id="0290b01">男子耶。毗舍佉母言。我是俗人共男子坐。</a><a name="0290b02" id="0290b02">佛法所听。尊是沙门应自防护。云何尔耶。</a><a name="0290b03" id="0290b03">优陀夷言。汝处处恼我。作是语已。即便起去。</a><a name="0290b04" id="0290b04">时毗舍佉母即以是事白诸比丘。诸比丘以</a><a name="0290b05" id="0290b05">是事。具白世尊。佛言。唤优陀夷来。即便唤</a><a name="0290b06" id="0290b06">来。佛问优陀夷。汝实尔不。答言。实尔世尊。佛</a><a name="0290b07" id="0290b07">告优陀夷。此是恶事。汝愚痴人。俗人尚知出</a><a name="0290b08" id="0290b08">家宜法应行不应行。汝出家人而更不知坐</a><a name="0290b09" id="0290b09">起言语。应与不应与。汝常不闻世尊种种</a><a name="0290b10" id="0290b10">因缘呵责随顺淫欲赞叹离欲耶。汝今云何</a><a name="0290b11" id="0290b11">作此恶事。此非法非律。非如佛教。不可以是</a><a name="0290b12" id="0290b12">长养善法。佛告诸比丘。依止舍卫城比丘皆</a><a name="0290b13" id="0290b13">悉令集。集已。尔时世尊以是因缘。向诸比丘</a><a name="0290b14" id="0290b14">广说摔患事。起种种因缘。呵责过患。起已为</a><a name="0290b15" id="0290b15">诸比丘随顺说法。有十事利益故。如来应供</a><a name="0290b16" id="0290b16">正遍知为诸弟子制戒。立说波罗提木叉法。</a><a name="0290b17" id="0290b17">何等十。一者摄僧故。二者极摄僧故。三者令</a><a name="0290b18" id="0290b18">僧安乐故。四者折伏无羞人故。五者有惭愧</a><a name="0290b19" id="0290b19">者得安乐住故。六者不信者令信故。七者</a><a name="0290b20" id="0290b20">已信者增益信故。八者于现法中得漏尽故。</a><a name="0290b21" id="0290b21">九者未生诸漏令不生故。十者正法得久住</a><a name="0290b22" id="0290b22">为诸天世人开甘露施门故。是名十。如来</a><a name="0290b23" id="0290b23">应供正遍知为诸弟子制戒。未闻者闻。已闻</a><a name="0290b24" id="0290b24">者当重闻。若比丘与女人独屏覆处。可淫处</a><a name="0290b25" id="0290b25">坐。可信优婆夷。于三法中一一法说。若波</a><a name="0290b26" id="0290b26">罗夷。若僧伽婆尸沙。若波夜提。比丘自言。</a><a name="0290b27" id="0290b27">我坐是处。三法中一一如法治。若波罗夷。若</a><a name="0290b28" id="0290b28">僧伽婆尸沙。若波夜提。应随可信优婆夷。所</a><a name="0290b29" id="0290b29">说如法治。彼比丘是初不定法。若比丘与女<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220290a.htm'><img src='up.gif' border=0></a>
<a href='T220290c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>