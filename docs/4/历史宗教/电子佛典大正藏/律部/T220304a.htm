<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0304a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷9)</font> 明三十尼萨耆波夜提法之初 <font face='Arial'>T22, p0304a</h2></font><hr>
<span class='old'>
</a><a name="0303c28" id="0303c28">应取二领。广三肘长五肘衣。若无是事。当诣</a><a name="0303c29" id="0303c29">阿练若住处。彼知识边得衣者应受。若无阿</span><a name="0304a01" id="0304a01">练若住处。应至冢间。若有守墓人应语言。我</a><a name="0304a02" id="0304a02">欲拾弊衣。若守墓人教取。取已示我当取示</a><a name="0304a03" id="0304a03">之。若取死女人衣时。女身未坏者。应往头</a><a name="0304a04" id="0304a04">边而取。若身已坏得随意取。若死男子衣亦</a><a name="0304a05" id="0304a05">随意取。若死人衣有宝者。应足蹑却宝持衣</a><a name="0304a06" id="0304a06">而去。若不觉有宝持衣还。乃知有宝者。应付</a><a name="0304a07" id="0304a07">净人持作汤药。若守墓者。语比丘言。听汝取</a><a name="0304a08" id="0304a08">不好衣。好者勿取。是比丘到冢间。不见弊者</a><a name="0304a09" id="0304a09">多有好衣。即持还语守墓人言。正有是好衣</a><a name="0304a10" id="0304a10">耳。守墓人听取便取。若言是好不听汝取。比</a><a name="0304a11" id="0304a11">丘应还更求余者。若彼语比丘。取在地者。即</a><a name="0304a12" id="0304a12">取在地者。若言取空中者。即取空中者。若是</a><a name="0304a13" id="0304a13">好衣半在地。半在空中。应截半取。若无是事</a><a name="0304a14" id="0304a14">者。当到聚落中。问比丘住处。不应昼日入</a><a name="0304a15" id="0304a15">聚落。应待闇放牧人还时俱入聚落。不应依</a><a name="0304a16" id="0304a16">牸牛边。当在羸小牛中行。若见人时加趺</a><a name="0304a17" id="0304a17">而坐。若人问言汝是何人。答言出家人。何</a><a name="0304a18" id="0304a18">道出家。释种出家。汝衣何处。答言被贼失尽。</a><a name="0304a19" id="0304a19">若不求自与者。得随意多取。若不与者。应从</a><a name="0304a20" id="0304a20">乞。乞时多与者。应取二领衣广三肘长五肘。</a><a name="0304a21" id="0304a21">若复无是事者。应到精舍中问旧比丘。此中</a><a name="0304a22" id="0304a22">谁是维那谁是知床褥人。答言某甲是。尔</a><a name="0304a23" id="0304a23">时是比丘。应到是知事比丘所问言。尔所岁</a><a name="0304a24" id="0304a24">比丘。应得何等床褥卧具。答言尔所岁比丘。</a><a name="0304a25" id="0304a25">应得如是床褥卧具。是比丘得是褥。取摘开</a><a name="0304a26" id="0304a26">以毛举着一处。取表里作泥洹僧。若得枕亦</a><a name="0304a27" id="0304a27">摘开以毛举着一处取表里。作僧祇枝。得卧</a><a name="0304a28" id="0304a28">具取着已。应礼塔礼上座。问讯下座应语言。</a><a name="0304a29" id="0304a29">我道中被贼失衣。当助我乞衣。若旧比丘言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220303c.htm'><img src='up.gif' border=0></a>
<a href='T220304b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>