<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0388c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷20)</font> 明单提九十二事法之一 <font face='Arial'>T22, p0388c</h2></font><hr>
<span class='old'>
</a><a name="0388b28" id="0388b28"><p>佛住舍卫城。广说如上。尔时比丘僧集欲与</a><a name="0388b29" id="0388b29">优波难陀共行弟子依止弟子。作举羯磨。时</span><a name="0388c01" id="0388c01">优波难陀闻与弟子作举。羯磨即便起去。后</a><a name="0388c02" id="0388c02">比丘见坐处空检校。谁来谁不来。是谁坐处。</a><a name="0388c03" id="0388c03">比丘言。是优波难陀坐处。如是僧不和合。各</a><a name="0388c04" id="0388c04">各起去。不得作羯磨。诸比丘以是因缘往白</a><a name="0388c05" id="0388c05">世尊。佛言。唤优波难陀来。来已佛具问上</a><a name="0388c06" id="0388c06">事。汝实尔不。答言。实尔。佛语优波难陀。此</a><a name="0388c07" id="0388c07">是恶事。汝云何僧欲断事。默然起去。不白比</a><a name="0388c08" id="0388c08">丘此非法非律非。如佛教。不可以是长养善</a><a name="0388c09" id="0388c09">法。佛告诸比丘。依止舍卫城住者。皆悉令集。</a><a name="0388c10" id="0388c10">以十利故。与诸比丘制戒。乃至已闻者当重</a><a name="0388c11" id="0388c11">闻。若比丘僧欲断事。默然起去不白比丘。波</a><a name="0388c12" id="0388c12">夜提。比丘者。如上说。僧欲断事者。有二种。</a><a name="0388c13" id="0388c13">一者说法毗尼。二者作折伏羯磨。乃至别住</a><a name="0388c14" id="0388c14">羯磨。默然起去者。起离座去。不白者若白非</a><a name="0388c15" id="0388c15">时。入聚落。不名为白。白往尼精舍教诫。不名</a><a name="0388c16" id="0388c16">为白。白离食处不名为白。若僧集说法毗尼</a><a name="0388c17" id="0388c17">者。应白言。离说法座去。答言尔。若僧集作折</a><a name="0388c18" id="0388c18">伏羯磨。乃至别住羯磨者。应白并与欲比</a><a name="0388c19" id="0388c19">丘。现前僧中不白去者。波夜提。波夜提者。如</a><a name="0388c20" id="0388c20">上说。若僧集欲作折伏。乃至别住羯磨比丘</a><a name="0388c21" id="0388c21">欲去者。应白并与欲不白与欲者。波夜提。白</a><a name="0388c22" id="0388c22">而不与欲。越毗尼罪。不白不与欲。一波夜提。</a><a name="0388c23" id="0388c23">一越毗尼。白并与欲无罪。若欲大小便须臾</a><a name="0388c24" id="0388c24">还不废僧事无罪。若作是念。设晚来者应白</a><a name="0388c25" id="0388c25">并与欲。若说法说毗尼者应白去不白去者。</a><a name="0388c26" id="0388c26">越毗尼罪若比丘听众多比丘诵经。应白去。</a><a name="0388c27" id="0388c27">不白去者。越毗尼罪。若诵经者止诵作余语</a><a name="0388c28" id="0388c28">去者无罪。若比丘听他比丘受经。应白去。不</a><a name="0388c29" id="0388c29">白去者。越毗尼罪。若比丘听他读经。应白<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220388b.htm'><img src='up.gif' border=0></a>
<a href='T220389a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>