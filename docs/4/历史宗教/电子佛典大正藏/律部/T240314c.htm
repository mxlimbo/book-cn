<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0314c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷23)</font> 第三门第四子摄颂之余 <font face='Arial'>T24, p0314c</h2></font><hr>
<span class='old'>
</a><a name="0314b28" id="0314b28">急走归国。工人闻教并依言作。遂令大象至</a><a name="0314b29" id="0314b29">憍闪毗不远而住是时。牧牛羊人及诸杂役</span><a name="0314c01" id="0314c01">者。见象奇绝咸共观望。有说此象从山林来。</a><a name="0314c02" id="0314c02">复云此是猛光王所失大象远来至此。有来</a><a name="0314c03" id="0314c03">白王说其所以。比闻猛光王有苇山大象世</a><a name="0314c04" id="0314c04">所超绝。由王福力自来至此。远近都会有千</a><a name="0314c05" id="0314c05">亿人皆来瞻视。王闻是已极生大喜。告瑜健</a><a name="0314c06" id="0314c06">那曰。可即鸣鼓遍告皇都。共整四兵多持罥</a><a name="0314c07" id="0314c07">索。领诸人众共出城闉。看缚大象。臣依王</a><a name="0314c08" id="0314c08">教次第皆为。扈从云屯俱集坰野。时象内人</a><a name="0314c09" id="0314c09">见王兵至。遂便却走。大臣奏曰。于缚象事</a><a name="0314c10" id="0314c10">王先善知。作何诱引得令相近。王曰。四兵且</a><a name="0314c11" id="0314c11">退我独往看。于时众退唯王独行。并将妙响</a><a name="0314c12" id="0314c12">琵琶自随而进。其象内人见王独来。即便住</a><a name="0314c13" id="0314c13">象。王至象所。诸人便出捉王入象。遂动机关</a><a name="0314c14" id="0314c14">犹如疾风还归本国。时出光王既被收执。有</a><a name="0314c15" id="0314c15">大兵众俱发大声。王被贼捉。王被贼捉。遂多</a><a name="0314c16" id="0314c16">加兵趁至国界。大臣告曰。既至他境。无宜</a><a name="0314c17" id="0314c17">更入并可还归。王既被将别思方便</a><a name="0314c18" id="0314c18"><p>时出光王被他所执。至嗢逝尼城。增养大臣</a><a name="0314c19" id="0314c19">将出光王至猛光王所。白言。大王。此是出光</a><a name="0314c20" id="0314c20">王王见欣喜。椎钟鸣鼓人众云奔。巨亿百千</a><a name="0314c21" id="0314c21">衢路阗噎。王敕增养曰。可依国法弃彼出光。</a><a name="0314c22" id="0314c22">臣曰。此出光王。于调象法善知其妙。王若杀</a><a name="0314c23" id="0314c23">者此法堕灭。且复令人就其受学。解尽妙术</a><a name="0314c24" id="0314c24">除弃不难。王曰。若如是者。卿可自学。答曰。</a><a name="0314c25" id="0314c25">此即便是受学大师。如何当害。既有斯事与</a><a name="0314c26" id="0314c26">世相违。王曰。谁堪就学。答言。王女天授禀性</a><a name="0314c27" id="0314c27">勤策明识通达。人皆共知。令彼就学当尽其</a><a name="0314c28" id="0314c28">妙。王然其计即语女曰。有一丈夫具十八种</a><a name="0314c29" id="0314c29">恶相。彼人善解调象文书。以幔隔障汝可就<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240314b.htm'><img src='up.gif' border=0></a>
<a href='T240315a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>