<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0977b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷55)</font> 调部之一 <font face='Arial'>T22, p0977b</h2></font><hr>
<span class='old'>
</a><a name="0977a28" id="0977a28">故问也。即具说因缘便疑。佛问言。汝以何</a><a name="0977a29" id="0977a29">心。具说因缘。佛言汝无犯。而不应作如</span><a name="0977b01" id="0977b01">是事。时优波离从坐起偏露右肩右膝着</a><a name="0977b02" id="0977b02">地白佛言。若作减损意。取五钱若过五钱。</a><a name="0977b03" id="0977b03">自取若教人取。自断坏若教人断坏。自破若</a><a name="0977b04" id="0977b04">教人破。若烧若埋若坏色。是犯不。佛言一</a><a name="0977b05" id="0977b05">切波罗夷。时有比丘分地移他标相彼</a><a name="0977b06" id="0977b06">疑。佛言汝以何心。答言以盗心。佛言移标</a><a name="0977b07" id="0977b07">相若直五钱波罗夷。尔时众僧园无水荒毁。</a><a name="0977b08" id="0977b08">六群比丘决他田水着僧园中疑。佛问言</a><a name="0977b09" id="0977b09">汝以何心。答言盗心。佛言波罗夷。时有比</a><a name="0977b10" id="0977b10">丘有檀越家田无水荒毁。彼决他水着檀</a><a name="0977b11" id="0977b11">越田中疑。佛言波罗夷。时有比丘与白衣</a><a name="0977b12" id="0977b12">家有怨。彼决他田水弃之令田毁废彼</a><a name="0977b13" id="0977b13">疑。佛言波罗夷。时有比丘盗他水彼疑。佛</a><a name="0977b14" id="0977b14">言直五钱波罗夷。诸比丘疑不敢取渠水泉</a><a name="0977b15" id="0977b15">陂池水。佛言。若非人所护者不犯。时有比</a><a name="0977b16" id="0977b16">丘字旃陀罗。有斗诤事。有贵价苏摩钵。</a><a name="0977b17" id="0977b17">彼以诤事故。常怀忧愁作如是语。若有</a><a name="0977b18" id="0977b18">能灭我诤事者。当与此钵。时有阿夷头比</a><a name="0977b19" id="0977b19">丘。聪明了了善灭诤事。即为彼灭诤已。持</a><a name="0977b20" id="0977b20">钵而去。此比丘谓失钵。便行求觅。见阿夷</a><a name="0977b21" id="0977b21">头手中捉。即语言。汝偷我钵。彼即答言。我</a><a name="0977b22" id="0977b22">不偷汝钵。汝自有要言。若有能灭我诤事</a><a name="0977b23" id="0977b23">者。当持此钵与。是故我取耳。彼疑。佛问言。</a><a name="0977b24" id="0977b24">汝以何心取。彼具答因缘。佛言汝不犯。而</a><a name="0977b25" id="0977b25">不应受如是物。时有比丘。字耶输伽。有</a><a name="0977b26" id="0977b26">僧伽梨。复有比丘。字婆修达多。不语辄着。</a><a name="0977b27" id="0977b27">入聚落乞食。彼谓失衣。便行求觅见婆修</a><a name="0977b28" id="0977b28">达多着。即便捉之。言汝犯盗彼答言我不</a><a name="0977b29" id="0977b29">盗汝衣。以亲厚意取耳彼疑。佛问言汝以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220977a.htm'><img src='up.gif' border=0></a>
<a href='T220977c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>