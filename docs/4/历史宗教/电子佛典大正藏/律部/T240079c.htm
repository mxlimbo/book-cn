<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1448 根本说一切有部毗奈耶药事 0079c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1448 根本说一切有部毗奈耶药事</font> <font face='Arial'>(卷16)</font> 尾施缚多罗缘 <font face='Arial'>T24, p0079c</h2></font><hr>
<span class='old'>
</a><br><a name="0079b28" id="0079b28">　　善妙大众前　　　自说宿业报</a><br><a name="0079b29" id="0079b29">　　无热池安住　　　安坐妙莲台　</p></span><a name="0079c01" id="0079c01"><p>尔时耆宿声闻诸大苾刍。告具寿妙意曰。善</a><a name="0079c02" id="0079c02">妙已说本业果报。次至于仁。说其本业。尔时</a><a name="0079c03" id="0079c03">妙意便以伽陀。式漏曰</a><a name="0079c04" id="0079c04"><p class='lg'>　　我昔为童子　　　共诸同伴侣</a><br><a name="0079c05" id="0079c05">　　耳安苏秣那　　　同往花林处</a><br><a name="0079c06" id="0079c06">　　见佛毗钵尸　　　大窣睹波塔</a><br><a name="0079c07" id="0079c07">　　诸天人众等　　　咸兴大供养</a><br><a name="0079c08" id="0079c08">　　并以清净心　　　手持顶耳鬘</a><br><a name="0079c09" id="0079c09">　　悬在高塔上　　　各发斯誓愿</a><br><a name="0079c10" id="0079c10">　　我见彼施花　　　即于大众前</a><br><a name="0079c11" id="0079c11">　　持其耳上花　　　悬佛大塔上</a><br><a name="0079c12" id="0079c12">　　由斯善根力　　　生于六欲天</a><br><a name="0079c13" id="0079c13">　　常得大果报　　　我舍一花枝</a><br><a name="0079c14" id="0079c14">　　一百俱胝岁　　　天中受妙乐</a><br><a name="0079c15" id="0079c15">　　最后证无生　　　大德今应知</a><br><a name="0079c16" id="0079c16">　　正觉多福德　　　勤修胜供养</a><br><a name="0079c17" id="0079c17">　　第一世间尊　　　佛塔应恭敬</a><br><a name="0079c18" id="0079c18">　　大师并弟子　　　净心施少分</a><br><a name="0079c19" id="0079c19">　　获福果无边　　　我念过去世</a><br><a name="0079c20" id="0079c20">　　作斯微善业　　　由斯福业故</a><br><a name="0079c21" id="0079c21">　　常受诸天乐　　　亲觐天尊师</a><br><a name="0079c22" id="0079c22">　　无上等正觉　　　已获阿罗汉</a><br><a name="0079c23" id="0079c23">　　去热得清凉　　　此是最后身</a><br><a name="0079c24" id="0079c24">　　不得受后有　　　由此因缘故</a><br><a name="0079c25" id="0079c25">　　名为苏末那　　　解脱诸苦蕴</a><br><a name="0079c26" id="0079c26">　　已度于有海　　　苏摩那苾刍</a><br><a name="0079c27" id="0079c27">　　对众而宣说　　　昔时因业报</a><br><a name="0079c28" id="0079c28">　　无热大池中　　　安坐花台上　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240079b.htm'><img src='up.gif' border=0></a>
<a href='T240080a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>