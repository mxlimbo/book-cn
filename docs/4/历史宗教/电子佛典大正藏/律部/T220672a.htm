<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0672a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷16)</font> 九十单提法之一 <font face='Arial'>T22, p0672a</h2></font><hr>
<span class='old'>
</a><a name="0671c28" id="0671c28">娑伽陀种种方便说法劝化。得欢喜已白言。</a><a name="0671c29" id="0671c29">何所须欲可说之。娑伽陀报言。止止此即</span><a name="0672a01" id="0672a01">为供养我已。彼复白言。愿说何所须欲。六</a><a name="0672a02" id="0672a02">群比丘语彼言。汝知不。比丘衣钵尼师坛</a><a name="0672a03" id="0672a03">针筒此是易得物耳。更有于比丘难得者</a><a name="0672a04" id="0672a04">与之。彼即问言。于比丘何者难得。六群比</a><a name="0672a05" id="0672a05">丘报言。欲须黑酒。彼报言。欲须者明日可</a><a name="0672a06" id="0672a06">来取随意多少。时彼礼娑伽陀足绕已而</a><a name="0672a07" id="0672a07">去。明日清旦。娑伽陀着衣持钵。诣拘睒弥</a><a name="0672a08" id="0672a08">主家就座而坐。时彼拘睒弥主出种种甘馔</a><a name="0672a09" id="0672a09">饮食兼与黑酒极令饱满。时娑伽陀食饮</a><a name="0672a10" id="0672a10">饱足已从座起去。于中路为酒所醉倒地</a><a name="0672a11" id="0672a11">而吐。众鸟乱鸣。尔时世尊知而故问阿难。</a><a name="0672a12" id="0672a12">众鸟何故鸣唤。阿难白佛言。大德此娑伽</a><a name="0672a13" id="0672a13">陀。受拘睒弥主请食种种饮食。兼饮黑酒</a><a name="0672a14" id="0672a14">醉卧道边大吐。故使众鸟乱鸣。佛告阿难。</a><a name="0672a15" id="0672a15">此娑伽陀比丘痴人。如今不能降伏小龙。况</a><a name="0672a16" id="0672a16">能降伏大龙。佛告阿难。凡饮酒者有十过</a><a name="0672a17" id="0672a17">失。何等十。一者颜色恶。二者少力。三者眼视</a><a name="0672a18" id="0672a18">不明四。者现嗔恚相。五者坏田业资生法</a><a name="0672a19" id="0672a19">六者增致疾病。七者益斗讼。八者无名称</a><a name="0672a20" id="0672a20">恶名流布。九者智慧减少。十者身坏命终堕</a><a name="0672a21" id="0672a21">三恶道。阿难是谓饮酒者有十过失也。</a><a name="0672a22" id="0672a22">佛告阿难。自今以去以我为师者。乃至不</a><a name="0672a23" id="0672a23">得以草木头内着酒中而入口。尔时世尊</a><a name="0672a24" id="0672a24">以无数方便呵责娑伽陀比丘已告诸比</a><a name="0672a25" id="0672a25">丘。此娑伽陀比丘痴人。多种有漏处最初</a><a name="0672a26" id="0672a26">犯戒。自今已去与比丘结戒。集十句义乃</a><a name="0672a27" id="0672a27">至正法久住。欲说戒者当如是说。若比丘</a><a name="0672a28" id="0672a28">饮酒者波逸提。比丘义如上。酒者。木酒粳米</a><a name="0672a29" id="0672a29">酒余米酒大麦酒。若有余酒法作酒者是。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220671c.htm'><img src='up.gif' border=0></a>
<a href='T220672b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>