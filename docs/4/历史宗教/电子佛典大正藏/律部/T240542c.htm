<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0542c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷3)</font> <font face='Arial'>T24, p0542c</h2></font><hr>
<span class='old'>
</a><a name="0542b28" id="0542b28">染心说此语时。前人领解。并得本罪。尸罗等</a><a name="0542b29" id="0542b29">三或总或别。余并如文。说时本罪。若无淫</span><a name="0542c01" id="0542c01">欲之言。但得粗罪。若无如我相似之言亦</a><a name="0542c02" id="0542c02">得粗罪。若无如我相似及淫欲言但得恶</a><a name="0542c03" id="0542c03">作罪。若对堪行淫女得根本罪。若无堪者。得</a><a name="0542c04" id="0542c04">窣吐罗。有堪丈夫及半择迦。亦窣吐罗。无</a><a name="0542c05" id="0542c05">堪丈夫及半择迦。诸傍生类。咸得恶作。余</a><a name="0542c06" id="0542c06">相应处准上应思</a><a name="0542c07" id="0542c07"><p><b>　　<A NAME="n264"></A>媒嫁学处第五</b></a><a name="0542c08" id="0542c08"><p>佛在室罗伐城时。迦卢蜜栗伽罗子为旧知</a><a name="0542c09" id="0542c09">识。而行媒嫁。时诸白衣或赞或毁。外道异学</a><a name="0542c10" id="0542c10">复生讥论。其事同前由诤恨烦恼制斯学处。</a><a name="0542c11" id="0542c11">若复苾刍作媒嫁事。以男意语女。以女意语</a><a name="0542c12" id="0542c12">男。若为成妇及私通事。乃至须臾顷。僧伽伐</a><a name="0542c13" id="0542c13">尸沙</a><a name="0542c14" id="0542c14"><p>有三处定。主定事定。时定成媒嫁罪。言主定</a><a name="0542c15" id="0542c15">者。以男意语女。以女意语男。言事定者。谓于</a><a name="0542c16" id="0542c16">男女妇及私通行媒嫁事。言时定者。乃至须</a><a name="0542c17" id="0542c17">臾。言媒嫁者。往来通信也。言妇事者。有其</a><a name="0542c18" id="0542c18">七种。何等为七。谓水授财娉王旗自乐衣食</a><a name="0542c19" id="0542c19">共活须臾。言水授者。谓其父母以水授他</a><a name="0542c20" id="0542c20">方付其女。言财娉者。谓其父母取财而娉。</a><a name="0542c21" id="0542c21">言王旗者。王自领军征伐他国。或是余贼打</a><a name="0542c22" id="0542c22">破村坊。所获妇女用为妻妾。言自乐者。自心</a><a name="0542c23" id="0542c23">希愿与他作妇。言衣食者。为求衣食自来作</a><a name="0542c24" id="0542c24">妇。言共活者。两各有财以共活命。契为妻室</a><a name="0542c25" id="0542c25">结意同居。言须臾者。谓非多时为夫妻事。</a><a name="0542c26" id="0542c26">亦名无杂妇。言无杂者。虽有夫主守法清</a><a name="0542c27" id="0542c27">居异常流故。故称无杂。言私通者。谓是未</a><a name="0542c28" id="0542c28">嫁或嫁夫死。欲行私事。为他遮护据能遮护。</a><a name="0542c29" id="0542c29">总有十种。谓父护母护。兄弟护姊妹护。大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240542b.htm'><img src='up.gif' border=0></a>
<a href='T240543a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>