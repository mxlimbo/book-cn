<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0231c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷6)</font> 第一门第六子摄颂之余 <font face='Arial'>T24, p0231c</h2></font><hr>
<span class='old'>
</a><a name="0231b28" id="0231b28">此物。今时有意持以奉僧。愿为我受染以披</a><a name="0231b29" id="0231b29">着。唯愿仁等当持伞盖勿令衣湿。答言。居士</span><a name="0231c01" id="0231c01">待我问佛。以缘白佛。佛言。居士先时无心欲</a><a name="0231c02" id="0231c02">施。今时决意持奉众僧。汝等可受染已披着。</a><a name="0231c03" id="0231c03">为利前人勿致疑惑。是故我今令诸苾刍应</a><a name="0231c04" id="0231c04">持伞盖。若不持者得越法罪。六众苾刍闻许</a><a name="0231c05" id="0231c05">伞盖。便以金等四宝而为其柄。及余种种紫</a><a name="0231c06" id="0231c06">矿画饰。以孔雀尾而作上覆。时诸居士婆罗</a><a name="0231c07" id="0231c07">门等。见生嫌贱问答同前。乃至苾刍白佛。佛</a><a name="0231c08" id="0231c08">言。苾刍不应持如是伞盖。然有二种盖。一竹</a><a name="0231c09" id="0231c09">二叶。六众苾刍闻佛许盖。遂便长作伞柄。在</a><a name="0231c10" id="0231c10">大城中擎之而过。俗旅见时作如是语。彼持</a><a name="0231c11" id="0231c11">盖者是何商主。大富长者从外方来。诸人即</a><a name="0231c12" id="0231c12">便就彼看问。既见苾刍共生嫌耻。乃至苾刍</a><a name="0231c13" id="0231c13">白佛。佛言。不应长作伞柄。长齐二肘或与</a><a name="0231c14" id="0231c14">盖等。又入聚落时不应持盖。时有苾刍随逐</a><a name="0231c15" id="0231c15">商旅人间慢行。至一聚落道在村内。苾刍持</a><a name="0231c16" id="0231c16">盖不敢入村。于村外行遂失商旅。独行在后</a><a name="0231c17" id="0231c17">便被贼劫。苾刍白佛。佛言。若道在村中不得</a><a name="0231c18" id="0231c18">正擎。若偏持去者无犯。时有苾刍入村乞食。</a><a name="0231c19" id="0231c19">以伞柄曾触不敢持行。被雨沾衣。苾刍白佛。</a><a name="0231c20" id="0231c20">佛言。乞食之人净洗伞柄应可持去。必其雨</a><a name="0231c21" id="0231c21">定随处寄举。欲出村时方可持去</a><a name="0231c22" id="0231c22"><p>缘处同前。时有南方游行外道。是卢迦耶党。</a><a name="0231c23" id="0231c23">拨无后世。名邬陀夷。渐次周旋至室罗伐。</a><a name="0231c24" id="0231c24">欲解劳乏入逝多林。先往尊者憍陈如处。</a><a name="0231c25" id="0231c25">告言。苾刍我就师门少学文字。欲与仁者略</a><a name="0231c26" id="0231c26">为谈说。尊者答曰。婆罗门。激论之事非我</a><a name="0231c27" id="0231c27">所为。随汝别求无宜住此。彼即往诣马胜跋</a><a name="0231c28" id="0231c28">陀罗大名婆涩波名称晡律拏牛主毗摩罗善</a><a name="0231c29" id="0231c29">臂罗怙罗。既至彼已一一告言。苾刍。我就师<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240231b.htm'><img src='up.gif' border=0></a>
<a href='T240232a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>