<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1440 萨婆多毗尼毗婆沙 0506c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1440 萨婆多毗尼毗婆沙</font> <font face='Arial'>(卷1)</font> 总序戒法异名等 <font face='Arial'>T23, p0506c</h2></font><hr>
<span class='old'>
</a><a name="0506b28" id="0506b28">具戒。不以三归也。凡具戒者。功德深重。不以</a><a name="0506b29" id="0506b29">多缘多力无由致得。是故三师十僧白四羯</span><a name="0506c01" id="0506c01">磨而后得也。五戒八戒十戒。功德力少。是故</a><a name="0506c02" id="0506c02">若受三归。即便得戒。不须多缘多力。受具</a><a name="0506c03" id="0506c03">戒已。何以但说四波罗夷十三僧残。不说</a><a name="0506c04" id="0506c04">余篇耶。此二篇戒最是重者。一篇戒若犯永</a><a name="0506c05" id="0506c05">不起。二篇虽起难起。若波利婆沙摩那埵。</a><a name="0506c06" id="0506c06">二十众中而后出罪。若难持而能持者。余易</a><a name="0506c07" id="0506c07">持戒不须说也。是故但说二篇。不说余篇。</a><a name="0506c08" id="0506c08">问曰。是波罗提木叉戒。是无漏戒。是禅戒</a><a name="0506c09" id="0506c09">不。答曰。非无漏戒。亦非禅戒。此波罗提木叉</a><a name="0506c10" id="0506c10">戒。若佛在世则有此戒。佛不在世则无此戒。</a><a name="0506c11" id="0506c11">禅无漏戒。若佛在世若不在世。一切时有波</a><a name="0506c12" id="0506c12">罗提木叉戒。从教而得。禅无漏戒不从教得。</a><a name="0506c13" id="0506c13">波罗提木叉戒从他而得。禅无漏戒不从他</a><a name="0506c14" id="0506c14">得。波罗提木叉戒。不问眠与不眠善恶无记</a><a name="0506c15" id="0506c15">心。一切时有。禅无漏戒。必无漏心中禅心中</a><a name="0506c16" id="0506c16">有戒。余一切心中无也。波罗提木叉戒。但人</a><a name="0506c17" id="0506c17">中有。禅无漏戒人天俱有。波罗提木叉戒。</a><a name="0506c18" id="0506c18">但欲界中有。禅戒无漏戒。欲色界俱有。无色</a><a name="0506c19" id="0506c19">戒成就无漏戒。波罗提木叉戒但佛佛弟</a><a name="0506c20" id="0506c20">子有。禅戒外道俱有。问曰。优婆塞五戒。几是</a><a name="0506c21" id="0506c21">实罪。几是遮罪。答曰。四是实罪。饮酒一戒是</a><a name="0506c22" id="0506c22">遮罪。饮酒所以得与四罪同类结为五戒者。</a><a name="0506c23" id="0506c23">以饮酒是放逸之本也能犯四戒。如迦叶佛</a><a name="0506c24" id="0506c24">时。有优婆塞。以饮酒故。邪淫他妇盗他鸡杀。</a><a name="0506c25" id="0506c25">他人问言。何以故尔。答言。不作。以酒乱故。</a><a name="0506c26" id="0506c26">一时能破四戒。又以饮酒故。能犯四逆。唯</a><a name="0506c27" id="0506c27">不能破僧耳。虽非宿业有狂乱报。以饮酒故。</a><a name="0506c28" id="0506c28">迷惑倒乱犹若狂人。以饮酒故。废失正业坐</a><a name="0506c29" id="0506c29">禅诵经佐助众事。虽非实罪。以是因缘与实<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230506b.htm'><img src='up.gif' border=0></a>
<a href='T230507a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>