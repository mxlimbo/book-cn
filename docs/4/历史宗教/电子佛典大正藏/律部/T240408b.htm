<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0408b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷40)</font> 第八门第十子摄颂之六五百之余及七百结集事 <font face='Arial'>T24, p0408b</h2></font><hr>
<span class='old'>
</a><a name="0408a28" id="0408a28">如是不应度。如是作褒洒陀如是作安居。如</a><a name="0408a29" id="0408a29">是作随意及以诸事乃至杂事。此是尼陀那</span><a name="0408b01" id="0408b01">目得迦等。既结集毗奈耶已。具寿邬波离从</a><a name="0408b02" id="0408b02">高座下。时迦摄波作如是念。后世之人少智</a><a name="0408b03" id="0408b03">钝根。依文而解不达深义。我今宜可自说摩</a><a name="0408b04" id="0408b04">窒里迦。欲使经律义不失故。作是念已。便作</a><a name="0408b05" id="0408b05">白二羯磨。白众令知。众既许已。即升高座告</a><a name="0408b06" id="0408b06">诸苾刍曰。摩窒里迦我今自说。于所了义皆</a><a name="0408b07" id="0408b07">令明显。所谓四念处四正勤四神足五根五</a><a name="0408b08" id="0408b08">力七菩提分八圣道分。四无畏四无碍解四</a><a name="0408b09" id="0408b09">沙门果四法句无诤愿智。及边际定空无相</a><a name="0408b10" id="0408b10">无愿杂修诸定正入现观。及世俗智苫摩他</a><a name="0408b11" id="0408b11">毗钵舍那法集法蕴。如是总名摩窒里迦。说</a><a name="0408b12" id="0408b12">是语已。诸阿罗汉俱入边际定。次第观已还</a><a name="0408b13" id="0408b13">从定起。如前广说。是故当知。此是苏怛罗。</a><a name="0408b14" id="0408b14">此是毗奈耶。此是阿毗达磨。是佛真教如是</a><a name="0408b15" id="0408b15">集已</a><a name="0408b16" id="0408b16"><p>时地上药叉咸发大声作如是说。仁等应知。</a><a name="0408b17" id="0408b17">圣者大迦摄波为上首。与五百阿罗汉。共集</a><a name="0408b18" id="0408b18">如来三藏圣教。由是因缘天众增盛阿苏罗</a><a name="0408b19" id="0408b19">减少。居空药叉闻是说已。亦发大声彻四大</a><a name="0408b20" id="0408b20">王众三十三天。夜摩睹史多乐变化他化自</a><a name="0408b21" id="0408b21">在。梵众梵辅大梵少光无量光极光。净少净</a><a name="0408b22" id="0408b22">无量净遍净。无云福生广果。无烦无热善现</a><a name="0408b23" id="0408b23">善见天等。须臾之间其声上彻色究竟天。此</a><a name="0408b24" id="0408b24">诸天等咸发声言。诸天增盛阿苏罗减少。时</a><a name="0408b25" id="0408b25">五百阿罗汉既结集已。此即名为五百结集。</a><a name="0408b26" id="0408b26">尔时大迦摄波式漏曰</a><a name="0408b27" id="0408b27"><p class='lg'>　　仁等结集法王教　　　皆为愍念诸群生</a><br><a name="0408b28" id="0408b28">　　所有言说量无边　　　今并纂集无遗阙</a><br><a name="0408b29" id="0408b29">　　世间愚痴不能了　　　为作明灯除眼曀　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240408a.htm'><img src='up.gif' border=0></a>
<a href='T240408c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>