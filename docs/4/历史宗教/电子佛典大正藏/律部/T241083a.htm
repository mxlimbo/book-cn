<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1490 寂调音所问经 1083a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1490 寂调音所问经</font> <font face='Arial'>(卷1)</font> <font face='Arial'>T24, p1083a</h2></font><hr>
<span class='old'>
</a><a name="1082c28" id="1082c28">而起知见。为尽无明故而起于明。为离二边</a><a name="1082c29" id="1082c29">故而修解脱。能以肉眼悉见诸佛及世界世</span><a name="1083a01" id="1083a01">界众生。以天眼见一切众生生死。以慧眼</a><a name="1083a02" id="1083a02">领知一切众生心行。以法眼见诸法平等。观</a><a name="1083a03" id="1083a03">三世一切众生平等。以佛眼照明佛法。以天</a><a name="1083a04" id="1083a04">耳解一切佛所说。以一心知一切众生心行。</a><a name="1083a05" id="1083a05">以忆念智念过去劫际。以神足过无边佛刹。</a><a name="1083a06" id="1083a06">诸漏已尽而于无生心得解脱。虽复可见而</a><a name="1083a07" id="1083a07">不成就色身。虽有文字而无言说。心不思议</a><a name="1083a08" id="1083a08">言辞无碍。颜色端严善可乐见。具诸相好功</a><a name="1083a09" id="1083a09">德庄严。威德难视名闻高远。体具称誉。世</a><a name="1083a10" id="1083a10">法不染。不为众恼所恼。不为恶言所污。游</a><a name="1083a11" id="1083a11">戏诸通多闻应辩。智见诵悦灭暗冥黑。炽</a><a name="1083a12" id="1083a12">然智慧说法无碍。深入总持诸佛顾念。非声</a><a name="1083a13" id="1083a13">闻辟支佛所见念如大海。定如须弥。堪任如</a><a name="1083a14" id="1083a14">地。神足变现如因陀罗。心得自在喻如梵王。</a><a name="1083a15" id="1083a15">无等等与空等。遍一切处入一切处。天子。</a><a name="1083a16" id="1083a16">彼宝相如来世界诸声闻众德皆如是复更成</a><a name="1083a17" id="1083a17">就无量功德说此法时五百比丘。五百比丘</a><a name="1083a18" id="1083a18">尼。五百优婆塞。五百优婆夷。五千天子等。</a><a name="1083a19" id="1083a19">未升决定者各作是言。我等愿欲乐往彼土</a><a name="1083a20" id="1083a20">宝相如来诸声闻众。文殊师利言。善男子等。</a><a name="1083a21" id="1083a21">不可以声闻心得生彼土。是故汝等宜应发</a><a name="1083a22" id="1083a22">阿耨多罗三藐三菩提心。乃可得生。时诸大</a><a name="1083a23" id="1083a23">众为生彼故。发阿耨多罗三藐三菩提心愿</a><a name="1083a24" id="1083a24">生彼土。世尊即说当得往生</a><a name="1083a25" id="1083a25"><p>寂调音天子复谓文殊师利法王子言。文殊</a><a name="1083a26" id="1083a26">师利。彼土以何法调伏声闻调伏菩萨。文殊</a><a name="1083a27" id="1083a27">师利言。天子。以三乘性调伏声闻。以摄无</a><a name="1083a28" id="1083a28">量生死等安慰一切众生故受身调伏菩萨。</a><a name="1083a29" id="1083a29">以毁呰功德资产调伏声闻。以不厌广积功<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241082c.htm'><img src='up.gif' border=0></a>
<a href='T241083b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>