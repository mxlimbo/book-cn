<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1463 毗尼母经 0804c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1463 毗尼母经</font> <font face='Arial'>(卷1)</font> <font face='Arial'>T24, p0804c</h2></font><hr>
<span class='old'>
</a><a name="0804b28" id="0804b28">迦叶说如此法。汝等今日皆修行之。佛复告</a><a name="0804b29" id="0804b29">诸比丘。从今已去。听汝等立善根上受具。佛</span><a name="0804c01" id="0804c01">告诸比丘。过去诸佛未来诸佛皆立善根上</a><a name="0804c02" id="0804c02">受具。我今亦复如是。是名立善根上受具也</a><a name="0804c03" id="0804c03"><p>尔时尊者迦叶。即从座起偏袒右肩右膝着</a><a name="0804c04" id="0804c04">地合掌礼佛白佛言。世尊。我等于如来法中。</a><a name="0804c05" id="0804c05">住何等法修何等法。行法之人有何差别。佛</a><a name="0804c06" id="0804c06">言。善哉善哉。迦叶。汝之所问甚善。如泉涌</a><a name="0804c07" id="0804c07">出不可穷尽。所问住修乃至差别。言辞义理</a><a name="0804c08" id="0804c08">所问无滞。佛告迦叶。四圣种是住处。十二头</a><a name="0804c09" id="0804c09">陀名为行处。尽诸有漏名为差别</a><a name="0804c10" id="0804c10"><p>迦叶白佛言。四圣种十二头陀乃至漏尽解</a><a name="0804c11" id="0804c11">脱。当顶戴奉行若长者若长者子。沐浴香汤</a><a name="0804c12" id="0804c12">以上衣服而自庄饰。更有人来以好花鬘系</a><a name="0804c13" id="0804c13">其顶上。我等亦复如是。顶戴如来所告敕法。</a><a name="0804c14" id="0804c14">佛告迦叶。汝云何复住四圣种中。迦叶白佛。</a><a name="0804c15" id="0804c15">一者随前所得粪扫衣以为足想。二者见前</a><a name="0804c16" id="0804c16">人所著粪扫衣亦赞叹之。三者自见所著粪</a><a name="0804c17" id="0804c17">扫衣不自恃讥彼。四者得饮食乃至病瘦汤</a><a name="0804c18" id="0804c18">药随所得以为足想。又复不自恃讥彼。又于</a><a name="0804c19" id="0804c19">他人不生此念。彼人胜我彼人不如我。复不</a><a name="0804c20" id="0804c20">念言。彼人似我此人不似我。复不生心。此人</a><a name="0804c21" id="0804c21">卑我彼人不卑我。复不念言。彼人妙我彼人</a><a name="0804c22" id="0804c22">不妙我。世人皆与上相违。而我如上也。佛告</a><a name="0804c23" id="0804c23">迦叶。四圣种住应如是学。迦叶。云何复欲行</a><a name="0804c24" id="0804c24">十二头陀。迦叶白佛言。一者常自行空闲静</a><a name="0804c25" id="0804c25">处亦当赞彼闲静之处。二者乞食。三者粪扫</a><a name="0804c26" id="0804c26">衣。四者若有嗔心止不食灭已乃食。五者一</a><a name="0804c27" id="0804c27">坐食。六者一时受取。七者常冢间行。八者露</a><a name="0804c28" id="0804c28">地坐。九者树下坐。十者常坐不卧。十一者随</a><a name="0804c29" id="0804c29">得敷具。十二者齐三衣。如此等法皆应赞叹。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240804b.htm'><img src='up.gif' border=0></a>
<a href='T240805a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>