<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1482 佛阿毗昙经出家相品 0964c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1482 佛阿毗昙经出家相品</font> <font face='Arial'>(卷1)</font> <font face='Arial'>T24, p0964c</h2></font><hr>
<span class='old'>
</a><a name="0964b28" id="0964b28">是觉苦乐。如是长寿。如是久长。如是寿命极</a><a name="0964b29" id="0964b29">尽。我从彼死复生某处。又于彼死今于此生。</span><a name="0964c01" id="0964c01">如相貌如处所。种种分别忆知往昔所更事。</a><a name="0964c02" id="0964c02">随心所向此得如意。于自法门所有希望。快</a><a name="0964c03" id="0964c03">哉我是比丘。以清净眼根过人中眼。见诸众</a><a name="0964c04" id="0964c04">生死时生时。善色恶色。若增减。若趣善道若</a><a name="0964c05" id="0964c05">趣不善道。随事随业众生。如实而知。此等众</a><a name="0964c06" id="0964c06">生具身恶业。具口意恶业诽谤贤善。邪见具</a><a name="0964c07" id="0964c07">邪见业法习因缘。以此因缘故。身坏命终堕</a><a name="0964c08" id="0964c08">恶道生地狱中。复有此等众生。具身善业。具</a><a name="0964c09" id="0964c09">口意善业。不诽谤贤善。正见具正见业法习</a><a name="0964c10" id="0964c10">因缘。以此因缘故。身坏命终往趣善道生于</a><a name="0964c11" id="0964c11">天上。随心所向皆得如意。于自法门所有希</a><a name="0964c12" id="0964c12">望。快哉我是比丘。已尽诸漏心得无漏解脱。</a><a name="0964c13" id="0964c13">得慧解脱已具足证自然法。我生已尽梵行</a><a name="0964c14" id="0964c14">已立。所作已办无复后有。随心所向能得如</a><a name="0964c15" id="0964c15">意。于自法门所有希望。所觉之法喜乐为证。</a><a name="0964c16" id="0964c16">随心所向能得如意。于自法门是等比丘。如</a><a name="0964c17" id="0964c17">是二法应亲近。应观察应广修。已修此等二</a><a name="0964c18" id="0964c18">法已。亲近观察广修。则成就性慧性觉。具种</a><a name="0964c19" id="0964c19">种性慧无量性慧无量性觉。时长老犊子闻</a><a name="0964c20" id="0964c20">佛说已。欢喜踊跃顶礼世尊足已辞佛而退。</a><a name="0964c21" id="0964c21">时长老犊子已得最胜第一法。无放逸无烦</a><a name="0964c22" id="0964c22">热心。得自在安住。若善男子所欲为者。剃除</a><a name="0964c23" id="0964c23">须发披坏色衣。有正信心舍离有为。向于无</a><a name="0964c24" id="0964c24">为出家。此无上梵行白法。自知已具足证法。</a><a name="0964c25" id="0964c25">我生已尽梵行已立。所作已办不受后有。已</a><a name="0964c26" id="0964c26">觉了竟。是长老得阿罗汉果心得解脱。时众</a><a name="0964c27" id="0964c27">多比丘勤求欲见世尊供养世尊。时长老犊</a><a name="0964c28" id="0964c28">子见众多比丘。复作是言。长老欲何处去。我</a><a name="0964c29" id="0964c29">欲往世尊所欲见世尊欲供养世尊。希长老。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240964b.htm'><img src='up.gif' border=0></a>
<a href='T240965a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>