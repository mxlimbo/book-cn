<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0395c</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷37)</font> 第八门第十子摄颂之余 <font face='Arial'>T24, p0395c</h2></font><hr>
<span class='old'>
</a><a name="0395b28" id="0395b28">便入定。由定力故最后卧处化作一身。又复</a><a name="0395b29" id="0395b29">化作千弦琉璃箜篌。于卧处没自持箜篌。诣</span><a name="0395c01" id="0395c01">三十三天。至善爱健闼婆王宫门而住。其时</a><a name="0395c02" id="0395c02">善爱自恃憍慢。于弹箜篌谓无过者。于自宫</a><a name="0395c03" id="0395c03">中作乐欢戏情生爱着。尔时世尊。告守门者。</a><a name="0395c04" id="0395c04">汝可往报善爱王言。有健闼婆来至门首欲</a><a name="0395c05" id="0395c05">求相见。时守门者即入具报。其王高慢报曰。</a><a name="0395c06" id="0395c06">除我更有健闼婆耶。答曰。更有今在门外。善</a><a name="0395c07" id="0395c07">爱闻已情怀不忍。即自出门告言。丈夫。汝是</a><a name="0395c08" id="0395c08">健闼婆耶。佛言。我今实是健闼婆王。若尔</a><a name="0395c09" id="0395c09">可来对奏音乐。报言。大仙。甚善我能共作。</a><a name="0395c10" id="0395c10">佛即对彼共弹箜篌。佛断一弦彼亦断一。然</a><a name="0395c11" id="0395c11">二音声并无阙处。佛又断二彼亦断二。然其</a><a name="0395c12" id="0395c12">音韵一种相似。佛又断三断四彼亦如是。乃</a><a name="0395c13" id="0395c13">至各留一弦然音声不异。佛便总断彼亦断</a><a name="0395c14" id="0395c14">之。佛于空中张手弹击。然其雅韵倍胜于常。</a><a name="0395c15" id="0395c15">彼便不能情生希有降伏傲慢。知彼音乐超</a><a name="0395c16" id="0395c16">胜于我。世尊观已。即便隐彼健闼婆身复本</a><a name="0395c17" id="0395c17">形相。时彼乐神见佛世尊。身真金色三十二</a><a name="0395c18" id="0395c18">相八十种好周匝庄严。赫奕光明超逾千日。</a><a name="0395c19" id="0395c19">如宝山王观者忘倦。见已欣悦深生敬仰。礼</a><a name="0395c20" id="0395c20">佛足下坐听法要。尔时世尊。观彼根性。随机</a><a name="0395c21" id="0395c21">为说四圣谛法令得开悟。彼即能以智金刚</a><a name="0395c22" id="0395c22">杵。摧二十种身见邪山。证预流果既见谛已。</a><a name="0395c23" id="0395c23">深自庆幸而白佛言。大德世尊。我今所得。非</a><a name="0395c24" id="0395c24">父非母非王非天。非我眷属及诸知识。非余</a><a name="0395c25" id="0395c25">沙门婆罗门等。能为成办如是胜事。唯独世</a><a name="0395c26" id="0395c26">尊慈念哀愍。令我今者枯竭血海超越骨山。</a><a name="0395c27" id="0395c27">闭恶趣门开涅槃路置人天道。我今归依佛</a><a name="0395c28" id="0395c28">法僧宝为邬波索迦。始从今日乃至尽形。不</a><a name="0395c29" id="0395c29">杀生乃至不饮酒。受三归依并五学处。尔时<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240395b.htm'><img src='up.gif' border=0></a>
<a href='T240396a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>