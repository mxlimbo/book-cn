<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0405b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷39)</font> 第八门第十子摄颂涅槃之余次明五百结集事 <font face='Arial'>T24, p0405b</h2></font><hr>
<span class='old'>
</a><a name="0405a28" id="0405a28">河有五百乘车渡河。无清水可得非我之咎。</a><a name="0405a29" id="0405a29">报曰此是汝过。当尔之时何不仰钵向空。诸</span><a name="0405b01" id="0405b01">天自注八功德水置汝钵中。此是第五过可</a><a name="0405b02" id="0405b02">更下一筹</a><a name="0405b03" id="0405b03"><p>汝复有过。如世尊说。我令苾刍半月半月</a><a name="0405b04" id="0405b04">说别解脱经所有小随小戒。我于此中欲有</a><a name="0405b05" id="0405b05">放舍。令苾刍僧伽得安乐住故。汝既不问。未</a><a name="0405b06" id="0405b06">知此中何者名为小随小戒。今无问处此欲</a><a name="0405b07" id="0405b07">如何。今且说四波罗市迦法。十三僧伽伐尸</a><a name="0405b08" id="0405b08">沙法。二不定法。三十泥萨只波逸底迦法。九</a><a name="0405b09" id="0405b09">十波逸底迦法。四波罗底提舍尼法。众多学</a><a name="0405b10" id="0405b10">法。除斯以外名小随小戒。有说云。从四他</a><a name="0405b11" id="0405b11">胜乃至四对说法。余名小随小戒。有说云。从</a><a name="0405b12" id="0405b12">四他胜乃至九十堕罪。余名小随小。有说。</a><a name="0405b13" id="0405b13">从初乃至三十。余名小随小。有说。从初乃</a><a name="0405b14" id="0405b14">至二不定。余名小随小。有说。唯四他胜。余</a><a name="0405b15" id="0405b15">名小随小。时诸苾刍悉皆不知。何者为小</a><a name="0405b16" id="0405b16">随小。于此中间外道闻已。遂得其便作如</a><a name="0405b17" id="0405b17">是语。沙门乔答摩大为限齐。身存之日声闻</a><a name="0405b18" id="0405b18">弟子教法全行。及其命终火烧已后教法随</a><a name="0405b19" id="0405b19">灭。所有禁戒爱者即留。不爱便舍。多不奉行。</a><a name="0405b20" id="0405b20">汝何不为未来众生请问世尊。由是合得追</a><a name="0405b21" id="0405b21">悔之罪。阿难陀答言。大德。我无余心。而不</a><a name="0405b22" id="0405b22">请问。但为尔时离背如来生大忧苦。报言。此</a><a name="0405b23" id="0405b23">亦是过。汝亲侍佛。岂可不知诸行无常。而生</a><a name="0405b24" id="0405b24">忧恼斯成大过。此是第六过可更下一筹</a><a name="0405b25" id="0405b25"><p>汝复有过。于俗众中对诸女前现佛阴藏相。</a><a name="0405b26" id="0405b26">答言大德。我无余心。为诸女人欲染炽盛热</a><a name="0405b27" id="0405b27">恼缠缚。若见世尊阴藏相者欲染便息。尊者</a><a name="0405b28" id="0405b28">告曰。汝无他心慧眼。宁知女人见佛阴藏欲</a><a name="0405b29" id="0405b29">染便息。此是第七过可更下一筹<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240405a.htm'><img src='up.gif' border=0></a>
<a href='T240405c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>