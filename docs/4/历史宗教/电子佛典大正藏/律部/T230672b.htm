<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0672b</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷9)</font> 妄说自得上人法学处第四 <font face='Arial'>T23, p0672b</h2></font><hr>
<span class='old'>
</a><a name="0672a28" id="0672a28">鸟雀今并竞来。然彼大师颇有儿息及兄弟</a><a name="0672a29" id="0672a29">耶。大臣白言。有子名劫比罗。王曰。宜可命</span><a name="0672b01" id="0672b01">来。奉命便唤。既至王所。咒愿王已在一面</a><a name="0672b02" id="0672b02">坐。大臣白王。此是大师之子名劫比罗。王言</a><a name="0672b03" id="0672b03">善来。今有诸方论师远近咸萃。欲于我所兴</a><a name="0672b04" id="0672b04">建论端。汝能共彼相酬对不。便白王曰。敢申</a><a name="0672b05" id="0672b05">论难。便立论场令其激难。王便整驾亲观得</a><a name="0672b06" id="0672b06">失。即令诸来论人并为宗主。遣劫比罗共为</a><a name="0672b07" id="0672b07">敌论。所有诘问随事穷研。诸立论人咸皆杜</a><a name="0672b08" id="0672b08">口。凡论义不答即堕负处。时王既见无碍辩</a><a name="0672b09" id="0672b09">才。极生希有而叹之曰。此儿年在弱岁德冠</a><a name="0672b10" id="0672b10">群英。欢喜惊嗟特异优赏。令乘大象灌顶称</a><a name="0672b11" id="0672b11">尊号曰论王。众所瞻仰。其劫比罗母遥生忧</a><a name="0672b12" id="0672b12">念。岂我小儿为性轻躁。被夺封邑无面归耶。</a><a name="0672b13" id="0672b13">作是思惟怀愁而住。时劫比罗既蒙灌顶为</a><a name="0672b14" id="0672b14">大论王。群彦相随共还本宅。其母匆遽而告</a><a name="0672b15" id="0672b15">之曰。汝已摧破诸论师不。便报母曰。并已破</a><a name="0672b16" id="0672b16">讫。唯除迦叶波佛声闻弟子。其母即便回面</a><a name="0672b17" id="0672b17">挥手。时劫比罗即白母曰。何意慈尊回面挥</a><a name="0672b18" id="0672b18">手。母曰汝今知不。所有封邑犹未能安。终被</a><a name="0672b19" id="0672b19">苾刍共相侵夺。汝今宜往折彼沙门。便白母</a><a name="0672b20" id="0672b20">曰。慈父亡日诫以遗言。日月光临更无余人</a><a name="0672b21" id="0672b21">与汝等者。我命终后于诸论场汝无疑惧。唯</a><a name="0672b22" id="0672b22">除迦摄波佛声闻弟子。何以故。彼宗宽广甚</a><a name="0672b23" id="0672b23">深难测。世论不能伏俗智不能知。众一其心</a><a name="0672b24" id="0672b24">不求名利。汝勿共论。母便报曰。汝父在日是</a><a name="0672b25" id="0672b25">沙门奴。岂汝今时还作奴也。宜可即行挫其</a><a name="0672b26" id="0672b26">锋锐。劫比罗禀性仁孝。无违母言。便往鹿园</a><a name="0672b27" id="0672b27">于其中路逢一苾刍。即便问言。苾刍从何处</a><a name="0672b28" id="0672b28">来。报言。仙人堕处施鹿林来。问曰。仙人堕处</a><a name="0672b29" id="0672b29">有几许苾刍。答曰。强逾二万。问曰。苾刍之众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230672a.htm'><img src='up.gif' border=0></a>
<a href='T230672c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>