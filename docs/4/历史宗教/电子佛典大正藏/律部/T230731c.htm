<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0731c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷20)</font> 三十泥萨只波逸底迦法 知俗人共许与衣就乞学处第八 <font face='Arial'>T23, p0731c</h2></font><hr>
<span class='old'>
</a><a name="0731b28" id="0731b28">离邪行。命终之后得生天上。若生人趣妻室</a><a name="0731b29" id="0731b29">贞良夫不邪念。说伽他曰</span><a name="0731c01" id="0731c01"><p class='lg'>　　由听能知法　　　闻法离众过</a><br><a name="0731c02" id="0731c02">　　闻法舍恶友　　　闻法得涅槃　</p></a><a name="0731c03" id="0731c03"><p>时彼夫妇既闻法已俱舍邪行。时邬波难陀</a><a name="0731c04" id="0731c04">复为夫妇广述归敬殊胜功德。报言汝等二</a><a name="0731c05" id="0731c05">人更应善听。如佛所说</a><a name="0731c06" id="0731c06"><p class='lg'>　　若归佛陀者　　　不堕于恶趣</a><br><a name="0731c07" id="0731c07">　　舍离于人身　　　当得生天上</a><br><a name="0731c08" id="0731c08">　　若归达摩者　　　不堕于恶趣</a><br><a name="0731c09" id="0731c09">　　舍离于人身　　　当得生天上</a><br><a name="0731c10" id="0731c10">　　若归僧伽者　　　不堕于恶趣</a><br><a name="0731c11" id="0731c11">　　舍离于人身　　　当得生天上　</p></a><a name="0731c12" id="0731c12"><p>时彼二人闻法欢喜深生净信。即便归依三</a><a name="0731c13" id="0731c13">宝。复为赞叹五戒功德。汝等善听。如佛说</a><a name="0731c14" id="0731c14">有五种大施。何谓为五。若离杀生偷盗欲邪</a><a name="0731c15" id="0731c15">行妄语饮酒。是为五种大施。何故离此五事</a><a name="0731c16" id="0731c16">名为大施。由离五故得无所畏无诸怨结。妻</a><a name="0731c17" id="0731c17">室贞良言则信受常不骄逸。由此五故感无</a><a name="0731c18" id="0731c18">量乐常处人天。故名大施。时彼二人闻此法</a><a name="0731c19" id="0731c19">已。倍生深信受五学处。邬波难陀令彼二人住</a><a name="0731c20" id="0731c20">归戒已舍之而去。时彼长者。复于他日更以</a><a name="0731c21" id="0731c21">苦楚而打其婢。妻曰仁者我先未识业果之</a><a name="0731c22" id="0731c22">时常行苦楚。今由圣者邬波难陀善知识故。</a><a name="0731c23" id="0731c23">令我识业异熟。不应更行苦楚。然诸世人自</a><a name="0731c24" id="0731c24">受业报。贵贱无恒谁是奴婢。从今已往勿行</a><a name="0731c25" id="0731c25">杖木。夫言贤首。善哉此说。命其婢曰。小女。</a><a name="0731c26" id="0731c26">汝可澡浴赐以新衣。告曰应勤家业施汝无</a><a name="0731c27" id="0731c27">畏。婢作是念。此二家长先皆不仁。好行楚罚</a><a name="0731c28" id="0731c28">苦虐于我。弊衣恶食尚不充躯。今者恩慈事</a><a name="0731c29" id="0731c29">同父母。复更思念。自从圣者邬波难陀入此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230731b.htm'><img src='up.gif' border=0></a>
<a href='T230732a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>