<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0729a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷19)</font> 三十泥萨只波逸底迦法 从非亲居士乞衣学处第六 <font face='Arial'>T23, p0729a</h2></font><hr>
<span class='old'>
</a><a name="0728c28" id="0728c28">长者曰。不遭余贼。但被圣者邬波难陀为我</a><a name="0728c29" id="0728c29">说法强夺衣将。门人闻已极生讥骂。时给孤</span><a name="0729a01" id="0729a01">独长者于日日中恒将五百从人。礼佛双足</a><a name="0729a02" id="0729a02">并诸大德耆宿苾刍。既至城门。门人告曰。长</a><a name="0729a03" id="0729a03">者虽复多诸仆从。然须在意勿被贼偷。长者</a><a name="0729a04" id="0729a04">报曰。岂往给园中间有贼。报言。长者。路虽无</a><a name="0729a05" id="0729a05">贼园中有之。长者曰。咄男子汝禀性恶如黑</a><a name="0729a06" id="0729a06">羊毛不可回改。今此路中佛及僧众常所游</a><a name="0729a07" id="0729a07">履。虽经多载汝不变白。门人报言。长者。世</a><a name="0729a08" id="0729a08">尊善逝及苾刍僧众。足所履尘我观顶戴敢</a><a name="0729a09" id="0729a09">不敬耶。然昨日晨朝有一长者。着上衣服欲</a><a name="0729a10" id="0729a10">往给园。时邬波难陀为其说法强夺将去。令</a><a name="0729a11" id="0729a11">着衬衣随牛而入。口陈讥骂人皆共知。长者</a><a name="0729a12" id="0729a12">闻已便作是念。我于今日以此为缘便往给</a><a name="0729a13" id="0729a13">园。时邬波难陀见而告曰。善来长者。报曰。我</a><a name="0729a14" id="0729a14">不善来。邬波难陀曰。汝先有烟。今时火发。</a><a name="0729a15" id="0729a15">长者报曰。如何令我不火发耶。余出家者咸</a><a name="0729a16" id="0729a16">欲舍贪。大德所为贪更增长。邬波难陀曰。我</a><a name="0729a17" id="0729a17">作何事。长者报曰。岂非昨日有人欲来见佛。</a><a name="0729a18" id="0729a18">仁为说法强夺其衣。令着衬衣遣随牛入。邬</a><a name="0729a19" id="0729a19">波难陀曰。世言诸天喜施饿鬼便遮。长者报</a><a name="0729a20" id="0729a20">曰。岂可彼人金瓶注水持以相施。邬波难陀</a><a name="0729a21" id="0729a21">曰。长者勿作多言。若不忍受随情制戒。长者</a><a name="0729a22" id="0729a22">曰。我岂舍之宜应且住。邬波难陀默然而住。</a><a name="0729a23" id="0729a23">时给孤独长者往世尊所。头面礼足在一面</a><a name="0729a24" id="0729a24">坐。白佛言。世尊。今此圣众有从非亲居士居</a><a name="0729a25" id="0729a25">士妇乞衣。唯愿世尊为诸圣众作忆念事。勿</a><a name="0729a26" id="0729a26">从非亲居士居士妇乞衣。尔时世尊闻长者</a><a name="0729a27" id="0729a27">语默然许之。长者知已礼佛而去。世尊以此</a><a name="0729a28" id="0729a28">因缘集苾刍僧。广如上说。问邬波难陀曰。汝</a><a name="0729a29" id="0729a29">实从非亲居士居士妇乞衣耶。答言实尔。于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230728c.htm'><img src='up.gif' border=0></a>
<a href='T230729b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>