<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0060b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷8)</font> 初分之五堕初 <font face='Arial'>T22, p0060b</h2></font><hr>
<span class='old'>
</a><a name="0060a28" id="0060a28">饱满已还拘舍弥。于僧坊外醉卧吐泄衣钵</a><a name="0060a29" id="0060a29">纵横。于时世尊天眼遥见告阿难。共汝僧坊</span><a name="0060b01" id="0060b01">外看。受教从佛出外见之。佛与阿难舁还着</a><a name="0060b02" id="0060b02">井边。佛自汲水使阿难洗。着衣卧绳床上令</a><a name="0060b03" id="0060b03">头向佛。须臾转侧申脚踏佛。佛以是事集比</a><a name="0060b04" id="0060b04">丘僧问诸比丘。沙竭陀先敬佛不。答言敬。</a><a name="0060b05" id="0060b05">又问今能敬不。答言不能。又问。应饮是酒失</a><a name="0060b06" id="0060b06">本性不。答言不应。又问。沙竭陀先能伏恶</a><a name="0060b07" id="0060b07">龙今能降虾蟆不。答言不能。诸比丘复以前</a><a name="0060b08" id="0060b08">事具白世尊。佛以彼此因缘种种呵责诸比</a><a name="0060b09" id="0060b09">丘已。告诸比丘。今为诸比丘结戒。从今是戒</a><a name="0060b10" id="0060b10">应如是说。若比丘饮酒波逸提。时沙竭陀。</a><a name="0060b11" id="0060b11">佛制戒已不敢复饮。以先习故气绝欲死。饮</a><a name="0060b12" id="0060b12">食不消。不知云何。以是白佛。佛言。令嗅酒</a><a name="0060b13" id="0060b13">器。嗅酒器不差。佛言。以酒着饼中若羹粥</a><a name="0060b14" id="0060b14">中令啖。啖不差。佛言。听以酒与之。沙竭陀</a><a name="0060b15" id="0060b15">得已便差。即以白佛。佛言。已差应渐渐断之。</a><a name="0060b16" id="0060b16">乃至嗅酒器。不复恶者不得复嗅。有酒酒色</a><a name="0060b17" id="0060b17">酒味酒香。有酒酒色酒香无酒味。有酒酒色</a><a name="0060b18" id="0060b18">酒味无酒香。有酒无酒色香味。饮令人醉。若</a><a name="0060b19" id="0060b19">饮皆波逸提。有非酒酒色酒味酒香。饮使人</a><a name="0060b20" id="0060b20">醉若饮突吉罗。有非酒酒色酒香酒味。不令</a><a name="0060b21" id="0060b21">人醉。欲饮听屏处饮。若比丘饮酒。咽咽波逸</a><a name="0060b22" id="0060b22">提。比丘尼亦如是。式叉摩那沙弥沙弥尼突</a><a name="0060b23" id="0060b23">吉罗(五十七竟)</a><a name="0060b24" id="0060b24"><p>佛在舍卫城。尔时六群比丘。不敬和尚阿阇</a><a name="0060b25" id="0060b25">梨不敬戒。有诸比丘亦效如是。诸长老比丘</a><a name="0060b26" id="0060b26">见种种呵责。以是白佛。佛以是事集比丘僧。</a><a name="0060b27" id="0060b27">问六群及诸比丘。汝等实尔不。答言实尔世</a><a name="0060b28" id="0060b28">尊。佛种种呵责已告诸比丘。今为诸比丘结</a><a name="0060b29" id="0060b29">戒。从今是戒应如是说。若比丘轻师波逸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220060a.htm'><img src='up.gif' border=0></a>
<a href='T220060c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>