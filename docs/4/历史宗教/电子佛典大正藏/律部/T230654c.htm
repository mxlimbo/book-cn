<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0654c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷6)</font> 断人命学处第三 <font face='Arial'>T23, p0654c</h2></font><hr>
<span class='old'>
</a><a name="0654b28" id="0654b28">若不作者得越法罪。此是缘起未制学处</a><a name="0654b29" id="0654b29"><p>佛在室罗伐城给孤独园。于此城中有一长</span><a name="0654c01" id="0654c01">者。名曰胜军。大富多财受用丰足。于同类族</a><a name="0654c02" id="0654c02">娶女为妻。未久之间妇便怀妊。经于九月遂</a><a name="0654c03" id="0654c03">诞一男。色相端严人所乐见。经三七日欢会</a><a name="0654c04" id="0654c04">宗亲。其父以儿告诸亲曰。此儿今者欲作何</a><a name="0654c05" id="0654c05">名。众人议曰。此是长者胜军之子。应与立</a><a name="0654c06" id="0654c06">字名曰大军。未经多时复生一子。颜貌奇特</a><a name="0654c07" id="0654c07">倍胜于兄。人相圆满乃至广说如前。详议大</a><a name="0654c08" id="0654c08">军之弟名曰小军。后时胜军其妻亡殁。礼送</a><a name="0654c09" id="0654c09">林野以火焚之。日月既淹忧怀渐舍。便自思</a><a name="0654c10" id="0654c10">惟。我更娶妻恐恼二子。大军成立即为娶</a><a name="0654c11" id="0654c11">妻。长者不久便遭衰疾。虽加药物羸顿日增。</a><a name="0654c12" id="0654c12">慰喻二子式漏曰</a><a name="0654c13" id="0654c13"><p class='lg'>　　积聚皆销散　　　崇高必堕落</a><br><a name="0654c14" id="0654c14">　　合会终别离　　　有命咸归死　</p></a><a name="0654c15" id="0654c15"><p>说此语已即便命终。备具凶仪焚之郊外。大</a><a name="0654c16" id="0654c16">军为父广修福业。自念慈父在日供我衣资。</a><a name="0654c17" id="0654c17">今既身亡。宜自求觅无坠家业。我今应可持</a><a name="0654c18" id="0654c18">诸财货。往诣他方求利取活。作是念已告小</a><a name="0654c19" id="0654c19">军曰。弟今知不慈。父在日衣食无乏。弃背之</a><a name="0654c20" id="0654c20">后须自营求。汝宜在家勤心捡校。我欲求利</a><a name="0654c21" id="0654c21">暂往他方。随有所得以存生计。弟答兄曰善</a><a name="0654c22" id="0654c22">哉。是时大军多赍货物往诣他方。凡所经求</a><a name="0654c23" id="0654c23">无不谐偶。书报弟曰。我甚安隐多获财利。</a><a name="0654c24" id="0654c24">汝宜欢慰善知家业。因贪利故更诣远方。后</a><a name="0654c25" id="0654c25">于异时重以书报。如有颂曰</a><a name="0654c26" id="0654c26"><p class='lg'>　　由贪故求利　　　得利转生贪</a><br><a name="0654c27" id="0654c27">　　应作不应作　　　为贪皆忘失　</p></a><a name="0654c28" id="0654c28"><p>展转求利远趣边方。经历多年音信无继。其</a><a name="0654c29" id="0654c29">大军妇丰衣美食欲念便生。即于小军现淫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230654b.htm'><img src='up.gif' border=0></a>
<a href='T230655a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>