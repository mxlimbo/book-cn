<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0933b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷49)</font> 法揵度第十八 <font face='Arial'>T22, p0933b</h2></font><hr>
<span class='old'>
</a><a name="0933a28" id="0933a28">居士见讥嫌言。沙门释子不知厌足。自言</a><a name="0933a29" id="0933a29">我知正法。乃至大家乞食如似谷贵。如是</span><a name="0933b01" id="0933b01">何有正法。诸比丘白佛。佛言。不应选大</a><a name="0933b02" id="0933b02">家乞食。若次第乞不得应选。彼乞食比丘</a><a name="0933b03" id="0933b03">强乞要得乃去。诸居士见皆讥嫌。沙门释子</a><a name="0933b04" id="0933b04">不知惭愧无有厌足。自言我知正法。强从</a><a name="0933b05" id="0933b05">人乞要得乃去。如似谷贵。如是何有正法。</a><a name="0933b06" id="0933b06">诸比丘白佛。佛言不应尔。若知当得应</a><a name="0933b07" id="0933b07">待。彼出时。当看第一门相乃至粪聚相。若</a><a name="0933b08" id="0933b08">出村。还取道行革屣着。下道安钵置地。</a><a name="0933b09" id="0933b09">叠僧伽梨着肩上若头上。行时常当思惟</a><a name="0933b10" id="0933b10">善法。若见人应先问讯善来。彼乞食比丘</a><a name="0933b11" id="0933b11">常所食处。应往净扫洒具水器残食器。复应</a><a name="0933b12" id="0933b12">具床座洗脚石水器拭脚巾。若见有余乞</a><a name="0933b13" id="0933b13">食比丘来。应起远迎逆为取钵。若有钵床</a><a name="0933b14" id="0933b14">钵支头上。取衣舒张看。勿令有腻尘坌泥</a><a name="0933b15" id="0933b15">污鸟粪污。若有如是污。应拭当拭。应揉</a><a name="0933b16" id="0933b16">便揉。应抖擞便抖擞。应浣当浣。浣已应</a><a name="0933b17" id="0933b17">绞去水洒着绳床木床上。彼应与乞食</a><a name="0933b18" id="0933b18">比丘坐。与水器与水与洗足石拭足巾。持</a><a name="0933b19" id="0933b19">革屣安左边。看勿令泥水污渍。若有水渍</a><a name="0933b20" id="0933b20">应移。彼为乞食比丘洗足已。应持水器洗</a><a name="0933b21" id="0933b21">足石诸物还复本处。彼应澡豆净洗手已。</a><a name="0933b22" id="0933b22">授水与彼乞食比丘。次授食与彼。食时应</a><a name="0933b23" id="0933b23">看供给所须。若有酪浆清酪浆若苦酒若盐</a><a name="0933b24" id="0933b24">若菜应与。若热应为扇。须水应与。若日</a><a name="0933b25" id="0933b25">时欲过应俱食。乞食比丘食已。应为取钵</a><a name="0933b26" id="0933b26">与洗手。自食已若有余食。应与人若非人。</a><a name="0933b27" id="0933b27">若着无草地若无虫水中。洗盛残食器复故</a><a name="0933b28" id="0933b28">处。应还复床坐洗足石水器。诸物复故</a><a name="0933b29" id="0933b29">处。扫除食处。彼以食钵除粪。余比丘见皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220933a.htm'><img src='up.gif' border=0></a>
<a href='T220933c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>