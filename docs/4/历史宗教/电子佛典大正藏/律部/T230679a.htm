<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0679a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷10)</font> 妄说自得上人法学处第四 <font face='Arial'>T23, p0679a</h2></font><hr>
<span class='old'>
</a><a name="0678c28" id="0678c28">座应可褰衣勿令泥污。持钵乞食岂不充身。</a><a name="0678c29" id="0678c29">何故虚心妄记他事。遂令我等所行之处。谤</span><a name="0679a01" id="0679a01">毁盈途乞食不得。仁既犯罪应如法悔。目连</a><a name="0679a02" id="0679a02">报曰。具寿。我不见罪。是时六众共相谓曰。仁</a><a name="0679a03" id="0679a03">等知不。如世尊说若不见罪。应与作不见罪</a><a name="0679a04" id="0679a04">舍置羯磨。谁是授事人遣鸣揵椎。广说乃</a><a name="0679a05" id="0679a05">至舍利子为上座。令往白佛。佛告诸苾刍。有</a><a name="0679a06" id="0679a06">五因缘天不降雨。而星历人不善了知记言</a><a name="0679a07" id="0679a07">天雨。云何为五。苾刍当知。若见云兴电击雷</a><a name="0679a08" id="0679a08">震风惊。时星历人记言天雨。然此大地有其</a><a name="0679a09" id="0679a09">火界。上腾虚空令雨干燥。此是第一不雨因</a><a name="0679a10" id="0679a10">缘。复次苾刍若见云起风惊。时星历人记言</a><a name="0679a11" id="0679a11">天雨。然于虚空有大风起便吹此雨。于杖林</a><a name="0679a12" id="0679a12">内或羯陵伽兰。若林中令雨偏注。此是第二</a><a name="0679a13" id="0679a13">不雨因缘。复次苾刍若见云起风惊。时星历</a><a name="0679a14" id="0679a14">人记言天雨。然于此时行雨天神纵逸而住。</a><a name="0679a15" id="0679a15">于时时间不注甘雨。此是第三不雨因缘。复</a><a name="0679a16" id="0679a16">次苾刍乃至星历人记言天雨。由诸有情爱</a><a name="0679a17" id="0679a17">乐恶法。非分起贪住于邪见。缘此事故于</a><a name="0679a18" id="0679a18">时时中天不降雨。此是第四不雨因缘。复次</a><a name="0679a19" id="0679a19">苾刍乃至星历人记言天雨。然罗怙罗阿修</a><a name="0679a20" id="0679a20">罗王从大海出。便以两手捧其雨水弃大海</a><a name="0679a21" id="0679a21">中。此是第五不雨因缘。而星历人不知记言</a><a name="0679a22" id="0679a22">天雨。苾刍当知。目连记雨之时。罗怙罗阿</a><a name="0679a23" id="0679a23">修罗王。以手捧雨弃大海中。然非无雨。岂彼</a><a name="0679a24" id="0679a24">当时问言稼穑皆成熟不。尔时目连即依事</a><a name="0679a25" id="0679a25">答。苾刍当知。大目连无犯。若异此者得越法</a><a name="0679a26" id="0679a26">罪</a><a name="0679a27" id="0679a27"><p>世尊在广严城猕猴池侧高阁堂中。时有无</a><a name="0679a28" id="0679a28">衣外道门徒于此城住。其妇怀妊。是时具寿</a><a name="0679a29" id="0679a29">大目连入城乞食。次至外道门徒家。时彼家<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230678c.htm'><img src='up.gif' border=0></a>
<a href='T230679b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>