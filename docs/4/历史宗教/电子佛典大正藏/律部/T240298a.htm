<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0298a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷20)</font> 第三门第四子摄颂之余 <font face='Arial'>T24, p0298a</h2></font><hr>
<span class='old'>
</a><a name="0297c28" id="0297c28">持器仗守护其母。勿令人及非人辄为损害。</a><a name="0297c29" id="0297c29">菩萨处胎不为胎中血垢所污。譬如众宝聚</span><a name="0298a01" id="0298a01">在一处不相沾污。菩萨在腹亦复如是。又</a><a name="0298a02" id="0298a02">如清净妙琉璃宝置五彩上。明目之人分明</a><a name="0298a03" id="0298a03">见别。母观腹内分明亦尔。母虽持胎身无劳</a><a name="0298a04" id="0298a04">倦。自然奉持五种学处。谓尽形寿不杀生不</a><a name="0298a05" id="0298a05">偷盗不邪淫不妄语不饮酒。于诸丈夫绝淫</a><a name="0298a06" id="0298a06">染意。十月满足往蓝毗尼林攀无忧树枝。暂</a><a name="0298a07" id="0298a07">时伫立便于右胁诞生菩萨。尔时大地六种</a><a name="0298a08" id="0298a08">震动。放大光明与入胎无异。菩萨生时帝释</a><a name="0298a09" id="0298a09">亲自手承置莲花上不假扶侍足蹈七花行</a><a name="0298a10" id="0298a10">七步已。遍观四方手指上下作如是语。此即</a><a name="0298a11" id="0298a11">是我最后生身。天上天下唯我独尊。梵王捧</a><a name="0298a12" id="0298a12">伞天帝执拂。于虚空中龙王注水。一温一冷</a><a name="0298a13" id="0298a13">灌浴菩萨。初诞生时于其母前。自然井现香</a><a name="0298a14" id="0298a14">泉上涌随意受用。又于空中诸天下散嗢钵</a><a name="0298a15" id="0298a15">罗花钵头摩花。拘勿头花奔陀利花。并余种</a><a name="0298a16" id="0298a16">种奇妙香末。天妙音乐自然发响。天妙衣</a><a name="0298a17" id="0298a17">缨从空乱坠。更有众多奇妙灵瑞。如余处说</a><a name="0298a18" id="0298a18"><p>内摄颂曰</a><a name="0298a19" id="0298a19"><p class='lg'>　　阿私多睹相　　　那剌陀劝师</a><br><a name="0298a20" id="0298a20">　　五百瑞现前　　　父王立三字　</p></a><a name="0298a21" id="0298a21"><p>于时南方于大山中。有古仙人名阿私多。善</a><a name="0298a22" id="0298a22">知世界成坏时节。时有一人名那剌陀。聪明</a><a name="0298a23" id="0298a23">辩慧数来参谒。阿私多仙共论世间成坏之</a><a name="0298a24" id="0298a24">事。闻已伤叹即于仙处而为出家。后于异时</a><a name="0298a25" id="0298a25">共此仙人在石窟中。见光明照异相希奇。即</a><a name="0298a26" id="0298a26">说伽他问其师曰</a><a name="0298a27" id="0298a27"><p class='lg'>　　何故此光明　　　遍照犹如日</a><br><a name="0298a28" id="0298a28">　　充满山林处　　　忽现此希奇　</p></a><a name="0298a29" id="0298a29"><p>仙人答曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240297c.htm'><img src='up.gif' border=0></a>
<a href='T240298b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>