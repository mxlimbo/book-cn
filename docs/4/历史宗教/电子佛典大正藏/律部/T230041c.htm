<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0041c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷5)</font> 明三十尼萨耆法之一 <font face='Arial'>T23, p0041c</h2></font><hr>
<span class='old'>
</a><a name="0041b28" id="0041b28">波斯那非送食非布萨欲见佛故便到佛所。</a><a name="0041b29" id="0041b29">闻已集比丘僧。集已。唤优波斯那来。众僧</span><a name="0041c01" id="0041c01">已集。尔时长老优波斯那。即到僧中头面礼</a><a name="0041c02" id="0041c02">上坐足。随次坐已。旧比丘问优波斯那。汝知</a><a name="0041c03" id="0041c03">旧比丘立制不。答言。不知。问上坐言。旧比</a><a name="0041c04" id="0041c04">丘立制云何。答言。优波斯那。佛语安居比</a><a name="0041c05" id="0041c05">丘。我欲四月燕坐。诸比丘不得来至我所。</a><a name="0041c06" id="0041c06">除一送食及布萨。我等受佛教立制。若比丘</a><a name="0041c07" id="0041c07">非一送食非布萨。往佛所者。得波夜提罪。</a><a name="0041c08" id="0041c08">佛即默然可之。汝优波斯那。非一送食非</a><a name="0041c09" id="0041c09">布萨。往到佛所。得波夜提罪。汝应如法悔</a><a name="0041c10" id="0041c10">过。汝当发露。是罪莫覆藏。优波斯那言。上</a><a name="0041c11" id="0041c11">座知不。我到佛所头面礼足一面坐已。佛知</a><a name="0041c12" id="0041c12">故问我言。优波斯那。汝徒众何因缘故威仪</a><a name="0041c13" id="0041c13">清净。我言。世尊。若有比丘来至我所。求读</a><a name="0041c14" id="0041c14">诵经若求依止。我语是比丘。汝能尽形作阿</a><a name="0041c15" id="0041c15">练儿。着粪扫衣乞食一食空地坐。我当教汝</a><a name="0041c16" id="0041c16">读经与汝依止。若比丘能行是头陀法者。我</a><a name="0041c17" id="0041c17">教读经与依止。以是故。世尊。我徒众威仪</a><a name="0041c18" id="0041c18">清净。佛问我言。旧比丘立制。汝知不。答言。</a><a name="0041c19" id="0041c19">不知世尊。云何立制。佛言。优波斯那。我欲</a><a name="0041c20" id="0041c20">四月燕坐。语诸比丘。令诸比丘不得来至</a><a name="0041c21" id="0041c21">我所。除一送食及布萨。诸比丘受我语。还众</a><a name="0041c22" id="0041c22">立制。若比丘非一送食非布萨往佛所者。犯</a><a name="0041c23" id="0041c23">波夜提。我即可之。我言。世尊。彼旧比丘</a><a name="0041c24" id="0041c24">知此意不。佛言。何以不知。佛言。我从今听</a><a name="0041c25" id="0041c25">阿练儿着纳衣头陀比丘。若一送食非送食。</a><a name="0041c26" id="0041c26">若布萨非布萨。随意来至我所。尔时诸比丘</a><a name="0041c27" id="0041c27">作是念。我等何不舍居士衣着纳衣耶。即</a><a name="0041c28" id="0041c28">时诸比丘舍居士衣。皆着粪扫衣(三事竟)</a><a name="0041c29" id="0041c29"><p class='juan'>
十诵律卷第五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230041b.htm'><img src='up.gif' border=0></a>
<a href='T230042a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>