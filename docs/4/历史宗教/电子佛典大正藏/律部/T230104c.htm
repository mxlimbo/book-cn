<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0104c</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷15)</font> 九十波逸提之六 <font face='Arial'>T23, p0104c</h2></font><hr>
<span class='old'>
</a><a name="0104b28" id="0104b28">至闻处令还者波逸提(五十一竟)</a><a name="0104b29" id="0104b29"><p>佛在x萨罗国。与大比丘众游行。时有五百</span><a name="0104c01" id="0104c01">估客众随逐佛行。作是念。我等随佛行。当得</a><a name="0104c02" id="0104c02">丰乐安隐。佛游行到一林中欲宿。时估客各</a><a name="0104c03" id="0104c03">随向火。拾薪草共燃火向。诸比丘亦随所</a><a name="0104c04" id="0104c04">知识。共拾草木用燃火向。有一异摩诃卢比</a><a name="0104c05" id="0104c05">丘。拽空中木持着火中。木中有毒蛇得热便</a><a name="0104c06" id="0104c06">出比丘见之惊怖大唤。估客惊怪谓有贼来。</a><a name="0104c07" id="0104c07">共相谓言。各自捉槊刀盾弓箭聚集财物。诸</a><a name="0104c08" id="0104c08">估客即起捉诸器仗聚集财物。共相问言。贼</a><a name="0104c09" id="0104c09">在何处。比丘言。无贼但有毒蛇。诸估客言。</a><a name="0104c10" id="0104c10">若知是蛇何故大唤。以大唤故。诸估客众或</a><a name="0104c11" id="0104c11">有相杀。我等几相伤害。佛闻是事及诸估客</a><a name="0104c12" id="0104c12">诃责比丘。过是夜已佛以是因缘集比丘僧。</a><a name="0104c13" id="0104c13">以种种因缘诃责摩诃卢比丘。云何名比丘。</a><a name="0104c14" id="0104c14">露地燃火。种种因缘诃已。语诸比丘。以十</a><a name="0104c15" id="0104c15">利故与比丘结戒。从今是戒应如是说。若比</a><a name="0104c16" id="0104c16">丘无病露地燃火向。若燃草木牛屎木皮粪</a><a name="0104c17" id="0104c17">扫。若自燃若使人燃。波逸提。病者。冷盛热</a><a name="0104c18" id="0104c18">盛风盛若向火得差。是名病除。是因缘。名不</a><a name="0104c19" id="0104c19">病。露地者。无壁覆障。无席覆。无衣覆。如是</a><a name="0104c20" id="0104c20">等无覆处。名露地。自著者自手着。使著者教</a><a name="0104c21" id="0104c21">他着。波逸提者。煮烧覆障。若不悔过。能障碍</a><a name="0104c22" id="0104c22">道。是中犯者。若比丘以草着草火中波逸提。</a><a name="0104c23" id="0104c23">若以薪牛屎木皮粪扫。着草火中波逸提。若</a><a name="0104c24" id="0104c24">比丘以木着木火中波逸提。若以牛屎木皮</a><a name="0104c25" id="0104c25">粪扫草着木火中波逸提。若比丘以牛屎着</a><a name="0104c26" id="0104c26">牛屎火中波逸提。若以木皮粪扫草木。着牛</a><a name="0104c27" id="0104c27">屎火中波逸提。若比丘以木皮着木皮火</a><a name="0104c28" id="0104c28">中波逸提。若以粪扫草木牛屎。着木皮火中</a><a name="0104c29" id="0104c29">波逸提。若比丘以粪扫着粪扫火中波逸提。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230104b.htm'><img src='up.gif' border=0></a>
<a href='T230105a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>