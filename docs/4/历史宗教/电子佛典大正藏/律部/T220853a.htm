<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0853a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷40)</font> 衣揵度 <font face='Arial'>T22, p0853a</h2></font><hr>
<span class='old'>
</a><a name="0852c28" id="0852c28">车取利刀破腹披肠结处。示其父母诸亲</a><a name="0852c29" id="0852c29">语言。此是轮上嬉戏使肠结。如是食饮不</span><a name="0853a01" id="0853a01">消。非是死也。即为解肠。还复本处。缝皮</a><a name="0853a02" id="0853a02">肉合。以好药涂之。疮即愈毛还生。与无</a><a name="0853a03" id="0853a03">疮处不异。时长者子。即报耆婆四十万两</a><a name="0853a04" id="0853a04">金。妇亦与四十万两金。长者父母亦尔。各</a><a name="0853a05" id="0853a05">与四十万两金。是耆婆童子。第四治病。尔时</a><a name="0853a06" id="0853a06">尉禅国王。波罗殊提。十二年中常患头痛。</a><a name="0853a07" id="0853a07">无有医能治者。彼闻瓶沙王有好医善能</a><a name="0853a08" id="0853a08">治病。即遣使白王。我今有病。耆婆能治。愿</a><a name="0853a09" id="0853a09">遣来为我治之。时王即唤耆婆问言。汝能</a><a name="0853a10" id="0853a10">治波罗殊提病不。答言能。汝可往治之。王</a><a name="0853a11" id="0853a11">语言。彼王从蝎中来。汝好自护。莫自断</a><a name="0853a12" id="0853a12">命。答言尔。时耆婆童子。往尉禅国。至波罗</a><a name="0853a13" id="0853a13">殊提所。礼足已在一面住。即问王言。何所</a><a name="0853a14" id="0853a14">患苦。答言。如是如是病。问言。病从何起。答</a><a name="0853a15" id="0853a15">言。从如是如是起。问言。病来久近。答言。病</a><a name="0853a16" id="0853a16">来尔许时。次第问已语言。我能治。王言。若</a><a name="0853a17" id="0853a17">以酥若杂酥为药。我不能服。若与我杂酥</a><a name="0853a18" id="0853a18">药。我当杀汝。是病余药不治。唯酥则除。耆</a><a name="0853a19" id="0853a19">婆童子。即设方便语王言。我等医法治病。</a><a name="0853a20" id="0853a20">朝晡晨夜随意出入。王语耆婆。听随意出</a><a name="0853a21" id="0853a21">入。复白王言。若须贵药。当得急乘骑。愿</a><a name="0853a22" id="0853a22">王听给疾者。是时王即给日行五十由旬驼。</a><a name="0853a23" id="0853a23">即与王碱食令食。于屏处煎酥为药。作</a><a name="0853a24" id="0853a24">水色水味已。持与王母语言。王若眠觉。渴</a><a name="0853a25" id="0853a25">须水时。可持此与饮之。持水与王母已。</a><a name="0853a26" id="0853a26">即乘五十由旬驼而去。时王眠觉渴须水。</a><a name="0853a27" id="0853a27">母即持此水药与之。药欲消时觉有酥气。</a><a name="0853a28" id="0853a28">王言。耆婆与我酥饮。是我怨家。何能治我。</a><a name="0853a29" id="0853a29">急往觅来。即往耆婆住处觅之不得。问守<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220852c.htm'><img src='up.gif' border=0></a>
<a href='T220853b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>