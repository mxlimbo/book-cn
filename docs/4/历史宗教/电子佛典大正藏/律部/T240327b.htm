<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0327b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷25)</font> 第三门第四子摄颂之余 <font face='Arial'>T24, p0327b</h2></font><hr>
<span class='old'>
</a><a name="0327a28" id="0327a28">办好饮食。盛使满钵虔奉圣人。独觉常仪口</a><a name="0327a29" id="0327a29">不说法。唯现身相令发善心。即腾虚空现</span><a name="0327b01" id="0327b01">诸神变。于身上下水火流光。凡夫见通疾生</a><a name="0327b02" id="0327b02">信敬。犹如大树。崩倒全身礼彼上人。各发弘</a><a name="0327b03" id="0327b03">愿。我于如是真实福田所申供养。以此善</a><a name="0327b04" id="0327b04">根愿与贤善淫女假令身死酬钱五百共彼交</a><a name="0327b05" id="0327b05">通。汝等苾刍应知。往时贤善女者即妙光是。</a><a name="0327b06" id="0327b06">昔五百人即五百群贼是。由于圣者兴供养</a><a name="0327b07" id="0327b07">故。复由发愿彼之业力。于生死中受诸流</a><a name="0327b08" id="0327b08">转。五百生内常与五百金钱共行非法。乃至</a><a name="0327b09" id="0327b09">今日妙光淫女。其命虽终于彼遗骸。还与金</a><a name="0327b10" id="0327b10">钱共行恶事。是故汝等当知作业无人代受。</a><a name="0327b11" id="0327b11">乃至一颂广说如前。汝等应舍黑杂修纯白</a><a name="0327b12" id="0327b12">业。如是应学。诸苾刍众闻佛说已欢喜奉</a><a name="0327b13" id="0327b13">行</a><a name="0327b14" id="0327b14"><p>尔时世尊作如是念。由诸苾刍向如是家受</a><a name="0327b15" id="0327b15">饮食时有斯过患。告诸苾刍曰。其妙光女由</a><a name="0327b16" id="0327b16">于苾刍。起分别想遂令命过。是故汝等不应</a><a name="0327b17" id="0327b17">行诣如是人家受其供养生斯过失。若有苾</a><a name="0327b18" id="0327b18">刍诣如是家生过失者。得越法罪</a><a name="0327b19" id="0327b19"><p>佛在王舍城。有一苾刍是修定者。彼便数往</a><a name="0327b20" id="0327b20">阿兰若修习禅思。时有魔女生非法心。请苾</a><a name="0327b21" id="0327b21">刍食苾刍不受。彼作是语。圣者若不见受。我</a><a name="0327b22" id="0327b22">当于仁作无益事。答言。大妹。我持戒者。汝复</a><a name="0327b23" id="0327b23">何能作无利益。彼即对前作不忍声。从是以</a><a name="0327b24" id="0327b24">后常求其便。时彼苾刍曾于静处以衲裹身</a><a name="0327b25" id="0327b25">忽然睡着。魔女见已作如是念。此即是我报</a><a name="0327b26" id="0327b26">怨之时。即擎苾刍向影胜王所住阁上。王正</a><a name="0327b27" id="0327b27">睡着。即以苾刍放在王上。王遂惊觉问言是</a><a name="0327b28" id="0327b28">谁。答曰。我是沙门。问曰。是何沙门。答曰。</a><a name="0327b29" id="0327b29">是释迦子。王曰。圣者何故来此。彼即以事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240327a.htm'><img src='up.gif' border=0></a>
<a href='T240327c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>