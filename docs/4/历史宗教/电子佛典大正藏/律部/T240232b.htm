<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0232b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷6)</font> 第一门第六子摄颂之余 <font face='Arial'>T24, p0232b</h2></font><hr>
<span class='old'>
</a><a name="0232a28" id="0232a28">三归并五学处。所余大众皆于三宝深起敬</a><a name="0232a29" id="0232a29">心。合掌殷勤奉辞而散。时此刍以缘白佛。</span><a name="0232b01" id="0232b01">佛告诸刍非一切处有舍利子。其相似者</a><a name="0232b02" id="0232b02">亦不可求。是故我今听诸刍。学卢迦耶等</a><a name="0232b03" id="0232b03">诸外俗论。时诸刍闻佛世尊许。学书论遂</a><a name="0232b04" id="0232b04">无简别。愚昧之愿亦学外书。佛言。不应愚</a><a name="0232b05" id="0232b05">痴少慧不分明者令学外书。自知明慧多闻</a><a name="0232b06" id="0232b06">强识能摧外道者。方可学习。诸明慧者镇学</a><a name="0232b07" id="0232b07">外典善品不修。佛言。不应如是常习外典。佛</a><a name="0232b08" id="0232b08">言。当作三时。每于两时读佛经。一时习外</a><a name="0232b09" id="0232b09">典。刍遂于年月分作三时。以缘白佛。佛言。</a><a name="0232b10" id="0232b10">人命迅速刹那无定不应年月分作三时。可</a><a name="0232b11" id="0232b11">于一日分为三分。刍朝习外典暮读佛经。</a><a name="0232b12" id="0232b12">佛言。于日初分及以中后。可读佛经。待至晚</a><a name="0232b13" id="0232b13">时应披外典。刍即便暂时寻读。不诵其文</a><a name="0232b14" id="0232b14">寻还废忘。佛言应诵。彼皆不知何时应诵。佛</a><a name="0232b15" id="0232b15">言。如昼三节夜亦三时</a><a name="0232b16" id="0232b16"><p>缘处同前。时尊者舍利子。与二婆罗门子而</a><a name="0232b17" id="0232b17">为出家。一名牛授。二号牛主。二人悉教读</a><a name="0232b18" id="0232b18">诵经教。后时此二。共游人间至一聚落多获</a><a name="0232b19" id="0232b19">利养便住此村。时彼二人先学婆罗门歌咏声</a><a name="0232b20" id="0232b20">法。由串习故今时读诵作本音词。时彼一人</a><a name="0232b21" id="0232b21">遇病忽然身死。其现存者。既溺忧心。经多</a><a name="0232b22" id="0232b22">废忘即便还诣室罗伐城。入逝多林既停息</a><a name="0232b23" id="0232b23">已。便诣尊者x陈如所。礼敬事毕白言尊者。</a><a name="0232b24" id="0232b24">可共温经。答曰。善哉我为汝诵。既诵少多。</a><a name="0232b25" id="0232b25">报言。尊者所诵经典。文皆谬误声韵不长致</a><a name="0232b26" id="0232b26">有所阙。答言。子我从先来如是习诵。即便</a><a name="0232b27" id="0232b27">辞礼更别往诣马胜跋陀罗大名婆涩波名称</a><a name="0232b28" id="0232b28">晡律牛主毗摩罗善臂罗怙罗。既至彼已</a><a name="0232b29" id="0232b29">白言尊者。共我温经。答曰。善哉我为汝诵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240232a.htm'><img src='up.gif' border=0></a>
<a href='T240232c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>