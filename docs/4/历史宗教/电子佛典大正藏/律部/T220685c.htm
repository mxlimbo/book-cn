<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0685c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷18)</font> 九十单提法之一 <font face='Arial'>T22, p0685c</h2></font><hr>
<span class='old'>
</a><a name="0685b28" id="0685b28">难问余智慧持律比丘。若说而了了波逸</a><a name="0685b29" id="0685b29">提。不了了者突吉罗。比丘尼波逸提。式叉摩</span><a name="0685c01" id="0685c01">那沙弥沙弥尼突吉罗。是谓为犯。不犯者。彼</a><a name="0685c02" id="0685c02">谏比丘痴不解故。此比丘作如是语汝</a><a name="0685c03" id="0685c03">还问汝和上阿阇梨。汝可更学问诵经。若</a><a name="0685c04" id="0685c04">其事实尔。或戏笑语或疾疾语或独语或梦</a><a name="0685c05" id="0685c05">中语。或欲说是错说彼无犯。无犯者。最</a><a name="0685c06" id="0685c06">初未制戒。痴狂心乱痛恼所缠(七十一竟)</a><a name="0685c07" id="0685c07"><p>尔时佛在舍卫国祇树给孤独园。尔时有</a><a name="0685c08" id="0685c08">众多比丘。共集在一处。诵正法诵毗尼。时</a><a name="0685c09" id="0685c09">六群比丘自相谓言。此比丘等集在一处。诵</a><a name="0685c10" id="0685c10">正法诵毗尼。彼诸比丘诵律通利必当数</a><a name="0685c11" id="0685c11">数举我罪。我今宁可往语彼比丘。长老何</a><a name="0685c12" id="0685c12">用此杂碎戒为。若欲诵者。当诵四事。若</a><a name="0685c13" id="0685c13">必欲诵者。当诵四事十三事。余者不应诵。</a><a name="0685c14" id="0685c14">何以故。汝等若诵者。使人怀疑忧恼。时六</a><a name="0685c15" id="0685c15">群比丘。便往语彼比丘言。长老何用诵此</a><a name="0685c16" id="0685c16">杂碎戒为。若欲诵者。当诵四事。若必欲</a><a name="0685c17" id="0685c17">诵者。当诵四事十三事。余者不应诵。何以</a><a name="0685c18" id="0685c18">故。说是戒时。令人怀疑忧恼。余比丘即观</a><a name="0685c19" id="0685c19">察。此六群比丘欲灭法故作是语耳。时诸</a><a name="0685c20" id="0685c20">比丘闻。其中有少欲知足行头陀乐学戒</a><a name="0685c21" id="0685c21">知惭愧者。嫌责六群比丘言。云何汝等。</a><a name="0685c22" id="0685c22">欲灭法故作如是语耶。尔时诸比丘往世</a><a name="0685c23" id="0685c23">尊所。头面礼足在一面坐。以此因缘具白</a><a name="0685c24" id="0685c24">世尊。世尊尔时以此因缘集比丘僧。呵责</a><a name="0685c25" id="0685c25">六群比丘言。汝所为非。非威仪非沙门法</a><a name="0685c26" id="0685c26">非净行非随顺行。所不应为。云何汝等。</a><a name="0685c27" id="0685c27">欲灭法故作如是语耶。世尊以无数方便</a><a name="0685c28" id="0685c28">呵责六群比丘已告诸比丘。此痴人多种有</a><a name="0685c29" id="0685c29">漏处最初犯戒。自今已去与比丘结戒。集十<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220685b.htm'><img src='up.gif' border=0></a>
<a href='T220686a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>