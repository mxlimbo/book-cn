<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1435 十诵律 0141a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1435 十诵律</font> <font face='Arial'>(卷20)</font> 明一百七众学法初 <font face='Arial'>T23, p0141a</h2></font><hr>
<span class='old'>
</a><a name="0140c24" id="0140c24">群比丘共相谓言。可往须摩那池上看。皆言</a><a name="0140c25" id="0140c25">随意。即共往池上看。便大小便洟唾池中</span><a name="0141a01" id="0141a01">诸居士诃责言。是沙门释子不善。更无大小</a><a name="0141a02" id="0141a02">便处耶。乃到是净用水中大小便洟唾是中</a><a name="0141a03" id="0141a03">有比丘。少欲知足行头陀。闻是事心不喜。向</a><a name="0141a04" id="0141a04">佛广说。佛以是事集比丘僧。种种因缘诃责</a><a name="0141a05" id="0141a05">言云何名比丘。净用水中大小便洟唾。佛</a><a name="0141a06" id="0141a06">种种因缘诃已语诸比丘。不应净用水中大</a><a name="0141a07" id="0141a07">小便洟唾。除病应当学。若不病净用水中</a><a name="0141a08" id="0141a08">大小便洟唾突吉罗。病者不犯(一百五)</a><a name="0141a09" id="0141a09"><p>佛在舍卫国。尔时六群比丘立大小便。佛闻</a><a name="0141a10" id="0141a10">是事语诸比丘。不得立大小便。除病应当</a><a name="0141a11" id="0141a11">学。若不病立大小便突吉罗。若病不犯(一百六)</a><a name="0141a12" id="0141a12"><p>佛在舍卫国。有一居士。请佛及僧明日食。佛</a><a name="0141a13" id="0141a13">默然受。居士知佛受已。从坐起头面礼佛足</a><a name="0141a14" id="0141a14">右绕而去。还自舍通夜办种种多美饮食。早</a><a name="0141a15" id="0141a15">起敷座处已。遣使白佛时到。食具已办佛</a><a name="0141a16" id="0141a16">自知时。六群比丘与十七群比丘常共相违</a><a name="0141a17" id="0141a17">斗诤。时十七群比丘次守僧坊。六群比丘次</a><a name="0141a18" id="0141a18">与迎食。六群比丘共相谓言。我等今日故断</a><a name="0141a19" id="0141a19">十七群比丘食。有言云何断。答言。但来当</a><a name="0141a20" id="0141a20">知。六群比丘到十七群比丘所。索钵言。与汝</a><a name="0141a21" id="0141a21">迎食分。即随佛及僧至所请家。六群比丘先</a><a name="0141a22" id="0141a22">食已。迎十七群比丘食分便出。出已便作余</a><a name="0141a23" id="0141a23">事。经过余处诸知识家。见已出城。或坐树</a><a name="0141a24" id="0141a24">下。或在岸上井上池上多人众处住。时十七</a><a name="0141a25" id="0141a25">群比丘年少饥急。共相谓言。食何故迟。又相</a><a name="0141a26" id="0141a26">谓言。上祇洹门外大树上。遥看见不。时有</a><a name="0141a27" id="0141a27">一比丘。上树看见言。在某树下井上岸下</a><a name="0141a28" id="0141a28">多人众中住。至日垂中。额上流汗方来唤</a><a name="0141a29" id="0141a29">言。汝取食分。问言。何故迟耶。答言。我等得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230140c.htm'><img src='up.gif' border=0></a>
<a href='T230141b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>