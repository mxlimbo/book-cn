<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1425 摩诃僧祇律 0391a</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1425 摩诃僧祇律</font> <font face='Arial'>(卷20)</font> 明单提九十二事法之一 <font face='Arial'>T22, p0391a</h2></font><hr>
<span class='old'>
</a><a name="0390c28" id="0390c28">入已。王夫人宝物从后。次第入比丘不得舍</a><a name="0390c29" id="0390c29">出。尔时坐无罪。若比丘中间为大小行出不</span><a name="0391a01" id="0391a01">得复入。入者波夜提。若王常游观池林。于</a><a name="0391a02" id="0391a02">中作王行宫。王夫人宝物尽出。在中有七重</a><a name="0391a03" id="0391a03">门。若入一门二三乃至六门无罪。第七门一</a><a name="0391a04" id="0391a04">脚入。越毗尼罪。两脚过门限者。波夜提。若王</a><a name="0391a05" id="0391a05">游观已夫人宝物尽出行宫已空。众人入者。</a><a name="0391a06" id="0391a06">比丘入无罪。若王信心爱敬手牵比丘入无</a><a name="0391a07" id="0391a07">罪。是故说</a><a name="0391a08" id="0391a08"><p>佛住舍卫城。广说如上。舍卫城内有作象牙</a><a name="0391a09" id="0391a09">师。字法与。时有比丘到其家语。檀越为我作</a><a name="0391a10" id="0391a10">针筒。即便为作不大不小光色滑泽。持来还</a><a name="0391a11" id="0391a11">房。诸比丘见已问言。长老。何处得是不大不</a><a name="0391a12" id="0391a12">小光色滑泽。答言。象牙师字法与。为我作之。</a><a name="0391a13" id="0391a13">诸比丘闻已。各各往索牙师念曰。诸比丘皆</a><a name="0391a14" id="0391a14">当须用又念众僧是良福田。我当请僧布施。</a><a name="0391a15" id="0391a15">针筒即诣祇洹头面礼僧足已。白言。我法与</a><a name="0391a16" id="0391a16">请僧欲施针筒。诸比丘闻已。各各往取。或取</a><a name="0391a17" id="0391a17">一去。或取二三。乃至取十象牙遂尽。檀越言。</a><a name="0391a18" id="0391a18">牙已尽。今唯有骨。须者当作。答言。皆须骨</a><a name="0391a19" id="0391a19">尽。复白骨亦尽。今唯有角。须者当作。答言。皆</a><a name="0391a20" id="0391a20">须索者众多无以供命。尔时尊者舍利弗。时</a><a name="0391a21" id="0391a21">至着入聚落衣持钵入舍卫城乞食。次至其</a><a name="0391a22" id="0391a22">家。时法与妇信心欢喜。持食出施。先识舍利</a><a name="0391a23" id="0391a23">弗。即头面礼足在前而立。舍利弗问言。姊妹。</a><a name="0391a24" id="0391a24">家内何似事业增不。答言。家内粗可但事业</a><a name="0391a25" id="0391a25">不增。问言。何故。答言。尊者我家夫主请诸</a><a name="0391a26" id="0391a26">比丘。施与针筒。诸比丘或取一去。或取二三。</a><a name="0391a27" id="0391a27">乃至取十牙尽。取骨骨尽取角。索者众多无</a><a name="0391a28" id="0391a28">以供命。尊者。我家仰是生活衣食儿子供官</a><a name="0391a29" id="0391a29">赋调。尊者是我敬重作是言耳。以是故。夫主<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220390c.htm'><img src='up.gif' border=0></a>
<a href='T220391b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>