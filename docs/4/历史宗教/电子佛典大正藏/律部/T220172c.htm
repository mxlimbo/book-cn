<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0172c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷26)</font> 第五分杂法 <font face='Arial'>T22, p0172c</h2></font><hr>
<span class='old'>
</a><a name="0172b28" id="0172b28">日与诸王女共往佛所。愿第五日与王夫人</a><a name="0172b29" id="0172b29">婇女共往佛所。愿第六日与王共往佛所。王</span><a name="0172c01" id="0172c01">悉听之。皆见法得果。受三归五戒亦如上说。</a><a name="0172c02" id="0172c02">王得果已以十一种梦问迦叶佛。此梦有何</a><a name="0172c03" id="0172c03">报应。佛言。此十一梦乃为当来不为今也。梦</a><a name="0172c04" id="0172c04">见小树生华者。于当来世有佛。出于百岁人</a><a name="0172c05" id="0172c05">中。名释迦牟尼如来应供等正觉。尔时人年</a><a name="0172c06" id="0172c06">三十便已头白。梦见华即成果者。尔时二</a><a name="0172c07" id="0172c07">十岁人便已生儿。梦见犊子耕大牛住视者。</a><a name="0172c08" id="0172c08">尔时人儿领家事父母不得自在。梦见三釜</a><a name="0172c09" id="0172c09">并煮饭两边釜饭各跳相入不堕中央釜者。</a><a name="0172c10" id="0172c10">尔时富者更相惠施而贫者不得。梦见骆驼</a><a name="0172c11" id="0172c11">两头食草者。尔时王有群臣既食王禄复取</a><a name="0172c12" id="0172c12">民物。梦见马母反饮驹乳者。尔时母嫁女已</a><a name="0172c13" id="0172c13">反从求食。梦见金钵于虚空中行者。尔时雨</a><a name="0172c14" id="0172c14">不时节亦不周普。梦见野狐尿金钵中者。尔</a><a name="0172c15" id="0172c15">时人民唯富是婚不择本姓。梦见猕猴坐金</a><a name="0172c16" id="0172c16">床上者。尔时国王用非法治政暴虐无道。梦</a><a name="0172c17" id="0172c17">见牛头栴檀卖与腐草同价者。尔时释种沙</a><a name="0172c18" id="0172c18">门贪利养故与白衣说法。梦见水中央浊四</a><a name="0172c19" id="0172c19">边清者。尔时佛法中国先灭边国反盛。佛言。</a><a name="0172c20" id="0172c20">王十一梦所为如此。于大王身无有不祥。王</a><a name="0172c21" id="0172c21">即于座上敕诸群臣。所欲祠天之物今悉施</a><a name="0172c22" id="0172c22">以无畏。吾从今宁自失命不故杀生。况杀</a><a name="0172c23" id="0172c23">人乎。不故伤虫蚁。况女及诸人等乎。佛告</a><a name="0172c24" id="0172c24">阿难。彼迦叶佛般泥洹后。其王为佛起金银</a><a name="0172c25" id="0172c25">塔。纵广半由旬高一由旬。累金银墼一一相</a><a name="0172c26" id="0172c26">间。今犹在地中。佛即出塔示诸四众。迦叶</a><a name="0172c27" id="0172c27">佛全身舍利俨然如本。佛因此事取一抟泥。</a><a name="0172c28" id="0172c28">而说偈言</a><a name="0172c29" id="0172c29"><p class='lg'>　　虽得阎浮檀　　　百千金宝利<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220172b.htm'><img src='up.gif' border=0></a>
<a href='T220173a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>