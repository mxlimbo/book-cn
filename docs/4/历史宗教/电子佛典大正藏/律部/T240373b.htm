<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0373b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷33)</font> 第六门第四子摄之余明佛从天下等事 <font face='Arial'>T24, p0373b</h2></font><hr>
<span class='old'>
</a><a name="0373a28" id="0373a28">白佛。佛言。诸俗人辈称理讥嫌。诸尼不应于</a><a name="0373a29" id="0373a29">大门首廊下檐前而结花彩。作者得越法罪。</span><a name="0373b01" id="0373b01">解结鬘者当于密处勿使俗讥</a><a name="0373b02" id="0373b02"><p>第八门第五子摄颂曰</a><a name="0373b03" id="0373b03"><p class='lg'>　　不应畜铜器　　　变酒令平复</a><br><a name="0373b04" id="0373b04">　　赁房与俗旅　　　诳惑作医巫　</p></a><a name="0373b05" id="0373b05"><p>缘处同前。时吐罗难陀苾刍尼。往铜器家告</a><a name="0373b06" id="0373b06">言。贤首。颇能与我作大铜钵不。答言。圣者是</a><a name="0373b07" id="0373b07">我本业何为不能。问曰。欲作大小报言。极须</a><a name="0373b08" id="0373b08">大作。问言。圣者何用大钵。尼曰。贫寒物汝不</a><a name="0373b09" id="0373b09">取价与我作耶。与汝好价宜应大作。匠者念</a><a name="0373b10" id="0373b10">曰。随彼大作于我何伤。大钵见了报言。为我</a><a name="0373b11" id="0373b11">更作小者入斯钵内。复更为作。如是渐小乃</a><a name="0373b12" id="0373b12">至七重皆入钵内。吐罗难陀令求寂女揩拭</a><a name="0373b13" id="0373b13">令净。以五色线为络次第盛之。有请唤处</a><a name="0373b14" id="0373b14">即令小尼顶戴将去。到已开设在傍安坐。俗</a><a name="0373b15" id="0373b15">旅见问。圣者今日开铜器铺耶。答言。痴人汝</a><a name="0373b16" id="0373b16">岂能知我所须器。大者盛饭次着羹臛。次受</a><a name="0373b17" id="0373b17">美团余安杂味。答曰。若尔更复多须。有余物</a><a name="0373b18" id="0373b18">来无安置处。彼便默尔。尼白苾刍。苾刍白</a><a name="0373b19" id="0373b19">佛。佛作是念尼畜铜钵有如是过。从今已去</a><a name="0373b20" id="0373b20">诸尼不得自畜铜钵。若畜者得越法罪。唯除</a><a name="0373b21" id="0373b21">铜匙及安盐盘子并饮水铜碗</a><a name="0373b22" id="0373b22"><p>缘处同前。时有长者妻诞一女。右眼通睛将</a><a name="0373b23" id="0373b23">为恶相人无娶者。有余长者娶妻未久。便即</a><a name="0373b24" id="0373b24">命终如是至七。时人号为杀妇长者。更问他</a><a name="0373b25" id="0373b25">女欲求为妻。彼便报曰。我今岂欲杀此女耶。</a><a name="0373b26" id="0373b26">复索寡妇。彼云。我岂可自欲杀身。既无妻室</a><a name="0373b27" id="0373b27">自知家务。时有知识来相问曰。何故自营家</a><a name="0373b28" id="0373b28">事。岂可不能觅妻室耶。答曰。我是薄福娶妻</a><a name="0373b29" id="0373b29">未久便即终亡。如是更取乃至于七悉皆身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240373a.htm'><img src='up.gif' border=0></a>
<a href='T240373c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>