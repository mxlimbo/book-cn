<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1421 弥沙塞部和醯五分律 0053b</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1421 弥沙塞部和醯五分律</font> <font face='Arial'>(卷7)</font> 初分之五堕初 <font face='Arial'>T22, p0053b</h2></font><hr>
<span class='old'>
</a><a name="0053a28" id="0053a28">丘结戒。从今是戒应如是说。若比丘不受食</a><a name="0053a29" id="0053a29">着口中波逸提。时诸比丘为作人作食。不敢</span><a name="0053b01" id="0053b01">尝或碱或淡。作人嗔恨不肯复作。以是白佛。</a><a name="0053b02" id="0053b02">佛以是事集比丘僧。告诸比丘。今听为作人</a><a name="0053b03" id="0053b03">尝食。但不得咽。从今是戒应如是说。若比丘</a><a name="0053b04" id="0053b04">不受食着口中除尝食波逸提。时诸比丘不</a><a name="0053b05" id="0053b05">受杨枝及水。便不敢嚼及漱口。口臭眼闇。共</a><a name="0053b06" id="0053b06">人语时人闻其气。问言。大德口何以臭。诸比</a><a name="0053b07" id="0053b07">丘甚羞耻。便乞受杨枝及水。诸人言。汝自懒</a><a name="0053b08" id="0053b08">取。谁为汝惜杨枝及水。诸比丘以是白佛。佛</a><a name="0053b09" id="0053b09">以是事集比丘僧。告诸比丘。今听不受杨枝</a><a name="0053b10" id="0053b10">及水。从今是戒应如是说。若比丘不受食着</a><a name="0053b11" id="0053b11">口中。除尝食杨枝及水波逸提。尔时舍利</a><a name="0053b12" id="0053b12">弗得风病。目连往问。汝在家时曾有此病不。</a><a name="0053b13" id="0053b13">答云有。何方治差。答言食藕。于是目连。到</a><a name="0053b14" id="0053b14">阿耨达池取藕与之。舍利弗问。何处得此。答</a><a name="0053b15" id="0053b15">言阿耨达池。又问从谁受。答言从龙。便不</a><a name="0053b16" id="0053b16">敢食以是白佛。佛言。听从龙受食。时大迦叶</a><a name="0053b17" id="0053b17">从贫家乞食。释提桓因作是念。今大德迦叶</a><a name="0053b18" id="0053b18">从贫家乞。我今当作方便使受我食。即于迦</a><a name="0053b19" id="0053b19">叶乞食之次。作一贫穷织师在机上织。复化</a><a name="0053b20" id="0053b20">作一女人为其作纬。迦叶从乞。即取钵盛百</a><a name="0053b21" id="0053b21">味饮食与之。迦叶得已作是念。此人贫穷何</a><a name="0053b22" id="0053b22">从得此。即入定观。知是帝释。语言憍尸迦。后</a><a name="0053b23" id="0053b23">莫复作。遂不敢食以是白佛。佛言。今听诸比</a><a name="0053b24" id="0053b24">丘从天受食。尔时世尊。行于迥路暮至旷野</a><a name="0053b25" id="0053b25">鬼村。时彼鬼神见佛欢喜。便请佛及僧设明</a><a name="0053b26" id="0053b26">日供。佛默然受之。鬼即竟夜作种种饮食。晨</a><a name="0053b27" id="0053b27">朝敷坐请佛及僧。佛敕诸比丘。共受彼请。即</a><a name="0053b28" id="0053b28">皆就坐。鬼神手自下食。诸比丘不敢受。以是</a><a name="0053b29" id="0053b29">白佛。佛言。今听诸比丘从鬼受食。尔时世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220053a.htm'><img src='up.gif' border=0></a>
<a href='T220053c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>