<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1458 根本萨婆多部律摄 0602a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1458 根本萨婆多部律摄</font> <font face='Arial'>(卷13)</font> <font face='Arial'>T24, p0602a</h2></font><hr>
<span class='old'>
</a><a name="0601c24" id="0601c24">命。不应辄坐。不以髀重髀放身傲慢。不令语</a><a name="0601c25" id="0601c25">时不应辄语。尊人所说不应遮止。有所言教</span><a name="0602a01" id="0602a01">不应违逆。但应默然恭敬而住。不嫉不恚除</a><a name="0602a02" id="0602a02">罪恶心恒为敬养。若不修敬者。咸得堕罪。弟</a><a name="0602a03" id="0602a03">子事者非时非处。辄为呵啧。于小过失不能</a><a name="0602a04" id="0602a04">容忍。于奖训事不善开喻。若有疑悔不为除</a><a name="0602a05" id="0602a05">殄。心无哀愍出粗犷言。不以法食共相摄受。</a><a name="0602a06" id="0602a06">不存济拔有恼害心。皆得堕罪。言人主者。谓</a><a name="0602a07" id="0602a07">是国王王子。并诸恶佐遣来去等。不用其</a><a name="0602a08" id="0602a08">言。由此因缘情生不敬。或为杀害作无利益。</a><a name="0602a09" id="0602a09">言流俗者。于世俗人不相瞻顾。自随情好以</a><a name="0602a10" id="0602a10">致讥嫌。不于道路大小便利。令俗所呵。亦不</a><a name="0602a11" id="0602a11">应与俗人违竞。若作轻慢心欲恼他者。凡有</a><a name="0602a12" id="0602a12">所为。咸得恶作。若大众评论作评论想。不生</a><a name="0602a13" id="0602a13">恭敬。有六句初二堕罪。四皆恶作</a><a name="0602a14" id="0602a14"><p><b>　　<A NAME="n394"></A>饮酒学处第七十九</b></a><a name="0602a15" id="0602a15"><p>佛在室罗伐城给孤独园。时莎揭多苾刍于</a><a name="0602a16" id="0602a16">俗人家。得非时浆和酒而饮。遂便大醉委卧</a><a name="0602a17" id="0602a17">街衢。由受请事。讥嫌烦恼。制斯学处</a><a name="0602a18" id="0602a18"><p>若复苾刍饮诸酒者。波逸底迦</a><a name="0602a19" id="0602a19"><p>酒者若以饭麴。或用米粉烝熟酿作。复有杂</a><a name="0602a20" id="0602a20">酒。谓根皮叶及以花果。少安米麴酝酿成酒。</a><a name="0602a21" id="0602a21">饮者谓吞咽也。凡作酒色酒香酒味。或阙一</a><a name="0602a22" id="0602a22">阙二而饮咽者。能令人醉。皆得堕罪。若不醉</a><a name="0602a23" id="0602a23">人饮得恶作。若体非酒而有酒色饮之无犯。</a><a name="0602a24" id="0602a24">若用器饮若手掬饮。乃至酒糟。咸得堕罪。若</a><a name="0602a25" id="0602a25">啖麴若啖花果。能令人醉。并得恶作。境想六</a><a name="0602a26" id="0602a26">句后二无犯。有说非酒酒想亦得堕罪。如佛</a><a name="0602a27" id="0602a27">言曰。汝诸苾刍依我为师而出家者。不应饮</a><a name="0602a28" id="0602a28">酒。不与他不贮畜。乃至不以茅端渧酒置于</a><a name="0602a29" id="0602a29">口中。不犯者。若酒被煎煮饮不醉人。若口有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240601c.htm'><img src='up.gif' border=0></a>
<a href='T240602b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>