<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1451 根本说一切有部毗奈耶杂事 0344a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1451 根本说一切有部毗奈耶杂事</font> <font face='Arial'>(卷28)</font> 第六门第四子摄颂大药之余 <font face='Arial'>T24, p0344a</h2></font><hr>
<span class='old'>
</a><a name="0343c28" id="0343c28">备解。诸人报曰。前无浮石已罚五百金钱。今</a><a name="0343c29" id="0343c29">若更虚倍输千直。如其是实我出千钱。便将</span><a name="0344a01" id="0344a01">猕猴共至王所。令作音乐。是事皆成。彼出千</a><a name="0344a02" id="0344a02">钱以酬赌直。王曰。我曾不见如是之事。生大</a><a name="0344a03" id="0344a03">庆悦广赐珍财。叹曰。大药之智于诸众中最</a><a name="0344a04" id="0344a04">为第一</a><a name="0344a05" id="0344a05"><p>时此城中有婆罗门。聪明睿智学善四明。娶</a><a name="0344a06" id="0344a06">妻未久便生一女。颜貌端正。名为乌昙。婆</a><a name="0344a07" id="0344a07">罗门自立要曰。若有男子于我边学。与我齐</a><a name="0344a08" id="0344a08">肩者。我此妙女当嫁与之。女渐长大。于此国</a><a name="0344a09" id="0344a09">中有婆罗门生一男子。形容可恶具十八种</a><a name="0344a10" id="0344a10">丑陋之相。父母见已极生不乐。名曰恶相。虽</a><a name="0344a11" id="0344a11">渐童年不教为学。此儿丑恶令我羞耻。其儿</a><a name="0344a12" id="0344a12">长大自恨无识。遂入城中以求学问。至彼聪</a><a name="0344a13" id="0344a13">睿婆罗门所。礼而致白。我来请益幸见哀怜。</a><a name="0344a14" id="0344a14">彼便纳受。未久之间所有书论悉皆学尽。婆</a><a name="0344a15" id="0344a15">罗门便生是念。我先立要。如其有人学尽我</a><a name="0344a16" id="0344a16">业者。我当以女妻之。此儿虽复容仪丑恶难</a><a name="0344a17" id="0344a17">违本契。若负心者不得生天。设令诸人见笑</a><a name="0344a18" id="0344a18">于我我无违要。即为具礼以女娉之。其女威</a><a name="0344a19" id="0344a19">光俨然可畏。遂令恶相不敢近前。恶相念</a><a name="0344a20" id="0344a20">曰。我今为客情怀怯惮。宜将归舍随意所</a><a name="0344a21" id="0344a21">为。是时乌昙既见恶相。心生不悦作如是</a><a name="0344a22" id="0344a22">念我具容华夫便丑陋。为人所笑。生亦何颜。</a><a name="0344a23" id="0344a23">恶相遂便将还本处。于其中路道粮皆尽。至</a><a name="0344a24" id="0344a24">一池边为饥所逼。时有行人和糗欲饮。乌昙</a><a name="0344a25" id="0344a25">从乞彼便减与。恶相持将一边自食。乌昙告</a><a name="0344a26" id="0344a26">曰。宜分多少聊用充虚。恶相告曰。古仙有</a><a name="0344a27" id="0344a27">制。女不饮糗为斯不与。次于旷野忽逢遗肉。</a><a name="0344a28" id="0344a28">恶相取食不与乌昙。告曰。此亦古仙不许女</a><a name="0344a29" id="0344a29">食。乌昙念曰。我无福德。父母嫁我与此恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240343c.htm'><img src='up.gif' border=0></a>
<a href='T240344b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>