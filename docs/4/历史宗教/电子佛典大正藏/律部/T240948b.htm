<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1478 大爱道比丘尼经 0948b</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1478 大爱道比丘尼经</font> <font face='Arial'>(卷1)</font> <font face='Arial'>T24, p0948b</h2></font><hr>
<span class='old'>
</a><a name="0948a28" id="0948a28">女人恶露。有犯斯戒非沙弥尼也</a><a name="0948a29" id="0948a29"><p>尔时比丘尼裘昙弥。受佛十戒。一一不失。如</span><a name="0948b01" id="0948b01">十戒行之。无有漏缺。常在佛左右。遂尔三年。</a><a name="0948b02" id="0948b02">聪明智慧博览众经。欢喜不乱志如大山。心</a><a name="0948b03" id="0948b03">端意正平直无邪。恒自愍伤及一切人。蜎飞</a><a name="0948b04" id="0948b04">蠕动蚑行之类。莫不悲叹。劝化善法终离恼</a><a name="0948b05" id="0948b05">患。三年之中未常短愆。复还诣佛稽首陈</a><a name="0948b06" id="0948b06">情。叩头悔过靡所不言。佛有慈慧告诉罪</a><a name="0948b07" id="0948b07">患。以见成立以脱恶愆。万不惟恨。愿启一言。</a><a name="0948b08" id="0948b08">十戒便止。复有残余十戒。微少不足设心。愿</a><a name="0948b09" id="0948b09">告异戒令心酸勤。当学问无有懈慢。当如法</a><a name="0948b10" id="0948b10">律行菩萨焉</a><a name="0948b11" id="0948b11"><p>佛告比丘尼裘昙弥。汝行十戒如法者。有大</a><a name="0948b12" id="0948b12">戒名具足。真谛行之疾得作佛。凡有五百要</a><a name="0948b13" id="0948b13">事。若且复行十事可得道场。若不能行者不</a><a name="0948b14" id="0948b14">得至。终不能得是大具足戒也。尔时裘昙弥。</a><a name="0948b15" id="0948b15">见佛说是语。大欢喜。前以头面着地。稽首礼</a><a name="0948b16" id="0948b16">佛足下。却长跪叉手。白佛言。受恩使复受十</a><a name="0948b17" id="0948b17">戒之慧。佛告沙弥尼。已作沙弥尼。依其法律。</a><a name="0948b18" id="0948b18">奉行十事。可疾得入。何等十。一者常有慈心。</a><a name="0948b19" id="0948b19">内外清白无伤害意。二者思念布施无爱悭</a><a name="0948b20" id="0948b20">惜。不畜余遗无窃盗意。三者常自净洁。静志</a><a name="0948b21" id="0948b21">自守无淫邪垢。四者常当至诚。口无异言。五</a><a name="0948b22" id="0948b22">者常当自清净。终离蜜酒无醉乱意。六者常</a><a name="0948b23" id="0948b23">自守志。无恶口骂人。七者常谦卑。无贡高坐</a><a name="0948b24" id="0948b24">珍宝高床。八者常持斋日中乃食。九者常持</a><a name="0948b25" id="0948b25">等心无嫉妒意。十者当观菩萨及诸师如视</a><a name="0948b26" id="0948b26">佛想。心常柔软无嗔怒意。是为沙弥尼十事</a><a name="0948b27" id="0948b27">法律也</a><a name="0948b28" id="0948b28"><p>沙弥尼复有十事法。何谓为十。一者当敬佛</a><a name="0948b29" id="0948b29">至心无邪。持头脑着地。常自忏悔宿世罪行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240948a.htm'><img src='up.gif' border=0></a>
<a href='T240948c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>