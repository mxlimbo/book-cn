<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1489 清净毗尼方广经 1079a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1489 清净毗尼方广经</font> <font face='Arial'>(卷1)</font> <font face='Arial'>T24, p1079a</h2></font><hr>
<span class='old'>
</a><a name="1078c28" id="1078c28">处故。慧度门到于一切众生心行之彼岸故。</a><a name="1078c29" id="1078c29">六波罗蜜门大乘故。六神通门慧光明故。法</span><a name="1079a01" id="1079a01">施忍门不随他智故。天子又问。文殊师利。何</a><a name="1079a02" id="1079a02">等为法界门。文殊师利言。天子。普遍门是</a><a name="1079a03" id="1079a03">法界门。天子言。何界是法界。文殊师利言。</a><a name="1079a04" id="1079a04">一切众生界是法界。天子言。文殊师利。法界</a><a name="1079a05" id="1079a05">有边际不。答言。天子。于意云何。虚空有边际</a><a name="1079a06" id="1079a06">不。不也。文殊师利。天子。犹如虚空无有边</a><a name="1079a07" id="1079a07">际。法界亦尔无有边际。天子言。文殊师利。</a><a name="1079a08" id="1079a08">汝知法界耶。答言。天子。法界不知法界。天子</a><a name="1079a09" id="1079a09">言。文殊师利。汝知何法有如是辩。答言。天子</a><a name="1079a10" id="1079a10">于意云何。响知何法而出音声。天子言。响</a><a name="1079a11" id="1079a11">无所知而出音声。以因缘故而有音声。如是</a><a name="1079a12" id="1079a12">天子。菩萨缘众生故。而有所说。天子言。汝住</a><a name="1079a13" id="1079a13">何处能有所说。答言。天子。犹如如来化人所</a><a name="1079a14" id="1079a14">住。而有所说。我住亦尔。天子言。如来化人</a><a name="1079a15" id="1079a15">无有住处。答言。天子。如来子人无所住而</a><a name="1079a16" id="1079a16">有所说。一切诸法亦无所住。而有所说。天</a><a name="1079a17" id="1079a17">子言。文殊师利。若一切法无住。汝住何处</a><a name="1079a18" id="1079a18">成无上道。文殊师利言。天子我住无间。成无</a><a name="1079a19" id="1079a19">上道。天子言。无间为住何处。答言。无间住无</a><a name="1079a20" id="1079a20">根本。天子言。文殊师利。住无间者必堕地狱</a><a name="1079a21" id="1079a21">答言。天子如是如是如来所说造五无间必</a><a name="1079a22" id="1079a22">堕地狱。天子。我今亦住于五无间。天子。菩</a><a name="1079a23" id="1079a23">萨住五无间成无上道何等为五菩萨摩诃萨</a><a name="1079a24" id="1079a24">从初发心求无上道。中间不堕声闻缘觉地。</a><a name="1079a25" id="1079a25">是初无间。我应救济一切众生中间无懈。是</a><a name="1079a26" id="1079a26">二无间。舍一切物中间无悭。是三无间。知诸</a><a name="1079a27" id="1079a27">法无生。中间不与诸见共住。是四无间。若知</a><a name="1079a28" id="1079a28">若见若断平等正觉。以一念相应慧而觉知</a><a name="1079a29" id="1079a29">之。中间不起必成正觉。是五无间。若菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T241078c.htm'><img src='up.gif' border=0></a>
<a href='T241079b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>