<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1428 四分律 0818c</TITLE>
</head> 
<BODY id='T22' onbeforeprint='hide()' onafterprint='show()'>

<font face='Arial'><h2>No. 1428 四分律</font> <font face='Arial'>(卷35)</font> 说戒揵度上 <font face='Arial'>T22, p0818c</h2></font><hr>
<span class='old'>
</a><a name="0818b28" id="0818b28">而疲惓。时诸比丘往白佛。佛言。自今已去。</a><a name="0818b29" id="0818b29">随所住处人多少。共集一处说戒。诸比</span><a name="0818c01" id="0818c01">丘不知。当于何处说戒。佛言。听作说戒</a><a name="0818c02" id="0818c02">堂白二羯磨。作如是白。当称名处所大</a><a name="0818c03" id="0818c03">堂若阁上堂经行堂若河侧若树下若石侧</a><a name="0818c04" id="0818c04">若生草处众中应差堪能羯磨者。如上当</a><a name="0818c05" id="0818c05">作如是白大德僧听。若僧时到僧忍听。在</a><a name="0818c06" id="0818c06">某甲处作说戒堂。白如是。大德僧听。今众</a><a name="0818c07" id="0818c07">僧。在某甲处作说戒堂。谁诸长老忍。僧在</a><a name="0818c08" id="0818c08">某甲处作说戒堂者默然。谁不忍者说。僧</a><a name="0818c09" id="0818c09">已忍。听在某甲处作说戒堂竟。僧忍默</a><a name="0818c10" id="0818c10">然故。是事如是持。尔时于耆阇崛山中先</a><a name="0818c11" id="0818c11">立说戒堂。复欲于迦兰陀竹园立说戒堂。</a><a name="0818c12" id="0818c12">时诸比丘往白佛。佛言。自今已去。听解前</a><a name="0818c13" id="0818c13">说戒堂然后更结。白二羯磨解。众中应差</a><a name="0818c14" id="0818c14">堪能羯磨者。如上作如是白。大德僧听。若</a><a name="0818c15" id="0818c15">僧时到僧忍听。解某处说戒堂。白如是。大</a><a name="0818c16" id="0818c16">德僧听。今僧解某处说戒堂。谁诸长老忍</a><a name="0818c17" id="0818c17">僧解某处说戒堂者默然。谁不忍者说。僧</a><a name="0818c18" id="0818c18">已忍。听解某处说戒堂竟僧忍默然故。是</a><a name="0818c19" id="0818c19">事如是持。时一住处。作二说戒堂。经营者</a><a name="0818c20" id="0818c20">二人共诤。二人各言。众僧应先于我堂说</a><a name="0818c21" id="0818c21">戒。时诸比丘。以此事往白佛。佛言。自今已</a><a name="0818c22" id="0818c22">去。听二人更互。从上座为始。尔时有住处。</a><a name="0818c23" id="0818c23">布萨日大众集。而说戒堂小。不相容受。诸比</a><a name="0818c24" id="0818c24">丘念言。世尊制戒。不结说戒堂。不得说</a><a name="0818c25" id="0818c25">戒。今当云何。诸比丘以此事往白佛佛言。</a><a name="0818c26" id="0818c26">僧得自在。若结若不结得说戒。时上座比</a><a name="0818c27" id="0818c27">丘。先至说戒堂。扫洒敷座。具净水瓶具洗</a><a name="0818c28" id="0818c28">足瓶。然灯具舍罗疲极。诸比丘。以此事往</a><a name="0818c29" id="0818c29">白佛。佛言。自今已去。年少比丘应作。年少<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T220818b.htm'><img src='up.gif' border=0></a>
<a href='T220819a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>