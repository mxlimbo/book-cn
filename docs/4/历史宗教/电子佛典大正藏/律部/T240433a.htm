<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1452 根本说一切有部尼陀那目得迦 0433a</TITLE>
</head> 
<BODY id='T24' onbeforeprint='hide()' onafterprint='show()'>

<font face='Arial'><h2>No. 1452 根本说一切有部尼陀那目得迦</font> <font face='Arial'>(卷5)</font> <font face='Arial'>T24, p0433a</h2></font><hr>
<span class='old'>
</a><a name="0432c28" id="0432c28">而作往还。应如是乞。敷座席鸣揵稚言白。</a><a name="0432c29" id="0432c29">既周尼众集已时。乞法尼先从上座次第礼</span><a name="0433a01" id="0433a01">僧。于众首前合掌恭敬蹲踞而住。应如是乞。</a><a name="0433a02" id="0433a02">大德尼僧伽听。我苾刍尼某甲。今逢俭岁饮</a><a name="0433a03" id="0433a03">食难得。若无饮食不能存济。我某甲。今从尼</a><a name="0433a04" id="0433a04">僧伽。乞于亲族边作往还住止羯磨。愿尼僧</a><a name="0433a05" id="0433a05">伽。与我某甲于亲族边作往还住止羯磨。是</a><a name="0433a06" id="0433a06">能愍者愿哀愍故。第二第三亦如是说。羯磨</a><a name="0433a07" id="0433a07">白二准此应作。如百一中说</a><a name="0433a08" id="0433a08"><p>若苾刍尼大众。为作与诸俗亲往还羯磨竟。</a><a name="0433a09" id="0433a09">此苾刍尼得独行无犯。往亲族家随意而食。</a><a name="0433a10" id="0433a10">复至丰时即不应往。如独往者得越法罪</a><a name="0433a11" id="0433a11"><p>第八子摄颂曰</a><a name="0433a12" id="0433a12"><p class='lg'>　　赊取他衣去　　　及为他和市</a><br><a name="0433a13" id="0433a13">　　不高下买衣　　　应二三酬价　</p></a><a name="0433a14" id="0433a14"><p>缘处同前。时有苾刍。于俗人处赊买他衣。将</a><a name="0433a15" id="0433a15">至寺内遂即身亡。时彼衣主既闻消息。急诣</a><a name="0433a16" id="0433a16">寺中告诸人曰。某甲苾刍今何所在。苾刍答</a><a name="0433a17" id="0433a17">曰。彼已身死。衣主告曰。彼于我处赊取衣来。</a><a name="0433a18" id="0433a18">今可还直。苾刍报曰。仁今可去诣彼尸林随</a><a name="0433a19" id="0433a19">索衣直。衣主报曰。所有衣钵仁等共分。遣向</a><a name="0433a20" id="0433a20">林中从尸索债。如何释子欺诳于人。时诸苾</a><a name="0433a21" id="0433a21">刍以缘白佛。佛言。苾刍身死所有衣钵应还</a><a name="0433a22" id="0433a22">衣价。复有苾刍。于俗人处赊取贵衣。乃至苾</a><a name="0433a23" id="0433a23">刍身亡之后。是时衣主来至寺中问言。某甲</a><a name="0433a24" id="0433a24">苾刍今何所在。答曰。彼已身亡。衣主告曰。其</a><a name="0433a25" id="0433a25">人我处赊取衣来。时诸苾刍还将本衣却付。</a><a name="0433a26" id="0433a26">衣主报言。彼所将物是贵价衣。今此相还全</a><a name="0433a27" id="0433a27">无所直。时诸苾刍不知云何。以缘白佛。佛言。</a><a name="0433a28" id="0433a28">应随现前所有之物可充衣价。应告彼言。其</a><a name="0433a29" id="0433a29">人已死现有斯物。今以相还宜生欢喜。时有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T240432c.htm'><img src='up.gif' border=0></a>
<a href='T240433b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>