<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1442 根本说一切有部毗奈耶 0811a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1442 根本说一切有部毗奈耶</font> <font face='Arial'>(卷34)</font> 九十波逸底迦法 展转食学处第三十一 <font face='Arial'>T23, p0811a</h2></font><hr>
<span class='old'>
</a><a name="0810c28" id="0810c28">焰炉炭烧煮等苦。于傍生中见其更互相食</a><a name="0810c29" id="0810c29">啖等苦。于饿鬼处见为种种饥渴所逼等苦。</span><a name="0811a01" id="0811a01">于诸天处见将坠堕爱别离苦。于人趣中见</a><a name="0811a02" id="0811a02">有种种艰辛求觅资生衣食杀罚等苦。既见</a><a name="0811a03" id="0811a03">是已。于四众中普皆宣告。诸人当知。如我所</a><a name="0811a04" id="0811a04">见五趣差别。苦乐之报皆悉不虚。汝等应信。</a><a name="0811a05" id="0811a05">勿致疑惑。受苦报者恶业所招。谓杀盗邪淫</a><a name="0811a06" id="0811a06">乃至邪见。不敬三宝欺慢尊亲。无慈愍心不</a><a name="0811a07" id="0811a07">持禁戒。由斯恶行得苦异熟。受乐报者善业</a><a name="0811a08" id="0811a08">所感谓不杀盗乃至不邪见。崇信三宝敬重</a><a name="0811a09" id="0811a09">尊亲。具慈愍心奉持禁戒。由斯善行得乐异</a><a name="0811a10" id="0811a10">熟。诸人闻已叹未曾有。悉皆举手高声唱言。</a><a name="0811a11" id="0811a11">善哉圣者能为我等盲冥之辈。但见现在不</a><a name="0811a12" id="0811a12">睹未来。亲于五趣观善恶事。还来相告。我等</a><a name="0811a13" id="0811a13">始知报应影响必不唐捐。从今已去改恶修</a><a name="0811a14" id="0811a14">福。希生善道不堕恶趣。是时四众既自闻已</a><a name="0811a15" id="0811a15">皆作是念。我之男女或弟子等常为恶业。不</a><a name="0811a16" id="0811a16">勤修习清净梵行。欲令弃舍诸恶业故。悉皆</a><a name="0811a17" id="0811a17">将至圣者大目干连处。令其听法。既闻法已</a><a name="0811a18" id="0811a18">冀修善行。免堕恶趣证殊胜果。当尔之时四</a><a name="0811a19" id="0811a19">众云集来听法要。人众諠嚣。世尊知而故问。</a><a name="0811a20" id="0811a20">具寿阿难陀曰。何故大目干连处四众云集。</a><a name="0811a21" id="0811a21">时阿难陀白佛言。世尊具寿大目干连游行</a><a name="0811a22" id="0811a22">五趣见诸苦恼。于四众中具说其事。由此诸</a><a name="0811a23" id="0811a23">人为听法故皆来集会</a><a name="0811a24" id="0811a24"><p>尔时世尊告阿难陀。非一切时处常有大目</a><a name="0811a25" id="0811a25">干连。如是之辈颇亦难得。是故我今敕诸苾</a><a name="0811a26" id="0811a26">刍。于寺门屋下画生死轮。时诸苾刍不知画</a><a name="0811a27" id="0811a27">法。世尊告曰。应随大小圆作轮形处中安毂。</a><a name="0811a28" id="0811a28">次安五辐表五趣之相。当毂之下画捺洛迦。</a><a name="0811a29" id="0811a29">于其二边画傍生饿鬼。次于其上可画人天。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T230810c.htm'><img src='up.gif' border=0></a>
<a href='T230811b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>