<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1443 根本说一切有部苾刍尼毗奈耶 1004a</TITLE>
</head> 
<BODY id='T23' onbeforeprint='hide()' onafterprint='show()'>

<font face='Arial'><h2>No. 1443 根本说一切有部苾刍尼毗奈耶</font> <font face='Arial'>(卷18)</font> 往天祠论议学处第一百五 <font face='Arial'>T23, p1004a</h2></font><hr>
<span class='old'>
</a><a name="1003c28" id="1003c28"><p>缘在王舍城。时吐罗难陀苾刍尼。游历天祠</a><a name="1003c29" id="1003c29">及外道处。共为论议。时将欲暮。至尼寺中告</span><a name="1004a01" id="1004a01">诸弟子。我今疲困支节皆疼。与我解劳捉搦</a><a name="1004a02" id="1004a02">手足。门徒问言。圣者何为疲困若此。报曰。我</a><a name="1004a03" id="1004a03">诣天祠及诸外道所住之处。与彼论议。又复</a><a name="1004a04" id="1004a04">问言。圣者合往天祠及外道处耶。报言。合</a><a name="1004a05" id="1004a05">与不合我已去来。尼白苾刍。苾刍白佛。佛问</a><a name="1004a06" id="1004a06">诃责。广说乃至制其学处。应如是说</a><a name="1004a07" id="1004a07"><p>若复苾刍尼。往天祠中作论议者。波逸底迦</a><a name="1004a08" id="1004a08"><p>尼等如上。天祠中者。谓是天神外道住处。作</a><a name="1004a09" id="1004a09">论议者。谓申难问。释罪相等皆如上说</a><a name="1004a10" id="1004a10"><p><b>　　<A NAME="n841"></A>年未满与他出家授近圆学处第一百六</b></a><a name="1004a11" id="1004a11"><p>缘在室罗伐城。时诸苾刍年未满十岁。与他</a><a name="1004a12" id="1004a12">出家及受近圆。诸苾刍尼亦然。时十二众尼</a><a name="1004a13" id="1004a13">门徒极众。诣六众住处。六众告曰。汝等徒众</a><a name="1004a14" id="1004a14">极多围绕。尼言。如圣者等与他出家及受近</a><a name="1004a15" id="1004a15">圆。我等亦尔。问曰。汝与我等无差殊耶。答</a><a name="1004a16" id="1004a16">言不异。尼白苾刍。苾刍白佛。佛问诃责。广说</a><a name="1004a17" id="1004a17">乃至制其学处。应如是说</a><a name="1004a18" id="1004a18"><p>若复苾刍尼。未满十二岁。与他出家受近圆</a><a name="1004a19" id="1004a19">者。波逸底迦</a><a name="1004a20" id="1004a20"><p>尼等如上。与他出家者。谓受求寂学处。受近</a><a name="1004a21" id="1004a21">圆者。谓白四羯磨。释罪相等广说如前</a><a name="1004a22" id="1004a22"><p><b>　　<A NAME="n842"></A>辄畜弟子学处第一百七</b></a><a name="1004a23" id="1004a23"><p>缘处同前。尔时世尊制诸苾刍尼满十二岁</a><a name="1004a24" id="1004a24">得与他出家及受近圆。若尼虽满十二岁。愚</a><a name="1004a25" id="1004a25">痴不分明不善解。而与他出家并受近圆。若</a><a name="1004a26" id="1004a26">自不调而欲调他。自不寂静而欲静他。自未</a><a name="1004a27" id="1004a27">超度而欲度他。自不能救而欲救他。斯等悉</a><a name="1004a28" id="1004a28">皆无有是处。时诸尼实无德。能辄度弟子。尼</a><a name="1004a29" id="1004a29">白苾刍。苾刍白佛。佛言。尼若有力堪教弟子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T231003c.htm'><img src='up.gif' border=0></a>
<a href='T231004b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>