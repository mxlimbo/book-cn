<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0823b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷4)</font> <font face='Arial'>T25, p0823b</h2></font><hr>
<span class='old'>
</a><a name="0823a28" id="0823a28">三结烦恼。无处无为之果。不受三涂报。乃至</a><a name="0823a29" id="0823a29">罗汉。断四住惑。不受三界报。此是无为乐故。</span><a name="0823b01" id="0823b01">亦得言无为。此二乘之人无我正理及灭结</a><a name="0823b02" id="0823b02">无为。故名为圣。未得因缘真如二种法空。未</a><a name="0823b03" id="0823b03">能尽无明变易生死究竟无为。故不如佛菩</a><a name="0823b04" id="0823b04">萨也。既所证有深浅不同。则条然有别。何得</a><a name="0823b05" id="0823b05">无为名同。便以二乘临佛菩萨也。此以圣无</a><a name="0823b06" id="0823b06">为名一故。须此经料简便异也。此四沙门</a><a name="0823b07" id="0823b07">果。言可取者。取无为果也。可说者。如已所</a><a name="0823b08" id="0823b08">证。依虚妄名字。向余人说也。言不可取者。证</a><a name="0823b09" id="0823b09">四沙门果时。得无我空解故。于众生五阴法</a><a name="0823b10" id="0823b10">中。无有一法名为须陀洹等。又复不取者。不</a><a name="0823b11" id="0823b11">取色等六尘境界也。不可说者。明所证法但</a><a name="0823b12" id="0823b12">可以心知。非可以言及。故言不可说也。四果</a><a name="0823b13" id="0823b13">人。但缘生空证果。尚不可取说。况诸佛菩萨。</a><a name="0823b14" id="0823b14">乃以真如清净得名。而可取说也。为除此</a><a name="0823b15" id="0823b15">疑。次来也。于意云何。须陀洹能作是念。我得</a><a name="0823b16" id="0823b16">须陀洹果不者。如来问须菩提。于汝意云何。</a><a name="0823b17" id="0823b17">须陀洹等。既得无我之解。断身见戒取疑。证</a><a name="0823b18" id="0823b18">圣果时。犹能作念分别。我能得须陀洹果不。</a><a name="0823b19" id="0823b19">故须菩提答言不也。即释云何以故不也。以</a><a name="0823b20" id="0823b20">实无有法名须陀洹。明须陀洹等于证果时</a><a name="0823b21" id="0823b21">得无我之解。于假名众生及五阴法。泯然一</a><a name="0823b22" id="0823b22">空无所分别。乃至六尘亦空。于此众生五阴</a><a name="0823b23" id="0823b23">内法中。不见一法定实可名须陀洹等。于六</a><a name="0823b24" id="0823b24">尘境界中。亦不见一法是可取故。不作是念</a><a name="0823b25" id="0823b25">我得须陀洹等果也。从须陀洹乃至无有一</a><a name="0823b26" id="0823b26">法名为罗汉。通举四果。明不可取说。以释前</a><a name="0823b27" id="0823b27">疑。类义可知也。因问阿罗汉不作是念言我</a><a name="0823b28" id="0823b28">得罗汉。生于疑难。若罗汉证果时。不生念言。</a><a name="0823b29" id="0823b29">我得果者。何故罗汉犹作云我得罗汉也。故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250823a.htm'><img src='up.gif' border=0></a>
<a href='T250823c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>