<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1528 涅槃经本有今无偈论 0282c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1528 涅槃经本有今无偈论</font> <font face='Arial'>(卷1)</font> <font face='Arial'>T26, p0282c</h2></font><hr>
<span class='old'>
</a><a name="0282b28" id="0282b28">从八地至如来名无起。从九地至如来。亦分</a><a name="0282b29" id="0282b29">得名为无变常者。正论五义并在佛地</span><a name="0282c01" id="0282c01"><p class='lg'>　　诸行无常　　　是生灭法　　　生灭灭已</a><br><a name="0282c02" id="0282c02">　　寂灭为乐　</p></a><a name="0282c03" id="0282c03"><p>三藏阇梨解旨云。诸行无常者。诸行即是色</a><a name="0282c04" id="0282c04">心诸行。行于三世中也。无常自有五义。一失</a><a name="0282c05" id="0282c05">灭无常。二相离无常。三变异无常。亦名回转</a><a name="0282c06" id="0282c06">无常。四有分无常。五自性无常。所言失灭者。</a><a name="0282c07" id="0282c07">如百年报尽寿命失灭也。二相离无常者。即</a><a name="0282c08" id="0282c08">是骨肉离散也。三变异者。如骨色初白后变</a><a name="0282c09" id="0282c09">为鸽色也。回转者。即转白为鸽色。四有分无</a><a name="0282c10" id="0282c10">常。如根尘识三事未和合时。名为本无无常。</a><a name="0282c11" id="0282c11">已有还无名为灭坏。即是已有还无。无常根</a><a name="0282c12" id="0282c12">尘识共聚。总名为有分也。五自性者。为有前</a><a name="0282c13" id="0282c13">四义故。名为自性无常也。是生者。是未来世</a><a name="0282c14" id="0282c14">生也。灭法者。是过去世已灭法也。生灭者是</a><a name="0282c15" id="0282c15">现在世也。而现在摄生灭者。生而即灭故。云</a><a name="0282c16" id="0282c16">生灭居现在也。言寂灭为乐者。若言灭法为</a><a name="0282c17" id="0282c17">乐。此义不然。何以故。为有现在灭是过去。</a><a name="0282c18" id="0282c18">已灭法为残。以有残故非乐也。若灭现在生</a><a name="0282c19" id="0282c19">灭为乐者。此事不然。何以故。为有未来生是</a><a name="0282c20" id="0282c20">现在世残故。有残故非乐也。若言未来生是</a><a name="0282c21" id="0282c21">常者。此义不然。生必有灭。故非常也。若能</a><a name="0282c22" id="0282c22">令未来应生法而不得生。乃可为乐耳。寂灭</a><a name="0282c23" id="0282c23">为乐。即其义也。上三句明生死有为法故无</a><a name="0282c24" id="0282c24">常。后一句辨涅槃。是无为法故常住</a><a name="0282c25" id="0282c25"><p class='juan'>
涅槃经本有今无偈论</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260282b.htm'><img src='up.gif' border=0></a>
<a href='T260283a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>