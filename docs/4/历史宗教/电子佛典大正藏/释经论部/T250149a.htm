<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0149a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷12)</font> 初序品中 檀波罗蜜法施义第二十 <font face='Arial'>T25, p0149a</h2></font><hr>
<span class='old'>
</a><a name="0148c28" id="0148c28">此故谓有我。复次是我实性决定不可得。</a><a name="0148c29" id="0148c29">若常相非常相自在相不自在相作相不作相</span><a name="0149a01" id="0149a01">色相非色相。如是等种种皆不可得。若有</a><a name="0149a02" id="0149a02">相则有法。无相则无法。我今无相则知无</a><a name="0149a03" id="0149a03">我。若我是常不应有杀罪。何以故身</a><a name="0149a04" id="0149a04">可杀非常故。我不可杀。常故。问曰。我</a><a name="0149a05" id="0149a05">虽常故不可杀。但杀身则有杀罪。答曰。若</a><a name="0149a06" id="0149a06">杀身有杀罪者。毗尼中言。自杀无杀罪。</a><a name="0149a07" id="0149a07">罪福从恼他益他生。非自供养身自杀身</a><a name="0149a08" id="0149a08">故有罪有福。以是故毗尼中言。自杀身</a><a name="0149a09" id="0149a09">无杀罪。有愚痴贪欲嗔恚之咎。若神常者不</a><a name="0149a10" id="0149a10">应死不应生。何以故汝等法神常。一切遍</a><a name="0149a11" id="0149a11">满五道中。云何有死生。死名此处失。生名</a><a name="0149a12" id="0149a12">彼处出。以是故不得言神常。若神常者亦</a><a name="0149a13" id="0149a13">应不受苦乐。何以故苦来则忧乐至则喜。</a><a name="0149a14" id="0149a14">若为忧喜所变者则非常也。若常应如虚</a><a name="0149a15" id="0149a15">空雨不能湿热不能干。亦无今世后世。</a><a name="0149a16" id="0149a16">若神常者示不应有后世生今世死。若神</a><a name="0149a17" id="0149a17">常者则常有我见。不应得涅槃。若神常者</a><a name="0149a18" id="0149a18">则无起无灭。不应有妄失。以其无神识</a><a name="0149a19" id="0149a19">无常故。有忘有失。是故神非常也。如是等</a><a name="0149a20" id="0149a20">种种因缘可知神非常相。若神无常相者亦</a><a name="0149a21" id="0149a21">无罪无福。若身无常神亦无常。二事俱灭则</a><a name="0149a22" id="0149a22">堕断灭边。堕断灭则无到后世受罪福</a><a name="0149a23" id="0149a23">者。若断灭则得涅槃。不须断结亦不用后</a><a name="0149a24" id="0149a24">世罪福因缘。如是等种种因缘可知神非无</a><a name="0149a25" id="0149a25">常。若神自在相作相者。则应随所欲得皆</a><a name="0149a26" id="0149a26">得。今所欲更不得。非所欲更得。若神自在。</a><a name="0149a27" id="0149a27">亦不应有作恶行堕畜生恶道中。复次一</a><a name="0149a28" id="0149a28">切众生皆不乐苦。谁当好乐而更得苦。以</a><a name="0149a29" id="0149a29">是故知神不自在。亦不作。又如人畏罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250148c.htm'><img src='up.gif' border=0></a>
<a href='T250149b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>