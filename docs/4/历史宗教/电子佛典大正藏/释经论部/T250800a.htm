<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0800a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷1)</font> <font face='Arial'>T25, p0800a</h2></font><hr>
<span class='old'>
</a><a name="0799c29" id="0799c29">也。故言头面礼足而顶戴。亦应言意业尊重</a><a name="0799c30" id="0799c30">口业赞叹。但以偈使故略也此一句亦遍在</span><a name="0800a01" id="0800a01">上三宝之下。皆言顶礼也。以能荷佛难胜事</a><a name="0800a02" id="0800a02">者。此两句半偈。别释菩萨有可敬之德。论主</a><a name="0800a03" id="0800a03">此中假设疑意云。诸佛如来具三达明解。鉴</a><a name="0800a04" id="0800a04">尽万法超学地之表。无能过者。可名大智。理</a><a name="0800a05" id="0800a05">合致敬。菩萨既位居学地。处不足之境。理</a><a name="0800a06" id="0800a06">解未圆。断惑不尽。何得名为大智敬同佛</a><a name="0800a07" id="0800a07">也故偈释言以能荷佛难胜事何者。是佛</a><a name="0800a08" id="0800a08">家难胜事而云菩萨荷负也。今明佛家难胜</a><a name="0800a09" id="0800a09">事者。即此般若理教宗深致远。非是凡夫二</a><a name="0800a10" id="0800a10">乘图度之境。故不堪受持流通益物。然菩萨</a><a name="0800a11" id="0800a11">大士独秉妙解。负斯重任。于如来灭后像</a><a name="0800a12" id="0800a12">正法中。受持洪化。继轨先圣。此即是荷负佛</a><a name="0800a13" id="0800a13">难胜事。故功齐诸佛。故得名为大智通达致</a><a name="0800a14" id="0800a14">敬同佛也。此明菩萨有二种。一者初地已上</a><a name="0800a15" id="0800a15">菩萨。已积行僧祇。现见理原。断除烦恼。自证</a><a name="0800a16" id="0800a16">而说。故能荷负受持流通益物。二者地前信</a><a name="0800a17" id="0800a17">地菩萨。亦积行来久。一大僧祇欲满不满。虽</a><a name="0800a18" id="0800a18">未现见理原。以能仿佛见理相似解深伏烦</a><a name="0800a19" id="0800a19">恼。故亦能荷负受持流通益物也。摄受众生</a><a name="0800a20" id="0800a20">利益故者。今言菩萨在像正。流通般若胜</a><a name="0800a21" id="0800a21">法。为当自为悕于名利。为当为利于物。故</a><a name="0800a22" id="0800a22">偈下句言摄受众生利益故。明菩萨大士于</a><a name="0800a23" id="0800a23">佛灭后流通此经。乃为<span class='corr'>旷</span>兼群生等润含识。</a><a name="0800a24" id="0800a24">故以法录物。令从已化。使获。出世无上菩</a><a name="0800a25" id="0800a25">提无尽之福。此明不为自利。故言摄受众生</a><a name="0800a26" id="0800a26">利益故也。此前二偈。是论主归敬三宝。申已</a><a name="0800a27" id="0800a27">造论之意也。如是已下讫于经末。正辨经体。</a><a name="0800a28" id="0800a28">序正流通义如常辨。于中随义曲分。凡有十</a><a name="0800a29" id="0800a29">二段。始从序分终讫流通。即其事也。十二段</a><a name="0800a30" id="0800a30">解名生起。如下次第广释。释可知也。然十二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250799c.htm'><img src='up.gif' border=0></a>
<a href='T250800b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>