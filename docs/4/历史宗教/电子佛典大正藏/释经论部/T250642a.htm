<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0642a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷83)</font> 三惠品第七十 信持无三毒义第五十二 <font face='Arial'>T25, p0642a</h2></font><hr>
<span class='old'>
</a><a name="0641c28" id="0641c28">如如相。世尊。云何如如相。如实际。云何如</a><a name="0641c29" id="0641c29">实际。如法性。云何如法性。如我性众生性寿</span><a name="0642a01" id="0642a01">命性。世尊。云何我性众生性寿命性。佛告须</a><a name="0642a02" id="0642a02">菩提。于汝意云何。我众生寿命法可得不。须</a><a name="0642a03" id="0642a03">菩提言。不可得。佛言。若我众生寿命不可</a><a name="0642a04" id="0642a04">得。云何当说有我性众生性寿命性。若般若</a><a name="0642a05" id="0642a05">波罗蜜中不说有一切法。当得一切种智。须</a><a name="0642a06" id="0642a06">菩提言。世尊。但般若波罗蜜是不可说。禅</a><a name="0642a07" id="0642a07">波罗蜜乃至檀波罗蜜亦不可说。佛告须菩</a><a name="0642a08" id="0642a08">提。般若波罗蜜不可说。檀波罗蜜乃至一切</a><a name="0642a09" id="0642a09">法。若有为若无为。若声闻法若辟支佛法。</a><a name="0642a10" id="0642a10">若菩萨法若佛法亦不可说。世尊若一切法</a><a name="0642a11" id="0642a11">不可说。云何说是地狱是畜生是饿鬼是人</a><a name="0642a12" id="0642a12">是天是须陀洹是斯陀含阿那含阿罗汉辟支</a><a name="0642a13" id="0642a13">佛是诸佛。佛告须菩提。于汝意云何。是众</a><a name="0642a14" id="0642a14">生名字实可得不。世尊。不可得。佛言。若众</a><a name="0642a15" id="0642a15">生不可得。云何当说有地狱饿鬼畜生人天</a><a name="0642a16" id="0642a16">须陀洹乃至佛。如是须菩提。菩萨摩诃萨行</a><a name="0642a17" id="0642a17">般若波罗蜜时。应当学一切法不可说。须菩</a><a name="0642a18" id="0642a18">提言。世尊。菩萨摩诃萨学般若波罗蜜时。</a><a name="0642a19" id="0642a19">应学色受想行识。乃至应学一切种智。佛告</a><a name="0642a20" id="0642a20">须菩提。是菩萨摩诃萨学般若波罗蜜时。应</a><a name="0642a21" id="0642a21">学色不增不减。乃至应学一切种智不增不</a><a name="0642a22" id="0642a22">减。须菩提言。世尊。云何色不增不减学。乃</a><a name="0642a23" id="0642a23">至一切种智不增不减学。佛言。不生不灭故</a><a name="0642a24" id="0642a24">学。世尊。云何名不生不灭学。佛言。不起不作</a><a name="0642a25" id="0642a25">诸行业若有若无故。世尊。云何不起不作诸</a><a name="0642a26" id="0642a26">行业若有若无。佛言。观诸法自相空故。世</a><a name="0642a27" id="0642a27">尊。云何应观诸法自相空。佛言。应观色色相</a><a name="0642a28" id="0642a28">空。应观受想行识识相空。应观眼眼相空乃</a><a name="0642a29" id="0642a29">至意色乃至法眼识界乃至意识界意识界相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250641c.htm'><img src='up.gif' border=0></a>
<a href='T250642b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>