<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1525 弥勒菩萨所问经论 0235a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1525 弥勒菩萨所问经论</font> <font face='Arial'>(卷1)</font> <font face='Arial'>T26, p0235a</h2></font><hr>
<span class='old'>
</a><a name="0234c28" id="0234c28">为世间一切众生愚箭所射心受苦恼。以大慈</a><a name="0234c29" id="0234c29">大悲心成就故。见众生利即是己利。是故大</span><a name="0235a01" id="0235a01">慈大悲心生。则能利益一切众生。是故名为</a><a name="0235a02" id="0235a02">于诸世间心不疲惓。又言如实知一切法自</a><a name="0235a03" id="0235a03">体相者。以方便成就故。此明何义。以知诸法</a><a name="0235a04" id="0235a04">自相同相故。此复何义。以诸菩萨善知世谛</a><a name="0235a05" id="0235a05">善知第一义谛方便。是故不著有无二边。此</a><a name="0235a06" id="0235a06">明何义。菩萨虽见识境界事。而先已观察识</a><a name="0235a07" id="0235a07">境界事。何以故。以常不舍第一义谛深心力</a><a name="0235a08" id="0235a08">故。是故不堕著有边见。虽常不舍第一义</a><a name="0235a09" id="0235a09">谛而常善知世谛之事。何以故。以常明见诸</a><a name="0235a10" id="0235a10">有为行不舍世间心念言说故。是故不堕着</a><a name="0235a11" id="0235a11">无边见。以能善知此二种义是故名为如实</a><a name="0235a12" id="0235a12">知一切法自体相。又言以心不疲惓故不依他</a><a name="0235a13" id="0235a13">智速疾成就阿耨多罗三藐三菩提者。以般</a><a name="0235a14" id="0235a14">若波罗蜜成就故。此明何义。以诸菩萨摩诃</a><a name="0235a15" id="0235a15">萨般若观察有为法故。此复何义。菩萨观察</a><a name="0235a16" id="0235a16">诸有为行。无人无众生无主无自在。迭共相</a><a name="0235a17" id="0235a17">因增长有力。依于本业造一切业。犹如幻师</a><a name="0235a18" id="0235a18">所作幻人。往来跳踯种种技术无疲惓者。是</a><a name="0235a19" id="0235a19">故名为以心不疲惓故。又心不疲惓者。以离</a><a name="0235a20" id="0235a20">众生相故。此明何义。有为诸行一切无实。唯</a><a name="0235a21" id="0235a21">有种种诸业使行他力相依故。能成就有为</a><a name="0235a22" id="0235a22">诸行。是故菩萨知有为法实无神我。而不依</a><a name="0235a23" id="0235a23">他智随所修行。皆以毗离耶波罗蜜增长成</a><a name="0235a24" id="0235a24">办。速疾成就阿耨多罗三藐三菩提。以诸菩</a><a name="0235a25" id="0235a25">萨摩诃萨求萨婆若。示现远离无因颠倒因。</a><a name="0235a26" id="0235a26">随顺正因果。是故如来说此修多罗。问曰。复</a><a name="0235a27" id="0235a27">以何义如来说此修多罗。答曰。依不定聚菩</a><a name="0235a28" id="0235a28">萨求定聚故。成就何等行。得入正定聚。示现</a><a name="0235a29" id="0235a29">彼菩萨入正定聚修正因行。是故如来说此修<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260234c.htm'><img src='up.gif' border=0></a>
<a href='T260235b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>