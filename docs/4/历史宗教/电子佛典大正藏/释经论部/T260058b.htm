<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0058b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷7)</font> 知家过患品第十六 <font face='Arial'>T26, p0058b</h2></font><hr>
<span class='old'>
</a><a name="0058a28" id="0058a28">恶菩萨于此皆悉了知。问曰。若施得何功</a><a name="0058a29" id="0058a29">德。若惜在家有何过咎。答曰。菩萨以真智</span><a name="0058b01" id="0058b01">慧如是知。施与已是我物。在家者非我物。</a><a name="0058b02" id="0058b02">物施已则坚牢。在家者不坚牢。物施已后</a><a name="0058b03" id="0058b03">世乐。在家少时乐。物施已不忧守护。在家</a><a name="0058b04" id="0058b04">者有守护。苦物施已爱心薄。在家者增长</a><a name="0058b05" id="0058b05">爱。物施已无我所。在家者是我所。物施已</a><a name="0058b06" id="0058b06">无所属。在家者有所属。物施已无所畏。</a><a name="0058b07" id="0058b07">在家者多所畏。物施已助菩提道。在家者</a><a name="0058b08" id="0058b08">助魔道。物施已无有尽。在家则有尽。物施</a><a name="0058b09" id="0058b09">已从得乐。在家从得苦。施已舍烦恼。在</a><a name="0058b10" id="0058b10">家增烦恼。施已得大富乐。在家不得大富</a><a name="0058b11" id="0058b11">乐。施已大人业。在家小人业。施已诸佛所</a><a name="0058b12" id="0058b12">叹。在家愚痴所赞。复次</a><a name="0058b13" id="0058b13"><p class='lg'>　　于妻子眷属　　　及与善知识</a><br><a name="0058b14" id="0058b14">　　财施及畜生　　　应生幻化想</a><br><a name="0058b15" id="0058b15">　　一切诸行业　　　是则为幻师　</p></a><a name="0058b16" id="0058b16"><p>在家菩萨。于妻子等应生幻化想。如幻化</a><a name="0058b17" id="0058b17">事但诳人目。行业是幻主。妻子等事不久</a><a name="0058b18" id="0058b18">则灭。如经说。佛告诸比丘。诸行如幻化诳</a><a name="0058b19" id="0058b19">惑愚人无有实事。当知因业故有业尽则</a><a name="0058b20" id="0058b20">灭。是故如幻作是念</a><a name="0058b21" id="0058b21"><p class='lg'>　　我非彼所有　　　彼非我所有</a><br><a name="0058b22" id="0058b22">　　彼我皆属业　　　随业因缘有</a><br><a name="0058b23" id="0058b23">　　如是正思惟　　　不应起恶业　</p></a><a name="0058b24" id="0058b24"><p>父母妻子亲里知识奴婢僮客等。不能为</a><a name="0058b25" id="0058b25">我作救作归作趣。非我非我所。五阴十二</a><a name="0058b26" id="0058b26">入十八界。尚非我非我所。何况父母妻子</a><a name="0058b27" id="0058b27">等。我亦不能为彼作救作归作趣。我亦属</a><a name="0058b28" id="0058b28">业随业所受。彼亦属业随业所受。好恶果</a><a name="0058b29" id="0058b29">报如是三种筹量。一有义趣。二见经说。三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260058a.htm'><img src='up.gif' border=0></a>
<a href='T260058c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>