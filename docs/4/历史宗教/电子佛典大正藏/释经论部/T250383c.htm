<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0383c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷45)</font> 摩诃萨品第十三 信持无三毒义第五十二 <font face='Arial'>T25, p0383c</h2></font><hr>
<span class='old'>
</a><a name="0383b28" id="0383b28">生魔人来。不随意行不信受其语。嗔骂谤</a><a name="0383b29" id="0383b29">毁打击闭系斫刺割截心不变异。有来乞</span><a name="0383c01" id="0383c01">索头目髓脑手足皮肉尽能与之。求者意</a><a name="0383c02" id="0383c02">犹无厌足。更嗔恚骂詈。尔时心忍不动。譬</a><a name="0383c03" id="0383c03">如牢固金刚山人来斸凿毁坏。诸虫来啮无</a><a name="0383c04" id="0383c04">所亏损。是名金刚心。复次佛自说金刚心</a><a name="0383c05" id="0383c05">相。所谓菩萨应作是念。我不应一月一岁</a><a name="0383c06" id="0383c06">一世二世乃至千万劫世大誓庄严。我应无</a><a name="0383c07" id="0383c07">量无数无边世生死中。利益度脱一切众生。</a><a name="0383c08" id="0383c08">二者我应舍一切内外所有贵重之物。三者</a><a name="0383c09" id="0383c09">一切众生中等心无憎爱。四者我当以三乘</a><a name="0383c10" id="0383c10">如应度脱一切众生。五者度如是众生已</a><a name="0383c11" id="0383c11">实无所度。而无其功此中心亦不悔不</a><a name="0383c12" id="0383c12">没。六者我应知一切法。不生不灭不来不去</a><a name="0383c13" id="0383c13">不垢不净等诸相。七者我应当以清净无</a><a name="0383c14" id="0383c14">杂心行六波罗蜜。回向萨婆若。八者我应</a><a name="0383c15" id="0383c15">当善知一切世间所作之事。及出世间所应</a><a name="0383c16" id="0383c16">知事皆悉通达了知。九者我应当解了诸法</a><a name="0383c17" id="0383c17">一相智门。所谓一切诸法毕竟空观一切诸</a><a name="0383c18" id="0383c18">法。如无余涅槃相。离诸忆想分别。十者我</a><a name="0383c19" id="0383c19">应当知诸法二相三相乃至无量相门通</a><a name="0383c20" id="0383c20">达明了。二相者。一切法有二种。若有若无若</a><a name="0383c21" id="0383c21">生若灭若作若不作若色若无色等。三门者。</a><a name="0383c22" id="0383c22">若一若二若多。从三以上皆名为多。若有</a><a name="0383c23" id="0383c23">若无若非有非无。若上若中若下。若过去若</a><a name="0383c24" id="0383c24">未来若现在。三界三法善不善无记等三门</a><a name="0383c25" id="0383c25">四门五门。如是等无量法门皆通达无碍。是</a><a name="0383c26" id="0383c26">中心不悔不怯不疑。信受通达无碍常行</a><a name="0383c27" id="0383c27">不息。灭诸烦恼。及其果报及诸障碍之事。</a><a name="0383c28" id="0383c28">皆令败坏如金刚宝能摧破诸山。住是金</a><a name="0383c29" id="0383c29">刚心中当于大众而作上首。以不可得空<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250383b.htm'><img src='up.gif' border=0></a>
<a href='T250384a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>