<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1513 能断金刚般若波罗蜜多经论释 0884c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1513 能断金刚般若波罗蜜多经论释</font> <font face='Arial'>(卷3)</font> <font face='Arial'>T25, p0884c</h2></font><hr>
<span class='old'>
</a><a name="0884b28" id="0884b28">既出已光全灭故。应观所缘境相。如翳目人</a><a name="0884b29" id="0884b29">睹发团等。是妄现故。应观其识犹若于灯。此</span><a name="0884c01" id="0884c01">能依见由爱腻力而得生故。应观居处犹如</a><a name="0884c02" id="0884c02">于幻。即器世间有多奇质。性不实故。应观其</a><a name="0884c03" id="0884c03">身譬如露渧。暂时住故。观所受用犹若水</a><a name="0884c04" id="0884c04">泡。其受用性是三事合所生性故。应观过去</a><a name="0884c05" id="0884c05">所有集造同于梦境。但唯念性故。应观现在</a><a name="0884c06" id="0884c06">事同于电。疾灭性故。应观未至体若重云。阿</a><a name="0884c07" id="0884c07">赖耶识在种子位。体能摄藏诸种子故</a><a name="0884c08" id="0884c08"><p>作斯九种观察之时。有何利益。获何胜智。颂</a><a name="0884c09" id="0884c09">曰</a><a name="0884c10" id="0884c10"><p class='lg'>　　由观察相故　　　受用及迁流</a><br><a name="0884c11" id="0884c11">　　于有为事中　　　获无垢自在　</p></a><a name="0884c12" id="0884c12"><p>此义云何。观有为法有其三种。一由观见境</a><a name="0884c13" id="0884c13">识故。即是观察集造有为之相。二由观器界</a><a name="0884c14" id="0884c14">身及所用故。即是观其受用。于此由彼所受</a><a name="0884c15" id="0884c15">用也。三由观三世差别转故。即是观其迁流</a><a name="0884c16" id="0884c16">不住。由此观故便能于诸有为法中。获无障</a><a name="0884c17" id="0884c17">碍随意自在。为此纵居生死尘劳不染。其智</a><a name="0884c18" id="0884c18">设证圆寂灰烬。宁味其悲。颂曰</a><a name="0884c19" id="0884c19"><p class='lg'>　　由斯诸佛希有法　　　陀罗尼句义深邃</a><br><a name="0884c20" id="0884c20">　　从尊决已义广开　　　获福令生速清净　</p></a><a name="0884c21" id="0884c21"><p class='juan'>
能断金刚般若波罗蜜多经论释卷下</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250884b.htm'><img src='up.gif' border=0></a>
<a href='T250885a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>