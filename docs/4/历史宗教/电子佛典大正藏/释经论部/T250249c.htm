<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0249c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷26)</font> 初序品中 十八不共法释论第四十一 <font face='Arial'>T25, p0249c</h2></font><hr>
<span class='old'>
</a><a name="0249b28" id="0249b28">不尽。复次佛虽一切善法功德满足。众生</a><a name="0249b29" id="0249b29">未尽故欲度不息。问曰。若佛欲度众生</span><a name="0249c01" id="0249c01">未息。何以入涅槃。答曰。度众生有二种。或</a><a name="0249c02" id="0249c02">有现前得度。或有灭后得度。如法华经中</a><a name="0249c03" id="0249c03">说。药师为诸子合药与之而舍。是故入</a><a name="0249c04" id="0249c04">涅槃。复次有众生钝根德薄故。不能成大</a><a name="0249c05" id="0249c05">事。但可种福德因缘。是故入涅槃。问曰。佛</a><a name="0249c06" id="0249c06">灭度后。亦有得阿罗汉者。何以言但可种</a><a name="0249c07" id="0249c07">福德因缘。答曰。虽有得阿罗汉者少不足</a><a name="0249c08" id="0249c08">言。如佛一说法时。十方无量阿僧祇众生</a><a name="0249c09" id="0249c09">得道。佛灭度后不尔。譬如大国。征伐虽</a><a name="0249c10" id="0249c10">少有所得不名为得。以是故虽众生未尽</a><a name="0249c11" id="0249c11">而入涅槃。复次摩诃衍首楞严经中说。佛</a><a name="0249c12" id="0249c12">于庄严世界。寿七百阿僧祇劫度脱众生。</a><a name="0249c13" id="0249c13">以是故说佛欲无减。精进无减者。如欲中</a><a name="0249c14" id="0249c14">说欲义即是精进。问曰。若尔者无有十八</a><a name="0249c15" id="0249c15">不共法。复次欲以精进。心数法中各别。云</a><a name="0249c16" id="0249c16">何言欲即是精进。答曰。欲为初行。欲增长</a><a name="0249c17" id="0249c17">名精进。如佛说。一切法欲为根本。欲如人</a><a name="0249c18" id="0249c18">渴欲得饮。精进如因缘方便求饮。欲为心</a><a name="0249c19" id="0249c19">欲得。精进为成其事。欲属意业精进属三</a><a name="0249c20" id="0249c20">业。欲为内精进为外。如是等差别。复次</a><a name="0249c21" id="0249c21">是精进诸佛所乐。如释迦牟尼佛。精进力</a><a name="0249c22" id="0249c22">故超越九劫。疾得阿耨多罗三藐三菩提。</a><a name="0249c23" id="0249c23">复次如说一时佛告阿难。汝为诸比丘说</a><a name="0249c24" id="0249c24">法。我背痛小息。尔时世尊。四襞郁多罗僧</a><a name="0249c25" id="0249c25">敷下。以僧伽梨枕头而卧。是时阿难说七</a><a name="0249c26" id="0249c26">觉义。至精进觉佛惊起坐。告阿难。汝赞精</a><a name="0249c27" id="0249c27">进义。阿难言赞。如是至三。佛言。善哉善哉。</a><a name="0249c28" id="0249c28">善修精进。乃至得阿耨多罗三藐三菩提。何</a><a name="0249c29" id="0249c29">况余道。以是义故佛精进无减。病时犹尚不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250249b.htm'><img src='up.gif' border=0></a>
<a href='T250250a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>