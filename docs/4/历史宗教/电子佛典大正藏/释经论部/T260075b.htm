<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0075b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷10)</font> 四十不共法中难一切智人品第二十二 <font face='Arial'>T26, p0075b</h2></font><hr>
<span class='old'>
</a><a name="0075a28" id="0075a28">鹿野苑中。是故当知佛不知现在事。不知</a><a name="0075a29" id="0075a29">现在事故。则非一切智人。复次佛得道已</span><a name="0075b01" id="0075b01">受请说法而作是念。我今说法谁应先闻。</a><a name="0075b02" id="0075b02">即复念言。郁头蓝弗。此人利智易可开悟。</a><a name="0075b03" id="0075b03">尔时此人先已命终。而佛访求。时天告言。</a><a name="0075b04" id="0075b04">昨夜命终。佛又思惟回心欲度阿罗逻。天</a><a name="0075b05" id="0075b05">复白言。是人亡来七日。若佛是一切智者先</a><a name="0075b06" id="0075b06">应知此诸人命终。而实不知。不知过去事</a><a name="0075b07" id="0075b07">故则不名一切智人。一切智人法应度可度</a><a name="0075b08" id="0075b08">者。不可则置。复次佛处处有疑语。如巴</a><a name="0075b09" id="0075b09">莲弗城。是事当以三因缘坏。若水若火若</a><a name="0075b10" id="0075b10">内人与外人谋。若佛是一切智人者则不</a><a name="0075b11" id="0075b11">应有疑惑语。是故知非一切智人。复次佛</a><a name="0075b12" id="0075b12">问比丘。汝等聚会为说何事。如是等问。若</a><a name="0075b13" id="0075b13">一切智人者则不应问如是等事。以问他</a><a name="0075b14" id="0075b14">故非一切智人。复次佛自称赞身毁訾他</a><a name="0075b15" id="0075b15">人。如经中说。佛告阿难。唯我一人第一无</a><a name="0075b16" id="0075b16">比无与等者。告诸比丘尼犍子等是弊恶</a><a name="0075b17" id="0075b17">人成就五邪法。诸尼犍子等无信无惭无愧</a><a name="0075b18" id="0075b18">寡闻懈怠少念薄智。又说梵志尼犍诸外道</a><a name="0075b19" id="0075b19">弟子等诸不可事。若自称赞毁訾他人。世</a><a name="0075b20" id="0075b20">人尚愧。何况一切智人。有此事故非一切</a><a name="0075b21" id="0075b21">智人。复次佛经始终相违如经中说。诸比丘</a><a name="0075b22" id="0075b22">我新得道。又言我得往古诸佛所得道。世</a><a name="0075b23" id="0075b23">间有智尚离终始相违。何况出家一切智人</a><a name="0075b24" id="0075b24">而有相违。以终始相违故。当知非一切智</a><a name="0075b25" id="0075b25">人。是故汝说金刚三昧唯一切智人得。是事</a><a name="0075b26" id="0075b26">不然。无一切智人故。一切智三昧亦不成。</a><a name="0075b27" id="0075b27">答曰。汝莫说此。佛实是一切智人。何以故。</a><a name="0075b28" id="0075b28">凡一切法有五法藏。所谓过去法。未来法。现</a><a name="0075b29" id="0075b29">在法。出三世法。不可说法。唯佛如实遍知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260075a.htm'><img src='up.gif' border=0></a>
<a href='T260075c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>