<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0127c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷10)</font> 初序品中 十方诸菩萨来释论第十五 <font face='Arial'>T25, p0127c</h2></font><hr>
<span class='old'>
</a><a name="0127b28" id="0127b28">动相摄心则无语。散心则有说。说法从觉</a><a name="0127b29" id="0127b29">观生。觉观粗事。佛不应有此粗事</span><a name="0127c01" id="0127c01"><p>答曰。佛虽入深禅定。不为世事所动。今</a><a name="0127c02" id="0127c02">以大慈悲心怜愍众生。为之说法断疑。如</a><a name="0127c03" id="0127c03">须弥山王小风则不能动。若随蓝风至则大</a><a name="0127c04" id="0127c04">动散。佛亦如是有大慈悲风来怜愍心动。散</a><a name="0127c05" id="0127c05">身无数入五道教化众生。或作天身乃至畜</a><a name="0127c06" id="0127c06">生。复次佛实不动常入禅定。先世福德因缘</a><a name="0127c07" id="0127c07">故。身边出声应物如响。如天伎乐自然</a><a name="0127c08" id="0127c08">发声。又如摩尼珠随人所欲种种与之。若</a><a name="0127c09" id="0127c09">欲衣被饮食音乐。自恣所须自然皆得。佛</a><a name="0127c10" id="0127c10">亦如是。从其身边诸毛孔中。自然有声随</a><a name="0127c11" id="0127c11">心说法。是中佛无忆想亦无分别。如说密</a><a name="0127c12" id="0127c12">迹金刚经中。佛有三密。身密语密意密。一切</a><a name="0127c13" id="0127c13">诸天人皆不解不知。有一会众生。或见佛</a><a name="0127c14" id="0127c14">身黄金色白银色诸杂宝色。有人见佛身一</a><a name="0127c15" id="0127c15">丈六尺。或见一里十里百千万亿乃至无边</a><a name="0127c16" id="0127c16">无量遍虚空中。如是等名身密。语密者。有</a><a name="0127c17" id="0127c17">人闻佛声一里。有闻十里百千万亿无数无</a><a name="0127c18" id="0127c18">量遍虚空中。有一会中或闻说布施。或有</a><a name="0127c19" id="0127c19">闻说持戒。或闻说忍辱精进禅定智慧。如</a><a name="0127c20" id="0127c20">是乃至十二部经。八万法聚。各各随心所</a><a name="0127c21" id="0127c21">闻是名语密。是时目连心念。欲知佛声近</a><a name="0127c22" id="0127c22">远。即时以己神足力。至无量千万亿佛世</a><a name="0127c23" id="0127c23">界而息。闻佛音声如近不异。所息世界</a><a name="0127c24" id="0127c24">其佛与大众方食。彼土人大。目连立其钵</a><a name="0127c25" id="0127c25">缘。彼佛弟子问其佛言。此人头虫从何所</a><a name="0127c26" id="0127c26">来。着沙门被服而行。其佛报言。勿轻此人。</a><a name="0127c27" id="0127c27">此是东方过无量佛土。有佛名释迦牟尼。</a><a name="0127c28" id="0127c28">此是彼佛神足弟子。彼佛问目度伽略子。</a><a name="0127c29" id="0127c29">汝何以来此。目连答言。我寻佛音声故来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250127b.htm'><img src='up.gif' border=0></a>
<a href='T250128a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>