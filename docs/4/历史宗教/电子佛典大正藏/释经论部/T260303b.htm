<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0303b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷3)</font> <font face='Arial'>T26, p0303b</h2></font><hr>
<span class='old'>
</a><a name="0303a28" id="0303a28">故四智相应心品。一一亦能照知自体。云何</a><a name="0303a29" id="0303a29">不与世法相违。刀不自割指端不能触指端</span><a name="0303b01" id="0303b01">故。不见灯等能自照耶。云何得知灯等自照。</a><a name="0303b02" id="0303b02">现见无闇分明显现。若不自照应有闇障。应</a><a name="0303b03" id="0303b03">不现见。由此故知灯等自照。灯等非闇何须</a><a name="0303b04" id="0303b04">照耶。如瓶衣等。体虽非闇无灯等照边有闇</a><a name="0303b05" id="0303b05">障。不得现见。灯等照时除彼边闇。令得现</a><a name="0303b06" id="0303b06">见。说名为照。灯等亦尔。自体生时边闇障</a><a name="0303b07" id="0303b07">除。令现得见故名自照。诸心心法虽有胜劣</a><a name="0303b08" id="0303b08">皆能外缘。内证自体。犹如光明既能照他亦</a><a name="0303b09" id="0303b09">能自照。非如刀等诸法。法尔不可一类此就</a><a name="0303b10" id="0303b10">粗相诸心心法。各有相见二分而说。集量</a><a name="0303b11" id="0303b11">论中辩心心法皆有三分。一所取分。二能取</a><a name="0303b12" id="0303b12">分。三自证分。如是三分不一不异。第一所</a><a name="0303b13" id="0303b13">量。第二能量。第三量果。若细分别。要有四</a><a name="0303b14" id="0303b14">分。其义方成。三分如前。更有第四证自证</a><a name="0303b15" id="0303b15">分。初二是外。后二是内。初唯所知。余通二</a><a name="0303b16" id="0303b16">种。谓第二分唯知第一。或量非量或现或比。</a><a name="0303b17" id="0303b17">第三自证能证第二。及证第四。第四自证能</a><a name="0303b18" id="0303b18">证第三。第三第四皆现量摄。由此道理。虽</a><a name="0303b19" id="0303b19">是一体。多分合成。不即不离。内外并知无</a><a name="0303b20" id="0303b20">无穷过。是故经言</a><a name="0303b21" id="0303b21"><p class='lg'>　　众生心二性　　　内外一切分</a><br><a name="0303b22" id="0303b22">　　所取能取缠　　　见种种差别　</p></a><a name="0303b23" id="0303b23"><p>此颂意言。众生心性二分合成。若内若外皆</a><a name="0303b24" id="0303b24">有所取能取缠绕。见有种种或量非量。或现</a><a name="0303b25" id="0303b25">或比多分差别。四智心品虽有多分。然皆无</a><a name="0303b26" id="0303b26">漏现量所摄。此义广如余处分别。义用分多</a><a name="0303b27" id="0303b27">非体有异。如一法上苦无常等。种种义别而</a><a name="0303b28" id="0303b28">体是一</a><a name="0303b29" id="0303b29"><p>复次如是所说四智相应心品。为有相分见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260303a.htm'><img src='up.gif' border=0></a>
<a href='T260303c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>