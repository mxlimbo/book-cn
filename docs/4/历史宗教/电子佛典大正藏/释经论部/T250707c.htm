<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0707c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷92)</font> 净佛国土品第八十二 信持无三毒义第五十二 <font face='Arial'>T25, p0707c</h2></font><hr>
<span class='old'>
</a><a name="0707b28" id="0707b28">后羞惭无颜。菩萨知众生易度已。安住般</a><a name="0707b29" id="0707b29">若中以方便力教化众生。汝等当行布施</span><a name="0707c01" id="0707c01">可得饶财。莫恃是布施果报而自憍高。此</a><a name="0707c02" id="0707c02">中无有坚实皆当破坏。与未布施时无</a><a name="0707c03" id="0707c03">异。持戒等乃至十八不共法亦如是。是诸法</a><a name="0707c04" id="0707c04">虽清净大有所益。皆是有为法从因缘生</a><a name="0707c05" id="0707c05">无有自性。汝等若着是法能生苦恼。譬如</a><a name="0707c06" id="0707c06">热金丸虽是宝物捉则烧手。如是菩萨教</a><a name="0707c07" id="0707c07">化众生行菩萨道自无所著。亦为众生说</a><a name="0707c08" id="0707c08">无所著。以无著心行檀波罗蜜故。于檀中</a><a name="0707c09" id="0707c09">不住。不住者所谓布施时不取三种相。亦</a><a name="0707c10" id="0707c10">不着果报而自高生罪业。布施果报灭坏</a><a name="0707c11" id="0707c11">时亦不生恼。尸罗波罗蜜乃至阿耨多罗</a><a name="0707c12" id="0707c12">三藐三菩提亦如是。此中佛自说不住因缘。</a><a name="0707c13" id="0707c13">有二种。一者菩萨深入空不见诸法性故</a><a name="0707c14" id="0707c14">不住。二者不以小事为足故不住。是菩</a><a name="0707c15" id="0707c15">萨无有异心。但一向能生菩提道。须菩提</a><a name="0707c16" id="0707c16">白佛。若一切法无生。云何菩萨能生菩提道。</a><a name="0707c17" id="0707c17">佛可须菩提意。一切法无生。我实处处说</a><a name="0707c18" id="0707c18">诸法无生。非为凡夫说。但为得无作解脱</a><a name="0707c19" id="0707c19">不起三种业者说。复问。世尊佛自说有佛</a><a name="0707c20" id="0707c20">无佛诸法法相常住。如圣人法相空。凡夫</a><a name="0707c21" id="0707c21">亦如是。佛可其所说诸法实相常住。以众</a><a name="0707c22" id="0707c22">生不知不解故起菩提道。但为除凡夫颠</a><a name="0707c23" id="0707c23">倒法故名为道。若决定有道可著者即复</a><a name="0707c24" id="0707c24">是颠倒。道非道平等即是道。是故不应难。</a><a name="0707c25" id="0707c25">须菩提复问。云何可得菩提。用生道故得</a><a name="0707c26" id="0707c26">耶。佛言不也。何以故。生道者菩萨观是有为</a><a name="0707c27" id="0707c27">法。生灭相谓是实。是故言不。如先说热</a><a name="0707c28" id="0707c28">金丸喻。不生法即是无为无作法故亦不可</a><a name="0707c29" id="0707c29">以得菩提。生不生二俱有过故。非生非不生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250707b.htm'><img src='up.gif' border=0></a>
<a href='T250708a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>