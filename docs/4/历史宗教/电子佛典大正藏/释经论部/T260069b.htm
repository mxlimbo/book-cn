<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0069b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷9)</font> 念佛品第二十 <font face='Arial'>T26, p0069b</h2></font><hr>
<span class='old'>
</a><a name="0069a28" id="0069a28">说法如师子吼如意自在。以精进力破诸</a><a name="0069a29" id="0069a29">痴闇。以大光明普照天地。诸问答中最无</span><a name="0069b01" id="0069b01">有上。一切仰瞻无下观者。常以慈心观察</a><a name="0069b02" id="0069b02">众生。念如大海。定如须弥。忍辱如地。增长</a><a name="0069b03" id="0069b03">众主所种福德如水滋润。能生众生诸善</a><a name="0069b04" id="0069b04">根力如风开发。成就众生如火熟物。智慧</a><a name="0069b05" id="0069b05">无边犹如虚空。普雨大法如大密云。不染</a><a name="0069b06" id="0069b06">世法犹如莲华。破外道师如师子搏鹿。</a><a name="0069b07" id="0069b07">能举重担如大象王。能导大众如大牛王。</a><a name="0069b08" id="0069b08">眷属清净如转轮王。世间最上如大梵王。可</a><a name="0069b09" id="0069b09">爱可乐如清天明月。普照能然犹如朗</a><a name="0069b10" id="0069b10">日。与诸众生安乐因缘。犹如仁父。怜愍众</a><a name="0069b11" id="0069b11">生随宜将护犹如慈母。所行清净如天真</a><a name="0069b12" id="0069b12">金。有大势力如天帝释。勤利世间如护世</a><a name="0069b13" id="0069b13">主。治烦恼病犹如医王。救诸衰患犹如亲</a><a name="0069b14" id="0069b14">族。积诸功德如大库藏。其戒无量。其定无</a><a name="0069b15" id="0069b15">边。其慧无称。解脱无等解脱知见无等等。</a><a name="0069b16" id="0069b16">于一切事最无有比。一切世间最无上故</a><a name="0069b17" id="0069b17">名第一人。成大法故名为大人。如是菩</a><a name="0069b18" id="0069b18">萨以大人相念观诸佛。是诸佛者于无量</a><a name="0069b19" id="0069b19">无边百千万亿不可思议不可计劫修习功</a><a name="0069b20" id="0069b20">德。善能守护身口意业。于过去未来现在无</a><a name="0069b21" id="0069b21">为不可说五藏法中悉断诸疑。定答分别答</a><a name="0069b22" id="0069b22">反问答置答。于四问答无有错谬。善说根</a><a name="0069b23" id="0069b23">力觉道念处正勤如意三十七助道法。善能</a><a name="0069b24" id="0069b24">分别无明诸行识名色六入触受爱取有生</a><a name="0069b25" id="0069b25">老死因果。于眼色耳声鼻香舌味身触意法</a><a name="0069b26" id="0069b26">无所系着。善说九部经法。所谓修多罗</a><a name="0069b27" id="0069b27">岐夜授记伽陀忧陀那尼陀那如是诸</a><a name="0069b28" id="0069b28">经斐肥儸未曾有经。不为贪欲嗔恚愚痴</a><a name="0069b29" id="0069b29">憍慢身见边见邪见见取戒取疑诸使所使。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260069a.htm'><img src='up.gif' border=0></a>
<a href='T260069c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>