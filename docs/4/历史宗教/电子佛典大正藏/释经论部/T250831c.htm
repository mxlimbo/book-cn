<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0831c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷5)</font> <font face='Arial'>T25, p0831c</h2></font><hr>
<span class='old'>
</a><a name="0831b28" id="0831b28">也。所以然者。经中明如来自云。我于过去。由</a><a name="0831b29" id="0831b29">以头顶礼敬父母师长。今得无见顶相。以见</span><a name="0831c01" id="0831c01">他为福随喜佐助故。手中得罗网相。从三大</a><a name="0831c02" id="0831c02">阿僧祇劫来。不曾妄语故。得广长舌相。然如</a><a name="0831c03" id="0831c03">是等相。亦皆是无漏胜因所招。此因为同持</a><a name="0831c04" id="0831c04">经之福。为不同。以有此疑故。佛问须菩提。可</a><a name="0831c05" id="0831c05">以三十二大人相见如来不。故答意明何但</a><a name="0831c06" id="0831c06">恒沙七宝布施取相之行不及持经一偈之</a><a name="0831c07" id="0831c07">福。设报佛三十二大人相福方便胜因。亦不</a><a name="0831c08" id="0831c08">如受持此经一偈之福也。又难然三十二大</a><a name="0831c09" id="0831c09">人相因。是其了因。受持此经亦是了因。既二</a><a name="0831c10" id="0831c10">俱了因。何故持经功德胜大人相福。故答。所</a><a name="0831c11" id="0831c11">以然者。明此经故从法身中来是其一分故。</a><a name="0831c12" id="0831c12">还诠法身。寻此能诠。证于法身。虽言受持经</a><a name="0831c13" id="0831c13">教。而意在所证诠理。故受持此经者。即受法</a><a name="0831c14" id="0831c14">身故。胜大人相福也。非谓所持经功德了因</a><a name="0831c15" id="0831c15">义遣也。于意云何。可以三十二大人相见如</a><a name="0831c16" id="0831c16">来不者。佛问须菩提。于汝内心所解。可以报</a><a name="0831c17" id="0831c17">佛三十二大人相见古今一定虚空法身如来</a><a name="0831c18" id="0831c18">不也。故言可以三十二大人相见如来不也。</a><a name="0831c19" id="0831c19">须菩提言不也者。明法报义殊修得不修得</a><a name="0831c20" id="0831c20">亦异故。不可以报佛相好见法身如来也。此</a><a name="0831c21" id="0831c21">如来名同故尔解释也</a><a name="0831c22" id="0831c22"><p>何以故者。有人乘生疑念。若不可以报佛三</a><a name="0831c23" id="0831c23">十二大人相见法身如来者。何故如来自说。</a><a name="0831c24" id="0831c24">我三大阿僧祇修行满足。金刚心后。显本有</a><a name="0831c25" id="0831c25">法身。以为报佛。尔时为法报二佛则体一无</a><a name="0831c26" id="0831c26">差。何故乃言。不可以报佛大丈夫相见法身</a><a name="0831c27" id="0831c27">佛。故云何以故也。故须菩提答。如来说三十</a><a name="0831c28" id="0831c28">二大人相。三十二大人相者。是报佛如来修</a><a name="0831c29" id="0831c29">得之相故。如来说为报佛三十二大人相也。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250831b.htm'><img src='up.gif' border=0></a>
<a href='T250832a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>