<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1515 金刚般若波罗蜜经破取着不坏假名论 0888a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1515 金刚般若波罗蜜经破取着不坏假名论</font> <font face='Arial'>(卷1)</font> <font face='Arial'>T25, p0888a</h2></font><hr>
<span class='old'>
</a><a name="0887c28" id="0887c28">故。何等为三。一者资生施。二者无畏施。三者</a><a name="0887c29" id="0887c29">法施。此中资生施。摄檀那波罗蜜。无畏施摄</span><a name="0888a01" id="0888a01">尸罗羼提二波罗蜜。于未作已作恶不生怖</a><a name="0888a02" id="0888a02">畏故。法施摄余三波罗蜜。精勤不倦引诸神</a><a name="0888a03" id="0888a03">通。如无所得为人说故。或彼一切诸波罗蜜</a><a name="0888a04" id="0888a04">为他开演。皆成法施。事等是何。云何不住</a><a name="0888a05" id="0888a05">事者。自身此身常有苦乐等无边事故。不住</a><a name="0888a06" id="0888a06">者谓于是中心无爱着。无所住者不望报恩。</a><a name="0888a07" id="0888a07">不住色等者心不悕求可意诸境。复以何义</a><a name="0888a08" id="0888a08">不住彼耶。心存于己不能惠施故。若有悕求</a><a name="0888a09" id="0888a09">退失菩提故。复次不住于事者。依资生施说。</a><a name="0888a10" id="0888a10">谓惠施者于所施财不应爱着。爱而行施心</a><a name="0888a11" id="0888a11">必生苦。或复施已还追悔故。无所住者。依无</a><a name="0888a12" id="0888a12">畏施说。谓诸菩萨修戒忍时。不应生心求彼</a><a name="0888a13" id="0888a13">果报。不住色等者。依法施说。法施有二果。谓</a><a name="0888a14" id="0888a14">现生他生。于此二中不应贪着。现生果者。谓</a><a name="0888a15" id="0888a15">所资用色等五境。此复云何。说法之人众所</a><a name="0888a16" id="0888a16">瞻敬。以妙色等妓乐香花饮食衣服而供养</a><a name="0888a17" id="0888a17">故。他生果者。依法境说。云何此中而亦不住。</a><a name="0888a18" id="0888a18">若诸菩萨证真实时。乃至法身亦无得故。云</a><a name="0888a19" id="0888a19">何修行六波罗蜜因得清净。经曰。须菩提菩</a><a name="0888a20" id="0888a20">萨应如是布施不住于相想如是等。此义云</a><a name="0888a21" id="0888a21">何。谓诸菩萨第一义中。施者受者及以施物。</a><a name="0888a22" id="0888a22">名义智境诸想不生。是即伏心因以清净。或</a><a name="0888a23" id="0888a23">曰有施者等可生福聚。三事并妄福于何有</a><a name="0888a24" id="0888a24">祸哉斯言第一义故不住于想。俗谛故行施。</a><a name="0888a25" id="0888a25">如是福聚难可度量。如十方虚空广遍无尽。</a><a name="0888a26" id="0888a26">前因行处应赞其福。此说者何降伏于心。想</a><a name="0888a27" id="0888a27">不生故。不生于想施方净故。由清净因福无</a><a name="0888a28" id="0888a28">边故</a><a name="0888a29" id="0888a29"><p>自下一切修多罗问答遣疑。持正法福德威<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250887c.htm'><img src='up.gif' border=0></a>
<a href='T250888b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>