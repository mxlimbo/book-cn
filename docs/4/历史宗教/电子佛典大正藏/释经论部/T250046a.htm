<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1507 分别功德论 0046a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1507 分别功德论</font> <font face='Arial'>(卷4)</font> <font face='Arial'>T25, p0046a</h2></font><hr>
<span class='old'>
</a><a name="0045c28" id="0045c28">好饮酒。时岁节会少相劝勉。薄饮少多。辄以</a><a name="0045c29" id="0045c29">酒势行诣世尊礼拜问讯讫。便请佛及诸弟</span><a name="0046a01" id="0046a01">子。愿受我九十日请。比丘疾病者。皆诣我</a><a name="0046a02" id="0046a02">家而取医药。所须之物皆来取之。语讫还家</a><a name="0046a03" id="0046a03">约敕家内曰。我已请佛及诸弟子。四事供</a><a name="0046a04" id="0046a04">养皆当办具。约敕竟。便睡眠。眠久还觉。其</a><a name="0046a05" id="0046a05">妇白曰。君先约敕严办供具。而今默然所以</a><a name="0046a06" id="0046a06">得尔。长者惊曰。我向何所言说耶。妇曰。君未</a><a name="0046a07" id="0046a07">眠时无所说耶。曰我不省有所说。妇曰。君先</a><a name="0046a08" id="0046a08">言。我已请佛及诸弟子。供九十日所须短乏。</a><a name="0046a09" id="0046a09">不作是语耶。长者思惟曰。酒之误人乃至于</a><a name="0046a10" id="0046a10">斯已尔。惭愧便当即请。明日清旦于舍烧香。</a><a name="0046a11" id="0046a11">遥请世尊。有一比丘来索药。长者问曰。何所</a><a name="0046a12" id="0046a12">患苦。答曰。患头痛。长者曰。此必膈上有水</a><a name="0046a13" id="0046a13">仰攻其头。是以头痛耳。即施一呵梨勒果。</a><a name="0046a14" id="0046a14">但服此药足消此患。比丘服药病即除愈。缘</a><a name="0046a15" id="0046a15">是福报。九十一劫未曾病患。生长者家至年</a><a name="0046a16" id="0046a16">八十。出家学道经八十年。道俗之纪合百六</a><a name="0046a17" id="0046a17">十。在家时曾捔牛。斯须头痛寻即除愈。自</a><a name="0046a18" id="0046a18">尔常无疾患。以是之故。婆拘罗长寿第一。</a><a name="0046a19" id="0046a19">于百年寿中而加六十者。此人五浊寿命。最</a><a name="0046a20" id="0046a20">为奇特。其喻于臭秽之中而生莲花也。阿难</a><a name="0046a21" id="0046a21">问婆拘罗。何以不为人说法耶。为无四辩。为</a><a name="0046a22" id="0046a22">乏智慧。而不说法乎。答曰。我于四辩捷疾之</a><a name="0046a23" id="0046a23">智。非为不足。直自乐静不喜愦闹。故不说法</a><a name="0046a24" id="0046a24">耳。难曰。婆拘罗长寿者。何以不生三方耶。</a><a name="0046a25" id="0046a25">答曰。诸佛所以不生者。以其土人难化故。此</a><a name="0046a26" id="0046a26">土众生利根捷疾。极恶勇猛取道不难。是故</a><a name="0046a27" id="0046a27">往古诸佛皆生此中。婆拘罗应在此成道。故</a><a name="0046a28" id="0046a28">不生三方耳</a><a name="0046a29" id="0046a29"><p>所以称满愿子说法第一者。有三事得称第<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250045c.htm'><img src='up.gif' border=0></a>
<a href='T250046b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>