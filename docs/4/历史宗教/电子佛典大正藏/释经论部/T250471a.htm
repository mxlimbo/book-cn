<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0471a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷58)</font> 梵志品第三十五 信持无三毒义第五十二 <font face='Arial'>T25, p0471a</h2></font><hr>
<span class='old'>
</a><a name="0470c28" id="0470c28">法毕竟空无所有。以引致十方众生。我等共</a><a name="0470c29" id="0470c29">往难问破此空论。其论若破佛则自退。我等</span><a name="0471a01" id="0471a01">还得如本。是诸外道但有邪见恶心憍慢</a><a name="0471a02" id="0471a02">故来。欲出是毕竟清净般若波罗蜜过罪。譬</a><a name="0471a03" id="0471a03">如狂人欲中伤虚空徒自疲苦。尔时帝释</a><a name="0471a04" id="0471a04">如佛教受持般若。外道不能得便。今欲验</a><a name="0471a05" id="0471a05">实令人信知故。帝释无量福德成就。以天</a><a name="0471a06" id="0471a06">利根深信般若即时诵念。得般若力故。外道</a><a name="0471a07" id="0471a07">遥绕佛复道而去。问曰。可以不直还。方绕</a><a name="0471a08" id="0471a08">佛而去。答曰。以般若神力故。于远处降伏</a><a name="0471a09" id="0471a09">作是念。佛众威德甚大。我等今往徒自困</a><a name="0471a10" id="0471a10">辱无所成办。我等今若遥见直去。人当谓</a><a name="0471a11" id="0471a11">我等怯弱来而空去。以是故。诈现供养绕</a><a name="0471a12" id="0471a12">佛复道而去。舍利弗本是梵志。见诸外道</a><a name="0471a13" id="0471a13">远处而去心少怜愍。不能以小事故入</a><a name="0471a14" id="0471a14">三昧求知。作是念。此诸外道何因缘来。竟</a><a name="0471a15" id="0471a15">不蒙度而空还去。佛言是般若波罗蜜力。舍</a><a name="0471a16" id="0471a16">利弗意念。佛以般若波罗蜜无事不济。云</a><a name="0471a17" id="0471a17">何令此外道空来而去。佛知舍利弗所念。</a><a name="0471a18" id="0471a18">语舍利弗。是诸梵志乃至无一念善心。但</a><a name="0471a19" id="0471a19">持恶意邪见着心。欲求诸法定相。是故不</a><a name="0471a20" id="0471a20">中度。譬如必死之病虽有良医神药不</a><a name="0471a21" id="0471a21">能救济。舍利弗说般若波罗蜜时。非但</a><a name="0471a22" id="0471a22">此梵志一切世间人持恶心来不能得便。</a><a name="0471a23" id="0471a23">何以故一切诸佛及诸菩萨诸天常守护般</a><a name="0471a24" id="0471a24">若故。所以者何。诸佛菩萨天人作是念。我</a><a name="0471a25" id="0471a25">等皆从般若生故。魔来欲难问破坏亦如</a><a name="0471a26" id="0471a26">是。是时会中诸天子。先闻般若功德今见</a><a name="0471a27" id="0471a27">证验。心大欢喜化华供养。作是愿。令般若</a><a name="0471a28" id="0471a28">波罗蜜久住阎浮提。是事如下广说。佛即印</a><a name="0471a29" id="0471a29">可。诸天于佛前自誓言。行者若闻受般若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250470c.htm'><img src='up.gif' border=0></a>
<a href='T250471b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>