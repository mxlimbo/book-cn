<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0122a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷17)</font> 戒报品第八 <font face='Arial'>T26, p0122a</h2></font><hr>
<span class='old'>
</a><a name="0121c28" id="0121c28">长远。教诲众生以十善业。能令诸天宫殿</a><a name="0121c29" id="0121c29">充满。能减阿修罗众。能薄诸恶趣增益善</span><a name="0122a01" id="0122a01">处。能为众生多求利事有所施作。不用</a><a name="0122a02" id="0122a02">兵仗以法治化天子安乐。外无敌国畏内</a><a name="0122a03" id="0122a03">无阴谋畏。又其国内无疫病饥饿及诸灾</a><a name="0122a04" id="0122a04">蝗衰恼之事。一切边王皆所归伏。多有眷</a><a name="0122a05" id="0122a05">属能疾摄人。更无有能侵害国界。其四种</a><a name="0122a06" id="0122a06">兵势力具足。诸婆罗门居士庶人皆共爱敬。</a><a name="0122a07" id="0122a07">甘香美食自然而有。国界日增无有损减善</a><a name="0122a08" id="0122a08">能通达经书技艺算数咒术皆悉受持。巧</a><a name="0122a09" id="0122a09">能论说分别义趣。群臣具足悉有威德。常</a><a name="0122a10" id="0122a10">行财施无能及者。千子端严如诸天子威</a><a name="0122a11" id="0122a11">德勇健能破强敌。所住宫殿堂阁楼观如四</a><a name="0122a12" id="0122a12">天王帝释胜殿。王所教诲无有能坏于四</a><a name="0122a13" id="0122a13">天下。唯有此王威相具足故无能及者。音</a><a name="0122a14" id="0122a14">声深远易听易解不散不乱。如迦罗频伽</a><a name="0122a15" id="0122a15">鸟美软和雅闻者悦耳。眷属同心不可沮</a><a name="0122a16" id="0122a16">坏。所住之处地水虚空无有障碍。威力猛</a><a name="0122a17" id="0122a17">盛能堪大事。念问耆老不欺诳人。心无</a><a name="0122a18" id="0122a18">妒嫉不忍非法无有嗔恨。威仪安详而不</a><a name="0122a19" id="0122a19">轻躁。所言诚实未曾两舌。行施持戒常修</a><a name="0122a20" id="0122a20">善心。进止知时不失方便。神色和悦言常</a><a name="0122a21" id="0122a21">含笑。未曾皱眉恶眼视人。退失利者为</a><a name="0122a22" id="0122a22">之作利。已有利者令深知报怀惭愧心。</a><a name="0122a23" id="0122a23">有大智慧威德尊严而能忍辱。大丈夫相其</a><a name="0122a24" id="0122a24">性猛厉。诸所为事疾能成办。先正思量然后</a><a name="0122a25" id="0122a25">乃行。王有法眼所为殊胜。善思量者乃与从</a><a name="0122a26" id="0122a26">事。若不任者更求贤明。善集福德财物。清</a><a name="0122a27" id="0122a27">净能自防护不破禁戒。多饶财宝如毗沙</a><a name="0122a28" id="0122a28">门王。有大势力如天帝释。端严可爱犹如</a><a name="0122a29" id="0122a29">满月。能照如日。能忍如地。心深如海不为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260121c.htm'><img src='up.gif' border=0></a>
<a href='T260122b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>