<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0322a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷6)</font> <font face='Arial'>T26, p0322a</h2></font><hr>
<span class='old'>
</a><a name="0321c28" id="0321c28">平等心。而能住舍受用和合一味事智</a><a name="0321c29" id="0321c29"><p>论曰。三十三天有一杂林。诸天和合福力所</span><a name="0322a01" id="0322a01">感。令诸天众不在此林。宫殿等事业乐等受</a><a name="0322a02" id="0322a02">胜劣有异。有我我所差别受用。若在此林。若</a><a name="0322a03" id="0322a03">事若受都无胜劣。皆同上妙无我我所。和合</a><a name="0322a04" id="0322a04">受用能令平等。和合受用故名杂林。此由诸</a><a name="0322a05" id="0322a05">天各修平等和合福业增上力故。令彼诸天</a><a name="0322a06" id="0322a06">阿赖耶识变现此林。同处同时同一相状。由</a><a name="0322a07" id="0322a07">此杂林增上力故。令彼转识亦同变现。虽各</a><a name="0322a08" id="0322a08">受用而谓无别。如是地前菩萨二乘。未证二</a><a name="0322a09" id="0322a09">空所显真如无生法忍。有见道断差别执故。</a><a name="0322a10" id="0322a10">未离自他差别二想。未得无漏平等性智相</a><a name="0322a11" id="0322a11">应之心平等受舍。或复行舍。故不能住受用</a><a name="0322a12" id="0322a12">和合一味事智。有义七地已下菩萨。犹有功</a><a name="0322a13" id="0322a13">用有加行道。犹有微细烦恼现行。未清净故。</a><a name="0322a14" id="0322a14">未得任运无生法忍。妙观察智。相应平等。若</a><a name="0322a15" id="0322a15">心若舍。故不能住受用和合一味事智</a><a name="0322a16" id="0322a16"><p>经曰。复次妙生。譬如种种大小众流未入大</a><a name="0322a17" id="0322a17">海。各别所依异水少水。水有增减。随其水业</a><a name="0322a18" id="0322a18">所作各异。少分依持。水族生命。若入大海</a><a name="0322a19" id="0322a19">无别所依。水无差别。水无限量。水无增减。</a><a name="0322a20" id="0322a20">所作业一广大依持水族生命。如是菩萨若</a><a name="0322a21" id="0322a21">未证入如来清净法界大海。各别所依异智</a><a name="0322a22" id="0322a22">少智智有增减。随其智业所作各异。少分众</a><a name="0322a23" id="0322a23">生成熟善根之所依止。若已证入如来清净</a><a name="0322a24" id="0322a24">法界大海。无别所依。智无差别。智无限量。</a><a name="0322a25" id="0322a25">智无增减。受用和合一味事智。无量众生成</a><a name="0322a26" id="0322a26">熟善根之所依止</a><a name="0322a27" id="0322a27"><p>论曰。大众流者。谓殑伽等四种大河。小众流</a><a name="0322a28" id="0322a28">者。谓余小河。未入大海各别所依者。种种地</a><a name="0322a29" id="0322a29">方为所依故。异水者。清浊灰美水差别故少<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260321c.htm'><img src='up.gif' border=0></a>
<a href='T260322b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>