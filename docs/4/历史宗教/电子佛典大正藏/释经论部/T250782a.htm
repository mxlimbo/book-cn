<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1511 金刚般若波罗蜜经论 0782a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1511 金刚般若波罗蜜经论</font> <font face='Arial'>(卷1)</font> <font face='Arial'>T25, p0782a</h2></font><hr>
<span class='old'>
</a><a name="0781c28" id="0781c28"><p>何等为四种心。一广二第一三常四不颠倒。</a><a name="0781c29" id="0781c29">云何广心利益。如经诸菩萨生如是心所有</span><a name="0782a01" id="0782a01">一切众生众生所摄。乃至所有众生界众生</a><a name="0782a02" id="0782a02">所摄故</a><a name="0782a03" id="0782a03"><p>云何第一心利益。如经我皆令住无余涅槃</a><a name="0782a04" id="0782a04">而灭度之故</a><a name="0782a05" id="0782a05"><p>云何常心利益。如经如是灭度无量无边众</a><a name="0782a06" id="0782a06">生实无众生得灭度者。何以故。须菩提。若菩</a><a name="0782a07" id="0782a07">萨有众生相即非菩萨故。此义云何。菩萨取</a><a name="0782a08" id="0782a08">一切众生犹如我身。以此义故。菩萨自身灭</a><a name="0782a09" id="0782a09">度。无异众生得灭度者。若菩萨于众生起众</a><a name="0782a10" id="0782a10">生想。不生我想者则不应得菩萨名。如是取</a><a name="0782a11" id="0782a11">众生如我身。常不舍离。是名常心利益</a><a name="0782a12" id="0782a12"><p>云何不颠倒心利益。如经。何以故非。须菩提。</a><a name="0782a13" id="0782a13">若菩萨起众生相人相寿者相。则不名菩萨</a><a name="0782a14" id="0782a14">故。此示现远离依止身见众生等相故</a><a name="0782a15" id="0782a15"><p>论曰。自此以下说菩萨如大乘中住修行。</a><a name="0782a16" id="0782a16">此事应知</a><a name="0782a17" id="0782a17"><p>经曰。复次须菩提。菩萨不住于事。行于布施。</a><a name="0782a18" id="0782a18">无所住行于布施。不住色布施。不住声香味</a><a name="0782a19" id="0782a19">触法布施。须菩提。菩萨应如是布施。不住于</a><a name="0782a20" id="0782a20">相想。何以故。若菩萨不住相布施。其福德聚</a><a name="0782a21" id="0782a21">不可思量。须菩提。于汝意云何。东方虚空可</a><a name="0782a22" id="0782a22">思量不。须菩提言。不也世尊。佛言如是。须</a><a name="0782a23" id="0782a23">菩提。南西北方四维上下虚空可思量不。须</a><a name="0782a24" id="0782a24">菩提言。不也世尊。佛言。如是如是。须菩提。</a><a name="0782a25" id="0782a25">菩萨无住相布施。福德聚亦复如是不可思</a><a name="0782a26" id="0782a26">量</a><a name="0782a27" id="0782a27"><p>佛复告须菩提。菩萨但应如是行于布施</a><a name="0782a28" id="0782a28"><p>论曰。偈言</a><a name="0782a29" id="0782a29"><p class='lg'>　　檀义摄于六　　　资生无畏法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250781c.htm'><img src='up.gif' border=0></a>
<a href='T250782b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>