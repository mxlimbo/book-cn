<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0327a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷36)</font> 习相应品第三之一 信持无三毒义第五十二 <font face='Arial'>T25, p0327a</h2></font><hr>
<span class='old'>
</a><a name="0326c28" id="0326c28">众生无众生。有边无边有我无我诸法实</a><a name="0326c29" id="0326c29">诸法空皆不然。如先种种论议门中说。若</span><a name="0327a01" id="0327a01">是诸观戏论皆无者云何不空。问曰。汝言诸</a><a name="0327a02" id="0327a02">法实诸法空皆不然者。今云何复言诸法空。</a><a name="0327a03" id="0327a03">答曰。有二种空。一者说名字空但破著有</a><a name="0327a04" id="0327a04">而不破空。二者以空破有亦无有空。如</a><a name="0327a05" id="0327a05">小劫尽时刀兵疾疫饥饿犹有人物鸟兽山</a><a name="0327a06" id="0327a06">河。大劫烧时山河树木。乃至金刚地下大水</a><a name="0327a07" id="0327a07">亦尽。劫火既灭持水之风亦灭。一切廓然无</a><a name="0327a08" id="0327a08">有遗余。空亦如是。破诸法皆空。唯有空</a><a name="0327a09" id="0327a09">在。而取相着之。大空者破一切法空亦复</a><a name="0327a10" id="0327a10">空。以是故汝不应作是难。若灭诸戏论云</a><a name="0327a11" id="0327a11">何不空。如是等种种因缘处处说空。当知</a><a name="0327a12" id="0327a12">一切法空。习者随般若波罗蜜修习行观不</a><a name="0327a13" id="0327a13">息不休。是名为习。譬如弟子随顺师教</a><a name="0327a14" id="0327a14">不违师意是名相应。如般若波罗蜜相。菩</a><a name="0327a15" id="0327a15">萨亦随是相。以智慧观能得能成就不增</a><a name="0327a16" id="0327a16">不减。是名相应。譬如函盖大小相称。虽般</a><a name="0327a17" id="0327a17">若波罗蜜灭诸观法。而智慧力故。名为无</a><a name="0327a18" id="0327a18">所不能无所不观。能如是知不堕二</a><a name="0327a19" id="0327a19">边。是为与般若相应</a><a name="0327a20" id="0327a20"><p>【经】复次舍利弗。菩萨摩诃萨习应性空。是</a><a name="0327a21" id="0327a21">名与般若波罗蜜相应。如是舍利弗。菩萨摩</a><a name="0327a22" id="0327a22">诃萨行般若波罗蜜习应七空。所谓性空自</a><a name="0327a23" id="0327a23">相空诸法空不可得空无法空有法空无法有</a><a name="0327a24" id="0327a24">法空。是名与般若波罗蜜相应<p>【论】问曰。何</a><a name="0327a25" id="0327a25">以不说住十八空。但说住七空。名与般</a><a name="0327a26" id="0327a26">若波罗蜜相应。答曰。佛法中广说则十八空。</a><a name="0327a27" id="0327a27">略说则七空。如广说助道法。则有三十七</a><a name="0327a28" id="0327a28">品。略说则七觉分。复次是七空多用利益众</a><a name="0327a29" id="0327a29">生故。如大空无始空。或时有众生起是邪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250326c.htm'><img src='up.gif' border=0></a>
<a href='T250327b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>