<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0581b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷74)</font> 灯炷品第五十七 信持无三毒义第五十二 <font face='Arial'>T25, p0581b</h2></font><hr>
<span class='old'>
</a><a name="0581a28" id="0581a28">是阿鞞跋致深奥处。阿鞞跋致菩萨住是深</a><a name="0581a29" id="0581a29">奥处。能具足六波罗蜜四念处乃至一切种</span><a name="0581b01" id="0581b01">智。佛叹须菩提。善哉汝能为阿鞞跋致菩</a><a name="0581b02" id="0581b02">萨问深奥义。佛语须菩提。空等乃至涅槃</a><a name="0581b03" id="0581b03">是名深奥。问曰。诸有法种种细分别。人不</a><a name="0581b04" id="0581b04">解故有深。空无所有以何为深。答曰。非直</a><a name="0581b05" id="0581b05">口说名字故空。分别解诸有相。内不见有</a><a name="0581b06" id="0581b06">我外不见定实法。得是空已观一切法相。</a><a name="0581b07" id="0581b07">皆是虚诳有诸过罪。若灭诸相更不作愿</a><a name="0581b08" id="0581b08">生三界。此空是得道空非但口说。是故言</a><a name="0581b09" id="0581b09">深。复次空亦复空。若着是空则有过失。是</a><a name="0581b10" id="0581b10">不名深。若空从破邪见有故出是为深。若</a><a name="0581b11" id="0581b11">于空中亦不着空故亦深。复次观五众生</a><a name="0581b12" id="0581b12">灭。破常颠倒观毕竟空破生灭。何以故。空</a><a name="0581b13" id="0581b13">中无无常。无生灭故无生。灭有二种。一者</a><a name="0581b14" id="0581b14">邪见人谓世间常有故无生灭。二者破生灭</a><a name="0581b15" id="0581b15">故言无生灭。此中破生灭。亦不着是不生</a><a name="0581b16" id="0581b16">不灭故名为深。诸烦恼难除故言离欲寂</a><a name="0581b17" id="0581b17">灭故深。错误易真实难故。如法性实际为深</a><a name="0581b18" id="0581b18">涅槃。诸梵天等九十六种道所不能及故</a><a name="0581b19" id="0581b19">深。复次涅槃中一切得道人。入者永不复</a><a name="0581b20" id="0581b20">出故深。问曰。此中说空等法深。是何等空。</a><a name="0581b21" id="0581b21">答曰。有人言。三三昧空无相无作心数法名</a><a name="0581b22" id="0581b22">为定。定故能观诸法空。有人言。外所缘色</a><a name="0581b23" id="0581b23">等诸法皆空。缘外空故名为空三昧。此中</a><a name="0581b24" id="0581b24">佛说不以空三昧故空。亦不以所缘外色</a><a name="0581b25" id="0581b25">等诸法故空。何以故。若外法不实空。以三</a><a name="0581b26" id="0581b26">昧力故空者。是虚妄不实。若缘外空故生</a><a name="0581b27" id="0581b27">三昧者是亦不然。所以者何。若色等法实是</a><a name="0581b28" id="0581b28">空相。则不能生空三昧。若生空三昧则非</a><a name="0581b29" id="0581b29">是空。此中说离是二边说中道。所谓诸法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250581a.htm'><img src='up.gif' border=0></a>
<a href='T250581c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>