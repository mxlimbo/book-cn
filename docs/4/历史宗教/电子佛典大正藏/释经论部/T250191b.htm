<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0191b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷18)</font> 初序品中 般若相义第三十 <font face='Arial'>T25, p0191b</h2></font><hr>
<span class='old'>
</a><a name="0191a28" id="0191a28">乐。王食已而卧。王诸夫人婇女。皆共取华</a><a name="0191a29" id="0191a29">毁折林树。王觉已见林毁坏而自觉悟。一</span><a name="0191b01" id="0191b01">切世间无常变坏皆亦如是。思惟是已无漏</a><a name="0191b02" id="0191b02">道心生断诸结使得辟支佛道。具六神通</a><a name="0191b03" id="0191b03">即飞到闲静林间。如是等因缘。先世福德愿</a><a name="0191b04" id="0191b04">行果报。今世见少因缘。成辟支佛道如是</a><a name="0191b05" id="0191b05">为异。复次辟支佛有二种。一名独觉。二名</a><a name="0191b06" id="0191b06">因缘觉。因缘觉如上说。独觉者。是人今世成</a><a name="0191b07" id="0191b07">道。自觉不从他闻。是名独觉辟支迦佛。独</a><a name="0191b08" id="0191b08">觉辟支迦佛有二种。一本是学人在人中</a><a name="0191b09" id="0191b09">生。是时无佛佛法灭。是须陀洹已满七生。</a><a name="0191b10" id="0191b10">不应第八生自得成道。是人不名佛。不</a><a name="0191b11" id="0191b11">名阿罗汉。名为小辟支迦佛。与阿罗汉无</a><a name="0191b12" id="0191b12">异。或有不如舍利弗等大阿罗汉者。大</a><a name="0191b13" id="0191b13">辟支佛亦于一百劫中。作功德增长智</a><a name="0191b14" id="0191b14">慧。得三十二相分。或有三十一相或三</a><a name="0191b15" id="0191b15">十二十九相乃至一相。于九种阿罗汉中。</a><a name="0191b16" id="0191b16">智慧利胜于诸深法中总相别相。能入久修</a><a name="0191b17" id="0191b17">习定。常乐独处。如是相名为大辟支迦佛。</a><a name="0191b18" id="0191b18">以是为异。求佛道者从初发心作愿。愿</a><a name="0191b19" id="0191b19">我作佛度脱众生。得一切佛法行六波罗</a><a name="0191b20" id="0191b20">蜜。破魔军众及诸烦恼。得一切智成佛道。</a><a name="0191b21" id="0191b21">乃至入无余涅槃。随本愿行。从是中间所</a><a name="0191b22" id="0191b22">有智慧总相别相一切尽知。是名佛道智慧。</a><a name="0191b23" id="0191b23">是三种智慧尽能知尽到其边。以是故言到</a><a name="0191b24" id="0191b24">智慧边。问曰。若如所说一切智慧。尽应入</a><a name="0191b25" id="0191b25">若世间若出世间。何以但言三乘智慧尽到</a><a name="0191b26" id="0191b26">其边不说余智。答曰。三乘是实智慧。余者</a><a name="0191b27" id="0191b27">皆是虚妄。菩萨虽知而不专行。如除摩梨</a><a name="0191b28" id="0191b28">山一切无出栴檀木。若余处或有好语。皆</a><a name="0191b29" id="0191b29">从佛法中得自非佛法。初闻似好久则不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250191a.htm'><img src='up.gif' border=0></a>
<a href='T250191c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>