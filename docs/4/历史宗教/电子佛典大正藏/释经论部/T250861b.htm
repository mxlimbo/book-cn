<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0861b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷9)</font> <font face='Arial'>T25, p0861b</h2></font><hr>
<span class='old'>
</a><a name="0861a28" id="0861a28">修道得果之人。若无修道得果。云何经中言。</a><a name="0861a29" id="0861a29">如来度众生。若佛度众生。则知如来修行断</span><a name="0861b01" id="0861b01">惑可有满足法身。众生未修行断惑则无满</a><a name="0861b02" id="0861b02">足法身。若然便由修行断惑因缘。得大菩提。</a><a name="0861b03" id="0861b03">非有古今圆满法身不由修得。明矣。上第三</a><a name="0861b04" id="0861b04">住分及此断疑分第四经中。并言菩萨若作</a><a name="0861b05" id="0861b05">是念。我度众生。则非菩萨。此二处。明菩萨于</a><a name="0861b06" id="0861b06">真如平等理中不见众生真如法身异于己身</a><a name="0861b07" id="0861b07">真如法身而可度者。然菩萨位在学地。处不</a><a name="0861b08" id="0861b08">定之境。断惑不尽。见理未圆。于平等理中。</a><a name="0861b09" id="0861b09">若见众生真如法身不满。异于己身真如法</a><a name="0861b10" id="0861b10">身。起心度者。尚非菩萨。况如来行满惑尽。位</a><a name="0861b11" id="0861b11">居无学。云何而言佛度众生也。此明佛与众</a><a name="0861b12" id="0861b12">生法身平等无有增减亦无高下。故离真如</a><a name="0861b13" id="0861b13">法身。无别众生可度。若言佛度众生。则法身</a><a name="0861b14" id="0861b14">是修得法。非本净平等凡圣共有。以此验知。</a><a name="0861b15" id="0861b15">诸佛修行得果可有法身。众生未修则无法</a><a name="0861b16" id="0861b16">身。若众生无法身。则不得言法身平等体无</a><a name="0861b17" id="0861b17">增减无所缺少。亦不得言法身本净无我人</a><a name="0861b18" id="0861b18">等也。以有此疑故。经答言。汝谓如来作是念。</a><a name="0861b19" id="0861b19">我度众生耶。此佛问须菩提。汝谓如来起心</a><a name="0861b20" id="0861b20">分别。我由修行因缘断灭尽故。有满足法身。</a><a name="0861b21" id="0861b21">众生未修行断惑故。无满足法身。谓异真如</a><a name="0861b22" id="0861b22">来法界。外别有众生。而欲起心度之。令得</a><a name="0861b23" id="0861b23">解脱也</a><a name="0861b24" id="0861b24"><p>莫作是见者。遮其见心也。何以故者释。前</a><a name="0861b25" id="0861b25">明我何以故止汝莫作是见也。即答实无众</a><a name="0861b26" id="0861b26">生如来度者。然佛与众生。虽凡圣有异。而</a><a name="0861b27" id="0861b27">满足法身平等无差。此明即真如来平等理</a><a name="0861b28" id="0861b28">上有此众生名字。更无别定实众生异于真</a><a name="0861b29" id="0861b29">法界而为如来度也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250861a.htm'><img src='up.gif' border=0></a>
<a href='T250861c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>