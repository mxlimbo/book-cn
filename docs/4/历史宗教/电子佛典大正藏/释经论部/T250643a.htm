<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0643a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷83)</font> 三惠品第七十 信持无三毒义第五十二 <font face='Arial'>T25, p0643a</h2></font><hr>
<span class='old'>
</a><a name="0642c28" id="0642c28">无所为无所作。菩萨亦无所为无所作。如是</a><a name="0642c29" id="0642c29">须菩提。菩萨摩诃萨应行般若波罗蜜无所</span><a name="0643a01" id="0643a01">为无所作</a><a name="0643a02" id="0643a02"><p>【论】释曰。听者闻种种赞般若功德。得善知</a><a name="0643a03" id="0643a03">一切事。而贵爱是般若波罗蜜方便欲得。</a><a name="0643a04" id="0643a04">须菩提知众人意。是故问佛。世尊。云何行</a><a name="0643a05" id="0643a05">般若云何生云何修。有人言。行者在干慧</a><a name="0643a06" id="0643a06">地。生者得无生忍法。修者得无生忍法。后</a><a name="0643a07" id="0643a07">以禅波罗蜜熏修般若。佛答。五众是一切</a><a name="0643a08" id="0643a08">世间心所行结缚处。涅槃是寂灭相。菩萨以</a><a name="0643a09" id="0643a09">般若波罗蜜利智慧力故。能破五众通达</a><a name="0643a10" id="0643a10">令空。即是涅槃寂灭相。从寂灭出住六情</a><a name="0643a11" id="0643a11">中。还念寂灭相。知世间诸法皆是空虚诳</a><a name="0643a12" id="0643a12">不坚实。是名般若。行般若无定相故不可</a><a name="0643a13" id="0643a13">得说。若有若无言语道断故空如虚空。是</a><a name="0643a14" id="0643a14">故说如虚空生。又如虚空。虚空中无有法</a><a name="0643a15" id="0643a15">生。虚空亦不能有所生。所以者何。无法无</a><a name="0643a16" id="0643a16">形无触无作相故。般若波罗蜜亦如是。复</a><a name="0643a17" id="0643a17">有人言。有是虚空但以常法无作故。不能</a><a name="0643a18" id="0643a18">生是为定相。摩诃衍中虚空名无法。不得</a><a name="0643a19" id="0643a19">说常不得说无常。不得言有不得言</a><a name="0643a20" id="0643a20">无。非有非无亦不可得灭诸戏论。无染无</a><a name="0643a21" id="0643a21">着亦无文字。般若波罗蜜亦如是。能观世</a><a name="0643a22" id="0643a22">间似如虚空。是名生般若波罗蜜。菩萨得</a><a name="0643a23" id="0643a23">般若已入甚深禅定。以般若力故观禅定</a><a name="0643a24" id="0643a24">及禅定缘皆破坏。何以故。般若波罗蜜舍</a><a name="0643a25" id="0643a25">一切法不着相故。是名修般若波罗蜜。听</a><a name="0643a26" id="0643a26">者作是念。一切法皆有时节。是故须菩提</a><a name="0643a27" id="0643a27">问。般若波罗蜜应几时行。佛答。从初发心</a><a name="0643a28" id="0643a28">乃至坐道场应行。问曰。菩萨从初发心。应</a><a name="0643a29" id="0643a29">行十地六波罗蜜三十七品一切善法。何以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250642c.htm'><img src='up.gif' border=0></a>
<a href='T250643b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>