<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0702c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷91)</font> 照明品第八十一 信持无三毒义第五十二 <font face='Arial'>T25, p0702c</h2></font><hr>
<span class='old'>
</a><a name="0702b28" id="0702b28">耨多罗三藐三菩提。今但问。云何具足菩萨</a><a name="0702b29" id="0702b29">道得阿耨多罗三藐三菩提。佛答。若菩萨</span><a name="0702c01" id="0702c01">用六波罗蜜等诸法。以方便力和合故能</a><a name="0702c02" id="0702c02">行。是时具足菩萨道。方便力者。不决定得</a><a name="0702c03" id="0702c03">是布施等三事。亦不离是三事行檀波罗</a><a name="0702c04" id="0702c04">蜜。是时照明菩萨道。照明具足是一义。若菩</a><a name="0702c05" id="0702c05">萨决定得布施等三事。直堕常颠倒取相着</a><a name="0702c06" id="0702c06">法等过罪。若不得是三事则堕断灭边着</a><a name="0702c07" id="0702c07">空。还起邪见等诸烦恼便离菩萨道。若菩</a><a name="0702c08" id="0702c08">萨离是二边。因空舍是施等假名字虚诳</a><a name="0702c09" id="0702c09">法。因诸法实相离是着空无施者无受者。</a><a name="0702c10" id="0702c10">如阿耨多罗三藐三菩提相。观是布施亦尔</a><a name="0702c11" id="0702c11">无异。如是布施名为具足。乃至十八不共</a><a name="0702c12" id="0702c12">法亦如是。舍利弗在会中闻佛与须菩提</a><a name="0702c13" id="0702c13">说般若甚深果报大有利益。虽有利益无</a><a name="0702c14" id="0702c14">决定性云何可习。佛答。菩萨行般若波罗</a><a name="0702c15" id="0702c15">蜜时。不坏色不随色。如是名习般若波</a><a name="0702c16" id="0702c16">罗蜜。菩萨初发心为知实法故。常行般</a><a name="0702c17" id="0702c17">若波罗蜜。次第随其所宜行布施等诸法。</a><a name="0702c18" id="0702c18">是故常说菩萨行般若波罗蜜时行布施</a><a name="0702c19" id="0702c19">等诸法。色不坏者。不言是色无常。不言是</a><a name="0702c20" id="0702c20">色空无所有。是名不坏色。不随色者。不如</a><a name="0702c21" id="0702c21">眼见色取相生着。复次不说是色若常若</a><a name="0702c22" id="0702c22">无常若苦若乐等。是名不随色。常无常等</a><a name="0702c23" id="0702c23">皆非色实相。复次不说是色根本从世性</a><a name="0702c24" id="0702c24">中来若从微尘中来从大自在天中来。亦</a><a name="0702c25" id="0702c25">不说从时来。亦不说自然生。亦不说无</a><a name="0702c26" id="0702c26">因无缘而强生。如是等名为不随不坏。此</a><a name="0702c27" id="0702c27">中佛自说因缘。是色性无故不随不坏。性</a><a name="0702c28" id="0702c28">无者。是色从一切四大和合假名为色。是</a><a name="0702c29" id="0702c29">中无定一法名为色。如先破色中说。是色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250702b.htm'><img src='up.gif' border=0></a>
<a href='T250703a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>