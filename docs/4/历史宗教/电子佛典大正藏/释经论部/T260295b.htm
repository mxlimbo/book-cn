<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0295b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷1)</font> <font face='Arial'>T26, p0295b</h2></font><hr>
<span class='old'>
</a><a name="0295a28" id="0295a28">又烦恼者。谓一百二十八根本烦恼。缠者即</a><a name="0295a29" id="0295a29">是无惭愧等。垢者即是谄诳憍等。灾横即是</span><a name="0295b01" id="0295b01">彼所发业及所得果。若所知障或诸随眠名</a><a name="0295b02" id="0295b02">为烦恼。即彼现起说名缠垢。本惑名缠。随</a><a name="0295b03" id="0295b03">惑名垢。所知障等名为灾横。此中何法名为</a><a name="0295b04" id="0295b04">摄益。即离烦恼灾横缠垢名为摄益。如世封</a><a name="0295b05" id="0295b05">主虽不摄受但不为灾。封户亦言主摄益我。</a><a name="0295b06" id="0295b06">此亦如是。又现证得解脱烦恼灾横缠垢。殊</a><a name="0295b07" id="0295b07">胜福智故名摄益。如是净土离内灾横摄益</a><a name="0295b08" id="0295b08">圆满。亦应无有外怖畏因。故次示现无畏圆</a><a name="0295b09" id="0295b09">满。远离众魔。谓于此中远离一切烦恼蕴死</a><a name="0295b10" id="0295b10">及以天魔。或能令他远离四魔。如是四种是</a><a name="0295b11" id="0295b11">怖畏因。由是能生诸怖畏故。此中无彼故无</a><a name="0295b12" id="0295b12">怖畏。烦恼魔者。谓一百二十八烦恼。并随</a><a name="0295b13" id="0295b13">烦恼。蕴魔者。谓五取蕴。死魔者。谓有漏内</a><a name="0295b14" id="0295b14">法诸无常相。天魔者。谓欲界第六自在天子。</a><a name="0295b15" id="0295b15">如是四种皆能损害诸善法故。说名为魔。由</a><a name="0295b16" id="0295b16">是四魔生诸怖畏。如来永离四种魔故。无诸</a><a name="0295b17" id="0295b17">怖畏。初地已上诸大菩萨。在净土中离粗四</a><a name="0295b18" id="0295b18">魔无五怖畏。如是净土无畏圆满。其所住处</a><a name="0295b19" id="0295b19">亦应殊胜。故次复说住处圆满。过诸庄严如</a><a name="0295b20" id="0295b20">来庄严之所依处。谓于此中佛所住处。胜过</a><a name="0295b21" id="0295b21">一切菩萨及余庄严住处。唯是如来妙饰庄</a><a name="0295b22" id="0295b22">严为所住处。由胜一切庄严住处。是故说名</a><a name="0295b23" id="0295b23">住处圆满。如是净土住处圆满。有何道路于</a><a name="0295b24" id="0295b24">中往来。大念慧行以为游路。谓于此中大念</a><a name="0295b25" id="0295b25">大慧。及以大行为所行路。所游履故名为游</a><a name="0295b26" id="0295b26">路。是道异名。闻所成慧名为大念。闻已记</a><a name="0295b27" id="0295b27">持无倒义故。思所成慧名为大慧。依理审思</a><a name="0295b28" id="0295b28">得决定故。修所成慧名为大行。由修习力趣</a><a name="0295b29" id="0295b29">真理故。大者念等缘大乘法而生起故。是彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260295a.htm'><img src='up.gif' border=0></a>
<a href='T260295c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>