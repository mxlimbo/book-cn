<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0663a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷86)</font> 遍学品第七十四 信持无三毒义第五十二 <font face='Arial'>T25, p0663a</h2></font><hr>
<span class='old'>
</a><a name="0662c28" id="0662c28">善解无众生说令得开悟。菩萨福德因缘</a><a name="0662c29" id="0662c29">故。解一切众生音声语言。以是音声遍三</span><a name="0663a01" id="0663a01">千大千世界亦不着是声。知如响相是音</a><a name="0663a02" id="0663a02">声即是梵音相。以是故菩萨应知一切道。</a><a name="0663a03" id="0663a03">遍观众生心知其本末。以善法利益遮</a><a name="0663a04" id="0663a04">不善法。如经中广说。菩萨先知诸法实相</a><a name="0663a05" id="0663a05">故。于二乘道入出自在。观已直过入菩萨</a><a name="0663a06" id="0663a06">位为度众生故起道慧。欲为众生说法。</a><a name="0663a07" id="0663a07">解一切众生语言音声。以梵音声说法。所</a><a name="0663a08" id="0663a08">谓遮恶道开善道。恶道者三恶道。善道者</a><a name="0663a09" id="0663a09">三善道。人天阿修罗。种种因缘呵恶道赞</a><a name="0663a10" id="0663a10">善道。遮恶道者所谓地狱道地狱因地狱</a><a name="0663a11" id="0663a11">果。地狱如先说。地狱道者上不善道。地狱因</a><a name="0663a12" id="0663a12">者三毒。贪欲增长起贪嫉不善道。嗔恚增长</a><a name="0663a13" id="0663a13">起恚恼不善道。愚痴增长起邪见不善道。</a><a name="0663a14" id="0663a14">三毒三不善道因。三不善道是七不善道因。</a><a name="0663a15" id="0663a15">地狱果者以是因故受地狱身。身心受种</a><a name="0663a16" id="0663a16">种苦恼是名果。菩萨应示众生地狱果。然</a><a name="0663a17" id="0663a17">后为说法令断地狱道及因果。十不善道</a><a name="0663a18" id="0663a18">有上中下。上者地狱中者畜生下者饿鬼。十</a><a name="0663a19" id="0663a19">善道亦有上中下。上者天中者人下者鬼神。</a><a name="0663a20" id="0663a20">住十善道能离欲生色界。离色生无色界。</a><a name="0663a21" id="0663a21">三恶道中常受苦故。言应知应遮。天人中</a><a name="0663a22" id="0663a22">有得道因缘。为涅槃故或时应遮以不定</a><a name="0663a23" id="0663a23">故。不说余助道法故。不应说遮乃至阿耨</a><a name="0663a24" id="0663a24">多罗三藐三菩提。菩萨能如是分别已。知众</a><a name="0663a25" id="0663a25">生应以小乘法度者。以小乘法而度之。</a><a name="0663a26" id="0663a26">应以大乘法度者。以大乘法而度之。是</a><a name="0663a27" id="0663a27">菩萨知众生深心数事及宿命业因缘。又知</a><a name="0663a28" id="0663a28">未来世果报因缘。又知众生可化时节。及</a><a name="0663a29" id="0663a29">知处所。诸余可度因缘尽皆知之。是故所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250662c.htm'><img src='up.gif' border=0></a>
<a href='T250663b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>