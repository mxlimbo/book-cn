<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0291c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷31)</font> 初序品中 十八空义第四十八 <font face='Arial'>T25, p0291c</h2></font><hr>
<span class='old'>
</a><a name="0291b28" id="0291b28">故若世间无始无如是咎。是故菩萨先已</a><a name="0291b29" id="0291b29">舍是粗恶邪见。菩萨常习用无始念众生</span><a name="0291c01" id="0291c01">故说无始。常行因缘法故言法无始。未得</a><a name="0291c02" id="0291c02">一切智故或于无始中错谬。是故说无始</a><a name="0291c03" id="0291c03">空。复次无始已破有始不须空破有始。</a><a name="0291c04" id="0291c04">今欲破无始故说无始空。问曰。若无始破</a><a name="0291c05" id="0291c05">有始者有始亦能破无始。汝何以言但以</a><a name="0291c06" id="0291c06">空破无始。答曰。是二虽皆邪见而有差别。</a><a name="0291c07" id="0291c07">有始起诸烦恼邪见因缘。无始起慈悲及正</a><a name="0291c08" id="0291c08">见因缘。所以者何。念众生受无始世苦</a><a name="0291c09" id="0291c09">恼而生悲心。知从身次第生身相续不断。</a><a name="0291c10" id="0291c10">便知罪福果报而生正见。若人不着无始</a><a name="0291c11" id="0291c11">即是助道善法。若取相生着即是邪见。如</a><a name="0291c12" id="0291c12">常无常见。有始见虽破无始见不能毕竟</a><a name="0291c13" id="0291c13">破无始。无始能毕竟破有始是故无始为</a><a name="0291c14" id="0291c14">胜。如善破不善不善破善。虽互相破而</a><a name="0291c15" id="0291c15">善能毕竟破恶。如得贤圣道永不作恶。</a><a name="0291c16" id="0291c16">恶法则不然。势力微薄故。如人虽起五逆</a><a name="0291c17" id="0291c17">罪断善根堕地狱久不过一劫因缘得</a><a name="0291c18" id="0291c18">脱地狱终成道果。无始有始优劣不同亦</a><a name="0291c19" id="0291c19">如是。以无始力大故能破有始。是故不说</a><a name="0291c20" id="0291c20">有始空</a><a name="0291c21" id="0291c21"><p>散空者散名别离相。如诸法和合故有。</a><a name="0291c22" id="0291c22">如车以辐辋辕毂众合为车。若离散各在</a><a name="0291c23" id="0291c23">一处则失车名。五众和合因缘故名为人。</a><a name="0291c24" id="0291c24">若别离五众人不可得。问曰。若如是说但</a><a name="0291c25" id="0291c25">破假名而不破色。亦如离散辐辋可破</a><a name="0291c26" id="0291c26">车名不破辐辋。散空亦如是。但离散五</a><a name="0291c27" id="0291c27">众可破人而不破色等五众。答曰。色等亦</a><a name="0291c28" id="0291c28">是假名破。所以者何。和合微尘假名为色</a><a name="0291c29" id="0291c29">故。问曰。我不受微尘。今以可见者为色。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250291b.htm'><img src='up.gif' border=0></a>
<a href='T250292a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>