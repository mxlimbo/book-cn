<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0349b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷40)</font> 往生品第四之上 信持无三毒义第五十二 <font face='Arial'>T25, p0349b</h2></font><hr>
<span class='old'>
</a><a name="0349a28" id="0349a28">苦患。心生慈愍。学诸禅定修得五通。以天</a><a name="0349a29" id="0349a29">眼遍见六道中众生受种种身心苦。益加怜</span><a name="0349b01" id="0349b01">愍故。求慧眼以救济之。得是慧眼已。</a><a name="0349b02" id="0349b02">见众生心相种种不同。云何令众生得是实</a><a name="0349b03" id="0349b03">法。故求法眼引导众生令入法中故名</a><a name="0349b04" id="0349b04">法眼。所谓是人随信行是人随法行。初入无</a><a name="0349b05" id="0349b05">漏道钝根者名随信行。是人初依信力故</a><a name="0349b06" id="0349b06">得道。名为随信行。利根者名随法行。是人</a><a name="0349b07" id="0349b07">分别诸法故得道。是名随法行。是二人十</a><a name="0349b08" id="0349b08">五心中亦名为无相行。过是已往或名须</a><a name="0349b09" id="0349b09">陀洹。或名斯陀含。或名阿那含。十五心中</a><a name="0349b10" id="0349b10">疾速无人能取其相者。故名无相。有人无</a><a name="0349b11" id="0349b11">始世界来性常质直好乐实事者。有人好</a><a name="0349b12" id="0349b12">行舍离者。有人世世常好善寂者。好实者。</a><a name="0349b13" id="0349b13">用空解脱门得道。以诸实中空为第一</a><a name="0349b14" id="0349b14">故。好行舍者。行无作解脱门得道。好善寂</a><a name="0349b15" id="0349b15">者。行无相解脱门得道。问曰。何以说得五</a><a name="0349b16" id="0349b16">根。答曰。有人言。一切圣道名为五根。五根</a><a name="0349b17" id="0349b17">成立故。八根虽皆是善。而三无漏根无有</a><a name="0349b18" id="0349b18">别异。以是故但说五根。取果时相应三昧</a><a name="0349b19" id="0349b19">名无间三昧。得是三昧已得解脱智。以</a><a name="0349b20" id="0349b20">是解脱智断三结得果证。有众见者。于五</a><a name="0349b21" id="0349b21">受众中生我若我所。疑者于三宝四谛中</a><a name="0349b22" id="0349b22">不信。斋戒取者。九十六种外道法中。取是</a><a name="0349b23" id="0349b23">法望得苦解脱</a><a name="0349b24" id="0349b24"><p>问曰。见谛所断十结得须陀洹果。何以</a><a name="0349b25" id="0349b25">故但说三不说七。答曰。若说有众见已</a><a name="0349b26" id="0349b26">说一切见结。如经说有众见为六十二见</a><a name="0349b27" id="0349b27">根本故。若人着我复思惟我。为是常为</a><a name="0349b28" id="0349b28">是无常。若谓无常堕断灭中。而生邪见无</a><a name="0349b29" id="0349b29">有罪福。若谓为常堕常见中。而生斋戒取<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250349a.htm'><img src='up.gif' border=0></a>
<a href='T250349c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>