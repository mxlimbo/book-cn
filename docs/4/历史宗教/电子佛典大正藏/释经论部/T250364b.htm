<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0364b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷42)</font> 集散品第九 信持无三毒义第五十二 <font face='Arial'>T25, p0364b</h2></font><hr>
<span class='old'>
</a><a name="0364a28" id="0364a28">善法集散。我不得有为无为法有漏无漏法</a><a name="0364a29" id="0364a29">集散。过去未来现在法集散。不过去不未来</span><a name="0364b01" id="0364b01">不现在法集散。何等是不过去不未来不现</a><a name="0364b02" id="0364b02">在。所谓无为法。世尊。我亦不得无为法集散。</a><a name="0364b03" id="0364b03">世尊。我亦不得佛集散。世尊。我亦不得十方</a><a name="0364b04" id="0364b04">如恒河沙等世界诸佛及菩萨声闻僧集散</a><a name="0364b05" id="0364b05">世尊。我若不得诸佛集散。云何当教菩萨摩</a><a name="0364b06" id="0364b06">诃萨般若波罗蜜。世尊。是菩萨字不住亦不</a><a name="0364b07" id="0364b07">不住。何以故。是字无所有故。以是故是字不</a><a name="0364b08" id="0364b08">住亦不不住。世尊。我亦不得是诸法实相集</a><a name="0364b09" id="0364b09">散。云何当与菩萨作字言是菩萨。世尊。是诸</a><a name="0364b10" id="0364b10">法实相名字不住亦不不住。何以故。是名字</a><a name="0364b11" id="0364b11">无所有故。以是故是名字不住亦不不住</a><a name="0364b12" id="0364b12"><p>【论】问曰。先品中已说不见菩萨菩萨字</a><a name="0364b13" id="0364b13">般若波罗蜜。一切诸法不内不外不中间</a><a name="0364b14" id="0364b14">等。今何以重说。答曰。有四种爱。欲爱有</a><a name="0364b15" id="0364b15">爱非有爱法爱。欲爱易见其过不净等。有</a><a name="0364b16" id="0364b16">爱无不净等小难遣。非有爱破有似智</a><a name="0364b17" id="0364b17">慧故难遣。法爱者爱诸善法利益道者。法</a><a name="0364b18" id="0364b18">爱中过患难见故重说。譬如小草加功少易</a><a name="0364b19" id="0364b19">除大树功重难除。复次上法与此法有同</a><a name="0364b20" id="0364b20">有异。彼闻说菩萨字不见。此中说菩萨</a><a name="0364b21" id="0364b21">字不觉不得。以不觉不得故不见。非是智</a><a name="0364b22" id="0364b22">慧力少故不见。问曰。未行般若波罗蜜时</a><a name="0364b23" id="0364b23">为有菩萨耶。今何以故言不见菩萨行般</a><a name="0364b24" id="0364b24">若波罗蜜。答曰。从无始已来众生不可得。</a><a name="0364b25" id="0364b25">非行般若波罗蜜故不可得。但以虚诳颠</a><a name="0364b26" id="0364b26">倒。凡夫人随是假名故谓为有。今行般若</a><a name="0364b27" id="0364b27">波罗蜜灭虚诳颠倒。了知其无非本有今</a><a name="0364b28" id="0364b28">无。本有今无则堕断灭。复次须菩提心悔</a><a name="0364b29" id="0364b29">畏破妄语戒。所以者何。佛法中一切诸法决<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250364a.htm'><img src='up.gif' border=0></a>
<a href='T250364c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>