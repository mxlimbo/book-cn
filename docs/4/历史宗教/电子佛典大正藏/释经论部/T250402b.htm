<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0402b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷47)</font> 摩诃衍品第十八 信持无三毒义第五十二 <font face='Arial'>T25, p0402b</h2></font><hr>
<span class='old'>
</a><a name="0402a28" id="0402a28">异。以是故义中说。一切法中定乱相不可</a><a name="0402a29" id="0402a29">得。摄一切有诤无诤三昧者。得是三昧不</span><a name="0402b01" id="0402b01">见是法如是相是法不如是相。不分别诸</a><a name="0402b02" id="0402b02">法有诤无诤。于一切法中通达无碍。于众</a><a name="0402b03" id="0402b03">生中亦无好丑诤论。但随众生心行而度</a><a name="0402b04" id="0402b04">脱之。得是三昧故。于诸三昧皆随顺不</a><a name="0402b05" id="0402b05">逆不乐。一切住处三昧者。得是三昧不乐</a><a name="0402b06" id="0402b06">住世间。不乐住非世间。以世间无常过</a><a name="0402b07" id="0402b07">故不乐。非世间中无一切法。是大可畏处</a><a name="0402b08" id="0402b08">不应生乐。如住定三昧者。得是三昧故。</a><a name="0402b09" id="0402b09">知一切法如实相。不见有法过是如者。如</a><a name="0402b10" id="0402b10">义如先说。坏身衰三昧者。血肉筋骨等和合</a><a name="0402b11" id="0402b11">故名为身。是身多患。常与饥寒冷热等</a><a name="0402b12" id="0402b12">诤。是名身衰。得是三昧故。以智慧力分分</a><a name="0402b13" id="0402b13">破坏身衰相。乃至不见不可得相。坏语如</a><a name="0402b14" id="0402b14">虚空三昧者。语名内。有风发触七处故有</a><a name="0402b15" id="0402b15">声。依声故有语。观如是语言因缘故。能</a><a name="0402b16" id="0402b16">坏语言。不生我相及以爱憎。有人言。二禅</a><a name="0402b17" id="0402b17">无觉观。是坏语三昧。贤圣默然故。有人言。</a><a name="0402b18" id="0402b18">无色定三昧。彼中无身离一切色故。有人</a><a name="0402b19" id="0402b19">言。但是诸菩萨三昧。能破先世结业因缘不</a><a name="0402b20" id="0402b20">净身而受法身。随可度众生种种现形。离</a><a name="0402b21" id="0402b21">着虚空不染三昧者。菩萨行般若波罗蜜。观</a><a name="0402b22" id="0402b22">诸法毕竟空。不生不灭如虚空无物可喻。</a><a name="0402b23" id="0402b23">钝根菩萨着此虚空。得此三昧故。离着虚</a><a name="0402b24" id="0402b24">空等诸法。亦不染着是三昧。如人没在泥</a><a name="0402b25" id="0402b25">中有人挽出锁脚为奴。如有三昧能离</a><a name="0402b26" id="0402b26">着虚空。而复着此三昧亦如是。今是三昧</a><a name="0402b27" id="0402b27">能离着虚空。亦自离着。问曰。佛多说诸</a><a name="0402b28" id="0402b28">三昧。汝何以但说诸法。答曰。佛多说果</a><a name="0402b29" id="0402b29">报。论者合因缘果报说。譬如人观身不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250402a.htm'><img src='up.gif' border=0></a>
<a href='T250402c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>