<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1515 金刚般若波罗蜜经破取着不坏假名论 0894a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1515 金刚般若波罗蜜经破取着不坏假名论</font> <font face='Arial'>(卷2)</font> <font face='Arial'>T25, p0894a</h2></font><hr>
<span class='old'>
</a><a name="0893c28" id="0893c28">尼。能成四种利众生事。为遣此疑。经曰。须菩</a><a name="0893c29" id="0893c29">提。于意云何。如来昔在然灯佛所。颇有法得</span><a name="0894a01" id="0894a01">阿耨多罗三藐三菩提不如是等。此中意说。</a><a name="0894a02" id="0894a02">佛于往昔证真实义得授记时。不见少法而</a><a name="0894a03" id="0894a03">是无上菩提。因体以无所得得授尊记。此即</a><a name="0894a04" id="0894a04">证知一切法皆无所得。如经须菩提。言如来者</a><a name="0894a05" id="0894a05">以真如故。真如者无所得义。须菩提心念我</a><a name="0894a06" id="0894a06">于此说虽复无疑。然有人言。然灯佛所不见</a><a name="0894a07" id="0894a07">有法。能得菩提升于觉座。岂亦如是。是故经</a><a name="0894a08" id="0894a08">言。须菩提若有人言如来得阿耨多罗三藐</a><a name="0894a09" id="0894a09">三菩提。是人不实语。乃至如来所得法。是中</a><a name="0894a10" id="0894a10">无实无妄。此义云何。夫实妄者生于有得。有</a><a name="0894a11" id="0894a11">时言实坏时知妄。无所得中此二俱遣。复有</a><a name="0894a12" id="0894a12">念言。若如来但证无所得者。佛法即一非是</a><a name="0894a13" id="0894a13">无边。是故经言。如来说一切法皆是佛法。佛</a><a name="0894a14" id="0894a14">法谓何。即无所得。未曾一法有可得性。是故</a><a name="0894a15" id="0894a15">一切无非佛法。云何一切皆无所得。经曰。一</a><a name="0894a16" id="0894a16">切法者即非一切法。云何非耶。无生性故。若</a><a name="0894a17" id="0894a17">无生即无性。云何名一切法。于无性中假言</a><a name="0894a18" id="0894a18">说故。一切法无有性者。即是众生如来藏性。</a><a name="0894a19" id="0894a19">是故世尊垂次开显。经曰。须菩提。譬如有</a><a name="0894a20" id="0894a20">人其身妙大如是等。妙大身者。谓空性身。云</a><a name="0894a21" id="0894a21">何妙大。随于所在而不异故。一切众生咸共</a><a name="0894a22" id="0894a22">有故。如说此一众生空性。彼一切众生空性。</a><a name="0894a23" id="0894a23">如来有之。众生亦有。何故但说如来藏一切</a><a name="0894a24" id="0894a24">众生有。不说众生藏如来有耶。以诸众生未</a><a name="0894a25" id="0894a25">证空理。如来证故。如有经说。众生身内有如</a><a name="0894a26" id="0894a26">来藏具相庄严。岂不同于妄计神我。虽如是</a><a name="0894a27" id="0894a27">说。然了空性名为法身。法身为因乃生色相。</a><a name="0894a28" id="0894a28">非与外道所说我同。如楞伽经。大慧菩萨白</a><a name="0894a29" id="0894a29">佛言。世尊。修多罗中。说如来藏本性清净。具<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250893c.htm'><img src='up.gif' border=0></a>
<a href='T250894b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>