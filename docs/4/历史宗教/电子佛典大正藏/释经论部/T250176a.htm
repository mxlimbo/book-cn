<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0176a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷16)</font> 初序品中 毗梨耶波罗蜜义第二十七 <font face='Arial'>T25, p0176a</h2></font><hr>
<span class='old'>
</a><a name="0175c28" id="0175c28">害。如是等种种杀业报故。受此剧罪。见黑</a><a name="0175c29" id="0175c29">绳大地狱中罪人。为恶罗刹狱卒鬼匠。常以</span><a name="0176a01" id="0176a01">黑热铁绳。拼度罪人。以狱中铁斧煞之斫</a><a name="0176a02" id="0176a02">之。长者令短短者令长。方者使圆圆者使</a><a name="0176a03" id="0176a03">方。斩截四肢却其耳鼻落其手足。以大</a><a name="0176a04" id="0176a04">铁锯解析揣截。破其肉分脔脔称之。此人</a><a name="0176a05" id="0176a05">宿行因缘谗贼忠良。妄语恶口两舌无义</a><a name="0176a06" id="0176a06">语枉杀无辜。或作[<a href='javascript:showpic("images/006218.gif")'>(女/女)*干</a>]吏酷暴侵害。如是等</a><a name="0176a07" id="0176a07">种种恶口谗贼故受此罪。见合会大地狱</a><a name="0176a08" id="0176a08">中。恶罗刹狱卒作种种形。牛马猪羊獐鹿狐</a><a name="0176a09" id="0176a09">狗虎狼师子六驳大鸟雕鹫鹑鸟。作此种种</a><a name="0176a10" id="0176a10">诸鸟兽头。而来吞啖咬啮[<a href='javascript:showpic("images/048791.gif")'>齿*齐</a>]掣罪人。两山</a><a name="0176a11" id="0176a11">相合大热铁轮轹诸罪人令身破碎。热铁臼</a><a name="0176a12" id="0176a12">中捣之令碎。如笮蒲桃亦如压油。譬</a><a name="0176a13" id="0176a13">如蹂场聚肉成[<a href='javascript:showpic("images/032436.gif")'>廿/积</a>]。积头如山。血流成池。</a><a name="0176a14" id="0176a14">雕鹫虎狼各来诤掣。此人宿业因缘多杀牛</a><a name="0176a15" id="0176a15">马猪羊獐鹿狐兔虎狼师子六驳大鸟众鸟。</a><a name="0176a16" id="0176a16">如是等种种鸟兽多残贼故还为此众鸟</a><a name="0176a17" id="0176a17">兽头来害罪人。又以力势相陵枉压羸弱。</a><a name="0176a18" id="0176a18">受两山相合罪。悭贪嗔恚愚痴怖畏故。断事</a><a name="0176a19" id="0176a19">轻重不以正理。或破正道转易正法。受</a><a name="0176a20" id="0176a20">热铁轮轹热铁臼捣。第四第五名叫唤大叫</a><a name="0176a21" id="0176a21">唤。此大地狱其中罪人罗刹狱卒头黄如金。</a><a name="0176a22" id="0176a22">眼中火出着赤色衣。身肉坚劲走疾如风。</a><a name="0176a23" id="0176a23">手足长大口出恶声。捉三股叉箭。堕如雨</a><a name="0176a24" id="0176a24">刺射罪人。罪人狂怖叩头求哀。小见放舍</a><a name="0176a25" id="0176a25">小见怜愍。即时将入热铁地狱纵广百由旬。</a><a name="0176a26" id="0176a26">驱打驰走足皆焦然。脂髓流出如笮苏油。</a><a name="0176a27" id="0176a27">铁棒棒头头破脑出如破酪瓶。斫剉割剥</a><a name="0176a28" id="0176a28">身体糜烂。而复将入铁阁。屋间黑烟来熏。互</a><a name="0176a29" id="0176a29">相推压更相怨毒。皆言何以压我才欲求<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250175c.htm'><img src='up.gif' border=0></a>
<a href='T250176b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>