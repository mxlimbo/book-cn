<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0851b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷7)</font> <font face='Arial'>T25, p0851b</h2></font><hr>
<span class='old'>
</a><a name="0851a28" id="0851a28">名用有异。而同一法界中名。若不会真法界</a><a name="0851a29" id="0851a29">者。谓此四法。离真法界。别体相异故。不名</span><a name="0851b01" id="0851b01">真菩萨。若会真如平等之解者。知此法虽时</a><a name="0851b02" id="0851b02">异用别。语其所归。无有异相。离于真法界。条</a><a name="0851b03" id="0851b03">然有也。故胜鬘经云。依如来藏。建立一切法。</a><a name="0851b04" id="0851b04">又如不增不减经中明。就佛性法身体上有</a><a name="0851b05" id="0851b05">众生菩萨佛。故知凡圣虽殊。而同依佛性。若</a><a name="0851b06" id="0851b06">同一法界。所以有斯四法差别者。明未修行</a><a name="0851b07" id="0851b07">不断惑者名为众生。修行之中分别断惑者</a><a name="0851b08" id="0851b08">或为菩萨。全修行满足除二惑永尽故名为</a><a name="0851b09" id="0851b09">佛也。既得圆报法身。必有所依之土。即此圆</a><a name="0851b10" id="0851b10">报法有上品世间依报用异。故有净土。此</a><a name="0851b11" id="0851b11">明佛与净土二。法体一就用异也</a><a name="0851b12" id="0851b12"><p>有人生疑。若起如此心非菩萨者。起何等心。</a><a name="0851b13" id="0851b13">名真菩萨。故答须菩提。若菩萨通达无我无</a><a name="0851b14" id="0851b14">我法者。名为真是菩萨。菩萨者解意。上来</a><a name="0851b15" id="0851b15">明未得二无我解者。不名为真实菩萨。遥指</a><a name="0851b16" id="0851b16">正答在此。今言通达无我无我法。正出解二</a><a name="0851b17" id="0851b17">无我法者名真菩萨也。无我无我法者。有二</a><a name="0851b18" id="0851b18">种无我。一人无我。二法无我。人无我者。解众</a><a name="0851b19" id="0851b19">生五阴中从本以来无定实神我及众生等。</a><a name="0851b20" id="0851b20">故曰人无我也。法无我有二种。一观因缘法</a><a name="0851b21" id="0851b21">体本来空寂。二观佛性法体无万相故空。若</a><a name="0851b22" id="0851b22">能通达三空二无我者。是真菩萨。故曰通达</a><a name="0851b23" id="0851b23">无我无我法也。所以重言菩萨菩萨者。明菩</a><a name="0851b24" id="0851b24">萨有二种。一者地前菩萨。闻信二种无我。二</a><a name="0851b25" id="0851b25">者地上菩萨。现见二种无我。若直云菩萨。</a><a name="0851b26" id="0851b26">恐失地前菩萨仿佛观理深伏烦恼者。故重</a><a name="0851b27" id="0851b27">言菩萨菩萨也。论曰此中有疑等者。论主将</a><a name="0851b28" id="0851b28">欲以偈释前经文。故作此生起也。若无菩萨</a><a name="0851b29" id="0851b29">至清净佛国土。以牒所疑事也。若如是以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250851a.htm'><img src='up.gif' border=0></a>
<a href='T250851c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>