<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0292a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷31)</font> 初序品中 十八空义第四十八 <font face='Arial'>T25, p0292a</h2></font><hr>
<span class='old'>
</a><a name="0291c28" id="0291c28">是假名破。所以者何。和合微尘假名为色</a><a name="0291c29" id="0291c29">故。问曰。我不受微尘。今以可见者为色。</span><a name="0292a01" id="0292a01">是实为有云何散而为空。答曰。若除微尘。</a><a name="0292a02" id="0292a02">四大和合因缘生出可见色亦是假名。如四</a><a name="0292a03" id="0292a03">方风和合扇水则生沫聚。四大和合成色亦</a><a name="0292a04" id="0292a04">如是。若离散四大则无有色。复次是色以</a><a name="0292a05" id="0292a05">香味触及四大和合故有色可见。除诸香</a><a name="0292a06" id="0292a06">味触等更无别色。以智分别各各离散色不</a><a name="0292a07" id="0292a07">可得。若色实有舍此诸法应别有色。而更</a><a name="0292a08" id="0292a08">无别色。是故经言所有色皆从四大和合</a><a name="0292a09" id="0292a09">有。和合有故皆是假名。假名故可散。问曰。</a><a name="0292a10" id="0292a10">色假名故可散。四众无色云何可散。答曰。</a><a name="0292a11" id="0292a11">四阴亦是假名。生老住无常观故散而为空。</a><a name="0292a12" id="0292a12">所以者何。生时异老时异住时异无常时异</a><a name="0292a13" id="0292a13">故。复次三世中观是四众皆亦散灭。复次心</a><a name="0292a14" id="0292a14">随所缘缘灭则灭。缘破则破。复次此四众不</a><a name="0292a15" id="0292a15">定随缘生故。譬如火随所烧处为名。若离</a><a name="0292a16" id="0292a16">烧处火不可得。因眼缘色生眼识。若离所</a><a name="0292a17" id="0292a17">缘识不可得。余情识亦如是。如经中说佛</a><a name="0292a18" id="0292a18">告罗陀。此色众破坏散灭令无所有。余众</a><a name="0292a19" id="0292a19">亦如是。是名散空。复次譬如小儿聚土为</a><a name="0292a20" id="0292a20">台殿城郭闾里宫舍。或名为米或名为面</a><a name="0292a21" id="0292a21">爱着守护。日暮将归其心舍离蹋坏散灭。凡</a><a name="0292a22" id="0292a22">夫人亦如是。未离欲故于诸法中生爱着</a><a name="0292a23" id="0292a23">心。若得离欲见诸法皆散坏弃舍是名散</a><a name="0292a24" id="0292a24">空。复次诸法合集故各有名字。凡夫人随逐</a><a name="0292a25" id="0292a25">名字生颠倒染着。佛为说法当观其实莫</a><a name="0292a26" id="0292a26">逐名字。有无皆空。如迦旃延经说。观集谛</a><a name="0292a27" id="0292a27">则无无见观灭谛则无有见。如是种种因</a><a name="0292a28" id="0292a28">缘是名散空。性空者诸法性常空假业相续</a><a name="0292a29" id="0292a29">故似若不空。譬如水性自冷假火故热。止<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250291c.htm'><img src='up.gif' border=0></a>
<a href='T250292b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>