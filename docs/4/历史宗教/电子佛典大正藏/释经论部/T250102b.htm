<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0102b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷6)</font> 初序品中 十喻释论第十一 <font face='Arial'>T25, p0102b</h2></font><hr>
<span class='old'>
</a><a name="0102a28" id="0102a28">喻。示众生一切有为法空不坚固。如说一</a><a name="0102a29" id="0102a29">切诸行如幻欺诳小儿。属因缘不自在</span><a name="0102b01" id="0102b01">不久住。是故说诸菩萨知诸法如幻。如炎</a><a name="0102b02" id="0102b02">者。炎以日光风动尘故。旷野中见如野</a><a name="0102b03" id="0102b03">马。无智人初见谓之为水。男相女相亦如</a><a name="0102b04" id="0102b04">是。结使烦恼日光。热诸行尘邪忆念风。生</a><a name="0102b05" id="0102b05">死旷野中转。无智慧者谓为一相为男为</a><a name="0102b06" id="0102b06">女。是名如炎。复次若远见炎想为水。近</a><a name="0102b07" id="0102b07">则无水想。无智人亦如是。若远圣法不</a><a name="0102b08" id="0102b08">知无我。不知诸法空。于阴界入性空法</a><a name="0102b09" id="0102b09">中。生人相男相女相。近圣法则知诸法</a><a name="0102b10" id="0102b10">实相。是时虚诳种种妄想尽除。以是故说。诸</a><a name="0102b11" id="0102b11">菩萨知诸法如炎。如水中月者。月实在</a><a name="0102b12" id="0102b12">虚空中影现于水。实法相月。在如法性实</a><a name="0102b13" id="0102b13">际虚空中。而凡天人心水中。有我我所相</a><a name="0102b14" id="0102b14">现。以是故名如水中月。复次如小儿见水</a><a name="0102b15" id="0102b15">中月欢喜欲取。大人见之则笑。无智人亦</a><a name="0102b16" id="0102b16">如是。身见故见有吾我。无实智故见种</a><a name="0102b17" id="0102b17">种法。见已欢喜欲取诸相男相女相等。诸得</a><a name="0102b18" id="0102b18">道圣人笑之。如偈说</a><a name="0102b19" id="0102b19"><p class='lg'>　　如水中月炎中水　　　梦中得财死求生</a><br><a name="0102b20" id="0102b20">　　有人于此实欲得　　　是人痴惑圣所笑　</p></a><a name="0102b21" id="0102b21"><p>复次譬如静水中见月影。搅水则不见。无</a><a name="0102b22" id="0102b22">明心静水中。见吾我憍慢诸结使影。实智慧</a><a name="0102b23" id="0102b23">杖搅心水。则不见吾我等诸结使影。以是</a><a name="0102b24" id="0102b24">故说。诸菩萨知诸法如水中月。如虚空者。</a><a name="0102b25" id="0102b25">但有名而无实法。虚空非可见法。远视故</a><a name="0102b26" id="0102b26">眼光转见缥色。诸法亦如是空无所有。人</a><a name="0102b27" id="0102b27">远无漏实智慧故。弃实相见彼我男女屋</a><a name="0102b28" id="0102b28">舍城郭等种种杂物。心着如小儿仰视青</a><a name="0102b29" id="0102b29">天谓有实色。有人飞上极远而无所见。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250102a.htm'><img src='up.gif' border=0></a>
<a href='T250102c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>