<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0354c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷40)</font> 叹度品第五 信持无三毒义第五十二 <font face='Arial'>T25, p0354c</h2></font><hr>
<span class='old'>
</a><a name="0354b28" id="0354b28">男子。行是般若波罗蜜者。一切世间天及人</a><a name="0354b29" id="0354b29">阿修罗。应当礼敬供养。何以故。因菩萨来故。</span><a name="0354c01" id="0354c01">出生人道天道刹利大姓婆罗门大姓居士大</a><a name="0354c02" id="0354c02">家。转轮圣王四天王天。乃至阿迦尼吒天。出</a><a name="0354c03" id="0354c03">生须陀洹乃至阿罗汉辟支佛诸佛。因菩萨</a><a name="0354c04" id="0354c04">来故。世间便有饮食衣服卧具房舍灯烛摩</a><a name="0354c05" id="0354c05">尼真珠毗琉璃珊瑚金银等诸宝物生。舍利</a><a name="0354c06" id="0354c06">弗。世间所有乐具。若人中若天上若离欲乐。</a><a name="0354c07" id="0354c07">是一切乐具皆由菩萨有。何以故。舍利弗。菩</a><a name="0354c08" id="0354c08">萨摩诃萨行菩萨道时。住六波罗蜜。自行布</a><a name="0354c09" id="0354c09">施亦以布施成就众生。乃至自行般若波罗</a><a name="0354c10" id="0354c10">蜜。亦以般若波罗蜜成就众生。舍利弗。是故</a><a name="0354c11" id="0354c11">菩萨摩诃萨为安乐一切众生故。出现于世</a><a name="0354c12" id="0354c12"><p>【论】问曰。五千比丘中上有千余上座。所谓</a><a name="0354c13" id="0354c13">沤楼频螺迦叶等。何以止说此四人名。</a><a name="0354c14" id="0354c14">答曰。是四比丘是现世无量福田。舍利弗</a><a name="0354c15" id="0354c15">是佛右面弟子。目揵连是佛左面弟子。须菩</a><a name="0354c16" id="0354c16">提修无诤定行空第一。摩诃迦叶行十二头</a><a name="0354c17" id="0354c17">陀第一。世尊施衣分坐常深心怜愍众生。</a><a name="0354c18" id="0354c18">佛在世时若有人欲求今世果报者。供养</a><a name="0354c19" id="0354c19">是四人辄得如愿。是故是多知多识比丘</a><a name="0354c20" id="0354c20">及四众赞般若波罗蜜。问曰。是阿罗汉最后</a><a name="0354c21" id="0354c21">身所作已办。何以复赞叹般若波罗蜜。答曰。</a><a name="0354c22" id="0354c22">人皆知阿罗汉得无漏道。以菩萨智慧虽</a><a name="0354c23" id="0354c23">大结使未断故不贵。又以是阿罗汉有慈</a><a name="0354c24" id="0354c24">悲心助佛扬化故。以之为证。佛道于世间</a><a name="0354c25" id="0354c25">中最大。是般若能与此事故。名为大波罗</a><a name="0354c26" id="0354c26">蜜。一切法中智慧第一故。言尊波罗蜜。能正</a><a name="0354c27" id="0354c27">导五度故。名第一波罗蜜。五度不及故。名</a><a name="0354c28" id="0354c28">为胜波罗蜜。如五情不及意能自利利人</a><a name="0354c29" id="0354c29">故。名为妙波罗蜜。一切法中无有过者故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250354b.htm'><img src='up.gif' border=0></a>
<a href='T250355a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>