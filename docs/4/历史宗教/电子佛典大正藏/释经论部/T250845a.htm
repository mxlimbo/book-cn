<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0845a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷7)</font> <font face='Arial'>T25, p0845a</h2></font><hr>
<span class='old'>
</a><a name="0844c28" id="0844c28">所以劝起塔供养其处。以酬往。恩此中复劝</a><a name="0844c29" id="0844c29">于此处供养者。明依此经修行。毕竟能得无</span><a name="0845a01" id="0845a01">为法身无上菩提。故劝供养如塔庙想也</a><a name="0845a02" id="0845a02"><p>七者。复次须菩提。若善男子善女人。受持读</a><a name="0845a03" id="0845a03">诵此经。为人轻贱者。论名及远离诸障。此</a><a name="0845a04" id="0845a04">一段经。出经之威力。明持经功德有二世利</a><a name="0845a05" id="0845a05">益。一由受持此经。发思修二慧。能转过去三</a><a name="0845a06" id="0845a06">涂重业。现世轻受。二因思修二慧故。十地行</a><a name="0845a07" id="0845a07">满。未来远离二障。必得无上菩提也。明此</a><a name="0845a08" id="0845a08">人先世非但有罪。亦有福德。以过去福德因</a><a name="0845a09" id="0845a09">缘。今得闻此经。既闻经已。复能受持。为人演</a><a name="0845a10" id="0845a10">说。得灭罪业。非但灭过去罪业。复能断除二</a><a name="0845a11" id="0845a11">障。得大菩提也。为人轻贱者。明持经功德</a><a name="0845a12" id="0845a12">能转三涂重业为轻。使现在为人轻贱。乃至</a><a name="0845a13" id="0845a13">头痛即灭。非谓由持经故招人。轻贱报也。乘</a><a name="0845a14" id="0845a14">生疑难。若此经有大威力。能转重业为轻。罪</a><a name="0845a15" id="0845a15">即消灭者。既威力如是。何故不能使罪业永</a><a name="0845a16" id="0845a16">尽。乃令轻报而已。答意明此经威力实非不</a><a name="0845a17" id="0845a17">能令永灭。但为行恶不信众生亦有善恶</a><a name="0845a18" id="0845a18">业报也然不差故。但令轻受不永尽</a><a name="0845a19" id="0845a19"><p>八者。论名复能速证法。从须菩提我念过去</a><a name="0845a20" id="0845a20">无量阿僧o等至所不能及。此一段经。明释</a><a name="0845a21" id="0845a21">迦如来自引往昔初燃灯已前。未入习种性</a><a name="0845a22" id="0845a22">时。供养八十四亿那由他佛。虽复亲永尔许</a><a name="0845a23" id="0845a23">诸佛。四事供养。听受胜法。三业利益。无空过</a><a name="0845a24" id="0845a24">者。故量不如末世持经功德百千万分。不</a><a name="0845a25" id="0845a25">相比类。以不能速证佛果故也。有三义故所</a><a name="0845a26" id="0845a26">以不如。何者。一以如来在世修行供养不以</a><a name="0845a27" id="0845a27">为难。二所行经供养功德是取相心。三此取</a><a name="0845a28" id="0845a28">相之行既不能正感菩提。但能作其远因。有</a><a name="0845a29" id="0845a29">此三义故。不速证无上菩提。不如持经福也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250844c.htm'><img src='up.gif' border=0></a>
<a href='T250845b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>