<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0342c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷38)</font> 往生品第四之上 信持无三毒义第五十二 <font face='Arial'>T25, p0342c</h2></font><hr>
<span class='old'>
</a><a name="0342b28" id="0342b28"><p>【论】释曰。有三种菩萨。利根心坚未发心。</a><a name="0342b29" id="0342b29">前久来集诸无量福德智慧。是人遇佛闻是</span><a name="0342c01" id="0342c01">大乘法。发阿耨多罗三藐三菩提心。即时行</a><a name="0342c02" id="0342c02">六波罗蜜。入菩萨位得阿鞞跋致地。所以者</a><a name="0342c03" id="0342c03">何。先集无量福德。利根心坚从佛闻法故。譬</a><a name="0342c04" id="0342c04">如远行。或有乘羊而去。或有乘马而去。或</a><a name="0342c05" id="0342c05">有神通去者。乘羊者久久乃到。乘马者差</a><a name="0342c06" id="0342c06">速。乘神通者发意顷便到。如是不得言发</a><a name="0342c07" id="0342c07">意间云何得到。神通相尔不应生疑。菩萨</a><a name="0342c08" id="0342c08">亦如是。发阿耨多罗三藐三菩提时即入</a><a name="0342c09" id="0342c09">菩萨位。有菩萨初发意初虽心好后杂诸</a><a name="0342c10" id="0342c10">恶。时时生念我求佛道。以诸功德回向阿</a><a name="0342c11" id="0342c11">耨多罗三藐三菩提。是人久久无量阿僧祇</a><a name="0342c12" id="0342c12">劫。或至或不至。先世福德因缘薄而复钝根。</a><a name="0342c13" id="0342c13">心不坚固如乘羊者。有人前世少有福德</a><a name="0342c14" id="0342c14">利根发心。渐渐行六波罗蜜。若三若十若百</a><a name="0342c15" id="0342c15">阿僧祇劫。得阿耨多罗三藐三菩提。如乘</a><a name="0342c16" id="0342c16">马者必有所到第三乘神通者如上说。是</a><a name="0342c17" id="0342c17">三种发心。一者罪多福少。二者福多罪少。</a><a name="0342c18" id="0342c18">三者但行清净福德。清净有二种。一者初</a><a name="0342c19" id="0342c19">发心时即得菩萨道。二者小住供养十方诸</a><a name="0342c20" id="0342c20">佛。通达菩萨道故入菩萨位。即是阿鞞跋</a><a name="0342c21" id="0342c21">致地。阿鞞跋致地菩萨义如先说。次后菩萨</a><a name="0342c22" id="0342c22">大厌世间。世世已来常好真实恶于欺诳。</a><a name="0342c23" id="0342c23">是菩萨亦利根坚心。久集无量福德智慧。初</a><a name="0342c24" id="0342c24">发心时便得阿耨多罗三藐三菩提。即转法</a><a name="0342c25" id="0342c25">轮度无量众生。入无余涅槃。法住若一劫</a><a name="0342c26" id="0342c26">若减一劫。留化佛度众生。佛有二种神通</a><a name="0342c27" id="0342c27">力。一者现在时。二者灭后。劫义如上说。</a><a name="0342c28" id="0342c28">劫中所度众生亦复不少。次后菩萨亦利根</a><a name="0342c29" id="0342c29">心坚久集福德。发心即与般若波罗蜜相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250342b.htm'><img src='up.gif' border=0></a>
<a href='T250343a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>