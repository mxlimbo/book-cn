<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0672c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷87)</font> 一心具万行品第七十六 信持无三毒义第五十二 <font face='Arial'>T25, p0672c</h2></font><hr>
<span class='old'>
</a><a name="0672b28" id="0672b28">种种所须。乃至阿耨多罗三藐三菩提。福德</a><a name="0672b29" id="0672b29">果报终不可尽。是菩萨得阿耨多罗三藐三</span><a name="0672c01" id="0672c01">菩提时。一切世间天及人勤设供养衣服饮</a><a name="0672c02" id="0672c02">食。乃至入无余涅槃后。舍利及弟子得供养。</a><a name="0672c03" id="0672c03">亦以是神通力故。至诸佛所听受法教。乃至</a><a name="0672c04" id="0672c04">阿耨多罗三藐三菩提终不违失。是菩萨修</a><a name="0672c05" id="0672c05">一切种智时。净佛世界成就众生。如是须菩</a><a name="0672c06" id="0672c06">提。菩萨摩诃萨行般若波罗蜜成就身精进。</a><a name="0672c07" id="0672c07">能具足毗梨耶波罗蜜。须菩提。云何菩萨成</a><a name="0672c08" id="0672c08">就心精进能具足毗梨耶波罗蜜。须菩提。菩</a><a name="0672c09" id="0672c09">萨摩诃萨心精进。以是心精进圣无漏入八</a><a name="0672c10" id="0672c10">圣道分。精进不令身口不善业得入。亦不取</a><a name="0672c11" id="0672c11">诸法相。若常若无常若苦若乐若我若无我</a><a name="0672c12" id="0672c12">若有为若无为若欲界若色界若无色界若有</a><a name="0672c13" id="0672c13">漏性若无漏性若初禅乃至第四禅若慈悲喜</a><a name="0672c14" id="0672c14">舍若无边虚空处乃至非有想非无想处若四</a><a name="0672c15" id="0672c15">念处若四正勤四如意足五根五力七觉分</a><a name="0672c16" id="0672c16">八圣道分若空无相无作若佛十力乃至十八</a><a name="0672c17" id="0672c17">不共法不取相若常若无常若苦若乐若我若</a><a name="0672c18" id="0672c18">无我若须陀洹果斯陀含果阿那含果若</a><a name="0672c19" id="0672c19">阿罗汉果若辟支佛道若菩萨道若阿耨多</a><a name="0672c20" id="0672c20">罗三藐三菩提若是须陀洹斯陀含阿那含阿</a><a name="0672c21" id="0672c21">罗汉若是辟支佛是菩萨是佛不取相。是众</a><a name="0672c22" id="0672c22">生断三结故得须陀洹。是众生三毒薄故得</a><a name="0672c23" id="0672c23">斯陀含是众生断下分结故得阿那含。是众</a><a name="0672c24" id="0672c24">生断上分结故得阿罗汉。是众生以辟支佛</a><a name="0672c25" id="0672c25">道故作辟支佛。是众生行道种智故名菩萨。</a><a name="0672c26" id="0672c26">亦不取是诸法相。何以故。不可以性取相。</a><a name="0672c27" id="0672c27">是性无故。是菩萨以是心精进故广利益众</a><a name="0672c28" id="0672c28">生。亦不得是众生。是为菩萨具足毗梨耶波</a><a name="0672c29" id="0672c29">罗蜜。具足诸佛法。净佛国土成就众生。不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250672b.htm'><img src='up.gif' border=0></a>
<a href='T250673a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>