<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0086a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷12)</font> 赞偈品第二十四 <font face='Arial'>T26, p0086a</h2></font><hr>
<span class='old'>
</a><br><a name="0085c28" id="0085c28">　　悉作无量种　　　希有诸难事</a><br><a name="0085c29" id="0085c29">　　一切诸世间　　　尽共无量劫</span><br><a name="0086a01" id="0086a01">　　说之不可尽　　　亦非算数及</a><br><a name="0086a02" id="0086a02">　　如是等诸事　　　超越于人天</a><br><a name="0086a03" id="0086a03">　　一切世间中　　　奇特无有比</a><br><a name="0086a04" id="0086a04">　　大业所获果　　　具足一切智</a><br><a name="0086a05" id="0086a05">　　能破生死王　　　安住法王处　</p></a><a name="0086a06" id="0086a06"><p><b>　　<A NAME="n51"></A>助念佛三昧品第二十五</b></a><a name="0086a07" id="0086a07"><p class='lg'>　　菩萨应以此　　　四十不共法</a><br><a name="0086a08" id="0086a08">　　念诸佛法身　　　佛非色身故　</p></a><a name="0086a09" id="0086a09"><p>是偈次第略解四十不共法六品中义。是故</a><a name="0086a10" id="0086a10">行者先念色身佛。次念法身佛。何以故。新</a><a name="0086a11" id="0086a11">发意菩萨。应以三十二相八十种好念佛。</a><a name="0086a12" id="0086a12">如先说。转深入得中势力。应以法身念佛</a><a name="0086a13" id="0086a13">心转深入得上势力。应以实相念佛而不</a><a name="0086a14" id="0086a14">贪着</a><a name="0086a15" id="0086a15"><p class='lg'>　　不染着色身　　　法身亦不着</a><br><a name="0086a16" id="0086a16">　　善知一切法　　　永寂如虚空　</p></a><a name="0086a17" id="0086a17"><p>是菩萨得上势力。不以色身法身深贪着</a><a name="0086a18" id="0086a18">佛。何以故。信乐空法故。知诸法如虚空。虚</a><a name="0086a19" id="0086a19">空者无障碍故。障碍因缘者。诸须弥山由干</a><a name="0086a20" id="0086a20">陀等十宝山。铁围山黑山石山等。如是无量</a><a name="0086a21" id="0086a21">障碍因缘。何以故。是人未得天眼故。念他</a><a name="0086a22" id="0086a22">方世界佛。则有诸山障碍。是故新发意菩萨。</a><a name="0086a23" id="0086a23">应以十号妙相念佛。如说</a><a name="0086a24" id="0086a24"><p class='lg'>　　新发意菩萨　　　以十号妙相</a><br><a name="0086a25" id="0086a25">　　念佛无毁失　　　犹如镜中像　</p></a><a name="0086a26" id="0086a26"><p>十号妙相者。所谓如来应供正遍知明行足</a><a name="0086a27" id="0086a27">善逝世间解无上士调御丈夫天人师佛世</a><a name="0086a28" id="0086a28">尊。无毁失者。所观事空如虚空。于法无</a><a name="0086a29" id="0086a29">所失。何以故。诸法本来无生寂灭故。如是一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260085c.htm'><img src='up.gif' border=0></a>
<a href='T260086b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>