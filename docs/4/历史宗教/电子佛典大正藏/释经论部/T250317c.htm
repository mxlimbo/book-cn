<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0317c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷35)</font> 报应品第二 信持无三毒义第五十二 <font face='Arial'>T25, p0317c</h2></font><hr>
<span class='old'>
</a><a name="0317b28" id="0317b28">益之</a><a name="0317b29" id="0317b29"><p>【经】譬如幻师若幻弟子。善知幻法幻作五欲。</span><a name="0317c01" id="0317c01">于中共相娱乐于汝意云何。是人于此五欲</a><a name="0317c02" id="0317c02">颇实受不。舍利弗言。不也世尊。佛告舍利弗。</a><a name="0317c03" id="0317c03">菩萨摩诃萨以方便力故化作五欲。于中受</a><a name="0317c04" id="0317c04">乐成就众生。亦复如是。是菩萨摩诃萨不染</a><a name="0317c05" id="0317c05">于欲。种种因缘毁訾五欲。欲为炽然。欲为秽</a><a name="0317c06" id="0317c06">恶。欲为毁坏。欲为如怨。是故舍利弗。当知菩</a><a name="0317c07" id="0317c07">萨为众生故受五欲<p>【论】问曰。三种菩萨中。</a><a name="0317c08" id="0317c08">何以独为一种菩萨作譬喻。答曰。一者如</a><a name="0317c09" id="0317c09">人法不断淫欲。二者常断淫欲修于净行。</a><a name="0317c10" id="0317c10">三者亦修净行现受淫欲。以人不了故为</a><a name="0317c11" id="0317c11">作譬喻。问曰。何以不以梦化等为喻。答</a><a name="0317c12" id="0317c12">曰。梦非五情所知。但内心忆想故生。人以</a><a name="0317c13" id="0317c13">五情所见变失无常可以得解。化虽五情</a><a name="0317c14" id="0317c14">所知而见者甚少。佛为度可度众生。幻是</a><a name="0317c15" id="0317c15">众人所信。是故为喻。如幻师以幻术故</a><a name="0317c16" id="0317c16">于众人中现希有事令人欢喜。菩萨幻师</a><a name="0317c17" id="0317c17">亦如是。以五神通术故。于众生中化作五</a><a name="0317c18" id="0317c18">欲。共相娱乐化度众生。众生有二种。在家</a><a name="0317c19" id="0317c19">出家。为度出家众生故。现作声闻辟支佛</a><a name="0317c20" id="0317c20">佛及诸出家外道师。在家众生或有见出</a><a name="0317c21" id="0317c21">家者得度。或有见在家同受五欲而可化</a><a name="0317c22" id="0317c22">度。菩萨常以种种因缘毁訾五欲。欲为炽</a><a name="0317c23" id="0317c23">然者。若未失时三毒火然。若其失时无常火</a><a name="0317c24" id="0317c24">然。二火然故名为炽然。都无乐时。欲为</a><a name="0317c25" id="0317c25">秽恶者。诸佛菩萨阿罗汉等诸离欲者皆所</a><a name="0317c26" id="0317c26">秽贱。譬如人见狗食粪贱而愍之。不得</a><a name="0317c27" id="0317c27">好食而啖不净。受欲之人亦复如是。不得</a><a name="0317c28" id="0317c28">内心离欲之乐。而于色欲不净求乐。欲为</a><a name="0317c29" id="0317c29">毁坏者。着五欲因缘故。天王人王诸富贵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250317b.htm'><img src='up.gif' border=0></a>
<a href='T250318a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>