<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0720a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷94)</font> 四谛品第八十四 信持无三毒义第五十二 <font face='Arial'>T25, p0720a</h2></font><hr>
<span class='old'>
</a><a name="0719c28" id="0719c28">答曰。决定取相邪见。堕邪见五道生死</a><a name="0719c29" id="0719c29">不得。但凡夫人以颠倒因缘起业。假名有</span><a name="0720a01" id="0720a01">生死五道。其实如幻如梦。复问。得黑白等</a><a name="0720a02" id="0720a02">四种业不。佛言不。黑业者是不善业果报。</a><a name="0720a03" id="0720a03">地狱等受苦恼处。是中众生以大苦恼闷</a><a name="0720a04" id="0720a04">极故名为黑。受善业果报处。所谓诸天。</a><a name="0720a05" id="0720a05">以其受乐随意自在明了故名为白业。是业</a><a name="0720a06" id="0720a06">是三界天。善不善业受果报处。所谓人阿</a><a name="0720a07" id="0720a07">修罗等八部。此处亦受乐亦受苦故名为</a><a name="0720a08" id="0720a08">白黑业。无漏业能破不善。有漏业能拔众</a><a name="0720a09" id="0720a09">生令离善恶果报中。问曰。无漏业应是白。</a><a name="0720a10" id="0720a10">何以言非白非黑。答曰。无漏法虽清净无垢。</a><a name="0720a11" id="0720a11">以空无相无作故无所分别不得言白。</a><a name="0720a12" id="0720a12">黑白是相待法。此中无相待故不得言</a><a name="0720a13" id="0720a13">白。复次无漏业能灭一切诸观中分别故</a><a name="0720a14" id="0720a14">有黑白。此中无观故无白。须菩提复问。若</a><a name="0720a15" id="0720a15">不得是四种业。云何分别是地狱乃至阿罗</a><a name="0720a16" id="0720a16">汉。若无黑业云何说是地狱畜生饿鬼。若</a><a name="0720a17" id="0720a17">无白业云何说是天人。若无黑白业云何</a><a name="0720a18" id="0720a18">说是阿修罗道。若无不白不黑业云何说</a><a name="0720a19" id="0720a19">是须陀洹乃至阿罗汉。佛答。若一切众生自</a><a name="0720a20" id="0720a20">知诸法自性空者。菩萨不发阿耨多罗三</a><a name="0720a21" id="0720a21">藐三菩提意。亦不于六道中拔出众生。何</a><a name="0720a22" id="0720a22">以故。众生自知诸法性空则无所度。譬如</a><a name="0720a23" id="0720a23">无病则不须药。无闇则不须灯明。须菩</a><a name="0720a24" id="0720a24">提。今众生实不知自相空法故。随心取相</a><a name="0720a25" id="0720a25">生着。以着故染。染故随于五欲。随五欲故</a><a name="0720a26" id="0720a26">为贪所覆。贪因缘故悭虚诳嫉妒嗔恚斗诤。</a><a name="0720a27" id="0720a27">以嗔恚故起诸罪业无所识知。是故寿终</a><a name="0720a28" id="0720a28">随业因缘生于彼处。续作生死业。常往来</a><a name="0720a29" id="0720a29">六道中无复穷已。是故菩萨于诸佛及弟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250719c.htm'><img src='up.gif' border=0></a>
<a href='T250720b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>