<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1522 十地经论 0123a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1522 十地经论</font> <font face='Arial'>(卷1)</font> <font face='Arial'>T26, p0123a</h2></font><hr>
<span class='old'>
<p><p></span><a name="0123a01" id="0123a01"><p><b>　　<A NAME="n71"></A>No. 1522</b></a><a name="0123a02" id="0123a02"><p><b>　　<A NAME="n72"></A>十地经论序</b></a><a name="0123a03" id="0123a03"></a><a name="0123a04" id="0123a04"><p><span class='byline'>　　　　侍中崔光制</span><br></a><a name="0123a05" id="0123a05"><p>十地经者。盖是神觉之玄苑。灵慧之妙宅。</a><a name="0123a06" id="0123a06">亿善之基舆。万度之纲统。理包群藏之秘。</a><a name="0123a07" id="0123a07">义冠众典之奥。积渐心行。穷忍学之源。崇</a><a name="0123a08" id="0123a08">广住德。极道慧之府。所以厚集肇虑。朗成</a><a name="0123a09" id="0123a09">圆种。离怖首念。赫为雷威。其为教也。微</a><a name="0123a10" id="0123a10">密精远。究净照之宗。融冶莹练。尽性灵之</a><a name="0123a11" id="0123a11">妙。自寂场启旭。固林辍晖。虽复圣训充</a><a name="0123a12" id="0123a12">感。金言满世。而渊猷冲赜。莫不网罗于</a><a name="0123a13" id="0123a13">其中矣。至于光宣真轨。融畅玄门。始自</a><a name="0123a14" id="0123a14">信仁。终泯空寂。因果既周。化业弥显。默耀</a><a name="0123a15" id="0123a15">大方。影焕八极。岂直日月丽天。洞烛千象。</a><a name="0123a16" id="0123a16">溟壑带地。混纳百川而已哉。既理富瀛岳。</a><a name="0123a17" id="0123a17">局言靡测。廓明洪旨。寔系渊儒。北天竺</a><a name="0123a18" id="0123a18">大士。婆薮槃豆。魏云天亲。挺高悟于像运。</a><a name="0123a19" id="0123a19">拔英规于季俗。故能徽踪马鸣。继迹龙</a><a name="0123a20" id="0123a20">树。每恨此经文约而义丰。言迩而旨远。乃超</a><a name="0123a21" id="0123a21">然遐慨。邈尔悠想。慕释迦之余范。追刚藏</a><a name="0123a22" id="0123a22">之遗轨。诚复岁踰五百。处非六天。人梵乖</a><a name="0123a23" id="0123a23">辽。正像差迥。而妙契寰中。神[<a href='javascript:showpic("images/010535.gif")'>怡-台+劦</a>]靡外。通</a><a name="0123a24" id="0123a24">法贯玄。莫愧往烈。遂乃准傍大宗。爰制</a><a name="0123a25" id="0123a25">兹论。发趣精微。根由睿哲。旨奥音殊。宣译</a><a name="0123a26" id="0123a26">俟贤固以义嘱中兴。时凭圣代。大魏皇帝。</a><a name="0123a27" id="0123a27">俊神天凝。玄情汉远。扬治风于宇县之外。</a><a name="0123a28" id="0123a28">敷道化于千载之下。每以佛经为游心之</a><a name="0123a29" id="0123a29">场。释典为栖照之囿。搜隐访缺。务乎昭扬。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260122b.htm'><img src='up.gif' border=0></a>
<a href='T260123b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>