<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0083b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷3)</font> 初序品中 共摩诃比丘僧释论第六 <font face='Arial'>T25, p0083b</h2></font><hr>
<span class='old'>
</a><a name="0083a28" id="0083a28">人须陀洹。复次贪供给世尊故。是阿难为</a><a name="0083a29" id="0083a29">佛作供给人。如是念。若我早取漏尽道。</span><a name="0083b01" id="0083b01">便远世尊不得作供给人。以是故。阿难</a><a name="0083b02" id="0083b02">虽能得阿罗汉道。自制不取。复次处时人</a><a name="0083b03" id="0083b03">未合故。何等处能集法。千阿罗汉未在</a><a name="0083b04" id="0083b04">耆阇崛山。是为处。世尊过去时未到。长老</a><a name="0083b05" id="0083b05">婆耆子不在。以是故。长老阿难漏不尽。要</a><a name="0083b06" id="0083b06">在世尊过去。集法众合婆耆子说法劝谏。</a><a name="0083b07" id="0083b07">三事合故得漏尽道。复次大德阿难。厌世</a><a name="0083b08" id="0083b08">法少不如余人。是阿难世世王者种。端</a><a name="0083b09" id="0083b09">正无比福德无量。世尊近亲常侍从佛。必</a><a name="0083b10" id="0083b10">有此念。我佛近侍知法宝藏。漏尽道法我不</a><a name="0083b11" id="0083b11">畏失。以是事故不大殷勤。问曰。大德</a><a name="0083b12" id="0083b12">阿难名。以何因缘。是先世因缘。是父母作</a><a name="0083b13" id="0083b13">字。是依因缘立名。答曰。是先世因缘亦</a><a name="0083b14" id="0083b14">父母作名亦依因缘立字。问曰。云何先世</a><a name="0083b15" id="0083b15">因缘。答曰。释迦文佛先世作瓦师。名大光</a><a name="0083b16" id="0083b16">明。尔时有佛名释迦文。弟子名舍利弗目</a><a name="0083b17" id="0083b17">干连阿难。佛与弟子俱到瓦师舍一宿。尔</a><a name="0083b18" id="0083b18">时瓦师。布施草坐灯明石蜜浆三事。供养佛</a><a name="0083b19" id="0083b19">及比丘僧。便发愿言。我于当来老病死恼五</a><a name="0083b20" id="0083b20">恶之世作佛。如今佛名释迦文。我佛弟</a><a name="0083b21" id="0083b21">子名亦如今佛弟子名。以佛愿故得字</a><a name="0083b22" id="0083b22">阿难。复次阿难世世立愿。我在释迦文佛弟</a><a name="0083b23" id="0083b23">子多闻众中。愿最第一字阿难。复次阿难世</a><a name="0083b24" id="0083b24">世忍辱除嗔。以是因缘故。生便端正。父母</a><a name="0083b25" id="0083b25">以其端正见者皆欢喜故字阿难。(阿难者秦言欢喜)</a><a name="0083b26" id="0083b26">是为先世因缘字。云何父母作字。昔有日</a><a name="0083b27" id="0083b27">种王。名师子颊。其王有四子。第一名净</a><a name="0083b28" id="0083b28">饭。二名白饭。三名斛饭。四名甘露饭。有一</a><a name="0083b29" id="0083b29">女名甘露味。净饭王有二子佛难陀。白饭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250083a.htm'><img src='up.gif' border=0></a>
<a href='T250083c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>