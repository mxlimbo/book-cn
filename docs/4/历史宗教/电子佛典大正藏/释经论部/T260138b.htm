<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1522 十地经论 0138b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1522 十地经论</font> <font face='Arial'>(卷3)</font> <font face='Arial'>T26, p0138b</h2></font><hr>
<span class='old'>
</a><a name="0138a28" id="0138a28"><p><span class='byline'>　　　　后魏北印度三藏菩提流支译</span><br></a><a name="0138a29" id="0138a29"><p>论曰。已显说分。次说挍量胜分。云何挍量</span><a name="0138b01" id="0138b01">胜。菩萨住此地中。胜声闻辟支佛故。挍量</a><a name="0138b02" id="0138b02">胜有三种。一愿胜。二修行胜。三果利益胜。</a><a name="0138b03" id="0138b03">何者愿胜。所谓十大愿</a><a name="0138b04" id="0138b04"><p>经曰。菩萨如是安住菩萨欢喜地。发诸大</a><a name="0138b05" id="0138b05">愿起如是大方便。如是大行成就。所谓无</a><a name="0138b06" id="0138b06">余一切诸佛一切供养一切恭敬故。一切种</a><a name="0138b07" id="0138b07">具足上深信清净。广大如法界究竟如虚</a><a name="0138b08" id="0138b08">空。尽未来际尽一切劫数一切佛成道数。</a><a name="0138b09" id="0138b09">大供养恭敬无有休息</a><a name="0138b10" id="0138b10"><p>论曰。是初大愿无余者有三种。一者一切佛</a><a name="0138b11" id="0138b11">无余。二者一切供养无余。三者一切恭敬无</a><a name="0138b12" id="0138b12">余。一切佛者有三种佛。一应身佛。二报身佛。</a><a name="0138b13" id="0138b13">三法身佛。一切供养者有三种供养。一者利</a><a name="0138b14" id="0138b14">养供养。谓衣服卧具等。二者恭敬供养。谓</a><a name="0138b15" id="0138b15">香花幡盖等。三者行供养。谓修行信戒行等。</a><a name="0138b16" id="0138b16">一切恭敬者有三种恭敬。一给侍恭敬。二</a><a name="0138b17" id="0138b17">迎送恭敬。三修行恭敬。是故作愿供养恭敬。</a><a name="0138b18" id="0138b18">如经所谓无余一切诸佛一切供养一切恭</a><a name="0138b19" id="0138b19">敬故。一切种具足者。无量种种复有胜事</a><a name="0138b20" id="0138b20">等供养故。上深信清净者。增上敬重故。愿</a><a name="0138b21" id="0138b21">回向菩提决定信故。广大如法界者。一切</a><a name="0138b22" id="0138b22">余善根中胜故。究竟如虚空者。无常爱果</a><a name="0138b23" id="0138b23">无量因故。尽未来际者。此因得涅槃常果</a><a name="0138b24" id="0138b24">故。一切劫数一切佛成道数大供养恭敬无</a><a name="0138b25" id="0138b25">有休息故。此初愿中有六种大名为大愿。</a><a name="0138b26" id="0138b26">一者福田大。如经所谓无余一切诸佛一切</a><a name="0138b27" id="0138b27">供养一切恭敬故。二者供事大。如经一切种</a><a name="0138b28" id="0138b28">具足故。三者心大。如经上深信清净故。四</a><a name="0138b29" id="0138b29">者摄功德大。如经广大如法界故。五者因<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260138a.htm'><img src='up.gif' border=0></a>
<a href='T260138c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>