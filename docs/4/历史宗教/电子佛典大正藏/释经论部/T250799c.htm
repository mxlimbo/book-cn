<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0799c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷1)</font> <font face='Arial'>T25, p0799c</h2></font><hr>
<span class='old'>
</a><a name="0799b29" id="0799b29">愚人未得初地已上真无漏解断除痴。故</a><a name="0799b30" id="0799b30">言离明慧。以离此出世间明慧故。不能解此</span><a name="0799c01" id="0799c01">般若深法也。大智通达教我等者。上句虽明</a><a name="0799c02" id="0799c02">不解之人。犹未影能解之者。是以第三句明</a><a name="0799c03" id="0799c03">诸佛菩萨俱秉妙解能达斯理。此即并出佛</a><a name="0799c04" id="0799c04">僧二宝也。大智通达者。诸佛如来二障永尽。</a><a name="0799c05" id="0799c05">种智圆满。照穷此法门。理教斯尽。更无胜者。</a><a name="0799c06" id="0799c06">故言大智通达也。若据菩萨而论。亦渐除惑</a><a name="0799c07" id="0799c07">障。分有种智。片悟同佛。解此法门句义次第</a><a name="0799c08" id="0799c08">所以。亦得云大智通达也。第二意若此般若</a><a name="0799c09" id="0799c09">理教甚深难解者。论主何由得解作论解释。</a><a name="0799c10" id="0799c10">故答大智通达教我等也。教我等者。此明论</a><a name="0799c11" id="0799c11">主自云诸佛菩萨有大方便。于己所得无名</a><a name="0799c12" id="0799c12">相理。作名相说。训导于我并余论师及一切</a><a name="0799c13" id="0799c13">众生。故得解此般若深义。作论解释。功由大</a><a name="0799c14" id="0799c14">圣。非我自力能解。故言教我等也。归命无量</a><a name="0799c15" id="0799c15">功德身者。上虽辨所敬人法。未论致敬之意。</a><a name="0799c16" id="0799c16">是以第四显吏敬之。或此金刚般若甚深法</a><a name="0799c17" id="0799c17">门。乃是诸佛之母。能出生现果常住涅体</a><a name="0799c18" id="0799c18">偏无量功德。故所以归命。又诸佛菩萨各有</a><a name="0799c19" id="0799c19">十力四无所畏等无量大功德聚。能以前理</a><a name="0799c20" id="0799c20">教导。于我有莫大之恩。故亦言归命。此一句</a><a name="0799c21" id="0799c21">应遍在上第三句下皆言归命也。应当敬彼</a><a name="0799c22" id="0799c22">如是等者。此下两句重释第四句致敬之意。</a><a name="0799c23" id="0799c23">上虽云归命。犹未展敬仰之心。将欲更重以</a><a name="0799c24" id="0799c24">三业致敬故。以总举前所敬人法来。故应当</a><a name="0799c25" id="0799c25">敬我如是等也。头面礼足而顶戴者。上虽云</a><a name="0799c26" id="0799c26">致敬。未出致敬之所以。此句正辨恭敬之事</a><a name="0799c27" id="0799c27">也。头者一形之重。足者身之所轻。今以已</a><a name="0799c28" id="0799c28">所尊。礼彼佛僧之早。此乃方显处敬之至</a><a name="0799c29" id="0799c29">也。故言头面礼足而顶戴。亦应言意业尊重</a><a name="0799c30" id="0799c30">口业赞叹。但以偈使故略也此一句亦遍在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250799b.htm'><img src='up.gif' border=0></a>
<a href='T250800a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>