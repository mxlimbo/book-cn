<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1507 分别功德论 0040b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1507 分别功德论</font> <font face='Arial'>(卷3)</font> <font face='Arial'>T25, p0040b</h2></font><hr>
<span class='old'>
</a><a name="0040a28" id="0040a28">听。使七日乞食。王令宫内。修伽妒路来乞时。</a><a name="0040a29" id="0040a29">与极恶食余残秽臭者。即使着弊衣造诸房</span><a name="0040b01" id="0040b01">乞食。处处皆得恶食。以免死之情重。甘心食</a><a name="0040b02" id="0040b02">恶食。满七日已。王见其无悔恨。即听为道。汝</a><a name="0040b03" id="0040b03">常言。道人闲乐多情难信。汝所乞食故在我</a><a name="0040b04" id="0040b04">宫内。犹尚精细。道人乞食又甚于此。所食如</a><a name="0040b05" id="0040b05">是。岂可有情欲乎。即付善念为沙门。王遣</a><a name="0040b06" id="0040b06">使至石室城。于彼城中行诸禅观。或在冢间。</a><a name="0040b07" id="0040b07">或在树下。时在冢间观死尸。夜见有饿鬼打</a><a name="0040b08" id="0040b08">一死尸。问曰。何以打此死尸耶。曰坐此尸</a><a name="0040b09" id="0040b09">困我如是。是以打之耳。道人曰。何以不打</a><a name="0040b10" id="0040b10">汝心。打此死尸。当复何益也。须臾顷复有一</a><a name="0040b11" id="0040b11">天。以天文陀罗花散于死尸。道人复问曰。何</a><a name="0040b12" id="0040b12">以散此臭尸为。答曰。我由此尸得生天上。此</a><a name="0040b13" id="0040b13">尸即是我之善友。故来散华报往昔恩耳。道</a><a name="0040b14" id="0040b14">人曰。何以不散华于汝心中。乃散此臭尸花</a><a name="0040b15" id="0040b15">为。夫善恶之本。皆心所为。汝等乃复舍本取</a><a name="0040b16" id="0040b16">其末耶。时修伽妒路自念。我从死得活。由是</a><a name="0040b17" id="0040b17">因缘当得解脱。于是观身念死。思惟分别解</a><a name="0040b18" id="0040b18">了无常苦空非身。即得罗汉。以是言之。念死</a><a name="0040b19" id="0040b19">者亦至涅槃</a><a name="0040b20" id="0040b20"><p class='juan'>
分别功德论卷第三</p>
</a><a name="0040b21" id="0040b21"></a><a name="0040b22" id="0040b22"></a><a name="0040b23" id="0040b23"><p class='juan'>
分别功德论卷第四</p>
</a><a name="0040b24" id="0040b24"></a><a name="0040b25" id="0040b25"><p><span class='byline'>　　　　失译人名附后汉录</span><br></a><a name="0040b26" id="0040b26"><p>如来所以广为四部各各说第一者。乃为</a><a name="0040b27" id="0040b27">将来末世遗法之中。或有四姓外学梵志。及</a><a name="0040b28" id="0040b28">四部弟子。共相是非。自称为尊。余人为卑。</a><a name="0040b29" id="0040b29">如是之辈不可称计。故豫防于未然。故开自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250040a.htm'><img src='up.gif' border=0></a>
<a href='T250040c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>