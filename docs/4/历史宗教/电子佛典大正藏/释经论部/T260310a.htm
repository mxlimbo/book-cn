<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0310a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷4)</font> <font face='Arial'>T26, p0310a</h2></font><hr>
<span class='old'>
</a><a name="0309c28" id="0309c28">圆镜中生云何为喻。有质有镜和合为缘。如</a><a name="0309c29" id="0309c29">是相现故得为喻。谓诸有情颠倒执着影像。</span><a name="0310a01" id="0310a01">熏习成熟力故。镜面为缘自识变异似面影</a><a name="0310a02" id="0310a02">现。由是世间起增上慢。谓我镜中见其面影。</a><a name="0310a03" id="0310a03">以无别影镜中生故。经但说言众像影现。不</a><a name="0310a04" id="0310a04">言生起。如是应知。一切境相皆是自识变异</a><a name="0310a05" id="0310a05">显现非别实有。以识胜故。但言唯识。非无</a><a name="0310a06" id="0310a06">心法。亦不说言唯有一识。以诸有情各有八</a><a name="0310a07" id="0310a07">识及心法故。一切色等虽各有种。皆是自识</a><a name="0310a08" id="0310a08">变异熏习识上。功能差别为性故。变现时还</a><a name="0310a09" id="0310a09">不离识。就世俗说别有心法。非真实义。以就</a><a name="0310a10" id="0310a10">胜义诸法皆无定别性故。乃至真如虽非识</a><a name="0310a11" id="0310a11">变。亦不离识。识实性故。识上二空无我共</a><a name="0310a12" id="0310a12">相所显示故。此唯识言。但遮愚夫横计一切</a><a name="0310a13" id="0310a13">心心法外定性色等遍计所执。不遣不离诸</a><a name="0310a14" id="0310a14">心心法色等诸法。依他起性圆成实性。非无</a><a name="0310a15" id="0310a15">有故。由平等故。此二平等。是故说言平等</a><a name="0310a16" id="0310a16">平等。世间圆镜如来智镜俱无分别。皆能</a><a name="0310a17" id="0310a17">现影无有差别。由是因缘名圆镜智</a><a name="0310a18" id="0310a18"><p>经曰。如大圆镜有乐福人悬高胜处无所动</a><a name="0310a19" id="0310a19">摇。诸有去来无量众生。于此观察自身得</a><a name="0310a20" id="0310a20">失。为欲存得舍诸失故。如是如来悬圆镜智</a><a name="0310a21" id="0310a21">处净法界无间断故。无所动摇。欲令无量无</a><a name="0310a22" id="0310a22">数众生观于染净。为欲取净舍诸染故</a><a name="0310a23" id="0310a23"><p>论曰。高胜处者所谓高幢。或余胜处。净法界</a><a name="0310a24" id="0310a24">者。无垢真如。处谓安处。或依或缘无间断故。</a><a name="0310a25" id="0310a25">无动摇者。由此镜智依缘法界穷生死际。恒</a><a name="0310a26" id="0310a26">常随逐相续无断故。无动摇。此义意言。大</a><a name="0310a27" id="0310a27">圆镜智永离一切分别动摇。一得已后尽未</a><a name="0310a28" id="0310a28">来际。相续无断。其余三智虽无妄计。而有无</a><a name="0310a29" id="0310a29">执作意分别。证得已后或行不行。非不动摇。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260309c.htm'><img src='up.gif' border=0></a>
<a href='T260310b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>