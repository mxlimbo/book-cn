<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0491a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷61)</font> 随喜回向品第三十九 信持无三毒义第五十二 <font face='Arial'>T25, p0491a</h2></font><hr>
<span class='old'>
</a><a name="0490c28" id="0490c28">不减。是因缘故常不离诸佛。常生菩萨家。</a><a name="0490c29" id="0490c29">世世不离善根乃至无上道。是新发意菩</span><a name="0491a01" id="0491a01">萨。得如是因缘。与久发意无异。复次随喜</a><a name="0491a02" id="0491a02">回向。所谓新发意菩萨。于过去十方无量阿</a><a name="0491a03" id="0491a03">僧祇世界中诸佛断道者。断生死道入无</a><a name="0491a04" id="0491a04">余涅槃。诸戏论断故。言灭诸戏论。以空空</a><a name="0491a05" id="0491a05">等三昧。舍八圣道分故言道尽。五众能生</a><a name="0491a06" id="0491a06">苦恼故。是重担五众。有二种舍。一者有余</a><a name="0491a07" id="0491a07">涅槃中。舍五众因缘诸烦恼。二者入无余涅</a><a name="0491a08" id="0491a08">槃中。舍五众果。一切白衣舍名为聚落。出</a><a name="0491a09" id="0491a09">家人依白衣舍活。而白衣舍有五欲刺。为</a><a name="0491a10" id="0491a10">食故来入恶刺果林。以取果故为刺所刺。</a><a name="0491a11" id="0491a11">如人着木屐践刺。刺则摧折。如是诸佛</a><a name="0491a12" id="0491a12">以禅定智慧屐。摧五欲刺名灭断下五</a><a name="0491a13" id="0491a13">分结。有分结尽。名断上分五结。诸法实相</a><a name="0491a14" id="0491a14">金刚三昧相应智慧。断一切烦恼及习故。言</a><a name="0491a15" id="0491a15">正智得解脱。如是等皆名赞叹过去诸佛</a><a name="0491a16" id="0491a16">及弟子所作功德者。佛弟子有三种。菩萨辟</a><a name="0491a17" id="0491a17">支佛声闻。刹利大姓乃至净居天。是中种</a><a name="0491a18" id="0491a18">善根者。是四种福田。因是种福德处。是福</a><a name="0491a19" id="0491a19">德和合称量。随喜心最上无与等。回向无上</a><a name="0491a20" id="0491a20">道。是回向心作正非邪。所以者何。今弥勒</a><a name="0491a21" id="0491a21">问须菩提。若新发意菩萨。念诸佛等功德。</a><a name="0491a22" id="0491a22">回向无上道。云何不堕颠倒。须菩提答。若</a><a name="0491a23" id="0491a23">是菩萨以般若波罗蜜方便力故。于诸佛</a><a name="0491a24" id="0491a24">不生佛想及弟子想。诸善根中不生善</a><a name="0491a25" id="0491a25">根想。一切法从和合生。无有自性故。无</a><a name="0491a26" id="0491a26">有定法。名为佛。是故不生佛等想。是回</a><a name="0491a27" id="0491a27">向心亦不生心想。是故菩萨不堕颠倒。与</a><a name="0491a28" id="0491a28">上相违即堕颠倒。复次菩萨以是心念。诸佛</a><a name="0491a29" id="0491a29">等及诸善根。是心尽时即知尽。尽心不得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250490c.htm'><img src='up.gif' border=0></a>
<a href='T250491b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>