<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0030a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷2)</font> 净地品第四 <font face='Arial'>T26, p0030a</h2></font><hr>
<span class='old'>
</a><a name="0029c28" id="0029c28">大胜佛法中说。难陀故破戒。我说此事犹</a><a name="0029c29" id="0029c29">以为畏。但以经有此说。信佛语故心则信</span><a name="0030a01" id="0030a01">受。若受戒不破不欺诸佛。名为不污佛</a><a name="0030a02" id="0030a02">家。复次戒名三学。戒学心学慧学。破此学</a><a name="0030a03" id="0030a03">名污佛家。如法受戒而后毁破名为欺佛。</a><a name="0030a04" id="0030a04">如是二句各有义趣。欺佛者。空自发愿不</a><a name="0030a05" id="0030a05">如说行。欺诳众生是名欺佛。复次一切法</a><a name="0030a06" id="0030a06">中不如说行。名为欺佛。坚住萨婆若不</a><a name="0030a07" id="0030a07">动如大山者。是菩萨一切发愿求萨婆若</a><a name="0030a08" id="0030a08">种种因缘。乃至大地狱苦心不移动。如须弥</a><a name="0030a09" id="0030a09">山王吹不可动。常修转上法者。从初发心</a><a name="0030a10" id="0030a10">常求索胜法。入初地中更修上法。如是展</a><a name="0030a11" id="0030a11">转心无厌足。乐出世间法不乐世间者。</a><a name="0030a12" id="0030a12">世间法名随顺世间事增长生死。六趣三</a><a name="0030a13" id="0030a13">有五阴十二入十八界十二因缘诸烦恼有漏</a><a name="0030a14" id="0030a14">业等出世间法名随所用法能出三界。所</a><a name="0030a15" id="0030a15">谓五根五力七觉八道四念处四正勤四如意</a><a name="0030a16" id="0030a16">足空无相无作解脱门戒律仪多闻无贪恚痴</a><a name="0030a17" id="0030a17">善根厌离心不放逸等。是菩萨利根故。不</a><a name="0030a18" id="0030a18">乐世间虚妄法。但乐出世间真实法。即治</a><a name="0030a19" id="0030a19">欢喜地。难治而能治者。治名通达无碍。如</a><a name="0030a20" id="0030a20">人破竹初节为难余者皆易。初地难治治已</a><a name="0030a21" id="0030a21">余皆自易。何以故。菩萨在初地。势力未足</a><a name="0030a22" id="0030a22">善根未厚。修习善法未久故。眼等诸根犹</a><a name="0030a23" id="0030a23">随诸尘心未调伏。是故诸烦恼犹能为患。</a><a name="0030a24" id="0030a24">如人势力未足逆水则难。又此地中魔及魔</a><a name="0030a25" id="0030a25">民多为障碍故。以方便力勤行精进。是故</a><a name="0030a26" id="0030a26">此地名为难治。如是信力转增上为首。不</a><a name="0030a27" id="0030a27">乐世间法为后。修此二十七法。治菩萨初</a><a name="0030a28" id="0030a28">欢喜地。是故说菩萨应常修行此法。修行</a><a name="0030a29" id="0030a29">名一心不放逸。常行常观除诸过恶。故名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260029c.htm'><img src='up.gif' border=0></a>
<a href='T260030b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>