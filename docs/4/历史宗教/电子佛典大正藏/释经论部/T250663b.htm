<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0663b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷86)</font> 遍学品第七十四 信持无三毒义第五十二 <font face='Arial'>T25, p0663b</h2></font><hr>
<span class='old'>
</a><a name="0663a28" id="0663a28">未来世果报因缘。又知众生可化时节。及</a><a name="0663a29" id="0663a29">知处所。诸余可度因缘尽皆知之。是故所</span><a name="0663b01" id="0663b01">说不虚。如是道种慧及诸助道法。皆摄在</a><a name="0663b02" id="0663b02">般若中。是故菩萨当行道慧般若。须菩提</a><a name="0663b03" id="0663b03">白佛言。若助道法菩提是法。皆不合不散</a><a name="0663b04" id="0663b04">无色无形无对一相。所谓无相。是助道法皆</a><a name="0663b05" id="0663b05">空。云何能取阿耨多罗三藐三菩提。空无所</a><a name="0663b06" id="0663b06">有法。应无取无舍。譬如虚空无法故无</a><a name="0663b07" id="0663b07">取无舍。须菩提所说真实无著心故。佛可</a><a name="0663b08" id="0663b08">言如是如是。更说因缘。有众生不知如</a><a name="0663b09" id="0663b09">是诸法自相空故。为分别是助道法。能得</a><a name="0663b10" id="0663b10">阿耨多罗三藐三菩提。须菩提非但三十七</a><a name="0663b11" id="0663b11">品空不合不散。所有色等乃至一切种智。于</a><a name="0663b12" id="0663b12">圣法中亦自相空不合不散。不合不散者是</a><a name="0663b13" id="0663b13">毕竟空义。如此中说一相所谓无相。是法</a><a name="0663b14" id="0663b14">虽空以世谛故。为众生说欲令得入圣</a><a name="0663b15" id="0663b15">法。非第一义。是中菩萨皆应以知见学是</a><a name="0663b16" id="0663b16">法。初知名知后深入名见。知名未了见</a><a name="0663b17" id="0663b17">名已了。问曰。知见有何差别。答曰。有人</a><a name="0663b18" id="0663b18">言。有知非见有见非知。有亦知亦见。</a><a name="0663b19" id="0663b19">有非知非见。有知非见者。尽智无生智。</a><a name="0663b20" id="0663b20">除世间正见及五见。余慧皆名知。是慧非</a><a name="0663b21" id="0663b21">见。见非知者。五见世间正见。见谛道中八</a><a name="0663b22" id="0663b22">忍。是见非知。余无漏慧亦名知亦名见。</a><a name="0663b23" id="0663b23">离是见知余法非见非知。复次有人言。定</a><a name="0663b24" id="0663b24">心名为见。定未定通名为知。如转法轮经</a><a name="0663b25" id="0663b25">中说。苦谛知已应见。知已分别知是法应</a><a name="0663b26" id="0663b26">见是苦谛。是法应断是集谛。是法应证是</a><a name="0663b27" id="0663b27">灭谛。是法应修是道谛。或知烦恼断名</a><a name="0663b28" id="0663b28">为见。如九断知。须菩提闻般若异名字。</a><a name="0663b29" id="0663b29">所谓圣法故问。何等是圣法。佛答。圣法中诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250663a.htm'><img src='up.gif' border=0></a>
<a href='T250663c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>