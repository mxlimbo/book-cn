<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0563c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷72)</font> 大如品第五十四 信持无三毒义第五十二 <font face='Arial'>T25, p0563c</h2></font><hr>
<span class='old'>
</a><a name="0563b28" id="0563b28">二种。一者名字一切。二者实一切。如此中</a><a name="0563b29" id="0563b29">说名字一切。以多不信故言一切。如此</span><a name="0563c01" id="0563c01">中说微妙寂灭智者能知。知者必有信先</a><a name="0563c02" id="0563c02">信后知故。复次是般若波罗蜜惟佛能知</a><a name="0563c03" id="0563c03">众生闻所说而信者。此中不名为信。智慧</a><a name="0563c04" id="0563c04">知已名为信。问曰。若尔者何以言微妙智者</a><a name="0563c05" id="0563c05">能知。答曰。一切世间无能遍尽知。诸佛智</a><a name="0563c06" id="0563c06">者寂灭智者能知少分。如须陀洹于无上</a><a name="0563c07" id="0563c07">道得少分。所谓断三结。如是诸道展转增</a><a name="0563c08" id="0563c08">多。若世间都不信者云何有诸道。以是故</a><a name="0563c09" id="0563c09">言寂灭智者能知阿耨多罗三藐三菩提即</a><a name="0563c10" id="0563c10">是般若波罗蜜。但名字异。在菩萨心中为</a><a name="0563c11" id="0563c11">般若。在佛心中名阿耨多罗三藐三菩提。</a><a name="0563c12" id="0563c12">是中说色等法即是萨婆若萨婆若即是</a><a name="0563c13" id="0563c13">色等法。此中说色等法如萨婆若如无二无</a><a name="0563c14" id="0563c14">别。佛可诸天子意更说因缘。如名色等诸</a><a name="0563c15" id="0563c15">法真实相。譬如除宫殿及诸陋庐。如烧栴</a><a name="0563c16" id="0563c16">檀及杂木其处虚空无异色。及萨婆若等</a><a name="0563c17" id="0563c17">诸法求其实皆是如。以是义故佛初成道</a><a name="0563c18" id="0563c18">时心乐嘿然不乐说法知甚深法。凡夫</a><a name="0563c19" id="0563c19">人难悟故。复次是法无二故甚深。如虚空</a><a name="0563c20" id="0563c20">故甚深。如法性等甚深故甚深。尔时诸天子</a><a name="0563c21" id="0563c21">知是法无可取相。白佛言。是所说法一切</a><a name="0563c22" id="0563c22">世间所不能信。是法不为受色等法故</a><a name="0563c23" id="0563c23">说。佛可其言。若有菩萨为受色等故行菩</a><a name="0563c24" id="0563c24">萨道。不能修般若波罗蜜等诸功德。须菩</a><a name="0563c25" id="0563c25">提白佛言。世尊。是般若波罗蜜相。随顺一</a><a name="0563c26" id="0563c26">切法无所障碍。何以故。于般若波罗蜜亦</a><a name="0563c27" id="0563c27">不着。说不障碍因缘如虚空等故。譬如壁</a><a name="0563c28" id="0563c28">中先有空相小儿以橛钉之力少故不入大</a><a name="0563c29" id="0563c29">力者能入。行者亦如是。色等诸法中自有如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250563b.htm'><img src='up.gif' border=0></a>
<a href='T250564a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>