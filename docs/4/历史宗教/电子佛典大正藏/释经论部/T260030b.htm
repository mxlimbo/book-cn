<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0030b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷2)</font> 净地品第四 <font face='Arial'>T26, p0030b</h2></font><hr>
<span class='old'>
</a><a name="0030a28" id="0030a28">欢喜地。是故说菩萨应常修行此法。修行</a><a name="0030a29" id="0030a29">名一心不放逸。常行常观除诸过恶。故名</span><a name="0030b01" id="0030b01">为治。如人所行道路治令清净。是诸法不</a><a name="0030b02" id="0030b02">但修治初地。一切诸地皆以此法。问曰。汝</a><a name="0030b03" id="0030b03">已说得初地方便及净治法。菩萨云何安</a><a name="0030b04" id="0030b04">住而不退失。答曰。常行成就。如是信力转</a><a name="0030b05" id="0030b05">增上等法。名为安住初地。菩提名上道。萨</a><a name="0030b06" id="0030b06">埵名深心。深乐菩提故名为菩提萨埵。复</a><a name="0030b07" id="0030b07">次众生名萨埵。为众生修集菩提故名菩</a><a name="0030b08" id="0030b08">提萨埵。上法者。信等法能令人成佛道故</a><a name="0030b09" id="0030b09">名为上法</a><a name="0030b10" id="0030b10"><p><b>　　<A NAME="n19"></A>释愿品第五</b></a><a name="0030b11" id="0030b11"><p>已说入初地方便及净治法。菩萨因愿故得</a><a name="0030b12" id="0030b12">入诸地。又成就信力增上等功德故安住</a><a name="0030b13" id="0030b13">其地。今当分别此愿</a><a name="0030b14" id="0030b14"><p class='lg'>　　愿供养奉给　　　恭敬一切佛</a><br><a name="0030b15" id="0030b15">　　愿皆守护持　　　一切诸佛法　</p></a><a name="0030b16" id="0030b16"><p>此是诸菩萨初愿。从初发心乃至得阿耨多</a><a name="0030b17" id="0030b17">罗三藐三菩提。于其中间所有诸佛。尽当</a><a name="0030b18" id="0030b18">供养奉给恭敬。供养名花香璎珞幡盖灯明</a><a name="0030b19" id="0030b19">起塔庙等。奉给名衣服卧具所须之物。恭敬</a><a name="0030b20" id="0030b20">名尊重礼拜迎来送去合掌亲侍。复次以</a><a name="0030b21" id="0030b21">小乘法教化众生名为供养。以辟支佛法</a><a name="0030b22" id="0030b22">教化众生名为奉给。以大乘法教化众生</a><a name="0030b23" id="0030b23">名为恭敬。是第一愿。护持一切诸佛法者。</a><a name="0030b24" id="0030b24">菩萨作是念。一切过去未来现在十方三世</a><a name="0030b25" id="0030b25">诸佛法我应守护。问曰。过去诸佛已灭法亦</a><a name="0030b26" id="0030b26">随灭。未来诸佛未出法亦未有。尚无初转</a><a name="0030b27" id="0030b27">法轮。何况余法。云何当得守护。正可守护</a><a name="0030b28" id="0030b28">现在诸佛法。以诸佛现在故。答曰。过去未</a><a name="0030b29" id="0030b29">来现在诸佛法。皆是一体一相。是故若守护<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260030a.htm'><img src='up.gif' border=0></a>
<a href='T260030c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>