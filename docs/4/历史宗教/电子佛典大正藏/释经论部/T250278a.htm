<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0278a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷30)</font> 初序品中 善根供养义第四十六 <font face='Arial'>T25, p0278a</h2></font><hr>
<span class='old'>
</a><a name="0277c28" id="0277c28">琦妙开四大门。恣所求者昼夜六时鸣鼓</a><a name="0277c29" id="0277c29">又放光明。十方无量众生。有闻鼓声光明</span><a name="0278a01" id="0278a01">触身者无不悉来。欲得种种饮食者。长</a><a name="0278a02" id="0278a02">者见其大集。即时默然仰视虚空。于时空</a><a name="0278a03" id="0278a03">中雨种种百味之食随意皆得。若众生不</a><a name="0278a04" id="0278a04">自取者。左右给使分布与之。足满乃止。须</a><a name="0278a05" id="0278a05">饮食衣被卧具宝物等。皆亦如是。恣众生</a><a name="0278a06" id="0278a06">所欲已然后说法。令离四食皆住阿鞞</a><a name="0278a07" id="0278a07">跋致地。如是等菩萨神通力故。能满众生</a><a name="0278a08" id="0278a08">愿。问曰。佛在时众生尚有饥饿。天不降</a><a name="0278a09" id="0278a09">雨众生困弊。佛犹不能满一切众生之愿。</a><a name="0278a10" id="0278a10">云何菩萨能满其愿。答曰。菩萨住于十地。</a><a name="0278a11" id="0278a11">入首楞严三昧。于三千大千世界。或时现</a><a name="0278a12" id="0278a12">初发意行六波罗蜜。或现阿鞞跋致。或现</a><a name="0278a13" id="0278a13">一生补处。于兜率天上为诸天说法。或</a><a name="0278a14" id="0278a14">从兜率天上来下。生净饭王宫。或现出</a><a name="0278a15" id="0278a15">家成佛。或现大众中转法轮度无量众</a><a name="0278a16" id="0278a16">生。或现入涅槃起七宝塔。遍诸国土令</a><a name="0278a17" id="0278a17">众生供养舍利。或时法都灭尽。菩萨利益</a><a name="0278a18" id="0278a18">如是。何况于佛。而佛身有二种。一者真身</a><a name="0278a19" id="0278a19">二者化身。众生见佛真身。无愿不满。佛</a><a name="0278a20" id="0278a20">真身者。遍于虚空光明遍昭十方。说法</a><a name="0278a21" id="0278a21">音声亦遍十方无量恒河沙等世界。满中</a><a name="0278a22" id="0278a22">大众皆共听法说法不息。一时之顷各随</a><a name="0278a23" id="0278a23">所闻而得解悟。如劫尽已。众生行业因缘</a><a name="0278a24" id="0278a24">故。大雨澍下间无断绝。三大所不能制。</a><a name="0278a25" id="0278a25">惟有劫尽十方风起。更互相对能持此水。</a><a name="0278a26" id="0278a26">如是法性身佛有所说法。除十住菩萨。三</a><a name="0278a27" id="0278a27">乘之人皆不能持。惟有十住菩萨不可思</a><a name="0278a28" id="0278a28">议方便智力悉能听受。众生其有见法身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250277c.htm'><img src='up.gif' border=0></a>
<a href='T250278b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>