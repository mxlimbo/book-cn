<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0403c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷48)</font> 四念处品第十九 信持无三毒义第五十二 <font face='Arial'>T25, p0403c</h2></font><hr>
<span class='old'>
</a><a name="0403b28" id="0403b28">法。如是须菩提。菩萨摩诃萨观内身。乃至除</a><a name="0403b29" id="0403b29">世间贪忧。复次须菩提。菩萨摩诃萨见是弃</span><a name="0403c01" id="0403c01">死人骨在地岁久风吹日曝色白如贝自念我</a><a name="0403c02" id="0403c02">身如是相如是法。未脱此法。如是须菩提。菩</a><a name="0403c03" id="0403c03">萨摩诃萨观内身。乃至除世间贪忧。以不可</a><a name="0403c04" id="0403c04">得故<p>【论】问曰。四念处中有种种观。何以</a><a name="0403c05" id="0403c05">但说十二种观。所谓若内若外若内外。复次</a><a name="0403c06" id="0403c06">何等是内何等是外。内外观已何以复别说</a><a name="0403c07" id="0403c07">内外。复次四念处中一念处是内。内法中摄。</a><a name="0403c08" id="0403c08">所谓心。二念处是外。外法中摄。所谓受与</a><a name="0403c09" id="0403c09">法。一念处是内外。内外法中摄。所谓身。何</a><a name="0403c10" id="0403c10">以说四法。都是内都是外都是内外。何以</a><a name="0403c11" id="0403c11">不但言观身而言循身观。云何观身而不</a><a name="0403c12" id="0403c12">生身觉。何以言勤精进一心。三十七品皆</a><a name="0403c13" id="0403c13">应言一心。何以但此中言一心。此中若修</a><a name="0403c14" id="0403c14">行四念处时。一切五盖应除。何以独言除</a><a name="0403c15" id="0403c15">贪。世间喜亦能妨道。何以但言除忧。观身</a><a name="0403c16" id="0403c16">法种种门。无常苦空无我等。今何以但言不</a><a name="0403c17" id="0403c17">净。若但观不净。何以复念身四威仪等。此</a><a name="0403c18" id="0403c18">事易知何足问。答曰。是十二种观行者从</a><a name="0403c19" id="0403c19">此得定心。先来三种邪行。若内若外若内</a><a name="0403c20" id="0403c20">外。破三种邪行。是故有三种正行。有人着</a><a name="0403c21" id="0403c21">内情多着外情少。如人为身故能舍妻子</a><a name="0403c22" id="0403c22">亲属宝物。有人着外情多着内情少。如人</a><a name="0403c23" id="0403c23">贪财丧身为欲没命。有人着内外情多。</a><a name="0403c24" id="0403c24">是故说三种正行。复次自身名内身。他身</a><a name="0403c25" id="0403c25">名外身。九受入名为内身。九不受入名为</a><a name="0403c26" id="0403c26">外身。眼等五情名为内身。色等五尘名为外</a><a name="0403c27" id="0403c27">身。如是等分别内外。行者先以不净无常</a><a name="0403c28" id="0403c28">苦空无我等智慧观内身。不得是身好相。</a><a name="0403c29" id="0403c29">若净相若常相若乐若我若实内既不得。复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250403b.htm'><img src='up.gif' border=0></a>
<a href='T250404a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>