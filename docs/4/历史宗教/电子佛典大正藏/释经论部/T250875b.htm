<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1513 能断金刚般若波罗蜜多经论释 0875b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1513 能断金刚般若波罗蜜多经论释</font> <font face='Arial'>(卷1)</font> <font face='Arial'>T25, p0875b</h2></font><hr>
<span class='old'>
</a><br><a name="0875a28" id="0875a28">　　利益意乐处　　　此乘功德满　</p></a><a name="0875a29" id="0875a29"><p>此明何义。若菩萨作此四种利益意乐。始是</span><a name="0875b01" id="0875b01">发心住。于大乘具此意乐。方可名为功德圆</a><a name="0875b02" id="0875b02">满。云何为四。利益意乐。一广大。二最胜。三</a><a name="0875b03" id="0875b03">至极。四无颠倒。经云诸有发趣菩萨乘者。当</a><a name="0875b04" id="0875b04">生如是心。广说乃至如是一切。此明广大利</a><a name="0875b05" id="0875b05">益意乐。我皆令入无余涅槃而灭度之者。此</a><a name="0875b06" id="0875b06">明最胜利益意乐。虽度如是无量众生。乃至</a><a name="0875b07" id="0875b07">不名菩萨。此明至极利益意乐。此何意耶。欲</a><a name="0875b08" id="0875b08">明所有一切众生悉皆摄同菩萨。己身由斯</a><a name="0875b09" id="0875b09">但是寂灭。己身无别有情也。若作别有众生。</a><a name="0875b10" id="0875b10">不为己想者。此即不名菩萨。若摄为己体。即</a><a name="0875b11" id="0875b11">是至极不舍。是故名为至极意乐。若菩萨有</a><a name="0875b12" id="0875b12">我想众生想寿者想。更求趣想者。则不名菩</a><a name="0875b13" id="0875b13">萨。此明无颠倒利益意乐。此即由依有身见</a><a name="0875b14" id="0875b14">故我等想生。为令正断是不颠倒。次下当显</a><a name="0875b15" id="0875b15">诸有发趣菩萨乘者。应如是修行。经云。菩萨</a><a name="0875b16" id="0875b16">不住于事应行布施。如是广说。此中何意。以</a><a name="0875b17" id="0875b17">一施声而总收尽六到彼岸耶。答曰</a><a name="0875b18" id="0875b18"><p class='lg'>　　六度皆名施　　　由财无畏法</a><br><a name="0875b19" id="0875b19">　　此中一二三　　　名修行不住　</p></a><a name="0875b20" id="0875b20"><p>为明此六咸有施相。此之施性由财无畏法。</a><a name="0875b21" id="0875b21">财施由一谓是初施无畏。由二谓是戒忍。于无</a><a name="0875b22" id="0875b22">怨仇(戒也)及怨仇处(忍也)不为怖惧故。法施由三谓</a><a name="0875b23" id="0875b23">是勤等。由其亡倦(勤也)了彼情已(定也)宣如实法</a><a name="0875b24" id="0875b24">(慧也)此是大菩萨修行之处。即是以一施声。收</a><a name="0875b25" id="0875b25">尽六度。经云菩萨不住于事应行布施如是</a><a name="0875b26" id="0875b26">等者。此中何谓不住性耶。颂曰</a><a name="0875b27" id="0875b27"><p class='lg'>　　为自身报恩　　　果报皆不着　</p></a><a name="0875b28" id="0875b28"><p>言不住于事者。此显不着自身。不住随处。应</a><a name="0875b29" id="0875b29">行布施者。此显不着报恩于利养恭敬等。求<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250875a.htm'><img src='up.gif' border=0></a>
<a href='T250875c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>