<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1510b 金刚般若波罗蜜经论 0768b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1510b 金刚般若波罗蜜经论</font> <font face='Arial'>(卷1)</font> <font face='Arial'>T25, p0768b</h2></font><hr>
<span class='old'>
</a><a name="0768a28" id="0768a28">心故。已得净心者。令欢喜故。经言。应云何</a><a name="0768a29" id="0768a29">住者。谓欲愿故。应修行者。谓相应三摩钵</span><a name="0768b01" id="0768b01">帝故。应降伏心者。谓折伏散乱故。于中欲</a><a name="0768b02" id="0768b02">者正求也。愿者为所求故作心思念也。相</a><a name="0768b03" id="0768b03">应三摩钵帝者。无分别三摩提也。折伏散</a><a name="0768b04" id="0768b04">乱者。若彼三摩钵帝心散制令还住也。第</a><a name="0768b05" id="0768b05">一者显示摄道。第二者显示成就道。第三</a><a name="0768b06" id="0768b06">者显示不失道。何故唯问发行菩萨乘。为</a><a name="0768b07" id="0768b07">三种菩提差别故。以善问故。于上座须菩</a><a name="0768b08" id="0768b08">提所应称善哉</a><a name="0768b09" id="0768b09"><p>经曰。佛告须菩提。诸菩萨生如是心。所有</a><a name="0768b10" id="0768b10">一切众生众生所摄。若卵生若胎生若湿</a><a name="0768b11" id="0768b11">生若化生若有色若无色若有想若无想若</a><a name="0768b12" id="0768b12">非有想非无想。所有众生界众生所摄。我</a><a name="0768b13" id="0768b13">皆令入无余涅槃而灭度之。如是灭度无</a><a name="0768b14" id="0768b14">量无边众生。实无众生得灭度者。何以故。</a><a name="0768b15" id="0768b15">须菩提若菩萨有众生相即非菩萨。何以</a><a name="0768b16" id="0768b16">故。非须菩提若菩萨起众生相人相寿者</a><a name="0768b17" id="0768b17">相。则不名菩萨</a><a name="0768b18" id="0768b18"><p>论曰。自下第三行所住处。讫尽经末有十</a><a name="0768b19" id="0768b19">八门具如前说。此中第一初明发心。经言。</a><a name="0768b20" id="0768b20">所有众生众生所摄者。总相说也。卵生等</a><a name="0768b21" id="0768b21">者差别说也。又受生依止境界所摄差别</a><a name="0768b22" id="0768b22">应知卵生乃至化生者。受生别也。若有色</a><a name="0768b23" id="0768b23">若无色者。依止别也。若有想若无想若非</a><a name="0768b24" id="0768b24">有想非无想者。境界所摄别故。所有众生</a><a name="0768b25" id="0768b25">界众生所摄者。谓上种种想住众生界。佛</a><a name="0768b26" id="0768b26">施设说也。我皆令入无余涅槃者。何故愿</a><a name="0768b27" id="0768b27">此不可得义。生所摄故无过。以皆是生故。</a><a name="0768b28" id="0768b28">如所说卵生等生并入愿数故。彼卵生湿</a><a name="0768b29" id="0768b29">生无想及非有想非无想等则不能。云何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250768a.htm'><img src='up.gif' border=0></a>
<a href='T250768c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>