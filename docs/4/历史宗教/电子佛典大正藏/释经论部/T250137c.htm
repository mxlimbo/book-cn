<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0137c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷11)</font> 初序品中 舍利弗因缘第十六 <font face='Arial'>T25, p0137c</h2></font><hr>
<span class='old'>
</a><a name="0137b28" id="0137b28">负处。王大欢喜。大智明人远入我国。复欲</a><a name="0137b29" id="0137b29">为之封一聚落。诸臣议言。一聪明人来便</span><a name="0137c01" id="0137c01">封一邑。功臣不赏但宠语论。恐非安国全</a><a name="0137c02" id="0137c02">家之道。今摩陀罗论议不如。应夺其封</a><a name="0137c03" id="0137c03">以与胜者。若更有胜人复以与之。王用其</a><a name="0137c04" id="0137c04">言即夺与后人。是时摩陀罗语提舍言。汝</a><a name="0137c05" id="0137c05">是聪明人。我以女妻汝。男儿相累今欲远</a><a name="0137c06" id="0137c06">出他国以求本志。提舍纳其女为妇。其</a><a name="0137c07" id="0137c07">妇怀妊梦见一人。身被甲胄手执金刚。</a><a name="0137c08" id="0137c08">摧破诸山而在大山边立。觉已白其夫言。</a><a name="0137c09" id="0137c09">我梦如是。提舍言。汝当生男。摧伏一切诸</a><a name="0137c10" id="0137c10">论议师。唯不胜一人当与作弟子。舍利</a><a name="0137c11" id="0137c11">怀妊。以其子故。母亦聪明大能论议。其弟</a><a name="0137c12" id="0137c12">拘郗罗与姊谈论每屈不如。知所怀子</a><a name="0137c13" id="0137c13">必大智慧。未生如是何况出生。即舍家学</a><a name="0137c14" id="0137c14">问至南天竺不剪指爪。读十八种经书</a><a name="0137c15" id="0137c15">皆令通利。是故时人号为长爪梵志。姊子</a><a name="0137c16" id="0137c16">既生七日之后。裹以白叠以示其父。其父</a><a name="0137c17" id="0137c17">思惟我名提舍。逐我名字字为忧波提舍。</a><a name="0137c18" id="0137c18">(忧波秦言逐提舍星名)是为父母作字。众人以其舍利</a><a name="0137c19" id="0137c19">所生。皆共名之为舍利弗。(弗秦言子)复次舍利</a><a name="0137c20" id="0137c20">弗世世本愿。于释迦文尼佛所作智慧第一</a><a name="0137c21" id="0137c21">弟子。字舍利弗。是为本愿因缘名字。以是</a><a name="0137c22" id="0137c22">故名舍利弗。问曰。若尔者何以不言忧波</a><a name="0137c23" id="0137c23">提舍。而但言舍利弗。答曰。时人贵重其母。</a><a name="0137c24" id="0137c24">于众女人中聪明第一。以是因缘故称舍</a><a name="0137c25" id="0137c25">利弗</a><a name="0137c26" id="0137c26"><p>【经】菩萨摩诃萨欲以一切种知一切法。当</a><a name="0137c27" id="0137c27">习行般若波罗蜜<p>【论】菩萨摩诃萨义。如先</a><a name="0137c28" id="0137c28">赞菩萨品中说。问曰。云何名一切种。云何名</a><a name="0137c29" id="0137c29">一切法。答曰。智慧门名为种。有人以一智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250137b.htm'><img src='up.gif' border=0></a>
<a href='T250138a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>