<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0142a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷11)</font> 初序品中 檀相义第十九 <font face='Arial'>T25, p0142a</h2></font><hr>
<span class='old'>
</a><a name="0141c28" id="0141c28">何等福田。答言施与众僧。妇便缚其夫送</a><a name="0141c29" id="0141c29">官治罪断事。大官问。以何事故。妇言我夫</span><a name="0142a01" id="0142a01">狂痴。十二年客作得三十两金。不怜愍妇</a><a name="0142a02" id="0142a02">儿尽以与他人。依如官制辄缚送来。大官</a><a name="0142a03" id="0142a03">问其夫。汝何以不供给妇儿。乃以与他。答</a><a name="0142a04" id="0142a04">言。我先世不行功德。今世贫穷受诸辛苦。</a><a name="0142a05" id="0142a05">今世遭遇福田。若不种福后世复贫。贫贫</a><a name="0142a06" id="0142a06">相续无得脱时。我今欲顿舍贫穷。以是故</a><a name="0142a07" id="0142a07">尽以金施众僧。大官是优婆塞信佛清净。</a><a name="0142a08" id="0142a08">闻是语已赞言。是为甚难。勤苦得此少物</a><a name="0142a09" id="0142a09">尽以施僧。汝是善人。即脱身璎珞及所乘</a><a name="0142a10" id="0142a10">马并一聚落以施贫人。而语之言。汝始施众</a><a name="0142a11" id="0142a11">僧。众僧未食是为谷子未种。牙已得生。</a><a name="0142a12" id="0142a12">大果方在后身以是故言。难得之物尽用</a><a name="0142a13" id="0142a13">布施其福最多。复次有世间檀。有出世间</a><a name="0142a14" id="0142a14">檀。有圣人所称誉檀。有圣人所不称誉</a><a name="0142a15" id="0142a15">檀。有佛菩萨檀。有声闻檀。何等世间檀。凡</a><a name="0142a16" id="0142a16">夫人布施。亦圣人作有漏心布施。是名世</a><a name="0142a17" id="0142a17">间檀。复次有人言。凡夫人布施。是为世间</a><a name="0142a18" id="0142a18">檀。圣人虽有漏心布施。以结使断故。名出</a><a name="0142a19" id="0142a19">世间檀。何以故。是圣人得无作三昧故。复</a><a name="0142a20" id="0142a20">次世间檀者不净。出世间檀者清净。二种结</a><a name="0142a21" id="0142a21">使。一种属爱一种属见。为二种结使所使。</a><a name="0142a22" id="0142a22">是为世间檀。无此二种结使。是为出世间</a><a name="0142a23" id="0142a23">檀。若三碍系心是为世间檀。何以故。因缘</a><a name="0142a24" id="0142a24">诸法实无吾我。而言我与彼取。是故名世</a><a name="0142a25" id="0142a25">间檀。复次我无定处。我以为我彼以为非。</a><a name="0142a26" id="0142a26">彼以为我我以为非。以是不定故无实我</a><a name="0142a27" id="0142a27">也。所施财者从因缘和合有。无有一法独</a><a name="0142a28" id="0142a28">可得者。如绢如布。众缘合故成。除丝除缕</a><a name="0142a29" id="0142a29">则无绢布。诸法亦如是。一相无相相常自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250141c.htm'><img src='up.gif' border=0></a>
<a href='T250142b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>