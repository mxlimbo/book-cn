<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0154a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷13)</font> 初序品中 尸罗波罗蜜义第二十一 <font face='Arial'>T25, p0154a</h2></font><hr>
<span class='old'>
</a><br><a name="0153c28" id="0153c28">　　于恶道中　　　戒为桥梁　　　死海水中</a><br><a name="0153c29" id="0153c29">　　戒为大船　</p></span><a name="0154a01" id="0154a01"><p>复次持戒之人。常得今世人所敬养心乐不</a><a name="0154a02" id="0154a02">悔。衣食无乏。死得生天后得佛道。持</a><a name="0154a03" id="0154a03">戒之人无事不得。破戒之人一切皆失。譬</a><a name="0154a04" id="0154a04">如有人常供养天。其人贫穷一心供养满</a><a name="0154a05" id="0154a05">十二岁求索富贵。天愍此人自现其身而</a><a name="0154a06" id="0154a06">问之曰。汝求何等。答言。我求富贵。欲令</a><a name="0154a07" id="0154a07">心之所愿一切皆得。天与一器名曰德瓶。</a><a name="0154a08" id="0154a08">而语之言。所须之物从此瓶出。其人得已</a><a name="0154a09" id="0154a09">应意所欲无所不得。得如意已具作好</a><a name="0154a10" id="0154a10">舍象马车乘。七宝具足。供给宾客事事</a><a name="0154a11" id="0154a11">无乏。客问之言。汝先贫穷。今日所由得</a><a name="0154a12" id="0154a12">如此富。答言。我得天瓶。瓶能出此种种</a><a name="0154a13" id="0154a13">众物故富如是。客言。出瓶见示并所出物。</a><a name="0154a14" id="0154a14">即为出瓶。瓶中引出种种众物。其人憍泆</a><a name="0154a15" id="0154a15">立瓶上舞。瓶即破坏。一切众物亦一时灭。</a><a name="0154a16" id="0154a16">持戒之人亦复如是。种种妙乐无愿不得。</a><a name="0154a17" id="0154a17">若人破戒憍泆自恣亦如彼人破瓶失物。</a><a name="0154a18" id="0154a18">复次持戒之人名称之香。今世后世周满天</a><a name="0154a19" id="0154a19">上及在人中。复次持戒之人。人所乐施不</a><a name="0154a20" id="0154a20">惜财物。不修世利而无所乏得生天上。</a><a name="0154a21" id="0154a21">十方佛前入三乘道而得解脱。唯种种邪</a><a name="0154a22" id="0154a22">见。持戒后无所得。复次若人虽不出家。但</a><a name="0154a23" id="0154a23">能修行戒法。亦得生天。若人持戒清净行</a><a name="0154a24" id="0154a24">禅智慧。欲求度脱老病死苦此愿必得。持</a><a name="0154a25" id="0154a25">戒之人虽无兵仗众恶不加。持戒之财</a><a name="0154a26" id="0154a26">无能夺者。持戒亲亲虽死不离。持戒庄严</a><a name="0154a27" id="0154a27">胜于七宝。以是之故。当护于戒如护身</a><a name="0154a28" id="0154a28">命如爱宝物。破戒之人受苦万端。如向贫</a><a name="0154a29" id="0154a29">人破瓶失物。以是之故应持净戒。复次<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250153c.htm'><img src='up.gif' border=0></a>
<a href='T250154b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>