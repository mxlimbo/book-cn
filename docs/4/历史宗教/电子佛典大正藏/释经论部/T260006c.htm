<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1519 妙法莲华经忧波提舍 0006c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1519 妙法莲华经忧波提舍</font> <font face='Arial'>(卷2)</font> 方便品第二 <font face='Arial'>T26, p0006c</h2></font><hr>
<span class='old'>
</a><a name="0006b28" id="0006b28">说声闻解脱与我解脱不异不别是故生</a><a name="0006b29" id="0006b29">疑。谓生疑者生因中疑。此事云何此事云</span><a name="0006c01" id="0006c01">何。此以如来数数为说甚深境界。前说甚深</a><a name="0006c02" id="0006c02">后说甚深不同声闻。以如是故生疑。如经</a><a name="0006c03" id="0006c03">尔时舍利弗知四众心疑次第乃至而说偈</a><a name="0006c04" id="0006c04">言</a><a name="0006c05" id="0006c05"><p>自此以下次依示现四种事说。一者决定</a><a name="0006c06" id="0006c06">心。二者因授记。三者取授记。四者与授记应</a><a name="0006c07" id="0006c07">当善知。云何决定心。已生惊怖者令断惊</a><a name="0006c08" id="0006c08">怖。以为利益二种人故。是故如来有决定</a><a name="0006c09" id="0006c09">心。此惊怖者五种应知</a><a name="0006c10" id="0006c10"><p>一者损惊怖。谓小乘众生如所闻声取以为</a><a name="0006c11" id="0006c11">实。谤无大乘起如是心。如来说言阿罗</a><a name="0006c12" id="0006c12">汉果究竟涅槃。我毕竟取如是涅槃。是故罗</a><a name="0006c13" id="0006c13">汉不入涅槃如是惊怖</a><a name="0006c14" id="0006c14"><p>二者多事惊怖。谓大乘众生闻菩萨道劫数</a><a name="0006c15" id="0006c15">长远种种苦行起如是心。佛道长远。我于</a><a name="0006c16" id="0006c16">无量无边劫中行菩萨行久受勤苦。如是</a><a name="0006c17" id="0006c17">念故生惊怖心。以是故起取异乘心如是</a><a name="0006c18" id="0006c18">惊怖</a><a name="0006c19" id="0006c19"><p>三者颠倒惊怖。谓心分别有我我所种种身。</a><a name="0006c20" id="0006c20">见诸不善法如是惊怖</a><a name="0006c21" id="0006c21"><p>四者心悔惊怖。谓大德舍利弗等起如是心</a><a name="0006c22" id="0006c22">言。我不应修证如是小乘之法。如是悔已</a><a name="0006c23" id="0006c23">心即自止。即此心悔名为惊怖。此义应知</a><a name="0006c24" id="0006c24"><p>五者诳惊怖。谓增上慢声闻之人起如是心。</a><a name="0006c25" id="0006c25">云何如来诳于我等如是惊怖</a><a name="0006c26" id="0006c26"><p>因授记者。如经止止舍利弗不须复说。若</a><a name="0006c27" id="0006c27">说是事一切世间诸天人等皆生惊怖故。</a><a name="0006c28" id="0006c28">此因授记皆生惊怖者有三种义。一者欲</a><a name="0006c29" id="0006c29">令彼诸大众推求甚深妙境界故。二者欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260006b.htm'><img src='up.gif' border=0></a>
<a href='T260007a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>