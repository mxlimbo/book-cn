<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0072b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷2)</font> 初序品中 婆伽婆释论第四 <font face='Arial'>T25, p0072b</h2></font><hr>
<span class='old'>
</a><a name="0072a28" id="0072a28">边非无边。非去非不去。如是相亦不着。</a><a name="0072a29" id="0072a29">清净常不坏相如虚空。是名知世间。复名</span><a name="0072b01" id="0072b01">阿耨多罗。秦言无上。云何无上。涅槃法无</a><a name="0072b02" id="0072b02">上。佛自知是涅槃不从他闻。亦将导众生</a><a name="0072b03" id="0072b03">令至涅槃。如诸法中涅槃无上。众生中佛</a><a name="0072b04" id="0072b04">亦无上。复次持戒禅定智慧。教化众生。一切</a><a name="0072b05" id="0072b05">无有与等者。何况能过。故言无上。复次阿</a><a name="0072b06" id="0072b06">名无。耨多罗名答。一切外道法可答可破。</a><a name="0072b07" id="0072b07">非实非清净故。佛法不可答不可破。出</a><a name="0072b08" id="0072b08">一切语言道。亦实清净故。以是故名无答。</a><a name="0072b09" id="0072b09">复名富楼沙昙藐婆罗提。富楼沙。秦言丈</a><a name="0072b10" id="0072b10">夫。昙藐言可化。婆罗提言调御师。是名可</a><a name="0072b11" id="0072b11">化丈夫调御师。佛以大慈大悲大智故。有</a><a name="0072b12" id="0072b12">时软美语。有时苦切语。有时杂语。以此调</a><a name="0072b13" id="0072b13">御令不失道。如偈说</a><a name="0072b14" id="0072b14"><p class='lg'>　　佛法为车弟子马　　　实法宝主佛调御</a><br><a name="0072b15" id="0072b15">　　若马出道失正辙　　　如是当治令调伏</a><br><a name="0072b16" id="0072b16">　　若小不调轻法治　　　好善成立为上道</a><br><a name="0072b17" id="0072b17">　　若不可治便弃舍　　　以是调御为无上　</p></a><a name="0072b18" id="0072b18"><p>复次调御师有五种。初父母兄姊亲里中</a><a name="0072b19" id="0072b19">官法下师法。今世三种法治。后世阎罗王治。</a><a name="0072b20" id="0072b20">佛以今世乐后世乐及涅槃乐利益故。名</a><a name="0072b21" id="0072b21">师上。四种法治人不久毕坏。不能常实</a><a name="0072b22" id="0072b22">成就。佛成人以三种道。常随道不失。如</a><a name="0072b23" id="0072b23">火自相不舍乃至灭。佛令人得善法亦如</a><a name="0072b24" id="0072b24">是。至死不舍。以是故。佛名可化丈夫调御</a><a name="0072b25" id="0072b25">师。问曰。女人佛亦化令得道。何以独言丈</a><a name="0072b26" id="0072b26">夫。答曰。男尊女卑故。女从男故。男为事业</a><a name="0072b27" id="0072b27">主故。复次女人有五碍。不得作转轮王释</a><a name="0072b28" id="0072b28">天王魔天王梵天王。佛以是故不说。复次</a><a name="0072b29" id="0072b29">若言佛为女人调御师。为不尊重。若说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250072a.htm'><img src='up.gif' border=0></a>
<a href='T250072c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>