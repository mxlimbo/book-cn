<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0338a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷38)</font> 往生品第四之上 信持无三毒义第五十二 <font face='Arial'>T25, p0338a</h2></font><hr>
<span class='old'>
</a><a name="0337c28" id="0337c28">眼见法尚不应有。何况死后余处生。不可</a><a name="0337c29" id="0337c29">见而有。如是等种种邪疑颠倒心为断。是故</span><a name="0338a01" id="0338a01">佛种种因缘广说有死有生。问曰。无有死</a><a name="0338a02" id="0338a02">生因缘。何以故。人死归灭。灭有三种。一者</a><a name="0338a03" id="0338a03">火烧为灰。二者虫食为粪。三者终归于土。</a><a name="0338a04" id="0338a04">今但见其灭。不见更有出者受于后身。</a><a name="0338a05" id="0338a05">以不见故则知为无。答曰。若汝谓身灭便</a><a name="0338a06" id="0338a06">无者。云何有众生先世所习忧喜怖畏等。</a><a name="0338a07" id="0338a07">如小儿生时或啼或笑。先习忧喜故。今无</a><a name="0338a08" id="0338a08">人教而忧喜续生。又如犊子生知趣乳。猪</a><a name="0338a09" id="0338a09">羊之属其生未几。便知有牝牡之合。子同</a><a name="0338a10" id="0338a10">父母好丑贫富聪明闇钝各各不同。若无先</a><a name="0338a11" id="0338a11">世因缘者不应有异。如是等种种因缘知</a><a name="0338a12" id="0338a12">有后世。又汝先言不见别有去者。人身中</a><a name="0338a13" id="0338a13">非独眼根能见。身中六情各有所知。有法</a><a name="0338a14" id="0338a14">可闻可嗅可味可触可知者。可闻法尚不</a><a name="0338a15" id="0338a15">可见。何况可知者。有生有死法亦可见亦</a><a name="0338a16" id="0338a16">可知。汝肉眼故不见。天眼者了了能见。</a><a name="0338a17" id="0338a17">如是人从一房出入一房。舍此身至后</a><a name="0338a18" id="0338a18">身亦如是。若肉眼能见者。何用求天眼。</a><a name="0338a19" id="0338a19">若尔者天眼肉眼愚圣无异。汝以畜生同见。</a><a name="0338a20" id="0338a20">何能见后世可知者。如人死生。虽无来去</a><a name="0338a21" id="0338a21">者而烦恼不尽故。于身情意相续更生身</a><a name="0338a22" id="0338a22">情意。身情意造业亦不至后世。而从是因</a><a name="0338a23" id="0338a23">缘更生受后世果报。譬如乳中着毒。乳变</a><a name="0338a24" id="0338a24">为酪。酪变为酥。乳非酪酥。酪酥非乳。</a><a name="0338a25" id="0338a25">乳酪虽变而皆有毒。此身亦如是。今世五</a><a name="0338a26" id="0338a26">众因缘故更生后世。五众行业相续不异故</a><a name="0338a27" id="0338a27">而受果报。又如冬木。虽未有花叶果实。</a><a name="0338a28" id="0338a28">得时节会则次等而出。如是因缘故知有</a><a name="0338a29" id="0338a29">死生。复次现世有知宿命者。如人行疲极<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250337c.htm'><img src='up.gif' border=0></a>
<a href='T250338b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>