<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0293c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷31)</font> 初序品中 十八空义第四十八 <font face='Arial'>T25, p0293c</h2></font><hr>
<span class='old'>
</a><a name="0293b28" id="0293b28">无我。诸法无不从因缘生从因缘生故</a><a name="0293b29" id="0293b29">无我。无相无作故无我。假名字故无我。身</span><a name="0293c01" id="0293c01">见颠倒故无我。断我心得道故无我。以是</a><a name="0293c02" id="0293c02">种种名为无我。如是等名为总相。别相者</a><a name="0293c03" id="0293c03">地坚相火热相水湿相风动相。眼识衣处名</a><a name="0293c04" id="0293c04">眼相。耳鼻舌身亦如是。识觉相智慧相慧智</a><a name="0293c05" id="0293c05">相。舍为施相。不悔不恼为持戒相。心不变</a><a name="0293c06" id="0293c06">异为忍相。发勤为精进相。摄心为禅相。</a><a name="0293c07" id="0293c07">无所著为智慧相能成事为方便相。识</a><a name="0293c08" id="0293c08">作生灭为世间相。无识为涅槃相。如是等</a><a name="0293c09" id="0293c09">诸法各有别相。当知是诸相皆空是名</a><a name="0293c10" id="0293c10">自相空。余义如性空中说性相义同故。</a><a name="0293c11" id="0293c11">问曰。何以不但说相空而说自相空。答曰。</a><a name="0293c12" id="0293c12">若说相空不说法体空。说自相空即法体</a><a name="0293c13" id="0293c13">空。复次众法和合故一法生是一法空。如是</a><a name="0293c14" id="0293c14">等一一法皆空。今和合因缘法展转皆亦空。</a><a name="0293c15" id="0293c15">一切法各各自相空。以是故名为自相空。</a><a name="0293c16" id="0293c16">问曰。若一切法各各自相空。云何复有所说。</a><a name="0293c17" id="0293c17">答曰。众生颠倒故。以一相异相总相别相等</a><a name="0293c18" id="0293c18">而着诸法。为断是故而有所说。如是等因</a><a name="0293c19" id="0293c19">缘名为自相空。一切法空者。一切法名五</a><a name="0293c20" id="0293c20">众十二入十八界等。是诸法皆入种种门。所</a><a name="0293c21" id="0293c21">谓一切法有相。知相识相缘相增上相因相</a><a name="0293c22" id="0293c22">果相总相别相依相。问曰。云何一切法有相。</a><a name="0293c23" id="0293c23">答曰。一切法有好有丑有内有外。一切法</a><a name="0293c24" id="0293c24">有心生故名为有。问曰。无法中云何言有</a><a name="0293c25" id="0293c25">相。答曰。若无法不名为法。但以遮有故</a><a name="0293c26" id="0293c26">名为无法。若实有无法则名为有。是故</a><a name="0293c27" id="0293c27">说一切法有相。知相者苦法智苦比智能知</a><a name="0293c28" id="0293c28">苦谛。集法智集比智能知集谛。灭法智灭比</a><a name="0293c29" id="0293c29">智能知灭谛。道法智道比智能知道谛。及<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250293b.htm'><img src='up.gif' border=0></a>
<a href='T250294a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>