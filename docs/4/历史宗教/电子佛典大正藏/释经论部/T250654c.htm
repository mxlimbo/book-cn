<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0654c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷85)</font> 道树品第七十一 信持无三毒义第五十二 <font face='Arial'>T25, p0654c</h2></font><hr>
<span class='old'>
</a><a name="0654b28" id="0654b28">名菩萨方便。空尚不可得。何况有。须菩</a><a name="0654b29" id="0654b29">提。菩萨应行无所有般若波罗蜜。是菩萨</span><a name="0654c01" id="0654c01">行是无所有般若波罗蜜。若布施时即知布</a><a name="0654c02" id="0654c02">施物空无所有。受者及菩萨心亦无所有。</a><a name="0654c03" id="0654c03">乃至一切种智得者得法。得处无法尚不知。</a><a name="0654c04" id="0654c04">何况有法。得者菩萨。得法是阿耨多罗三藐</a><a name="0654c05" id="0654c05">三菩提。用得法是菩萨道。皆知是法无所</a><a name="0654c06" id="0654c06">有。何以故。一切法本性尔。不以智慧故异。</a><a name="0654c07" id="0654c07">非凡夫作亦非诸圣人作。一切法无作无作</a><a name="0654c08" id="0654c08">者故。须菩提意。若诸法都是无所有相。谁知</a><a name="0654c09" id="0654c09">是无所有。是故问佛。世尊诸法诸法性离。云</a><a name="0654c10" id="0654c10">何离法能知离法若有若无。何以故。无法不</a><a name="0654c11" id="0654c11">能知无法。有法不能知有法。无法不能</a><a name="0654c12" id="0654c12">知有法。有法不能知无法。世尊。如是一</a><a name="0654c13" id="0654c13">切法无所有相。云何菩萨作是分别是法若</a><a name="0654c14" id="0654c14">有若无。佛答。菩萨世俗故为众生说若有</a><a name="0654c15" id="0654c15">若无。非第一义。若有是实有无亦应有实。</a><a name="0654c16" id="0654c16">若有不实无云何应实。须菩提问。世俗第一</a><a name="0654c17" id="0654c17">义有异耶。若异破坏法性故。是故佛言</a><a name="0654c18" id="0654c18">不异。世俗如即是第一义如。众生不知是如</a><a name="0654c19" id="0654c19">故。以世俗为说若有若无。复次众生于五</a><a name="0654c20" id="0654c20">受阴中有所著。为是众生。离所有得无</a><a name="0654c21" id="0654c21">所有故。菩萨说无所有。世欲法故分别诸</a><a name="0654c22" id="0654c22">法。欲令众生知是无所有。如是须菩提。菩</a><a name="0654c23" id="0654c23">萨应学无所有般若波罗蜜</a><a name="0654c24" id="0654c24"><p><b>　　<A NAME="n267"></A>大智度论释菩萨行品第七十二</b></a><a name="0654c25" id="0654c25"><p>【经】须菩提白佛言。世尊。世尊说菩萨行何等</a><a name="0654c26" id="0654c26">是菩萨行。佛言。菩萨行者。为阿耨多罗三</a><a name="0654c27" id="0654c27">藐三菩提行。是名菩萨行。世尊。云何菩萨摩</a><a name="0654c28" id="0654c28">诃萨为阿耨多罗三藐三菩提行。佛言。若菩</a><a name="0654c29" id="0654c29">萨摩诃萨行色空。行受想行识空。行眼空乃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250654b.htm'><img src='up.gif' border=0></a>
<a href='T250655a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>