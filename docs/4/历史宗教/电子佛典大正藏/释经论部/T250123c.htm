<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0123c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷9)</font> 初序品中 放光释论第十四 <font face='Arial'>T25, p0123c</h2></font><hr>
<span class='old'>
</a><a name="0123b29" id="0123b29">等诸佛世界</a><a name="0123b30" id="0123b30"><p>【经】尔时三千大千世界。及十方众生各各自</span><a name="0123c01" id="0123c01">念。佛独为我说法不为余人<p>【论】问曰。佛以</a><a name="0123c02" id="0123c02">一身示三千大千世界及十方。今诸众生</a><a name="0123c03" id="0123c03">何以各各见佛在前说法。答曰。佛有二种</a><a name="0123c04" id="0123c04">神力。一者一处坐说法。令诸众生远处皆见</a><a name="0123c05" id="0123c05">远处皆闻。二者佛在一处说法。能令一一</a><a name="0123c06" id="0123c06">众生各自见佛在前说法。譬如日出影现</a><a name="0123c07" id="0123c07">众水。复次众生不同。有人见佛身遍三千</a><a name="0123c08" id="0123c08">大千世界而得净信。有人各各见佛在前</a><a name="0123c09" id="0123c09">说法。得心清净信乐欢喜。以是故佛今各</a><a name="0123c10" id="0123c10">各在前而为说法</a><a name="0123c11" id="0123c11"><p>【经】尔时世尊在师子座熙怡而笑。光从口</a><a name="0123c12" id="0123c12">出遍照三千大千世界。以此光故。此间三千</a><a name="0123c13" id="0123c13">大千世界中众生。皆见东方恒河沙诸佛及</a><a name="0123c14" id="0123c14">僧。彼间恒河沙等世界中众生。亦见此间</a><a name="0123c15" id="0123c15">三千大千世界中释迦牟尼佛及诸大众。南</a><a name="0123c16" id="0123c16">西北方四维上下亦复如是<p>【论】问曰。佛上</a><a name="0123c17" id="0123c17">已多放光明。今以何故复放斯光。答曰。</a><a name="0123c18" id="0123c18">先放光明各各有事如先说。今以彼此众</a><a name="0123c19" id="0123c19">会两未相见故。以光明神力。令彼此世界</a><a name="0123c20" id="0123c20">一切大会两得相见。问曰。如弟子中天眼第</a><a name="0123c21" id="0123c21">一大阿罗汉长老阿泥卢豆。暂观见小千世</a><a name="0123c22" id="0123c22">界。谛观见二千世界。大辟支佛暂观见二千</a><a name="0123c23" id="0123c23">世界。谛观见三千大千世界。今一切人云何</a><a name="0123c24" id="0123c24">能见东方恒河沙等诸佛世界。答曰。是佛神</a><a name="0123c25" id="0123c25">力令彼得见。非众生力也。设阿罗汉及</a><a name="0123c26" id="0123c26">辟支佛等。亦以佛力故所见无限。譬如转</a><a name="0123c27" id="0123c27">轮圣王飞行。一切营从及诸象马众畜皆亦</a><a name="0123c28" id="0123c28">随去。今佛神力故。众生虽在远处亦得相</a><a name="0123c29" id="0123c29">见。又如般舟三昧力故。虽不得天眼而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250123b.htm'><img src='up.gif' border=0></a>
<a href='T250124a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>