<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0139b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷11)</font> 初序品中 檀波罗蜜义第十七 <font face='Arial'>T25, p0139b</h2></font><hr>
<span class='old'>
</a><a name="0139a28" id="0139a28">般若波罗蜜相。何以故。一切慧中第一慧。是</a><a name="0139a29" id="0139a29">名般若波罗蜜。无漏慧根是第一。以是故无</span><a name="0139b01" id="0139b01">漏慧根。名般若波罗蜜。问曰。若菩萨未断</a><a name="0139b02" id="0139b02">结。云何得行无漏慧。答曰。菩萨虽未断</a><a name="0139b03" id="0139b03">结。行相似无漏般若波罗蜜。是故得名行</a><a name="0139b04" id="0139b04">无漏般若波罗蜜。譬如声闻人。行暖法顶法</a><a name="0139b05" id="0139b05">忍法世间第一法。先行相似无漏法。后易得</a><a name="0139b06" id="0139b06">生苦法智忍。复有人言菩萨有二种。有</a><a name="0139b07" id="0139b07">断结使清净。有未断结使不清净。断结</a><a name="0139b08" id="0139b08">使清净。菩萨能行无漏般若波罗蜜。问曰。</a><a name="0139b09" id="0139b09">若菩萨断结清净。复何以行般若波罗蜜。答</a><a name="0139b10" id="0139b10">曰。虽断结使。十地未满未庄严佛土未</a><a name="0139b11" id="0139b11">教化众生。是故行般若波罗蜜。复次断结</a><a name="0139b12" id="0139b12">有二种。一者断三毒。心不着人天中五欲。</a><a name="0139b13" id="0139b13">二者虽不着人天中五欲。于菩萨功德果</a><a name="0139b14" id="0139b14">报五欲。未能舍离。如是菩萨应行般若波</a><a name="0139b15" id="0139b15">罗蜜。譬如长老阿泥卢豆。在林中坐禅时。</a><a name="0139b16" id="0139b16">净爱天女等。以净妙之身来试阿泥卢豆。</a><a name="0139b17" id="0139b17">阿泥卢豆言。诸姊作青色来不用杂色。欲</a><a name="0139b18" id="0139b18">观不净不能得观。黄赤白色亦复如是。</a><a name="0139b19" id="0139b19">时阿泥卢豆。闭目不视。语言。诸姊远去。是</a><a name="0139b20" id="0139b20">时天女即灭不现。天福报形犹尚如是。何</a><a name="0139b21" id="0139b21">况菩萨无量功德果报五欲。又如甄陀罗王。</a><a name="0139b22" id="0139b22">与八万四千甄陀罗。来到佛所弹琴歌颂</a><a name="0139b23" id="0139b23">以供养佛。尔时须弥山王及诸山树木。人民</a><a name="0139b24" id="0139b24">禽兽一切皆舞。佛边大众乃至大迦叶。皆于</a><a name="0139b25" id="0139b25">座上不能自安。是时天须菩萨。问长老大</a><a name="0139b26" id="0139b26">迦叶。耆年旧宿行十二头陀法之第一。何以</a><a name="0139b27" id="0139b27">在座不能自安。大迦叶言。三界五欲不能</a><a name="0139b28" id="0139b28">动我。是菩萨神通功德果报力故。令我如</a><a name="0139b29" id="0139b29">是。非我有心不能自安也。譬如须弥山四<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250139a.htm'><img src='up.gif' border=0></a>
<a href='T250139c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>