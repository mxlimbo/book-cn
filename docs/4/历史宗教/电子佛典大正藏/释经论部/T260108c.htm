<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0108c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷16)</font> 护戒品第四 <font face='Arial'>T26, p0108c</h2></font><hr>
<span class='old'>
</a><a name="0108b28" id="0108b28"><p>烦恼烦恼垢者。使所摄名为烦恼缠所摄名</a><a name="0108b29" id="0108b29">为垢。使所摄烦恼者。贪嗔慢无明身见边</span><a name="0108c01" id="0108c01">见见取戒取邪见疑。是十根本随三界见谛</a><a name="0108c02" id="0108c02">思惟所断分别故名九十八使。非使所摄</a><a name="0108c03" id="0108c03">者。不信无惭无愧谄曲戏侮坚执懈怠退没</a><a name="0108c04" id="0108c04">睡眠佷戾悭嫉憍不忍食不知足。亦以三</a><a name="0108c05" id="0108c05">界见谛思惟所断分别故有一百九十六缠</a><a name="0108c06" id="0108c06">垢。有言人。烦恼在深心垢在浅心。有人言。</a><a name="0108c07" id="0108c07">诸障盖名为缠垢。余皆名烦恼。黑恶业者。</a><a name="0108c08" id="0108c08">即是七不善业道。及贪取嗔恼邪见相应思。</a><a name="0108c09" id="0108c09">能生苦报。种种苦恼者。身中种种恶事名为</a><a name="0108c10" id="0108c10">苦。心中种种恶事名为恼。又今世苦名为</a><a name="0108c11" id="0108c11">苦。后堕恶道名为恼。多有所少者。或诸</a><a name="0108c12" id="0108c12">根支体。或资生所须。或信戒等诸功德不具</a><a name="0108c13" id="0108c13">故名为少。余句易解如偈中所说。不复须</a><a name="0108c14" id="0108c14">释。如是思惟已。众生甚可愍。堕在于二</a><a name="0108c15" id="0108c15">乘。我当为发愿令住于大乘。是事如此</a><a name="0108c16" id="0108c16">十地经中金刚藏菩萨自说。是菩萨离十不</a><a name="0108c17" id="0108c17">善业道。亦令众生住十善业道。为众生深</a><a name="0108c18" id="0108c18">求胜心好心乐心怜愍心慈悲心利益心守</a><a name="0108c19" id="0108c19">护心我所有心大师心摄取心受取心。作是</a><a name="0108c20" id="0108c20">念。此诸众生甚可怜愍。堕种种邪意邪见</a><a name="0108c21" id="0108c21">行邪险道。我今应令住在真实正见道中。</a><a name="0108c22" id="0108c22">是诸众生种类不同互相诤竞。常怀忿恚嗔</a><a name="0108c23" id="0108c23">恼炽盛。然我当令住无上大慈。是诸众生</a><a name="0108c24" id="0108c24">无有厌足。贪求他利邪命自活。我当令</a><a name="0108c25" id="0108c25">住清净身口意业。是诸众生在贪欲嗔恚愚</a><a name="0108c26" id="0108c26">痴因缘中常起种种烦恼结使而不方便求</a><a name="0108c27" id="0108c27">欲自出。我当灭其诸苦恼事令住无苦恼</a><a name="0108c28" id="0108c28">处。是诸众生为无明所翳入黑闇稠林。不</a><a name="0108c29" id="0108c29">能自出离。智慧明入在诸见险恶道中。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260108b.htm'><img src='up.gif' border=0></a>
<a href='T260109a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>