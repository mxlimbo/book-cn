<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1522 十地经论 0136c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1522 十地经论</font> <font face='Arial'>(卷2)</font> <font face='Arial'>T26, p0136c</h2></font><hr>
<span class='old'>
</a><a name="0136b28" id="0136b28"><p>论曰。我转离一切世间碳界者。转离一切</a><a name="0136b29" id="0136b29">凡夫取着事。此转离有九种。一者入转离。如</span><a name="0136c01" id="0136c01">经近入如来所故生欢喜心。二者远转离。</a><a name="0136c02" id="0136c02">如经远离凡夫地故生欢喜心。三者近至</a><a name="0136c03" id="0136c03">转离。如经近到智慧地故生欢喜心。四者</a><a name="0136c04" id="0136c04">断转离。如经断一切恶道故生欢喜心。五</a><a name="0136c05" id="0136c05">者依止转离。如经与一切众生作依止故</a><a name="0136c06" id="0136c06">生欢喜心。六者近见转离。如经近见一切诸</a><a name="0136c07" id="0136c07">佛故生欢喜心。七者生转离。如经生诸佛</a><a name="0136c08" id="0136c08">境界故生欢喜心。八者平等转离。如经入</a><a name="0136c09" id="0136c09">一切菩萨真如法故生欢喜心。九者舍转离。</a><a name="0136c10" id="0136c10">如经我离一切怖畏毛竖等事故生欢喜心。</a><a name="0136c11" id="0136c11">于中入转离者。显事不相似故。远转离近</a><a name="0136c12" id="0136c12">至转离者。示自身不相似故。余有六句。断</a><a name="0136c13" id="0136c13">转离依止转离近见转离生转离平等转离舍</a><a name="0136c14" id="0136c14">转离。如是次第行不相似故。迭相依止不相</a><a name="0136c15" id="0136c15">似故。他力不相似故。处不相似故。生业不相</a><a name="0136c16" id="0136c16">似故。成就不相似故。怖畏者不爱疑虑忧想</a><a name="0136c17" id="0136c17">共心相应故。复身相差别谓毛竖等事。次说</a><a name="0136c18" id="0136c18">何者是怖畏。云何怖畏因。远离此因无怖</a><a name="0136c19" id="0136c19">畏故</a><a name="0136c20" id="0136c20"><p>经曰。所以者何。是菩萨摩诃萨得欢喜地已。</a><a name="0136c21" id="0136c21">所有诸怖畏即皆远离。所谓不活畏恶名畏</a><a name="0136c22" id="0136c22">死畏堕恶道畏大众威德畏。离如是等一切</a><a name="0136c23" id="0136c23">诸畏。何以故。是菩萨离我想故尚不贪</a><a name="0136c24" id="0136c24">身。何况所用之事。是故无有不活畏。心不</a><a name="0136c25" id="0136c25">悕望供养恭敬。我应供养一切众生供</a><a name="0136c26" id="0136c26">给一切所须之具。是故无有恶名畏。远离</a><a name="0136c27" id="0136c27">我见无我想故无有死畏。又作是念。我</a><a name="0136c28" id="0136c28">若死已生必不离诸佛菩萨。是故无有堕</a><a name="0136c29" id="0136c29">恶道畏。我所志乐一切世间身心无与等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260136b.htm'><img src='up.gif' border=0></a>
<a href='T260137a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>