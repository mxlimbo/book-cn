<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0402a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷47)</font> 摩诃衍品第十八 信持无三毒义第五十二 <font face='Arial'>T25, p0402a</h2></font><hr>
<span class='old'>
</a><a name="0401c28" id="0401c28">力故。闻持等诸陀罗尼皆自然得。摄诸邪</a><a name="0401c29" id="0401c29">正相三昧者。得是三昧不见三聚众生。所</span><a name="0402a01" id="0402a01">谓正定邪定不定。都无所弃一心摄取。又</a><a name="0402a02" id="0402a02">于诸法不见定正相定邪相。诸法无定相</a><a name="0402a03" id="0402a03">故。灭憎爱三昧者。得是三昧可喜法中不</a><a name="0402a04" id="0402a04">生爱。可憎法中不生嗔。逆顺三昧者。得</a><a name="0402a05" id="0402a05">是三昧于诸法中逆顺自在。能破诸邪逆</a><a name="0402a06" id="0402a06">众生。能顺可化众生。又离着故破一切法。</a><a name="0402a07" id="0402a07">善根增长故成一切法。亦不见诸法逆顺。</a><a name="0402a08" id="0402a08">是事亦不见。以无所有故。净光三昧者。</a><a name="0402a09" id="0402a09">得是三昧一切法中诸烦恼垢不可得。不可</a><a name="0402a10" id="0402a10">得故诸三昧皆清净。坚固三昧者。有人言。金</a><a name="0402a11" id="0402a11">刚三昧是。坚固不坏故。有人言。金刚非。所以</a><a name="0402a12" id="0402a12">者何。金刚亦易破故。是诸法实相智相应</a><a name="0402a13" id="0402a13">三昧。不可破如虚空。以是故言牢固。满月</a><a name="0402a14" id="0402a14">净光三昧者。得是三昧所言清净无诸错</a><a name="0402a15" id="0402a15">谬。如秋时虚空清净月满光明凉乐可乐</a><a name="0402a16" id="0402a16">无诸可恶。菩萨亦如是。修诸功德故。如月</a><a name="0402a17" id="0402a17">满破无明闇故。净智光明具足灭爱恚等</a><a name="0402a18" id="0402a18">火故。清凉功德具足大利益众生故可乐。</a><a name="0402a19" id="0402a19">大庄严三昧者。见十方如恒河沙等世界。以</a><a name="0402a20" id="0402a20">七宝华香庄严佛处。其中如是等清净庄</a><a name="0402a21" id="0402a21">严。得是三昧故。一时庄严诸功德。又观此</a><a name="0402a22" id="0402a22">庄严空无所有。心无所著。能照一切世间</a><a name="0402a23" id="0402a23">三昧者。得是三昧故。能照三种世间。众生</a><a name="0402a24" id="0402a24">世间住处世间五众世间。三昧等三昧者。得</a><a name="0402a25" id="0402a25">是三昧观诸三昧皆一等。所谓摄心相。是</a><a name="0402a26" id="0402a26">三昧皆得因缘生。有为作法无深浅。得是</a><a name="0402a27" id="0402a27">三昧皆悉平等。是名为等。与余法亦等无</a><a name="0402a28" id="0402a28">异。以是故义中说。一切法中定乱相不可</a><a name="0402a29" id="0402a29">得。摄一切有诤无诤三昧者。得是三昧不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250401c.htm'><img src='up.gif' border=0></a>
<a href='T250402b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>