<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0168a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷14)</font> 初序品中 羼提波罗蜜义第二十四 <font face='Arial'>T25, p0168a</h2></font><hr>
<span class='old'>
</a><a name="0167c28" id="0167c28">识好丑。医知鬼病但为治之而不嗔恚。</a><a name="0167c29" id="0167c29">菩萨若为众生嗔恼骂詈。知其为嗔恚者</span><a name="0168a01" id="0168a01">烦恼所病狂心所使。方便治之无所嫌责</a><a name="0168a02" id="0168a02">亦复如是。复次菩萨育养一切爱之如子。</a><a name="0168a03" id="0168a03">若众生嗔恼菩萨。菩萨愍之不嗔不责。譬</a><a name="0168a04" id="0168a04">如慈父抚育子孙。子孙幼稚未有所识。或</a><a name="0168a05" id="0168a05">时骂詈打掷不敬不畏。其父愍其愚小爱</a><a name="0168a06" id="0168a06">之愈至。虽有过罪不嗔不恚。菩萨忍辱</a><a name="0168a07" id="0168a07">亦复如是。复次菩萨思惟。若众生嗔恼加我</a><a name="0168a08" id="0168a08">我当忍辱。若我不忍今世心悔。后入地狱</a><a name="0168a09" id="0168a09">受苦无量。若在畜生。作毒龙恶蛇师子虎</a><a name="0168a10" id="0168a10">狼。若为饿鬼火从口出。譬如人被火烧。烧</a><a name="0168a11" id="0168a11">时痛轻后痛转重。复次菩萨思惟。我为菩萨</a><a name="0168a12" id="0168a12">欲为众生益利。若我不能忍辱。不名菩</a><a name="0168a13" id="0168a13">萨名为恶人。复次菩萨思惟。世有二种。一</a><a name="0168a14" id="0168a14">者众生数。二者非众生数。我初发心誓为一</a><a name="0168a15" id="0168a15">切众生。若有非众生数山石树木风寒冷热</a><a name="0168a16" id="0168a16">水雨侵害。但求[<a href='javascript:showpic("images/034077.gif")'>冲-重+素</a>]之初不嗔恚。今此众生</a><a name="0168a17" id="0168a17">是我所为。加恶于我。我当受之。云何而嗔。</a><a name="0168a18" id="0168a18">复次菩萨知从久远已来。因缘和合假名为</a><a name="0168a19" id="0168a19">人无实人法。谁可嗔者。是中但有骨血皮</a><a name="0168a20" id="0168a20">肉。譬如累墼又如木人机关动作有去</a><a name="0168a21" id="0168a21">有来。知其如此不应有嗔。若我嗔者是则</a><a name="0168a22" id="0168a22">愚痴自受罪苦。以是之故应修忍辱。复次</a><a name="0168a23" id="0168a23">菩萨思惟。过去无量恒河沙等诸佛。本行菩</a><a name="0168a24" id="0168a24">萨道时。皆先行生忍然后修行法忍。我今</a><a name="0168a25" id="0168a25">求学佛道。当如诸佛法。不应起嗔恚如</a><a name="0168a26" id="0168a26">魔界法。以是故应当忍辱。如是等种种无</a><a name="0168a27" id="0168a27">量因缘故能忍。是名生忍</a><a name="0168a28" id="0168a28"><p class='juan'>
大智度论卷第十四</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250167c.htm'><img src='up.gif' border=0></a>
<a href='T250168b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>