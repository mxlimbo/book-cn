<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0800b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷1)</font> <font face='Arial'>T25, p0800b</h2></font><hr>
<span class='old'>
</a><a name="0800a29" id="0800a29">二段。始从序分终讫流通。即其事也。十二段</a><a name="0800a30" id="0800a30">解名生起。如下次第广释。释可知也。然十二</span><a name="0800b01" id="0800b01">段中。所以初明序分者。然如来将欲说法故。</a><a name="0800b02" id="0800b02">以威神冥如。召集有缘。为兴发之由。故名为</a><a name="0800b03" id="0800b03">序。然诸经明序义次第发起。皆先放光动地</a><a name="0800b04" id="0800b04">召集有缘。广作由致。然后方说。此经所以异</a><a name="0800b05" id="0800b05">于众经者。以如来说法序义凡有多种。一放</a><a name="0800b06" id="0800b06">光动地召集有缘广现瑞相。然后说法。二不</a><a name="0800b07" id="0800b07">放光动地广现瑞相。如来知众生机感。自然</a><a name="0800b08" id="0800b08">说法不待请问。三众中有怯弱众生。内心怀</a><a name="0800b09" id="0800b09">疑。不放问佛。是故如来自唱我是一切智人。</a><a name="0800b10" id="0800b10">汝何故不问于我。汝若问我。我当为汝说法。</a><a name="0800b11" id="0800b11">四如来威神冥加。与其智力令其说法。五诸</a><a name="0800b12" id="0800b12">菩萨在余处说法。竟至如来所。印其所说。</a><a name="0800b13" id="0800b13">六有人生疑发问。如来为说。七如来直以己</a><a name="0800b14" id="0800b14">相貌。为说法之序。今此经序即是第四如来</a><a name="0800b15" id="0800b15">威神冥加故说此为序也。如十万偈般若。如</a><a name="0800b16" id="0800b16">来具足以三业加须菩提。如大品八千偈般</a><a name="0800b17" id="0800b17">若等。此六部中。但以口意二业加须菩提。此</a><a name="0800b18" id="0800b18">金刚般若。唯以意加不具身口也。若此经意</a><a name="0800b19" id="0800b19">加故说。何故经文不辨其事。以如来说八部</a><a name="0800b20" id="0800b20">般若。势分相续不断不绝故。更不别明也。经</a><a name="0800b21" id="0800b21">初五句众经通序。一如是。二我闻。三一时。四</a><a name="0800b22" id="0800b22">婆伽婆。五住处也。所以一切经初置斯五句</a><a name="0800b23" id="0800b23">者。有三种义。一为证成经理不虚未代生</a><a name="0800b24" id="0800b24">信。二为表异外道以阿忧为吉。三为息于诤</a><a name="0800b25" id="0800b25">论表已推宗有在也。等证生信所以先明如</a><a name="0800b26" id="0800b26">是者。欲使人识经达旨明金刚般若理教。正</a><a name="0800b27" id="0800b27">如是我之所说与佛昔说不异故。初明如是</a><a name="0800b28" id="0800b28">也。虽云今说般若理教与佛昔说不异。而未</a><a name="0800b29" id="0800b29">知闻者是谁。若无闻者未必可信是以第二</a><a name="0800b30" id="0800b30">次言我闻。此明闻之有人。非为传听所以可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250800a.htm'><img src='up.gif' border=0></a>
<a href='T250800c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>