<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0086b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷4)</font> 初序品中 菩萨释论第八 <font face='Arial'>T25, p0086b</h2></font><hr>
<span class='old'>
</a><a name="0086a28" id="0086a28">佛道。是名菩提萨埵。复次三种道皆是菩</a><a name="0086a29" id="0086a29">提。一者佛道二者声闻道三者辟支佛道。辟</span><a name="0086b01" id="0086b01">支佛道声闻道。虽得菩提。而不称为菩提。</a><a name="0086b02" id="0086b02">佛功德中菩提称为菩提。是名菩提萨埵。</a><a name="0086b03" id="0086b03">问曰。齐何来名菩提萨埵。答曰。有大誓</a><a name="0086b04" id="0086b04">愿心不可动。精进不退。以是三事名为</a><a name="0086b05" id="0086b05">菩提萨埵。复次有人言。初发心作愿。我当</a><a name="0086b06" id="0086b06">作佛度一切众生。从是已来名菩提萨</a><a name="0086b07" id="0086b07">埵。如偈说</a><a name="0086b08" id="0086b08"><p class='lg'>　　若初发心时　　　誓愿当作佛</a><br><a name="0086b09" id="0086b09">　　已过诸世间　　　应受世供养　</p></a><a name="0086b10" id="0086b10"><p>从初发心到第九无碍。入金刚三昧中。是</a><a name="0086b11" id="0086b11">中间名为菩提萨埵。是菩提萨埵有两种。</a><a name="0086b12" id="0086b12">有鞞跋致有阿鞞跋致。如退法不退法阿罗</a><a name="0086b13" id="0086b13">汉。阿鞞跋致菩提萨埵。是名实菩萨。以是</a><a name="0086b14" id="0086b14">实菩萨故。诸余退转菩萨皆名菩萨。譬如</a><a name="0086b15" id="0086b15">得四道人。是名实僧。以实僧故。诸未得</a><a name="0086b16" id="0086b16">道者。皆得名僧。问曰。云何知是菩萨鞞跋</a><a name="0086b17" id="0086b17">致阿鞞跋致。答曰。般若波罗蜜阿鞞跋致品</a><a name="0086b18" id="0086b18">中。佛自说阿鞞跋致相。如是相是退转。如</a><a name="0086b19" id="0086b19">是相是不退转。复次若菩萨一法。得好修好</a><a name="0086b20" id="0086b20">念。是名阿鞞跋致菩萨。何等一法。常一心</a><a name="0086b21" id="0086b21">集诸善法如说。诸佛一心集诸善法故。</a><a name="0086b22" id="0086b22">得阿耨多罗三藐三菩提。复次有菩萨得一</a><a name="0086b23" id="0086b23">法。是阿鞞跋致相。何等一法。正直精进。如</a><a name="0086b24" id="0086b24">佛问阿难。阿难汝说精进如是世尊。阿难</a><a name="0086b25" id="0086b25">汝赞精进如是善逝。阿难常行常修常念。</a><a name="0086b26" id="0086b26">精进乃至令人得阿耨多罗三藐三菩提。</a><a name="0086b27" id="0086b27">如经广说。复次若得二法。是时是阿鞞跋</a><a name="0086b28" id="0086b28">致相。何等二法。一切法实知空。亦念不舍</a><a name="0086b29" id="0086b29">一切众生。如是人名为阿鞞跋致菩萨。复次<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250086a.htm'><img src='up.gif' border=0></a>
<a href='T250086c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>