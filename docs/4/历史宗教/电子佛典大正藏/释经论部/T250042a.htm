<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1507 分别功德论 0042a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1507 分别功德论</font> <font face='Arial'>(卷4)</font> <font face='Arial'>T25, p0042a</h2></font><hr>
<span class='old'>
</a><a name="0041c28" id="0041c28">佛命耆域治之。曰不眠不可治。已失肉眼无</a><a name="0041c29" id="0041c29">所复睹。五百弟子各弃驰散。倩人贯针。扪</span><a name="0042a01" id="0042a01">摸补衣。线尽重贯。无人可倩。左右唱曰。谁欲</a><a name="0042a02" id="0042a02">求福者与我贯针。世尊忽然。到前取来。吾与</a><a name="0042a03" id="0042a03">汝贯。问曰。是谁。曰我是佛也。佛已福足。复</a><a name="0042a04" id="0042a04">欲求福耶。曰福德可厌耶。那律思惟。佛尚求</a><a name="0042a05" id="0042a05">福。况于凡人耶。心中感结。驰向佛视。以至心</a><a name="0042a06" id="0042a06">故忽得天眼。以得天眼。复重思惟便得罗汉。</a><a name="0042a07" id="0042a07">凡罗汉皆有三眼。肉眼天眼慧眼。那律正有</a><a name="0042a08" id="0042a08">二眼。慧眼天眼也。三眼视者乱肉天争功。精</a><a name="0042a09" id="0042a09">粗杂观故曰乱也。那律专用天眼。观大千世</a><a name="0042a10" id="0042a10">界。精粗悉睹。别形质中。有识无识。皆悉别</a><a name="0042a11" id="0042a11">知。天人所见。有净不净。极净观者。见世界中</a><a name="0042a12" id="0042a12">诸有形类。有识无识。见皆动摇。疑谓是虫而</a><a name="0042a13" id="0042a13">非虫也。不净观者。见饭粒动皆谓是虫。优劣</a><a name="0042a14" id="0042a14">之殊有自来矣。以是言之。天眼第一</a><a name="0042a15" id="0042a15"><p>离越比丘坐禅入定。所以称第一者。昔波斯</a><a name="0042a16" id="0042a16">匿王。请令坐禅在一树下。时王请入宫食。经</a><a name="0042a17" id="0042a17">历六年不他周旋。正欲移在他树。树神不听。</a><a name="0042a18" id="0042a18">以何为验。将欲移时。树神便散华供养。以是</a><a name="0042a19" id="0042a19">为验。知其不听。何以知其意无他念。时拘絺</a><a name="0042a20" id="0042a20">罗来至离越所曰。何不坐好树下。坐此枯树</a><a name="0042a21" id="0042a21">为。答曰。名仁四辩第一。能分别法义及以应</a><a name="0042a22" id="0042a22">辞。不审分别枯树。是何辩中耶。自我坐此已</a><a name="0042a23" id="0042a23">向六年。不别生枯。仁者方至而便分别耶。</a><a name="0042a24" id="0042a24">王请入宫日日供养。使诸夫人各自当直。六</a><a name="0042a25" id="0042a25">年以满布施发遣。当达嚫时不识主人字。王</a><a name="0042a26" id="0042a26">曰。六年受请不识人名。何定乃尔。答曰。我</a><a name="0042a27" id="0042a27">树下坐。尚不知树枯生。况识人字耶。供养禅</a><a name="0042a28" id="0042a28">福其德至淳。随王所愿可至涅槃。福田之良</a><a name="0042a29" id="0042a29">也。故称乐禅第一也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250041c.htm'><img src='up.gif' border=0></a>
<a href='T250042b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>