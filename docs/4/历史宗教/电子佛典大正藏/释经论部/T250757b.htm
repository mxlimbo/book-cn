<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1510a 金刚般若论 0757b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1510a 金刚般若论</font> <font face='Arial'>(卷1)</font> <font face='Arial'>T25, p0757b</h2></font><hr>
<span class='old'>
</a><a name="0757a28" id="0757a28">应修行者。谓相应三摩钵帝故。应降伏心者。</a><a name="0757a29" id="0757a29">谓折伏散乱故。于中欲者正求也。愿者为所</span><a name="0757b01" id="0757b01">求故作心思念也。相应三摩钵帝者。无分别</a><a name="0757b02" id="0757b02">三摩提也。折伏散乱者。若彼三摩钵帝心</a><a name="0757b03" id="0757b03">散制令还住也。第一者显示摄道。第二者显</a><a name="0757b04" id="0757b04">示成就道。第三者显示不失道。行所住处者。</a><a name="0757b05" id="0757b05">谓彼发起行相所住处也。此复有十八种。应</a><a name="0757b06" id="0757b06">知所谓一发心。二波罗蜜相应行。三欲得色</a><a name="0757b07" id="0757b07">身。四欲得法身。五于修道得胜中无慢。六不</a><a name="0757b08" id="0757b08">离佛出时。七愿净佛土。八成熟众生。九远离</a><a name="0757b09" id="0757b09">随顺外论散乱。十色及众生身搏取中观破</a><a name="0757b10" id="0757b10">相应行。十一供养给侍如来。十二远离利养</a><a name="0757b11" id="0757b11">及疲乏热恼故。不起精进及退失等。十三忍</a><a name="0757b12" id="0757b12">苦。十四离寂静味。十五于证道时远离喜动。</a><a name="0757b13" id="0757b13">十六求教授。十七证道。十八上求佛地。是为</a><a name="0757b14" id="0757b14">十八种住处<p>于中菩萨应如是住。为灭度</a><a name="0757b15" id="0757b15">一切众生故。发心已于波罗蜜等中相应修</a><a name="0757b16" id="0757b16">行。为得如来色身及法身故。发生乐欲应远</a><a name="0757b17" id="0757b17">离证道中障碍心。既离慢等喜动等心已。为</a><a name="0757b18" id="0757b18">证道故应求教诫。然后得彼证道。自此已上</a><a name="0757b19" id="0757b19">皆求佛地。此等如是次第相续<p>于中为发</a><a name="0757b20" id="0757b20">心故。经言此菩萨应生如是心等<p>为波罗</a><a name="0757b21" id="0757b21">蜜相应行故。经言菩萨不住于物。应行布施</a><a name="0757b22" id="0757b22">等<p>为欲得色身故。经言须菩提于意云何。应</a><a name="0757b23" id="0757b23">以相具足见如来不如是等。法身复有二种。</a><a name="0757b24" id="0757b24">谓言说法身。证得法身。此证得法身亦有二</a><a name="0757b25" id="0757b25">种。谓智相福相<p>言说法身者。谓修多罗等。</a><a name="0757b26" id="0757b26">为欲得此法身故。经言世尊颇有众生于未</a><a name="0757b27" id="0757b27">来世如是等。于不颠倒义想是为实想。应知</a><a name="0757b28" id="0757b28">如言执义彼非实想<p>为欲得智相法身故。</a><a name="0757b29" id="0757b29">经言有法如来正觉阿耨多罗三藐三菩提耶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250757a.htm'><img src='up.gif' border=0></a>
<a href='T250757c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>