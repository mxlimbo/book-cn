<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0651a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷84)</font> 三惠品第七十 信持无三毒义第五十二 <font face='Arial'>T25, p0651a</h2></font><hr>
<span class='old'>
</a><a name="0650c28" id="0650c28">未尽故不能遍知一切法一切种。不名如</a><a name="0650c29" id="0650c29">实智。但诸佛于一切无明尽无遗余。故能</span><a name="0651a01" id="0651a01">如实知。问曰。若除佛更无如实知者。二乘</a><a name="0651a02" id="0651a02">云何得涅槃。大菩萨得无生忍。答曰。如实</a><a name="0651a03" id="0651a03">智有二种。一有遍满具足。二者未具足。具</a><a name="0651a04" id="0651a04">足者佛。不具足者二乘及大菩萨。譬如闇</a><a name="0651a05" id="0651a05">室中为有所作故然灯。所为已办后来</a><a name="0651a06" id="0651a06">灯其明益增。黑闇有二分。一分初灯已除。第</a><a name="0651a07" id="0651a07">二分后灯所除。第二分闇与初灯明和合。</a><a name="0651a08" id="0651a08">若不尔第二灯则无所用。如是二乘及大菩</a><a name="0651a09" id="0651a09">萨智慧。虽已破无明。佛智慧所除无明分。</a><a name="0651a10" id="0651a10">是诸人所不能除。不得言初灯无照。如</a><a name="0651a11" id="0651a11">是不得言二乘及菩萨智慧是遍如实智。</a><a name="0651a12" id="0651a12">遍如实智是佛。但如实智二乘及菩萨所</a><a name="0651a13" id="0651a13">共。尔时须菩提问佛。世尊。若深般若中。义</a><a name="0651a14" id="0651a14">非义不可得。云何言菩萨为深般若义故</a><a name="0651a15" id="0651a15">行般若。佛答。贪欲等烦恼非义不应行者。</a><a name="0651a16" id="0651a16">诸法有三分。贪欲等诸烦恼是非义。六波罗</a><a name="0651a17" id="0651a17">蜜等诸善法是义。色等法无记故非义非非</a><a name="0651a18" id="0651a18">义。若人于烦恼及行烦恼者中生怨憎心。</a><a name="0651a19" id="0651a19">于六波罗蜜等诸善法及行善法者中生</a><a name="0651a20" id="0651a20">爱念心。于色等无记法及行无记法者中</a><a name="0651a21" id="0651a21">即生痴心。如经中说。凡人得受乐时生贪</a><a name="0651a22" id="0651a22">心。受苦时生嗔心。受不苦不乐时生痴心。</a><a name="0651a23" id="0651a23">是故说菩萨应作是念。欲贪等非义不应</a><a name="0651a24" id="0651a24">念以为非。如经广说。此中自说因缘。恶法</a><a name="0651a25" id="0651a25">善法无记法一如相无有义非义。如相无二</a><a name="0651a26" id="0651a26">无分别故。复次佛得道时不见一法若义</a><a name="0651a27" id="0651a27">若非义。诸法实相有佛无佛常住不作义非</a><a name="0651a28" id="0651a28">义。若如是知即是义。但破分别心故说义</a><a name="0651a29" id="0651a29">非义不应行。如是须菩提。菩萨应行是离<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250650c.htm'><img src='up.gif' border=0></a>
<a href='T250651b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>