<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0195c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷18)</font> 初序品中 般若相义第三十 <font face='Arial'>T25, p0195c</h2></font><hr>
<span class='old'>
</a><a name="0195b28" id="0195b28">道。十六安那般那行。十七圣行。十八不共</a><a name="0195b29" id="0195b29">法。十九离地思惟道中一百六十二道。能</span><a name="0195c01" id="0195c01">破烦恼贼。一百七十八沙门果。八十九有为</a><a name="0195c02" id="0195c02">果。八十九无为果。如是等种种无量异相法。</a><a name="0195c03" id="0195c03">生灭增减得失垢净悉能知之。菩萨摩诃萨</a><a name="0195c04" id="0195c04">知是诸法已。能令诸法入自性空而于诸</a><a name="0195c05" id="0195c05">法无所著。过声闻辟支佛地。入菩萨位中。</a><a name="0195c06" id="0195c06">入菩萨位中已。以大悲怜愍故。以方便力</a><a name="0195c07" id="0195c07">分别诸法种种名字。度众生令得三乘。譬</a><a name="0195c08" id="0195c08">如工巧之人。以药力故。能令银变为金金</a><a name="0195c09" id="0195c09">变为银。问曰。若诸法性真空。云何分别诸</a><a name="0195c10" id="0195c10">法种种名字。何以不但说真空性。答曰。菩</a><a name="0195c11" id="0195c11">萨摩诃萨。不说空是可得可着。若可得可</a><a name="0195c12" id="0195c12">着。不应说诸法种种异相。不可得空者无</a><a name="0195c13" id="0195c13">所挂碍。若有挂碍是为可得。非不可得</a><a name="0195c14" id="0195c14">空。若菩萨摩诃萨。知不可得空。还能分别</a><a name="0195c15" id="0195c15">诸法。怜愍度脱众生。是为般若波罗蜜力。</a><a name="0195c16" id="0195c16">取要言之诸法实相。是般若波罗蜜。问曰。</a><a name="0195c17" id="0195c17">一切世俗经书。及九十六种出家经中。皆说</a><a name="0195c18" id="0195c18">有诸法实相。又声闻法三藏中。亦有诸法</a><a name="0195c19" id="0195c19">实相。何以不名为般若波罗蜜。而此经中诸</a><a name="0195c20" id="0195c20">法实相。独名般若波罗蜜。答曰。世俗经书</a><a name="0195c21" id="0195c21">中。为安国全家身命寿乐故非实。外道出</a><a name="0195c22" id="0195c22">家堕邪见法中。心爱着故是亦非实。声闻法</a><a name="0195c23" id="0195c23">中虽有四谛。以无常苦空无我观诸法实</a><a name="0195c24" id="0195c24">相。以智慧不具足不利。不能为一切众</a><a name="0195c25" id="0195c25">生。不为得佛法故。虽有实智慧。不名般</a><a name="0195c26" id="0195c26">若波罗蜜。如说佛入出诸三昧。舍利弗等乃</a><a name="0195c27" id="0195c27">至不闻其名。何况能知。何以故。诸阿罗</a><a name="0195c28" id="0195c28">汉辟支佛初发心时。无大愿无大慈大悲。</a><a name="0195c29" id="0195c29">不求一切诸功德。不供养一切三世十方<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250195b.htm'><img src='up.gif' border=0></a>
<a href='T250196a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>