<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0229b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷23)</font> 初序品中 十想释论第三十七 <font face='Arial'>T25, p0229b</h2></font><hr>
<span class='old'>
</a><a name="0229a28" id="0229a28">问曰。菩萨何以故行是无常想。答曰。以众</a><a name="0229a29" id="0229a29">生着常颠倒受众苦不得免生死行者</span><a name="0229b01" id="0229b01">得是无常想教化众生。言诸法皆无常。汝</a><a name="0229b02" id="0229b02">莫着常颠倒失行道时。诸佛上妙法。所谓</a><a name="0229b03" id="0229b03">四真谛。四谛中苦谛为初。苦四行中无常行</a><a name="0229b04" id="0229b04">为初。以是故菩萨行无常想。问曰。有人见</a><a name="0229b05" id="0229b05">无常事至转更坚着。如国王夫人宝女从地</a><a name="0229b06" id="0229b06">中生。为十头罗刹将度大海王大忧愁。智</a><a name="0229b07" id="0229b07">臣谏言王智力具足。夫人还在不久何以怀</a><a name="0229b08" id="0229b08">忧。答言。我所以忧者不虑。我妇叵得但恐</a><a name="0229b09" id="0229b09">壮时易过。亦如人好华好果见时欲过便大</a><a name="0229b10" id="0229b10">生着。如是知无常乃更生诸结使。云何</a><a name="0229b11" id="0229b11">言无常能令心厌破诸结使。答曰。如是见</a><a name="0229b12" id="0229b12">无常是知无常少分为不具足。与禽兽见</a><a name="0229b13" id="0229b13">无常无异。以是故。佛告舍利弗。当具足</a><a name="0229b14" id="0229b14">修无常想。问曰。何等是具足无常想。答曰。</a><a name="0229b15" id="0229b15">观有为法念念生灭。如风吹尘。如山上水</a><a name="0229b16" id="0229b16">流。如火焰随灭。一切有为法无牢无强。</a><a name="0229b17" id="0229b17">不可取不可着。为如幻化诳惑凡夫。因</a><a name="0229b18" id="0229b18">是无常得入空门。是空中一切法不可得</a><a name="0229b19" id="0229b19">故。无常亦不可得。所以者何。一念中生住灭</a><a name="0229b20" id="0229b20">相不可得。生时不得有住灭。住时不得有</a><a name="0229b21" id="0229b21">生灭。灭时不得有生住。生住灭相性相违</a><a name="0229b22" id="0229b22">故无。是无故无常亦无。问曰。若无无常。佛</a><a name="0229b23" id="0229b23">何以苦谛中说无常。答曰。凡夫人生邪见</a><a name="0229b24" id="0229b24">故。谓世间是常。为灭除是常见故说无常。</a><a name="0229b25" id="0229b25">不为无常是实故说。复次佛未出世。凡夫</a><a name="0229b26" id="0229b26">人但用世俗道遮诸烦恼。今欲拔诸烦恼</a><a name="0229b27" id="0229b27">根本故说是无常。复次诸外道法。但以形</a><a name="0229b28" id="0229b28">离五欲。谓是解脱。佛说邪相因缘故缚。观</a><a name="0229b29" id="0229b29">无常正相故解脱。复有二种观无常相。一者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250229a.htm'><img src='up.gif' border=0></a>
<a href='T250229c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>