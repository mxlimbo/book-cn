<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0271b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷29)</font> 初序品中 回向释论第四十五 <font face='Arial'>T25, p0271b</h2></font><hr>
<span class='old'>
</a><a name="0271a28" id="0271a28">少施。复次菩萨有二种。一者败坏菩萨。二者</a><a name="0271a29" id="0271a29">成就菩萨。败坏菩萨者。本发阿耨多罗三藐</span><a name="0271b01" id="0271b01">三菩提心。不遇善缘五盖覆心。行杂行转</a><a name="0271b02" id="0271b02">身受大富贵。或作国王或大鬼神王龙王等。</a><a name="0271b03" id="0271b03">以本造身口意恶业不清净故。不得生诸</a><a name="0271b04" id="0271b04">佛前及天上人中无罪处。是名为败坏菩萨。</a><a name="0271b05" id="0271b05">如是人虽失菩萨心。先世因缘故犹好布</a><a name="0271b06" id="0271b06">施。多恼众生劫夺非法取财以用作福。</a><a name="0271b07" id="0271b07">成就菩萨者。不失阿耨多罗三藐三菩提心</a><a name="0271b08" id="0271b08">慈愍众生。或有在家受五戒者。有出家受</a><a name="0271b09" id="0271b09">戒者。在家菩萨。虽行业成就。有先世因缘</a><a name="0271b10" id="0271b10">贫穷。闻佛法有二种施。法施财施。出家人</a><a name="0271b11" id="0271b11">多应法施。在家者多应财施。我今以先世</a><a name="0271b12" id="0271b12">因缘故不生富家。见败菩萨辈作罪布施</a><a name="0271b13" id="0271b13">心不喜乐。闻佛不赞多财布施。但美心</a><a name="0271b14" id="0271b14">清净施。以是故随所有物而施。又出家菩</a><a name="0271b15" id="0271b15">萨守护戒故不畜财物。又自思惟戒之功</a><a name="0271b16" id="0271b16">德胜于布施。以是因缘故。随所有而施。</a><a name="0271b17" id="0271b17">复次菩萨闻佛法中本生因缘。少施得果报</a><a name="0271b18" id="0271b18">多。如薄拘罗阿罗汉。以一诃梨勒果药</a><a name="0271b19" id="0271b19">布施。九十一劫不堕恶道。受天人福乐身</a><a name="0271b20" id="0271b20">常不病。末后身得阿罗汉道。又如沙门二</a><a name="0271b21" id="0271b21">十亿耳。于鞞婆尸佛法中作一房舍给</a><a name="0271b22" id="0271b22">比丘僧。布一羊皮令僧蹈上。以是因缘</a><a name="0271b23" id="0271b23">故。九十一劫中足不蹈地。受人天中无量</a><a name="0271b24" id="0271b24">福乐。末后身生大长者家。受身端政足下</a><a name="0271b25" id="0271b25">生毛长二寸色如青琉璃右旋。初生时父</a><a name="0271b26" id="0271b26">与二十亿两金。后厌世五欲出家得道。佛</a><a name="0271b27" id="0271b27">说精进比丘第一。又如须蔓耳比丘。先世</a><a name="0271b28" id="0271b28">见鞞婆尸佛塔。以耳上须蔓华布施。以是</a><a name="0271b29" id="0271b29">因缘故。九十一劫中常不堕恶道。受天上<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250271a.htm'><img src='up.gif' border=0></a>
<a href='T250271c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>