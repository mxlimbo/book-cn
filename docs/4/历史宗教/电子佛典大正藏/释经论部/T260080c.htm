<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0080c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷11)</font> 四十不共法中善知不定品第二十三 <font face='Arial'>T26, p0080c</h2></font><hr>
<span class='old'>
</a><a name="0080b28" id="0080b28">四念处尽其形寿问难如来。如来还以四</a><a name="0080b29" id="0080b29">念处义答其所问。言义不重乐说无尽。法</span><a name="0080c01" id="0080c01">无碍智者。善能分别诸法名字通达无碍。</a><a name="0080c02" id="0080c02">义无碍者。于诸法义通达无碍。辞无碍者。</a><a name="0080c03" id="0080c03">随众生类以诸言辞令其解义通达无碍。</a><a name="0080c04" id="0080c04">乐说无碍者。问答时善巧说法无有穷尽。</a><a name="0080c05" id="0080c05">余贤圣不能究尽。唯有诸佛能尽其边。是</a><a name="0080c06" id="0080c06">故名无碍智波罗蜜。具足答波罗蜜者。一切</a><a name="0080c07" id="0080c07">问难中。佛善能具足答。何以故。于四种问答</a><a name="0080c08" id="0080c08">中无有错乱。善知义故。具足不坏义波罗</a><a name="0080c09" id="0080c09">蜜故。乐欲深知一切众生性所行所乐故。</a><a name="0080c10" id="0080c10">如舍利弗白佛言。世尊。佛为人说善法。而</a><a name="0080c11" id="0080c11">是中多有众生得证。证已心无渴爱。无</a><a name="0080c12" id="0080c12">渴爱故于世间无所受。无所受已心则</a><a name="0080c13" id="0080c13">内灭。佛于善法中无上事尽知无余。更无</a><a name="0080c14" id="0080c14">胜者。问曰。汝言四种问答。何谓为四。答曰。</a><a name="0080c15" id="0080c15">一定答。二分别答。三反问答。四置答。定答</a><a name="0080c16" id="0080c16">者。如一比丘问佛。世尊。颇有色常不变异</a><a name="0080c17" id="0080c17">不。世尊。受想行识常不变异不。佛答言。比</a><a name="0080c18" id="0080c18">丘无有色常而不变。无有受想行识常而</a><a name="0080c19" id="0080c19">不变。如是等名为定答。分别答者。如布</a><a name="0080c20" id="0080c20">多梨子梵志问娑摩提。有人故作身口意</a><a name="0080c21" id="0080c21">业。受何等果报。娑摩提定答。有人以身口</a><a name="0080c22" id="0080c22">意故作业受苦恼报。是问应分别答。是梵</a><a name="0080c23" id="0080c23">志后来问佛是事。佛答言。布多梨子。有人</a><a name="0080c24" id="0080c24">若身口意故作业。是业或受苦报。或受乐</a><a name="0080c25" id="0080c25">报。或受不苦不乐报。苦业受苦报。乐业受</a><a name="0080c26" id="0080c26">乐报。不苦不乐业受不苦不乐报。如是等诸</a><a name="0080c27" id="0080c27">经皆分别答。反问答者。如先尼梵志问佛。</a><a name="0080c28" id="0080c28">佛言。我还问汝。随汝意答。先尼于汝意</a><a name="0080c29" id="0080c29">云何。色是如来不。受想行识是如来不。答言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260080b.htm'><img src='up.gif' border=0></a>
<a href='T260081a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>