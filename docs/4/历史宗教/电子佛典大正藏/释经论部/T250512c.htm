<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0512c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷64)</font> 无作实相品第四十三 信持无三毒义第五十二 <font face='Arial'>T25, p0512c</h2></font><hr>
<span class='old'>
</a><a name="0512b28" id="0512b28">如是。须菩提言。憍尸迦。若菩萨摩诃萨行般</a><a name="0512b29" id="0512b29">若波罗蜜。不念色。不念是色。不念用色。不念</span><a name="0512c01" id="0512c01">我色。是菩萨摩诃萨。亦能不念梦。不念是</a><a name="0512c02" id="0512c02">梦。不念用梦。不念我梦。乃至化亦不念化。</a><a name="0512c03" id="0512c03">不念是化。不念用化。不念我化。受想行识</a><a name="0512c04" id="0512c04">亦如是。乃至一切智。不念一切智。不念是一</a><a name="0512c05" id="0512c05">切智。不念用一切智。不念我一切智。是菩萨</a><a name="0512c06" id="0512c06">摩诃萨。亦能不念梦。不念是梦。不念用梦。</a><a name="0512c07" id="0512c07">不念我梦。乃至化亦如是。如是憍尸迦。菩萨</a><a name="0512c08" id="0512c08">摩诃萨知诸法如梦如焰如影如响如幻如</a><a name="0512c09" id="0512c09">化<p>【论】释曰。即时帝释问。从佛须菩提所</a><a name="0512c10" id="0512c10">闻。是甚深般若为习何法。须菩提言。诸法久</a><a name="0512c11" id="0512c11">久皆归涅槃故。当习诸法空。是故说。欲</a><a name="0512c12" id="0512c12">习般若当习空。帝释是人天王。于世间自</a><a name="0512c13" id="0512c13">在。能与所须。愿作守护。闻是般若波罗蜜。</a><a name="0512c14" id="0512c14">欢喜白佛言。我当作何事守护。随其所须</a><a name="0512c15" id="0512c15">尽当与之。须菩提及一比丘。出家法敬礼而</a><a name="0512c16" id="0512c16">已。诸恶鬼常恼是人。魔若魔民常恼行者。</a><a name="0512c17" id="0512c17">是故问佛。我当以何事守护。若自守护若</a><a name="0512c18" id="0512c18">遣子弟若遣官属侍卫随佛教敕。须菩</a><a name="0512c19" id="0512c19">提知般若有无量力。又知佛意。欲令般若</a><a name="0512c20" id="0512c20">波罗蜜贵重。不用受恩故语帝释。憍尸迦。</a><a name="0512c21" id="0512c21">般若波罗蜜中。皆空如幻如梦。汝颇见定</a><a name="0512c22" id="0512c22">有一法可守护不。帝释言不也。若可见</a><a name="0512c23" id="0512c23">者。不名为般若波罗蜜毕竟空。若不可见。</a><a name="0512c24" id="0512c24">云何说言我当作何事守护。复次憍尸迦。</a><a name="0512c25" id="0512c25">若行者如所说。般若中住。即是守护。若菩萨</a><a name="0512c26" id="0512c26">如般若中所说。一心信受思惟正忆念。入</a><a name="0512c27" id="0512c27">禅定观诸法实相。得毕竟空智慧。应无</a><a name="0512c28" id="0512c28">生法忍入菩萨位。如是人不惜身命。何况</a><a name="0512c29" id="0512c29">外物。是人不须守护。守护名遮诸苦恼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250512b.htm'><img src='up.gif' border=0></a>
<a href='T250513a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>