<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0312c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷5)</font> <font face='Arial'>T26, p0312c</h2></font><hr>
<span class='old'>
</a><a name="0312b28" id="0312b28">名择灭。如是择灭于真如上假施设有。无别</a><a name="0312b29" id="0312b29">实物至究竟位说名涅槃。无所趣故。无臭秽</span><a name="0312c01" id="0312c01">故。离编织故。离稠林故。名为涅槃。声闻独</a><a name="0312c02" id="0312c02">觉有所知障习气未灭。云何证得究竟涅槃。</a><a name="0312c03" id="0312c03">所知障习是无知故。非染污故。障菩提果不</a><a name="0312c04" id="0312c04">障涅槃。非烦恼故。不能润生。若无愿力。回</a><a name="0312c05" id="0312c05">心趣大至无学位。尽其寿量必永寂灭</a><a name="0312c06" id="0312c06"><p>经曰。如圆镜中大影可得。所谓大地大山大</a><a name="0312c07" id="0312c07">树大宫舍影。而是圆镜不等彼量。如是如来</a><a name="0312c08" id="0312c08">圆镜智上。从极喜地乃至佛地智影可得。及</a><a name="0312c09" id="0312c09">与一切世出世法智影可得。而圆镜智非彼</a><a name="0312c10" id="0312c10">分量</a><a name="0312c11" id="0312c11"><p>论曰。若圆镜智能起智影。应同彼量差别可</a><a name="0312c12" id="0312c12">得。释此难言。如圆镜中大影可得。谓大地</a><a name="0312c13" id="0312c13">等如世圆镜。虽能为缘起地等影。而是圆镜</a><a name="0312c14" id="0312c14">不等彼量。一小镜中众多山等大影可得。一</a><a name="0312c15" id="0312c15">大镜中众多石等小影可得。虽有形碍而不同</a><a name="0312c16" id="0312c16">影大小数量。镜智亦尔。虽起诸地世出世间</a><a name="0312c17" id="0312c17">诸智影像无形碍故。而不同彼一切智影大</a><a name="0312c18" id="0312c18">小数量。由是因缘诸佛镜智名大智藏。世出</a><a name="0312c19" id="0312c19">世间智根本故。如说世尊成大智藏镜智。能</a><a name="0312c20" id="0312c20">生一切智故。应知此中以智名说一切功德。由</a><a name="0312c21" id="0312c21">是镜智相应净识。具足一切自利利他功德</a><a name="0312c22" id="0312c22">种子。能为因缘生自身中智等影像。为增上</a><a name="0312c23" id="0312c23">缘生他身中智等影像。由此镜智。能变现身</a><a name="0312c24" id="0312c24">生智说法。展转生他智等影故。或悲愿力熏</a><a name="0312c25" id="0312c25">修所成。任运为他智等善法增上缘故。令他</a><a name="0312c26" id="0312c26">身中智等善法易得生长。是故经言。一切众</a><a name="0312c27" id="0312c27">生所有善法。及殊胜果。皆是如来慈悲愿力</a><a name="0312c28" id="0312c28">增上所起</a><a name="0312c29" id="0312c29"><p>经曰。又如圆镜非处障质影像起缘。如是如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260312b.htm'><img src='up.gif' border=0></a>
<a href='T260313a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>