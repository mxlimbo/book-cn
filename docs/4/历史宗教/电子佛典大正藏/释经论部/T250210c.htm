<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0210c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷20)</font> 初序品中 四无量义第三十三 <font face='Arial'>T25, p0210c</h2></font><hr>
<span class='old'>
</a><a name="0210b28" id="0210b28">一切众生。余佛则无所复度。是则无未来</a><a name="0210b29" id="0210b29">佛为断佛种。有如是等过。以是故一佛不</span><a name="0210c01" id="0210c01">度一切众生。复次是众生性从痴而有。非</a><a name="0210c02" id="0210c02">实定法。三世十方诸佛。求众生实不可得。</a><a name="0210c03" id="0210c03">云何尽度一切。问曰。若空不可得尽度</a><a name="0210c04" id="0210c04">者少亦俱空。何以度少。答曰。我言三世十</a><a name="0210c05" id="0210c05">方佛求一切众生不可得故无所度。汝难言</a><a name="0210c06" id="0210c06">何以不尽度。是为堕负处。汝于负处不</a><a name="0210c07" id="0210c07">能自拔。而难言无众生中多少一种何以</a><a name="0210c08" id="0210c08">度少。是为重堕负处。复次诸法实相第一</a><a name="0210c09" id="0210c09">义中则无众生。亦无度。但以世俗法故说</a><a name="0210c10" id="0210c10">言有度。汝于世俗中。求第一义。是事不可</a><a name="0210c11" id="0210c11">得。譬如瓦石中求珍宝不可得。复次诸佛</a><a name="0210c12" id="0210c12">从初发心。乃至法尽。于其中间所有功德。</a><a name="0210c13" id="0210c13">皆是作法有限有量有初有后故。所度</a><a name="0210c14" id="0210c14">众生亦应有量。不应以随因缘果报有量</a><a name="0210c15" id="0210c15">法尽度无量众生。如大力士弓势虽大箭</a><a name="0210c16" id="0210c16">远必堕。亦如劫尽大火烧三千世界明照无</a><a name="0210c17" id="0210c17">量虽久必灭。菩萨成佛亦如是。从初发意</a><a name="0210c18" id="0210c18">执精进弓用智慧箭。深入佛法大作佛事</a><a name="0210c19" id="0210c19">亦必当灭。菩萨得一切种智时。身出光明</a><a name="0210c20" id="0210c20">照无量世界。一一光明变化作无量身。度</a><a name="0210c21" id="0210c21">十方无量众生。涅槃后八万四千法聚。舍利</a><a name="0210c22" id="0210c22">化度众生。如劫尽火照久亦复灭。问曰。汝</a><a name="0210c23" id="0210c23">自言光明变化作无量身。度十方无量众生。</a><a name="0210c24" id="0210c24">今何以言有量因缘故。所度亦应有量。答</a><a name="0210c25" id="0210c25">曰。无量有二种。一者实无量。诸圣人所不</a><a name="0210c26" id="0210c26">能量。譬如虚空涅槃众生性是不可量。二</a><a name="0210c27" id="0210c27">者有法可量。但力劣者不能量。譬如须弥</a><a name="0210c28" id="0210c28">山大海水斤两渧数多少。诸佛菩萨能知。诸</a><a name="0210c29" id="0210c29">天世人所不能知。佛度众生亦如是。诸佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250210b.htm'><img src='up.gif' border=0></a>
<a href='T250211a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>