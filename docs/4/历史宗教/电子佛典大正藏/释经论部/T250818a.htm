<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0818a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷3)</font> <font face='Arial'>T25, p0818a</h2></font><hr>
<span class='old'>
</a><a name="0817c28" id="0817c28"><p>又何以故须菩提若取法相为着我等者。此</a><a name="0817c29" id="0817c29">一段经。在我法二空经文之后。所以解在于</span><a name="0818a01" id="0818a01">此余经文。其经在下。而在前释者。明余经共</a><a name="0818a02" id="0818a02">成有智慧人我法二空之解。义势相属。引之</a><a name="0818a03" id="0818a03">前释此经文。乃明二地已上修道中所断之</a><a name="0818a04" id="0818a04">惑。在下义便故遗之于此也。但有无明使者。</a><a name="0818a05" id="0818a05">此是功用之惑。善法烦恼。释经中若取法相</a><a name="0818a06" id="0818a06">则为着我等二句经也。无现行粗烦恼者。无</a><a name="0818a07" id="0818a07">三界四住我见等粗惑故。言无现行粗烦恼。</a><a name="0818a08" id="0818a08">以示无我我见。四住烦恼以我者为本。六十</a><a name="0818a09" id="0818a09">二见亦因而有。谈其无本足知亦无余惑</a><a name="0818a10" id="0818a10">也。彼不住随顺一偈。释经中筏喻。成上不</a><a name="0818a11" id="0818a11">应取法非不取法。此经论俱次先举后释。彼</a><a name="0818a12" id="0818a12">者。彼于十二部经。言教法也。不住者。彼经教</a><a name="0818a13" id="0818a13">法不住无名相证法中。正释经中是法应舍。</a><a name="0818a14" id="0818a14">明所诠之理绝于名相言教法故也。即有难</a><a name="0818a15" id="0818a15">云。所诠证理绝于言教名相者。能诠之教便</a><a name="0818a16" id="0818a16">一向非为法也。偈即答云。随顺虽能诠之教。</a><a name="0818a17" id="0818a17">非即是所证法。非不因于能诠得证法故。言</a><a name="0818a18" id="0818a18">随顺也。此二字释经中非舍法故由教得理</a><a name="0818a19" id="0818a19">不全舍也。于法中证智者。释上句彼不住也。</a><a name="0818a20" id="0818a20">直言不住。未知于何处不住。故出于所证智</a><a name="0818a21" id="0818a21">中音声言教法不住也。如人舍船筏。释经中</a><a name="0818a22" id="0818a22">筏喻也。法中义亦者。合喻也。此应云如人</a><a name="0818a23" id="0818a23">取船筏法中义亦然。所以偏云舍者。以偈狭</a><a name="0818a24" id="0818a24">故也</a><a name="0818a25" id="0818a25"><p>此义云何以下至以得证智舍法故。释偈上</a><a name="0818a26" id="0818a26">句中彼不住。第二句于法中证智。明能诠教</a><a name="0818a27" id="0818a27">法非证法故不取教法为证。即引筏喻来怗</a><a name="0818a28" id="0818a28">成也。随慎者以下。释偈初句中随慎二字。</a><a name="0818a29" id="0818a29">明言教虽非即所证法。非不随慎于法故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250817c.htm'><img src='up.gif' border=0></a>
<a href='T250818b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>