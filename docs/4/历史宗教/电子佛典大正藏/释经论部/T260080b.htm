<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0080b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷11)</font> 四十不共法中善知不定品第二十三 <font face='Arial'>T26, p0080b</h2></font><hr>
<span class='old'>
</a><a name="0080a28" id="0080a28">善能通达如现目前。于心不相应诸法中。</a><a name="0080a29" id="0080a29">成就第一智慧力故。问曰。戒善律仪不善律</span><a name="0080b01" id="0080b01">仪是色法。何以言非色法。答曰。戒善律仪</a><a name="0080b02" id="0080b02">不善律仪有二种。有作有无作。作是色。无作</a><a name="0080b03" id="0080b03">非色。无作非色。佛以不共力故现前能知。</a><a name="0080b04" id="0080b04">余人以比智知。问曰。诸佛但善知心不相</a><a name="0080b05" id="0080b05">应非色法。不善知相应法耶。答曰。若通达</a><a name="0080b06" id="0080b06">不相应法。相应法无所复论。如人能射毫</a><a name="0080b07" id="0080b07">毛。粗物则不论。复次七百不相应法中。声闻</a><a name="0080b08" id="0080b08">辟支佛以第六识能知七法。一名二相三</a><a name="0080b09" id="0080b09">义四无常五生六不生七度。佛以第六识皆</a><a name="0080b10" id="0080b10">悉能知。佛知四谛相及知世俗法。是故言</a><a name="0080b11" id="0080b11">诸佛善知心不相应无色法。势力波罗蜜者。</a><a name="0080b12" id="0080b12">于一切所知法无余中得一切种智势力十</a><a name="0080b13" id="0080b13">力四无所畏四功德处助成故。又善得十</a><a name="0080b14" id="0080b14">力故。是故佛能成就势力波罗蜜。是势力</a><a name="0080b15" id="0080b15">在第十六心中得增益。一切智常在佛身。</a><a name="0080b16" id="0080b16">乃至无余涅槃。因是事故。于一切法中得</a><a name="0080b17" id="0080b17">无碍智。无碍智波罗蜜者。法义辞乐说。于此</a><a name="0080b18" id="0080b18">四法势力无量通达无碍。如经中说。佛告</a><a name="0080b19" id="0080b19">诸比丘。如来四第子成就第一念力智慧</a><a name="0080b20" id="0080b20">力堪受力。如善射射树叶即过无难。是诸</a><a name="0080b21" id="0080b21">弟子以四念处来问难。我常不休息。除饮</a><a name="0080b22" id="0080b22">食便利睡眠。于百年中如来常答。乐说智慧</a><a name="0080b23" id="0080b23">无有穷尽。佛于此中以少欲相自论智</a><a name="0080b24" id="0080b24">慧。若三千大千世界所有四天下满中微尘。</a><a name="0080b25" id="0080b25">随尔所尘数作尔所三千大千世界。满中</a><a name="0080b26" id="0080b26">众生皆如舍利弗如辟支佛。皆悉成就智</a><a name="0080b27" id="0080b27">慧乐说。寿命如上尘数大劫。是诸人等因</a><a name="0080b28" id="0080b28">四念处尽其形寿问难如来。如来还以四</a><a name="0080b29" id="0080b29">念处义答其所问。言义不重乐说无尽。法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260080a.htm'><img src='up.gif' border=0></a>
<a href='T260080c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>