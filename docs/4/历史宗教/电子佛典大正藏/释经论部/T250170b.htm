<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0170b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷15)</font> 初序品中 羼提波罗蜜法忍义第二十五 <font face='Arial'>T25, p0170b</h2></font><hr>
<span class='old'>
</a><a name="0170a28" id="0170a28">间常无常边无边等。求之未得则失慧命。</a><a name="0170a29" id="0170a29">与畜生同死。自投黑闇。比丘惭愧深识佛</span><a name="0170b01" id="0170b01">语。即得阿罗汉道。复次菩萨。欲作一切智</a><a name="0170b02" id="0170b02">人。应推求一切法。知其实相。于十四难中</a><a name="0170b03" id="0170b03">不滞不碍。知其是心重病。能出能忍。是名</a><a name="0170b04" id="0170b04">法忍。复次佛法甚深清净微妙。演畅种种无</a><a name="0170b05" id="0170b05">量法门。能一心信受不疑不悔。是名法忍。</a><a name="0170b06" id="0170b06">如佛所言。诸法虽空。亦不断亦不灭。诸法</a><a name="0170b07" id="0170b07">因缘相续生亦非常。诸法虽无神亦不失</a><a name="0170b08" id="0170b08">罪福。一心念顷。身诸法诸根诸慧转灭不</a><a name="0170b09" id="0170b09">停。不至后念。新新生灭。亦不失无量世</a><a name="0170b10" id="0170b10">中因缘业。诸众界入中皆空无神。而众生轮</a><a name="0170b11" id="0170b11">转五道中受生死。如是等种种甚深微妙</a><a name="0170b12" id="0170b12">法。虽未得佛道。能信能受不疑不悔。是</a><a name="0170b13" id="0170b13">为法忍。复次阿罗汉辟支佛。畏恶生死早</a><a name="0170b14" id="0170b14">求入涅槃。菩萨未得成佛。而欲求一切</a><a name="0170b15" id="0170b15">智。欲怜愍众生。欲了了分别知诸法实相。</a><a name="0170b16" id="0170b16">是中能忍是名法忍。问曰。云何观诸法实</a><a name="0170b17" id="0170b17">相。答曰。观知诸法无有瑕隙。不可破不</a><a name="0170b18" id="0170b18">可坏是为实相。问曰。一切语皆可答可破</a><a name="0170b19" id="0170b19">可坏。云何言不可破坏是为实相。答曰。</a><a name="0170b20" id="0170b20">以诸法不可破故。佛法中一切言语道过。</a><a name="0170b21" id="0170b21">心行处灭常不生不灭。如涅槃相。何以故。若</a><a name="0170b22" id="0170b22">诸法相实有不应无。若诸法先有今无。则</a><a name="0170b23" id="0170b23">是断灭。复次诸法不应是常。何以故。若常</a><a name="0170b24" id="0170b24">则无罪无福无所伤杀。亦无施命亦无</a><a name="0170b25" id="0170b25">修行利益亦无缚无解。世间则是涅槃。如</a><a name="0170b26" id="0170b26">是等因缘故。诸法不应常。若诸法无常。则</a><a name="0170b27" id="0170b27">是断灭亦无罪无福亦无增损。功德业因</a><a name="0170b28" id="0170b28">缘果报亦失。如是等因缘故。诸法不应无</a><a name="0170b29" id="0170b29">常。问曰。汝言佛法中常亦不实无常亦不实。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250170a.htm'><img src='up.gif' border=0></a>
<a href='T250170c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>