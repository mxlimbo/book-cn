<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0652a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷85)</font> 道树品第七十一 信持无三毒义第五十二 <font face='Arial'>T25, p0652a</h2></font><hr>
<span class='old'>
</a><a name="0651c28" id="0651c28">切种智。令众生得须陀洹果斯陀含果阿那</a><a name="0651c29" id="0651c29">含果阿罗汉果辟支佛道佛道。是众生渐渐</span><a name="0652a01" id="0652a01">以三乘法。于无余涅槃而般涅槃。是为果益</a><a name="0652a02" id="0652a02">众生。是菩萨摩诃萨不得众生实法而度众</a><a name="0652a03" id="0652a03">生。令离我颠倒着。作是念一切诸法中无众</a><a name="0652a04" id="0652a04">生我所。为众生求一切种智。是众生实不可</a><a name="0652a05" id="0652a05">得。须菩提白佛言。世尊。当知是菩萨为如</a><a name="0652a06" id="0652a06">佛。何以故。是菩萨因缘故。断一切地狱种一</a><a name="0652a07" id="0652a07">切畜生种一切饿鬼种。断一切诸难。断一切</a><a name="0652a08" id="0652a08">贫穷下贱道。断一切欲界色界无色界。佛言。</a><a name="0652a09" id="0652a09">如是如是。须菩提当知。是菩萨摩诃萨如佛。</a><a name="0652a10" id="0652a10">须菩提。若菩萨摩诃萨不发心求阿耨多罗</a><a name="0652a11" id="0652a11">三藐三菩提。世间则无过去未来现在诸佛。</a><a name="0652a12" id="0652a12">世间亦无辟支佛阿罗汉阿那含斯陀含须陀</a><a name="0652a13" id="0652a13">洹。三恶趣及三界亦无断时。须菩提。汝所说</a><a name="0652a14" id="0652a14">是菩萨摩诃萨当知如佛。如是如是。须菩提</a><a name="0652a15" id="0652a15">当知。是菩萨实如佛。何以故。以如故说如来。</a><a name="0652a16" id="0652a16">以如故说愿支佛阿罗汉一切贤圣。以如故</a><a name="0652a17" id="0652a17">说为色乃至识。以如故说一切法乃至有为</a><a name="0652a18" id="0652a18">性无为性。是诸如如实无异。以是故说名为</a><a name="0652a19" id="0652a19">如。诸菩萨摩诃萨学是如。得一切种智。得名</a><a name="0652a20" id="0652a20">如来。以是因缘故说菩萨摩诃萨当知如佛。</a><a name="0652a21" id="0652a21">以如相故。如是须菩提。菩萨摩诃萨应学如</a><a name="0652a22" id="0652a22">般若波罗蜜。菩萨学如般若波罗蜜。则能学</a><a name="0652a23" id="0652a23">一切法如。学一切法如则得具足一切法如。</a><a name="0652a24" id="0652a24">具足一切法如已。住一切法如得自在。住</a><a name="0652a25" id="0652a25">一切法如得自在已。善知一切众生根。善知</a><a name="0652a26" id="0652a26">一切众生根已。知一切众生根具足。知一</a><a name="0652a27" id="0652a27">切众生根具足已亦知一切众生业因缘。知</a><a name="0652a28" id="0652a28">一切众生业因缘已。得愿智具足。得愿智具</a><a name="0652a29" id="0652a29">足已净三世慧。净三世慧已饶益一切众生。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250651c.htm'><img src='up.gif' border=0></a>
<a href='T250652b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>