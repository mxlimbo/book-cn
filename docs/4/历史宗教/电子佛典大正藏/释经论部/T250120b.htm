<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0120b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷8)</font> 初序品中 放光释论第十四 <font face='Arial'>T25, p0120b</h2></font><hr>
<span class='old'>
</a><a name="0120a28" id="0120a28">故言乃至形残皆得具足。蒙佛光明即时</a><a name="0120a29" id="0120a29">平复</span><a name="0120b01" id="0120b01"><p>【经】一切众生皆得等心相视。如父如母如兄</a><a name="0120b02" id="0120b02">如弟如姊如妹。亦如亲亲及善知识。是时众</a><a name="0120b03" id="0120b03">生等行十善业道净修梵行。无诸瑕秽惔然</a><a name="0120b04" id="0120b04">快乐。譬如比丘入第三禅。皆得好慧持戒自</a><a name="0120b05" id="0120b05">守不娆众生<p>【论】问曰。是诸众生未离欲</a><a name="0120b06" id="0120b06">无禅定。不得四无量心。云何得等心。答</a><a name="0120b07" id="0120b07">曰。是等非禅中等。是于一切众生中。无怨</a><a name="0120b08" id="0120b08">无恚。以此等故善心相视。复次等心者。经</a><a name="0120b09" id="0120b09">中有言。云何等心相视如父母是名等心。</a><a name="0120b10" id="0120b10">问曰。视一切众生便是父母兄弟姊妹不。答</a><a name="0120b11" id="0120b11">曰。不也。见老者如父母。长者如兄。少者如</a><a name="0120b12" id="0120b12">弟。姊妹亦尔。等心力故皆如亲亲。问曰。云</a><a name="0120b13" id="0120b13">何非父母言父母。乃至非亲亲言亲亲。不</a><a name="0120b14" id="0120b14">堕妄语耶。答曰。一切众生无量世中。无非</a><a name="0120b15" id="0120b15">父母兄弟姊妹亲亲者</a><a name="0120b16" id="0120b16"><p>复次实法相中无父母兄弟。人着吾我颠</a><a name="0120b17" id="0120b17">倒计故。名为父母兄弟。今以善心力故相</a><a name="0120b18" id="0120b18">视如父如母非妄语也。复次如人以义相</a><a name="0120b19" id="0120b19">亲非父事之为父。非母事之为母。兄弟儿</a><a name="0120b20" id="0120b20">子亦复如是。如人有子行恶黜而弃之。他</a><a name="0120b21" id="0120b21">姓善行养以为子。如是相视则为等心。如</a><a name="0120b22" id="0120b22">说偈</a><a name="0120b23" id="0120b23"><p class='lg'>　　视他妇如母　　　见他财如火</a><br><a name="0120b24" id="0120b24">　　一切如亲亲　　　如是名等见　</p></a><a name="0120b25" id="0120b25"><p>是时众生等行十善业道者。身业道三种。不</a><a name="0120b26" id="0120b26">杀不盗不邪淫。口业道四种。不妄语不两舌</a><a name="0120b27" id="0120b27">不恶口不绮语。意业道三种不贪不恼害不</a><a name="0120b28" id="0120b28">邪见。自不杀生不教他杀。赞不杀者。见</a><a name="0120b29" id="0120b29">人不杀。代其欢喜。乃至邪见亦有四种。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250120a.htm'><img src='up.gif' border=0></a>
<a href='T250120c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>