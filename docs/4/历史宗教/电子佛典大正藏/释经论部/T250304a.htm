<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0304a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷33)</font> 初序品中 到彼岸义第五十 <font face='Arial'>T25, p0304a</h2></font><hr>
<span class='old'>
</a><a name="0303c28" id="0303c28">布施不清净。所谓不能以好物施。若与</a><a name="0303c29" id="0303c29">好物不能多与。若与外物则不能内施。</span><a name="0304a01" id="0304a01">若能内施不能尽与。若由悭心故。菩萨</a><a name="0304a02" id="0304a02">行般若波罗蜜。知一切法无我无我所。诸</a><a name="0304a03" id="0304a03">法皆空如梦如幻。以身头目骨髓布施如</a><a name="0304a04" id="0304a04">施草木。是菩萨虽未得道。欲常不起是</a><a name="0304a05" id="0304a05">悭心。当学般若波罗蜜。诸余人离欲得道故</a><a name="0304a06" id="0304a06">不生破戒心。菩萨行般若波罗蜜故不见</a><a name="0304a07" id="0304a07">破戒事。所以者何。戒为一切诸善功德住处。</a><a name="0304a08" id="0304a08">譬如地为一切万物所依止处。破戒尚不</a><a name="0304a09" id="0304a09">得余道。何况阿耨多罗三藐三菩提。以是</a><a name="0304a10" id="0304a10">故不生破戒心。复作是念。菩萨法者安乐</a><a name="0304a11" id="0304a11">众生。若破戒者恼乱一切。以是故菩萨不</a><a name="0304a12" id="0304a12">生破戒心。何况破戒。小乘及诸凡夫尚不</a><a name="0304a13" id="0304a13">应生嗔恚心。何况菩萨发阿耨多罗三藐</a><a name="0304a14" id="0304a14">三菩提意。身为苦器法自受恼。譬如犯罪</a><a name="0304a15" id="0304a15">之人自致刑戮自作自受不应怨人。但当</a><a name="0304a16" id="0304a16">自护其心不令起恶。譬如人遭恶风</a><a name="0304a17" id="0304a17">雨寒热亦无所嗔。复作是念。菩萨求佛以</a><a name="0304a18" id="0304a18">大悲为本。若怀嗔恚则丧志愿。嗔恚之</a><a name="0304a19" id="0304a19">人尚不得世间乐何况道乐。嗔恚之人自不</a><a name="0304a20" id="0304a20">得乐。何能以乐与人。懈怠之人世间胜事</a><a name="0304a21" id="0304a21">尚不能成。何况阿耨多罗三藐三菩提。譬</a><a name="0304a22" id="0304a22">如钻火数息无得火期。散乱之心譬如风</a><a name="0304a23" id="0304a23">中然灯。虽有光明不能照物。乱心中智</a><a name="0304a24" id="0304a24">慧亦复如是。智慧是一切善法根本。若欲</a><a name="0304a25" id="0304a25">成就是智先当摄心然后可成。譬如狂醉</a><a name="0304a26" id="0304a26">之人自利他利好丑之事都不觉知。散乱之</a><a name="0304a27" id="0304a27">心亦如是。世间好事尚不能善知。何况出</a><a name="0304a28" id="0304a28">世间法。愚痴人心一切成败事皆不能及。</a><a name="0304a29" id="0304a29">何况微妙深义。譬如无目之人或坠沟坑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250303c.htm'><img src='up.gif' border=0></a>
<a href='T250304b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>