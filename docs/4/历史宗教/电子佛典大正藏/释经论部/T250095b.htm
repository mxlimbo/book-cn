<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0095b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷5)</font> 初序品中 中摩诃萨埵释论第九 <font face='Arial'>T25, p0095b</h2></font><hr>
<span class='old'>
</a><a name="0095a28" id="0095a28">大千世界中诸劫次第相续故。非为分别</a><a name="0095a29" id="0095a29">断一人诸烦恼故发心。乃至非为分别</span><a name="0095b01" id="0095b01">断不可说不可说三千大千世界微尘等人</a><a name="0095b02" id="0095b02">诸烦恼故发心。是诸菩萨摩诃萨愿言。尽</a><a name="0095b03" id="0095b03">教化一切十方众生。尽供养供给一切十方</a><a name="0095b04" id="0095b04">诸佛。愿令一切十方诸佛土清净。心坚受</a><a name="0095b05" id="0095b05">持一切十方诸佛法。分别知一切诸佛土</a><a name="0095b06" id="0095b06">故。尽知一切诸佛弟子众故。分别知一切</a><a name="0095b07" id="0095b07">众生诸心故。知断一切众生诸烦恼故。尽</a><a name="0095b08" id="0095b08">知一切众生诸根故。诸菩萨发心作阿耨</a><a name="0095b09" id="0095b09">多罗三藐三菩提。如是等十门为首。乃至百</a><a name="0095b10" id="0095b10">千万亿阿僧祇门是为道法门。菩萨应知应</a><a name="0095b11" id="0095b11">入略说如是。诸菩萨实道。一切诸法皆入皆</a><a name="0095b12" id="0095b12">知。智慧知故一切佛土菩萨道中庄严故。沤</a><a name="0095b13" id="0095b13">舍那言。善男子我愿如是自有世界已</a><a name="0095b14" id="0095b14">来。一切众生尽清净。一切烦恼悉断。须达那</a><a name="0095b15" id="0095b15">言。是何解脱。沤舍那答言。是名无忧安隐</a><a name="0095b16" id="0095b16">幢。我知此一解脱门。不知诸菩萨大心如</a><a name="0095b17" id="0095b17">大海水。一切诸佛法能持能受。诸菩萨心不</a><a name="0095b18" id="0095b18">动如须弥山。诸菩萨如药王能除一切诸</a><a name="0095b19" id="0095b19">烦恼。诸菩萨如日能照除一切闇。诸菩萨</a><a name="0095b20" id="0095b20">如地能含受一切众生。诸菩萨如风能益</a><a name="0095b21" id="0095b21">一切众生。诸菩萨如火能烧一切外道诸烦</a><a name="0095b22" id="0095b22">恼。诸菩萨如云能雨法水。诸菩萨如月福</a><a name="0095b23" id="0095b23">德光明能照一切。诸菩萨如释提桓因守</a><a name="0095b24" id="0095b24">护一切众生。是菩萨道法甚深。我云何能尽</a><a name="0095b25" id="0095b25">知。以是诸菩萨生大愿欲得大事欲至</a><a name="0095b26" id="0095b26">大处故。名摩诃萨埵。复次是般若波罗蜜经</a><a name="0095b27" id="0095b27">中。摩诃萨埵相。佛自说如是。如是相是摩</a><a name="0095b28" id="0095b28">诃萨埵相。舍利弗须菩提富楼那等诸大弟</a><a name="0095b29" id="0095b29">子。各各说彼品。此中应广说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250095a.htm'><img src='up.gif' border=0></a>
<a href='T250095c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>