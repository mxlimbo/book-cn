<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0104c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷6)</font> 初序品中 十喻释论第十一 <font face='Arial'>T25, p0104c</h2></font><hr>
<span class='old'>
</a><a name="0104b28" id="0104b28">作我不可得故。一切因生法不自在故。诸</a><a name="0104b29" id="0104b29">法属因缘故。是以非自作。亦非他作者。自</span><a name="0104c01" id="0104c01">无故他亦无。若他作则失罪福力。他作有二</a><a name="0104c02" id="0104c02">种。若善若不善。若善应与一切乐。若不善</a><a name="0104c03" id="0104c03">应与一切苦。若苦乐杂以何因缘故与乐。</a><a name="0104c04" id="0104c04">以何因缘故与苦。若共有二过故。自过</a><a name="0104c05" id="0104c05">他过。若无因缘生苦乐。人应常乐离一</a><a name="0104c06" id="0104c06">切苦。若无因缘。人不应作乐因除苦因。</a><a name="0104c07" id="0104c07">一切诸法必有因缘。愚痴故不知。譬如人</a><a name="0104c08" id="0104c08">从木求火从地求水从扇求风。如是等种</a><a name="0104c09" id="0104c09">种各有因缘。是苦乐和合因缘是苦乐和</a><a name="0104c10" id="0104c10">合因缘。生先世业因今世若好行若邪行缘。</a><a name="0104c11" id="0104c11">从是得苦乐。是苦乐种种因缘。以实求之</a><a name="0104c12" id="0104c12">无人作无人受。空五众作空五众受。无</a><a name="0104c13" id="0104c13">智人得乐淫心爱着。得苦生嗔恚。是乐灭</a><a name="0104c14" id="0104c14">时更求欲得。如小儿见镜中像心乐爱着</a><a name="0104c15" id="0104c15">爱着失已破镜求索。智人笑之。失乐更求</a><a name="0104c16" id="0104c16">亦复如是。亦为得道圣人所笑。以是故说</a><a name="0104c17" id="0104c17">诸法如镜中像。复次如镜中像。实空不生</a><a name="0104c18" id="0104c18">不灭诳惑凡人眼。一切诸法亦复如是。空</a><a name="0104c19" id="0104c19">无实不生不灭。诳惑凡夫人眼。问曰。镜</a><a name="0104c20" id="0104c20">中像从因缘生。有面有镜有持镜人有</a><a name="0104c21" id="0104c21">明。是事和合故像生。因是像生忧喜亦</a><a name="0104c22" id="0104c22">作因亦作果。云何言实空不生不灭。答曰。</a><a name="0104c23" id="0104c23">从因缘生不自在故空。若法实有。是亦不</a><a name="0104c24" id="0104c24">应从因缘生。何以故若因缘中。先有因缘</a><a name="0104c25" id="0104c25">则无所用。若因缘中。先无因缘亦无所</a><a name="0104c26" id="0104c26">用。譬如乳中若先有酪是乳非酪因。酪先</a><a name="0104c27" id="0104c27">有故。若先无酪如水中无酪。是乳亦非因。</a><a name="0104c28" id="0104c28">若无因而有酪者。水中何以不生酪。若乳</a><a name="0104c29" id="0104c29">是酪因缘。乳亦不自在。乳亦从因缘生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250104b.htm'><img src='up.gif' border=0></a>
<a href='T250105a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>