<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1510b 金刚般若波罗蜜经论 0769b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1510b 金刚般若波罗蜜经论</font> <font face='Arial'>(卷1)</font> <font face='Arial'>T25, p0769b</h2></font><hr>
<span class='old'>
</a><a name="0769a28" id="0769a28">及不能忍寒热逼恼故。染心说法若无智</a><a name="0769a29" id="0769a29">慧。便颠倒说法多有过故。不离此三得成</span><a name="0769b01" id="0769b01">法施。彼诸波罗蜜有二种果。谓未来现在。</a><a name="0769b02" id="0769b02">未来果者。檀那波罗蜜得大福报。尸罗波</a><a name="0769b03" id="0769b03">罗蜜得自身具足。谓释梵等。羼提波罗蜜</a><a name="0769b04" id="0769b04">得大伴助大眷属。毗离耶波罗蜜得果报</a><a name="0769b05" id="0769b05">等不断绝。禅那波罗蜜得生身不可损坏。</a><a name="0769b06" id="0769b06">般若波罗蜜得诸根猛利。及多诸悦乐。于</a><a name="0769b07" id="0769b07">大人众中得自在等。现在果者。得一切信</a><a name="0769b08" id="0769b08">敬供养。及现法涅槃等。于中若菩萨求未</a><a name="0769b09" id="0769b09">来果故行施。为住事行施。如所施物还得</a><a name="0769b10" id="0769b10">彼物果。是故经言。不住于事行于布施。若</a><a name="0769b11" id="0769b11">求未来尸罗等果故行施。为有所住行施。</a><a name="0769b12" id="0769b12">是故经言。无所住应行布施。尸罗等果有</a><a name="0769b13" id="0769b13">众多。不可分别故。总名有所住。若求现在</a><a name="0769b14" id="0769b14">果信敬供养故行施。为住色声香味触行</a><a name="0769b15" id="0769b15">施故。经言。不住色等若求现法涅槃故行</a><a name="0769b16" id="0769b16">施。为住法行施故。经言。不住于法应行布</a><a name="0769b17" id="0769b17">施。又经言。应行布施者。即说摄持施之欲</a><a name="0769b18" id="0769b18">愿故。经言。不住行施者。即此不住为安立</a><a name="0769b19" id="0769b19">第一义故。于中以不住故。显示如所有事</a><a name="0769b20" id="0769b20">第一义不住物等是所有事。经言。菩萨应</a><a name="0769b21" id="0769b21">如是行施不住于相想者。此为显示。谓相</a><a name="0769b22" id="0769b22">应三昧及摄散心。于此二时不住相想。如</a><a name="0769b23" id="0769b23">是建立不住已。或有菩萨贪福德故。于此</a><a name="0769b24" id="0769b24">不堪。为令堪故。世尊显示不住。行施福聚</a><a name="0769b25" id="0769b25">甚多犹如虚空。有三因缘。一遍一切处。谓</a><a name="0769b26" id="0769b26">于住不住相中福生故。二宽广高大殊胜</a><a name="0769b27" id="0769b27">故。三无尽究竟不穷故</a><a name="0769b28" id="0769b28"><p>经曰。须菩提于意云何。可以相成就见如</a><a name="0769b29" id="0769b29">来不。须菩提。言不也世尊。不可以相成就<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250769a.htm'><img src='up.gif' border=0></a>
<a href='T250769c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>