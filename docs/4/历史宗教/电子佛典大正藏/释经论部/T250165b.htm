<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0165b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷14)</font> 初序品中 羼提波罗蜜义第二十四 <font face='Arial'>T25, p0165b</h2></font><hr>
<span class='old'>
</a><a name="0165a28" id="0165a28">故每不得前。便作方便假借好衣而来。门</a><a name="0165a29" id="0165a29">家见之听前不禁。既至会坐得种种好食。</span><a name="0165b01" id="0165b01">先以与衣。众人问言。何以尔也。答言。我比</a><a name="0165b02" id="0165b02">数来每不得入。今以衣故得在此坐得种</a><a name="0165b03" id="0165b03">种好食。实是衣故得之。故以与衣。行者以</a><a name="0165b04" id="0165b04">修行功德持戒智慧故而得供养。自念此为</a><a name="0165b05" id="0165b05">功德非为我也。如是思惟能自伏心是名</a><a name="0165b06" id="0165b06">为忍。若虚妄欺伪而得供养。是为自害不</a><a name="0165b07" id="0165b07">可近也。当自思惟。若我以此虚妄而得供</a><a name="0165b08" id="0165b08">养。与恶贼劫盗得食无异。是为堕欺妄罪。</a><a name="0165b09" id="0165b09">如是于三种供养人中心不爱着亦不自</a><a name="0165b10" id="0165b10">高。是名生忍。问曰。人未得道衣食为急。</a><a name="0165b11" id="0165b11">云何方便能得忍。心不着不爱给施之人。</a><a name="0165b12" id="0165b12">答曰。以智慧力观无常相苦相无我相心</a><a name="0165b13" id="0165b13">常厌患。譬如罪人临当受戮。虽复美味</a><a name="0165b14" id="0165b14">在前家至劝喻。以忧死故。虽饮食肴膳</a><a name="0165b15" id="0165b15">不觉滋味。行者亦尔。常观无常相苦相。</a><a name="0165b16" id="0165b16">虽得供养心亦不着。又如獐鹿为虎搏逐</a><a name="0165b17" id="0165b17">追之不舍。虽得好草美水饮食心无染</a><a name="0165b18" id="0165b18">着。行者亦尔。常为无常虎逐不舍须臾思</a><a name="0165b19" id="0165b19">惟厌患。虽得美味亦不染着。是故行者</a><a name="0165b20" id="0165b20">于供养人中心得自忍。复次若有女人来</a><a name="0165b21" id="0165b21">欲娱乐诳惑菩萨。菩萨是时当自伏心忍</a><a name="0165b22" id="0165b22">不令起。如释迦文尼佛在菩提树下。魔王</a><a name="0165b23" id="0165b23">忧愁遣三玉女。一名乐见。二名悦彼。三</a><a name="0165b24" id="0165b24">名渴爱。来现其身作种种姿态欲坏菩</a><a name="0165b25" id="0165b25">萨。菩萨是时心不倾动目不暂视。三女念</a><a name="0165b26" id="0165b26">言。人心不同好爱各异。或有好少或爱中</a><a name="0165b27" id="0165b27">年或好长好短好黑好白。如是众好各</a><a name="0165b28" id="0165b28">有所爱。是时三女各各化作五百美女。一</a><a name="0165b29" id="0165b29">一化女作无量变态从林中出。譬如黑云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250165a.htm'><img src='up.gif' border=0></a>
<a href='T250165c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>