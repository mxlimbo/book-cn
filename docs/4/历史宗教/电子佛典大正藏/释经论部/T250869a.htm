<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0869a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷10)</font> <font face='Arial'>T25, p0869a</h2></font><hr>
<span class='old'>
</a><a name="0868c28" id="0868c28"><p>乘此生疑。若使世界一合相无实者。而众生</a><a name="0868c29" id="0868c29">不应见。复不应用之。然今现见有此世界屋</span><a name="0869a01" id="0869a01">宅衣服器世间等用。既有此用。明知粗世界</a><a name="0869a02" id="0869a02">是实。粗世界既实。细微尘亦实。何得言粗细</a><a name="0869a03" id="0869a03">微尘世界皆虚妄不实也。故经答云。但凡夫</a><a name="0869a04" id="0869a04">之人贪着其事也。明凡夫之人以取相颠倒</a><a name="0869a05" id="0869a05">因缘故。于虚事之中。计以为实。非谓粗世界</a><a name="0869a06" id="0869a06">是性实也。然所成粗世界既不实故。明知细</a><a name="0869a07" id="0869a07">尘亦是虚也。何以故者。因前凡夫贪着其事。</a><a name="0869a08" id="0869a08">乘复生疑。若凡夫人颠倒在心故。取微尘世</a><a name="0869a09" id="0869a09">界粗细有为虚事。忘谓为实者。如来无有取</a><a name="0869a10" id="0869a10">相颠倒之心。何说有微尘世界。如来何故复</a><a name="0869a11" id="0869a11">言。我见微尘及世界等。若如来说言我见所</a><a name="0869a12" id="0869a12">见我我所别内外之异。又如来何故复说本</a><a name="0869a13" id="0869a13">有我人众生等见。后观我法体空故。得二种</a><a name="0869a14" id="0869a14">无我解。方断我人等惑。名为得道。如来既作</a><a name="0869a15" id="0869a15">如是说。以此验之。明知此微尘世界粗细等</a><a name="0869a16" id="0869a16">法。是其实有。非虚妄故空也。以有此疑故。言</a><a name="0869a17" id="0869a17">何以故也。佛今将答此义。故问须菩提。若</a><a name="0869a18" id="0869a18">人如是言。佛说我人众生寿者见。须菩提于</a><a name="0869a19" id="0869a19">意云何。是人所说为正语不也。此明佛问须</a><a name="0869a20" id="0869a20">菩提若有人以如前所疑疑。谓佛作是说。本</a><a name="0869a21" id="0869a21">实有我法。后观此我法得无我法之解。</a><a name="0869a22" id="0869a22">遣我法二见。得无我无法。名为得道。此人所</a><a name="0869a23" id="0869a23">说当理此正语不也。故须菩提答言不也世</a><a name="0869a24" id="0869a24">尊。明向者疑人所说言不当理不合佛意。故</a><a name="0869a25" id="0869a25">云不也。何以故世尊如来说。我人众生寿者</a><a name="0869a26" id="0869a26">见。即非我人众生寿者见者。释何故此人所</a><a name="0869a27" id="0869a27">说言不当理是不正语也。明二乘之人谓本</a><a name="0869a28" id="0869a28">实有我人众生寿者等。我我所见。后观此我</a><a name="0869a29" id="0869a29">所二种空故。能断此我人等见。而云我得无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250868c.htm'><img src='up.gif' border=0></a>
<a href='T250869b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>