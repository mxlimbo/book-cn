<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0723a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷95)</font> 七喻品第八十五 信持无三毒义第五十二 <font face='Arial'>T25, p0723a</h2></font><hr>
<span class='old'>
</a><a name="0722c28" id="0722c28">以种种语言名字譬喻为说。利根者解圣</a><a name="0722c29" id="0722c29">人意。钝根者处处生着。着于语言名字。若</span><a name="0723a01" id="0723a01">闻说空则着空。闻说空亦空亦复生着。</a><a name="0723a02" id="0723a02">若闻一切法寂灭相语言道断而亦复着。自</a><a name="0723a03" id="0723a03">心不清净故。闻圣人法为不清净。如人</a><a name="0723a04" id="0723a04">目翳视清净珠见其目影便谓珠不净。</a><a name="0723a05" id="0723a05">佛种种因缘说。见有过罪而生于疑。作是</a><a name="0723a06" id="0723a06">言。若一切法空。空亦空。云何分别有六道</a><a name="0723a07" id="0723a07">常生。如是等疑难故。须菩提以经将讫。为</a><a name="0723a08" id="0723a08">众生处处问是事。是故重问。佛可须菩提</a><a name="0723a09" id="0723a09">意。问曰。须菩提以有难空。佛云何可其意。</a><a name="0723a10" id="0723a10">答曰。佛可其说。诸法空常住有佛无佛不</a><a name="0723a11" id="0723a11">异不可其难。云何分别有六道等。何以故。</a><a name="0723a12" id="0723a12">以其难欲破空故是中佛解其所难。所谓</a><a name="0723a13" id="0723a13">凡夫人不入圣法。未得圣道。不知无所</a><a name="0723a14" id="0723a14">有性。不善修习空三昧故。颠倒者四颠倒。</a><a name="0723a15" id="0723a15">愚痴者三界系无明。虽不说余烦恼。而此</a><a name="0723a16" id="0723a16">二法虚诳不实颠倒即是妄语虚诳。若从颠</a><a name="0723a17" id="0723a17">倒所生业及果报。以根本不实故。众生虽</a><a name="0723a18" id="0723a18">深着亦无定实。以是故五道皆空但有</a><a name="0723a19" id="0723a19">假名。又汝难诸贤圣。是诸贤圣以断颠倒</a><a name="0723a20" id="0723a20">差别故有异名。以颠倒不实故无所断。又</a><a name="0723a21" id="0723a21">复灭失无所有故名为断。若实有法可断。</a><a name="0723a22" id="0723a22">尚无断法。何况颠倒。是故一切贤圣果。皆</a><a name="0723a23" id="0723a23">是无所有。断颠倒即是圣人果。果即是断</a><a name="0723a24" id="0723a24">为果。所修道亦同无所有。是故修道时必当</a><a name="0723a25" id="0723a25">用空无相无作。道果分别故贤圣有差别。</a><a name="0723a26" id="0723a26">今实无所有法不能得无所有。云何有差</a><a name="0723a27" id="0723a27">别。是故不应难。须菩提意。若但颠倒故有</a><a name="0723a28" id="0723a28">世间。若有颠倒亦应有实。虚实相待故。是</a><a name="0723a29" id="0723a29">故问世尊。凡夫所著颇有实生。着起业业<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250722c.htm'><img src='up.gif' border=0></a>
<a href='T250723b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>