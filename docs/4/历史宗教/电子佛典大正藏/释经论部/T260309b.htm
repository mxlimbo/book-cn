<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0309b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷4)</font> <font face='Arial'>T26, p0309b</h2></font><hr>
<span class='old'>
</a><a name="0309a28" id="0309a28">处者。谓内六处。即是眼等。言诸境者。谓外</a><a name="0309a29" id="0309a29">六境。即是色等。此内六处外六境界。即十二</span><a name="0309b01" id="0309b01">处。缘此十二生三智品心及心法。识为主故</a><a name="0309b02" id="0309b02">总名诸识。即此诸识名众像影。种种行相差</a><a name="0309b03" id="0309b03">别现故。此后经言。大圆镜智于一切时依诸</a><a name="0309b04" id="0309b04">缘故。种种智影相貌生起。如是等文皆说。能</a><a name="0309b05" id="0309b05">为智影生因故名镜智。平等性智以缘生事</a><a name="0309b06" id="0309b06">圆镜智等为境界故。妙观察智以一切法自</a><a name="0309b07" id="0309b07">相共相为境界故。成所作智应知亦尔。如是</a><a name="0309b08" id="0309b08">三智相应心品。于内六处外六境界。一切所</a><a name="0309b09" id="0309b09">缘所取境上。变似一切自相共相。种种影像</a><a name="0309b10" id="0309b10">分明显现。如是影像皆因如来大圆镜智而</a><a name="0309b11" id="0309b11">得生起。分明显了故名为现。此唯如来智等</a><a name="0309b12" id="0309b12">所现。如来果位平等智等为自性故。智等生</a><a name="0309b13" id="0309b13">时如自所有行相差别皆能证知。唯有如来</a><a name="0309b14" id="0309b14">觉慧。分析说示其相。余无此能。大圆镜智</a><a name="0309b15" id="0309b15">说名能现。由此为缘生彼影像。犹如明镜现</a><a name="0309b16" id="0309b16">诸影故。又处境识三事各别。处谓六根。境</a><a name="0309b17" id="0309b17">谓六尘。识谓六识。即十八界众像影现。此众</a><a name="0309b18" id="0309b18">像影随其所应三智品现。观察智等尽所有</a><a name="0309b19" id="0309b19">性。如所有性皆能现故。如来镜智相应净识</a><a name="0309b20" id="0309b20">为缘。生此三智影像故名为现。亦唯如来智</a><a name="0309b21" id="0309b21">等所现。广说乃至唯有如来觉慧。分析说示</a><a name="0309b22" id="0309b22">其相。余如前说。又十八界皆在如来大圆镜</a><a name="0309b23" id="0309b23">智相应心品影像显现。以诸如来镜智生时。</a><a name="0309b24" id="0309b24">皆能照了一切境故。诸处境识犹如影像。在</a><a name="0309b25" id="0309b25">此智中分明显现。由此镜智摄受彼相。而生</a><a name="0309b26" id="0309b26">起故。镜智虽无所取能取一异分别。而有一</a><a name="0309b27" id="0309b27">切所知影现。如大圆镜。此智生时如是行相</a><a name="0309b28" id="0309b28">为自性故。如来虽无所取能取一异分别。而</a><a name="0309b29" id="0309b29">能现证自心所现。自相共相诸法影像。由证<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260309a.htm'><img src='up.gif' border=0></a>
<a href='T260309c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>