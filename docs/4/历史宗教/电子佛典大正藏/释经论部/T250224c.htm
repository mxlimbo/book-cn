<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0224c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷22)</font> 初序品中 八念义第三十六之一 <font face='Arial'>T25, p0224c</h2></font><hr>
<span class='old'>
</a><a name="0224b28" id="0224b28">欲平量僧。是事甚可伤。我等相怜愍故现</a><a name="0224b29" id="0224b29">如是化。汝当深识之圣众不可量。如说</span><a name="0224c01" id="0224c01"><p class='lg'>　　譬如以蚊嘴　　　犹可测海底</a><br><a name="0224c02" id="0224c02">　　一切天与人　　　无能量僧者</a><br><a name="0224c03" id="0224c03">　　僧以功德贵　　　犹尚不分别</a><br><a name="0224c04" id="0224c04">　　而汝以年岁　　　称量诸大德</a><br><a name="0224c05" id="0224c05">　　大小生于智　　　不在于老少</a><br><a name="0224c06" id="0224c06">　　有智勤精进　　　虽少而是老</a><br><a name="0224c07" id="0224c07">　　懈怠无智慧　　　虽老而是少　</p></a><a name="0224c08" id="0224c08"><p>汝今平量僧是则为大失。如欲以一指</a><a name="0224c09" id="0224c09">测知大海底。为智者之所笑。汝不闻佛</a><a name="0224c10" id="0224c10">说四事虽小而不可轻。太子虽小当为</a><a name="0224c11" id="0224c11">国王。是不可轻。蛇子虽小毒能杀人。亦不</a><a name="0224c12" id="0224c12">可轻。小火虽微能烧山野。又不可轻也。</a><a name="0224c13" id="0224c13">沙弥虽小得圣神通最不可轻。又有四种</a><a name="0224c14" id="0224c14">人。如庵罗果。生而似熟熟而似生。生而似</a><a name="0224c15" id="0224c15">生熟而似熟。佛弟子亦如是。有圣功德成</a><a name="0224c16" id="0224c16">就。而威仪语言不似善人。有威仪语言似</a><a name="0224c17" id="0224c17">善人。而圣功德不成就。有威仪语言不似</a><a name="0224c18" id="0224c18">善人。圣功德未成就。有威仪语言似善人。</a><a name="0224c19" id="0224c19">而圣功德成就。汝云何不念是言。而欲称</a><a name="0224c20" id="0224c20">量于僧。汝若欲毁僧是则为自毁。汝为大</a><a name="0224c21" id="0224c21">失。己过事不可追。方来善心除去诸疑悔。</a><a name="0224c22" id="0224c22">听我所说</a><a name="0224c23" id="0224c23"><p class='lg'>　　圣众不可量　　　难以威仪知</a><br><a name="0224c24" id="0224c24">　　不可以族姓　　　亦不以多闻</a><br><a name="0224c25" id="0224c25">　　亦不以威德　　　又不以耆年</a><br><a name="0224c26" id="0224c26">　　亦不以严容　　　复不以辩言</a><br><a name="0224c27" id="0224c27">　　圣众大海水　　　功德故甚深</a><br><a name="0224c28" id="0224c28">　　佛以百事赞是僧　　　施之虽少得报多</a><br><a name="0224c29" id="0224c29">　　是第三宝声远闻　　　以是故应供养僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250224b.htm'><img src='up.gif' border=0></a>
<a href='T250225a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>