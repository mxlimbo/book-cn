<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0173a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷15)</font> 初序品中 毗梨耶波罗蜜义第二十六 <font face='Arial'>T25, p0173a</h2></font><hr>
<span class='old'>
</a><br><a name="0172c28" id="0172c28">　　精进亦如是　　　无求而不得</a><br><a name="0172c29" id="0172c29">　　能如行道法　　　精进不懈者</span><br><a name="0173a01" id="0173a01">　　无量果必得　　　此报终不失　</p></a><a name="0173a02" id="0173a02"><p>复次精进法。是一切诸善法之根本。能出</a><a name="0173a03" id="0173a03">生一切诸道法乃至阿耨多罗三藐三菩提。</a><a name="0173a04" id="0173a04">何况于小利。如毗尼中说。一切诸善法乃</a><a name="0173a05" id="0173a05">至阿耨多罗三藐三菩提。皆从精进不放逸</a><a name="0173a06" id="0173a06">生。复次精进能动发先世福德。如雨润种</a><a name="0173a07" id="0173a07">能令必生此亦如是。虽有先世福德因缘。</a><a name="0173a08" id="0173a08">若无精进则不能生。乃至今世利尚不能</a><a name="0173a09" id="0173a09">得。何况佛道。复次诸大菩萨荷负众生。受</a><a name="0173a10" id="0173a10">一切苦乃至阿鼻泥犁中苦。心亦不懈。是为</a><a name="0173a11" id="0173a11">精进。复次一切众事。若无精进则不能成。</a><a name="0173a12" id="0173a12">譬如下药以巴豆为主。若除巴豆则无下</a><a name="0173a13" id="0173a13">力。如是意止神足根力觉道必待精进。若</a><a name="0173a14" id="0173a14">无精进则众事不办。如戒唯在八道不在</a><a name="0173a15" id="0173a15">余处。信在根力余处则无。如精进者无处</a><a name="0173a16" id="0173a16">不有。既总众法而别自有门。譬如无明使</a><a name="0173a17" id="0173a17">遍在一切诸使中。而别有不共无明。问曰。</a><a name="0173a18" id="0173a18">菩萨欲得一切佛法。欲度一切众生。欲灭</a><a name="0173a19" id="0173a19">一切烦恼。皆得如意。云何增益。精进而能</a><a name="0173a20" id="0173a20">得佛。譬如小火不能烧大林。火势增益能</a><a name="0173a21" id="0173a21">烧一切。答曰。菩萨从初发心作誓愿。当</a><a name="0173a22" id="0173a22">令一切众生得欢乐。常为一切不自惜身。</a><a name="0173a23" id="0173a23">若惜身者于诸善法不能成办。以是故</a><a name="0173a24" id="0173a24">增益精进。复次菩萨种种因缘呵懈怠心。令</a><a name="0173a25" id="0173a25">乐着精进。懈怠黑云覆诸明慧。吞灭功德</a><a name="0173a26" id="0173a26">增长不善。懈怠之人。初虽小乐后则大苦。</a><a name="0173a27" id="0173a27">譬如毒食。初虽香美久则杀人。懈怠之心</a><a name="0173a28" id="0173a28">烧诸功德譬如大火烧诸林野。懈怠之人</a><a name="0173a29" id="0173a29">失诸功德。譬如被贼无复遗余。如偈说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250172c.htm'><img src='up.gif' border=0></a>
<a href='T250173b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>