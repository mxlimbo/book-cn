<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0659a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷86)</font> 遍学品第七十四 信持无三毒义第五十二 <font face='Arial'>T25, p0659a</h2></font><hr>
<span class='old'>
</a><a name="0658c28" id="0658c28">非所有非无所有无诸戏论。是名得道。须菩</a><a name="0658c29" id="0658c29">提白佛言。世尊。何等是菩萨摩诃萨戏论。佛</span><a name="0659a01" id="0659a01">告须菩提。菩萨摩诃萨观色若常若无常。是</a><a name="0659a02" id="0659a02">为戏论。观受想行识若常若无常。是为戏论。</a><a name="0659a03" id="0659a03">观色若苦若乐受想行识若苦若乐。是为戏</a><a name="0659a04" id="0659a04">论。观色若我若非我受想行识若我若非我</a><a name="0659a05" id="0659a05">色若寂灭若不寂灭受想行识若寂灭若不寂</a><a name="0659a06" id="0659a06">灭。是为戏论。苦圣谛应见。集圣谛应断。</a><a name="0659a07" id="0659a07">灭圣谛应证。道圣谛应修。是为戏论。应修四</a><a name="0659a08" id="0659a08">禅四无量心四无色定。是为戏论。应修四念</a><a name="0659a09" id="0659a09">处四正勤四如意足五根五力七觉分八圣道</a><a name="0659a10" id="0659a10">分是为戏论。应修空解脱门无相解脱门无</a><a name="0659a11" id="0659a11">作解脱门。是为戏论。应修八背舍九次第定。</a><a name="0659a12" id="0659a12">是为戏论。我当过须陀洹果斯陀含果阿那</a><a name="0659a13" id="0659a13">含果阿罗汉果辟支佛道。是为戏论。我当具</a><a name="0659a14" id="0659a14">足菩萨十地。是为戏论。我当入菩萨位。是为</a><a name="0659a15" id="0659a15">戏论。我当净佛国土。是为戏论。我当成就</a><a name="0659a16" id="0659a16">众生。是为戏论。我当生佛十力四无所畏四</a><a name="0659a17" id="0659a17">无碍智十八不共法。是为戏论。我当得一切</a><a name="0659a18" id="0659a18">种智。是为戏论。我当断一切烦恼习。是为</a><a name="0659a19" id="0659a19">戏论。须菩提。是菩萨摩诃萨行般若波罗蜜</a><a name="0659a20" id="0659a20">时。色若常若无常不可戏论故不应戏论。受</a><a name="0659a21" id="0659a21">想行识若常若无常不可戏论故不应戏论。</a><a name="0659a22" id="0659a22">乃至一切种智不可戏论故不应戏论。何以</a><a name="0659a23" id="0659a23">故。性不戏论性。无性不戏论无性。离性无性</a><a name="0659a24" id="0659a24">更无法可得。所谓戏论者。戏论法戏论处。以</a><a name="0659a25" id="0659a25">是故须菩提。色无戏论。受想行识乃至一切</a><a name="0659a26" id="0659a26">种智无戏论。如是须菩提。菩萨摩诃萨应行</a><a name="0659a27" id="0659a27">无戏论般若波罗蜜。须菩提白佛言。世尊。云</a><a name="0659a28" id="0659a28">何色不可戏论。乃至一切种智不可戏论。佛</a><a name="0659a29" id="0659a29">告须菩提。色性无。乃至一切种智性无。须<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250658c.htm'><img src='up.gif' border=0></a>
<a href='T250659b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>