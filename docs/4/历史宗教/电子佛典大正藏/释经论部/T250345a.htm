<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0345a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷39)</font> 往生品第四之上 信持无三毒义第五十二 <font face='Arial'>T25, p0345a</h2></font><hr>
<span class='old'>
</a><a name="0344c28" id="0344c28">说常行十善。复次先菩萨持戒不牢固布施</a><a name="0344c29" id="0344c29">随助。今说但持戒牢固不舍十善不堕三</span><a name="0345a01" id="0345a01">恶道</a><a name="0345a02" id="0345a02"><p>【经】舍利弗。有菩萨摩诃萨。住檀波罗蜜尸</a><a name="0345a03" id="0345a03">罗波罗蜜中。作转轮圣王安立众生。于十善</a><a name="0345a04" id="0345a04">道亦以财物布施众生<p>【论】释曰。是檀尸波</a><a name="0345a05" id="0345a05">罗蜜因缘故。作转轮圣王。行尸罗波罗蜜</a><a name="0345a06" id="0345a06">故。能令众生信受十善。行檀波罗蜜故。以</a><a name="0345a07" id="0345a07">财宝给施众生亦不可尽。问曰。一切菩萨</a><a name="0345a08" id="0345a08">皆行是二波罗蜜。作转轮圣王不。答曰。不</a><a name="0345a09" id="0345a09">必然也。何以故。如此品中。诸菩萨种种法</a><a name="0345a10" id="0345a10">入佛道。有菩萨闻转轮圣王仪法。在此处</a><a name="0345a11" id="0345a11">能利益众生故作是愿。或有菩萨种转轮</a><a name="0345a12" id="0345a12">圣王因缘。虽不作愿亦得转轮圣王报。自</a><a name="0345a13" id="0345a13">行二波罗蜜故。作转轮圣王。亦教一切众</a><a name="0345a14" id="0345a14">生行十善道。亦自行布施。闻者生疑。为一</a><a name="0345a15" id="0345a15">世作为世世作。以是故</a><a name="0345a16" id="0345a16"><p>【经】佛告舍利弗。有菩萨摩诃萨。住檀波罗</a><a name="0345a17" id="0345a17">蜜尸罗波罗蜜。无量千万世作转轮圣王。</a><a name="0345a18" id="0345a18">值遇无量百千诸佛。供养恭敬尊重赞叹</a><a name="0345a19" id="0345a19"><p>【论】释曰。若菩萨知作转轮圣王大益众生</a><a name="0345a20" id="0345a20">者。便作转轮圣王。若自知余身益大亦作</a><a name="0345a21" id="0345a21">余身。复次欲以世间法大供养佛故。作转</a><a name="0345a22" id="0345a22">轮圣王</a><a name="0345a23" id="0345a23"><p>【经】舍利弗。有菩萨摩诃萨。常为众生以法</a><a name="0345a24" id="0345a24">照明亦以自照。乃至阿耨多罗三藐三菩提</a><a name="0345a25" id="0345a25">终不离照明。舍利弗。是菩萨摩诃萨于佛法</a><a name="0345a26" id="0345a26">中已得尊重。舍利弗。以是故菩萨摩诃萨行</a><a name="0345a27" id="0345a27">般若波罗蜜时。身口意不净不令妄起<p>【论】</a><a name="0345a28" id="0345a28">释曰。上菩萨行檀尸波罗蜜作转轮圣王。</a><a name="0345a29" id="0345a29">是菩萨但分别诸经。读诵忆念思惟分别<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250344c.htm'><img src='up.gif' border=0></a>
<a href='T250345b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>