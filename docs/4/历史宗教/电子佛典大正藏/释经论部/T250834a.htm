<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0834a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷5)</font> <font face='Arial'>T25, p0834a</h2></font><hr>
<span class='old'>
</a><a name="0833c28" id="0833c28">境界。故云即非波罗蜜也。又此第二意以此</a><a name="0833c29" id="0833c29">即非般若波罗蜜至作第三彼智岸难量段</span><a name="0834a01" id="0834a01">也。世尊若复有人得闻是经信心清净即生</a><a name="0834a02" id="0834a02">实相。乃至说名实相。此第四段。论释云。亦不</a><a name="0834a03" id="0834a03">同余法。若复有人者。谓初地已前信相菩萨</a><a name="0834a04" id="0834a04">人也。得闻是经信心清净则生实相者。既闻</a><a name="0834a05" id="0834a05">此经。决定能信无为法身。生实相之解。无有</a><a name="0834a06" id="0834a06">疑浊。故清净也。当知是人成就最上第一希</a><a name="0834a07" id="0834a07">有功德者。若菩萨信此经所表无为法身。生</a><a name="0834a08" id="0834a08">信以为实相故。便能依经修行。证得果头无</a><a name="0834a09" id="0834a09">为法身希有功德。故曰成就也。明此无为法</a><a name="0834a10" id="0834a10">身三大僧祇方得此果。胜于小乘。故称第一。</a><a name="0834a11" id="0834a11">金刚以还之所未得。故曰希有也。世尊是实</a><a name="0834a12" id="0834a12">相者。谓即此经中。明如来如得无为法身实</a><a name="0834a13" id="0834a13">相法也。则是非相者。明此如来所得实相则</a><a name="0834a14" id="0834a14">非二乘法中所得实相也。是故如来说名实</a><a name="0834a15" id="0834a15">相实相者。解有二种解。明此无为法身实相</a><a name="0834a16" id="0834a16">之理。唯是如来所得实相。故重言实相宝相。</a><a name="0834a17" id="0834a17">又第二解意。有人疑。若佛大乘法中有实相。</a><a name="0834a18" id="0834a18">二乘法中无实相者。何故二乘法中亦自言</a><a name="0834a19" id="0834a19">有实相也。故答今言如来有实相余人无者。</a><a name="0834a20" id="0834a20">古今一定无为法身实相之理。故言无实相。</a><a name="0834a21" id="0834a21">非论二乘法中所明性空实相亦无也。是故</a><a name="0834a22" id="0834a22">如来说名实相实相者。一如来所得无为法</a><a name="0834a23" id="0834a23">身实相。二乘所得性空实相。故言实相实相</a><a name="0834a24" id="0834a24">也世尊我今得闻如是法门不足为难者。此</a><a name="0834a25" id="0834a25">第五章门。论释云。贤实解深义。此云闻是</a><a name="0834a26" id="0834a26">法门信解不足为难者。凡有四意。一意须菩</a><a name="0834a27" id="0834a27">提自言。我今生值佛世。复是出家之人。是有</a><a name="0834a28" id="0834a28">信者。得罗汉道。闻佛陀说。宁容不信。二者须</a><a name="0834a29" id="0834a29">菩提虽是小乘人。已曾发道意故。闻则能信。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250833c.htm'><img src='up.gif' border=0></a>
<a href='T250834b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>