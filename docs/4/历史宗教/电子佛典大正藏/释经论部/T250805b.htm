<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0805b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷2)</font> <font face='Arial'>T25, p0805b</h2></font><hr>
<span class='old'>
</a><a name="0805a28" id="0805a28">如来所以赞言善哉善哉须菩提者。上第二</a><a name="0805a29" id="0805a29">段中。须菩提虽叹如来希有善护念付嘱地</span><a name="0805b01" id="0805b01">前根熟未熟二种菩萨复发初地以上总别四</a><a name="0805b02" id="0805b02">种问。然大众意谓须菩提乃是声闻之人。向</a><a name="0805b03" id="0805b03">前所叹如来善护念付属二种菩萨。及闻初</a><a name="0805b04" id="0805b04">地已上行。此乃诸佛菩萨境界非其所知。惧</a><a name="0805b05" id="0805b05">其此言未必契当于理称可圣心。有此疑念。</a><a name="0805b06" id="0805b06">今将明须菩提得如来冥加力故。说当于理。</a><a name="0805b07" id="0805b07">所叹所问合其圣心。真实不虚。非为谬说。</a><a name="0805b08" id="0805b08">是故如来赞以善哉。佛去时众疑心也</a><a name="0805b09" id="0805b09"><p>佛告须菩提菩萨生如是心以下一段经文。</a><a name="0805b10" id="0805b10">答初问云何住也。就此答初问中。明菩萨具</a><a name="0805b11" id="0805b11">足四种深心故住于初地。大乘法中生如是</a><a name="0805b12" id="0805b12">心者。初地菩萨缘三种众生决定证得四种</a><a name="0805b13" id="0805b13">深心也。所有一切众生所摄者等。论云广心</a><a name="0805b14" id="0805b14">所以名广心者。明初地菩萨现见佛性平等</a><a name="0805b15" id="0805b15">之理得一体慈悲。故能化度虚空法界一切</a><a name="0805b16" id="0805b16">众生情无限局。故曰广心也。然此心所化众</a><a name="0805b17" id="0805b17">生有总别二周经文</a><a name="0805b18" id="0805b18"><p>所有一切众生者。谓先总明虚空法界一切</a><a name="0805b19" id="0805b19">众生也。众生所摄者。明此所化者唯化有心</a><a name="0805b20" id="0805b20">众生不化摄无情之物也。此下别明广心所</a><a name="0805b21" id="0805b21">摄众生有三种差别。化生等四生名生依止</a><a name="0805b22" id="0805b22">差别也。有色无色等六名粗细差别也。所有</a><a name="0805b23" id="0805b23">众生界众生所摄者。二乘意生身差别。亦名</a><a name="0805b24" id="0805b24">憍慢差别也。此第三别明二乘人既道出三</a><a name="0805b25" id="0805b25">界前二生不摄。所以别明也。然二乘人有二</a><a name="0805b26" id="0805b26">种。一者发菩提心声闻。如法华中舍利弗等</a><a name="0805b27" id="0805b27">受记作佛者是。二者寂灭声闻。断三界惑尽。</a><a name="0805b28" id="0805b28">出分段生死生究竟想。起憍慢心。入寂灭</a><a name="0805b29" id="0805b29">定。迳千万亿劫。于此定中。而不勉变易生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250805a.htm'><img src='up.gif' border=0></a>
<a href='T250805c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>