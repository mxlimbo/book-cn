<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0845b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷7)</font> <font face='Arial'>T25, p0845b</h2></font><hr>
<span class='old'>
</a><a name="0845a28" id="0845a28">相之行既不能正感菩提。但能作其远因。有</a><a name="0845a29" id="0845a29">此三义故。不速证无上菩提。不如持经福也</span><a name="0845b01" id="0845b01"><p>九者。论名成种种势力得大妙果报。若作十</a><a name="0845b02" id="0845b02">章门。分此两句。为二。从须菩提若善男子善</a><a name="0845b03" id="0845b03">女人于后末世有受持修行此经所得功德若</a><a name="0845b04" id="0845b04">我具说或有人闻心则狂乱等。自此以下二</a><a name="0845b05" id="0845b05">段经。明持经因缘。能得世间出世间二种果</a><a name="0845b06" id="0845b06">报。此文明持经功德。非但正感佛果。亦兼得</a><a name="0845b07" id="0845b07">世间人王天王五欲果报也。若我具说或有</a><a name="0845b08" id="0845b08">人闻心则狂乱疑惑不信者。若我具说持经</a><a name="0845b09" id="0845b09">所得世间出世间二种果报者。众生闻则疑</a><a name="0845b10" id="0845b10">惑故。但说得出世不可思议功德。不说得世</a><a name="0845b11" id="0845b11">间果报也。上明行取相行者。得三界果报。受</a><a name="0845b12" id="0845b12">持此经。唯得无为法身至极之果。此中复言</a><a name="0845b13" id="0845b13">得世间出世间二种果报。斯言何故前后相违</a><a name="0845b14" id="0845b14">不定。若得无为法身。不应复得世间天王果</a><a name="0845b15" id="0845b15">报。既得人王天王报。不应复得法身果也以</a><a name="0845b16" id="0845b16">此世人现都荣位。情重王报。于中取着。便</a><a name="0845b17" id="0845b17">用持经功德。求于世报。不求佛果。故心狂乱</a><a name="0845b18" id="0845b18">也。既狂乱。则犹豫不信。不知受持此经为</a><a name="0845b19" id="0845b19">决定能得佛果为不得。如此犹豫故曰疑也。</a><a name="0845b20" id="0845b20">此疑心迷理更起烦恼。故曰或也。然上言依</a><a name="0845b21" id="0845b21">此经行无相檀波罗蜜等。能得无为法身。不</a><a name="0845b22" id="0845b22">得世间果报。今此中。何故云受持此经。得世</a><a name="0845b23" id="0845b23">间出世间人王天王等尊位势力果报者。明</a><a name="0845b24" id="0845b24">受持此经实自远得无为法身大妙果报。所</a><a name="0845b25" id="0845b25">以得世间诸王果报者。以行者修行未满。未</a><a name="0845b26" id="0845b26">成佛中间。自然得此人天傍报。如人种谷但</a><a name="0845b27" id="0845b27">求果实。不悕蒿草自然得之。菩萨虽受此世</a><a name="0845b28" id="0845b28">王之果。而不染着。勿谓此果同于世间取相</a><a name="0845b29" id="0845b29">所得实果也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250845a.htm'><img src='up.gif' border=0></a>
<a href='T250845c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>