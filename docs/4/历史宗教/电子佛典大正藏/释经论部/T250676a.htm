<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0676a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷88)</font> 六喻品第七十七 信持无三毒义第五十二 <font face='Arial'>T25, p0676a</h2></font><hr>
<span class='old'>
</a><a name="0675c28" id="0675c28">如响如影如焰如幻如化。具足无相羼提波</a><a name="0675c29" id="0675c29">罗蜜。世尊。云何菩萨摩诃萨具足无相羼</span><a name="0676a01" id="0676a01">提波罗蜜。须菩提。菩萨摩诃萨住二忍中。能</a><a name="0676a02" id="0676a02">具足羼提波罗蜜。何等二忍。生忍法忍。从</a><a name="0676a03" id="0676a03">初发意乃至坐道场。于其中间若一切众生</a><a name="0676a04" id="0676a04">来骂詈粗恶语。或以瓦石刀杖加是菩萨。是</a><a name="0676a05" id="0676a05">菩萨欲具足羼提波罗蜜故。乃至不生一念</a><a name="0676a06" id="0676a06">恶。是菩萨如是思惟。骂我者谁害我者谁。</a><a name="0676a07" id="0676a07">以恶言加我以瓦石刀杖害我者谁。何以故。</a><a name="0676a08" id="0676a08">是菩萨于一切法得无相忍故。云何作是念。</a><a name="0676a09" id="0676a09">是人骂我害我。若菩萨摩诃萨如是行。能具</a><a name="0676a10" id="0676a10">足羼提波罗蜜。以是羼提波罗蜜具足故得</a><a name="0676a11" id="0676a11">无生法忍。须菩提白佛言。世尊。云何为无生</a><a name="0676a12" id="0676a12">法忍。是忍何所断何所知。佛告须菩提。得</a><a name="0676a13" id="0676a13">法忍乃至不生少许不善法。是故名无生法</a><a name="0676a14" id="0676a14">忍。一切菩萨所断烦恼尽。是名断。用智慧</a><a name="0676a15" id="0676a15">知一切法不生。是名知。须菩提白佛言。世尊。</a><a name="0676a16" id="0676a16">诸声闻辟支佛无生法忍。菩萨无生法忍有</a><a name="0676a17" id="0676a17">何等异。佛告须菩提。诸须陀洹若智若断是</a><a name="0676a18" id="0676a18">名菩萨忍。斯陀含若智若断是名菩萨忍。阿</a><a name="0676a19" id="0676a19">那含若智若断是名菩萨忍。阿罗汉若智若</a><a name="0676a20" id="0676a20">断是名菩萨忍。辟支佛若智若断是名菩萨</a><a name="0676a21" id="0676a21">忍。是为异。须菩提。菩萨摩诃萨成就是忍。胜</a><a name="0676a22" id="0676a22">一切声闻辟支佛。住如是报得无生忍中。行</a><a name="0676a23" id="0676a23">菩萨道能具足道种智。具足道种智故。常不</a><a name="0676a24" id="0676a24">离三十七助道法及空无相无作三昧。常不</a><a name="0676a25" id="0676a25">离五神通。不离五神通故。能成就众生净佛</a><a name="0676a26" id="0676a26">国土。成就众生净佛国土已当得一切种智。</a><a name="0676a27" id="0676a27">如是须菩提。菩萨摩诃萨具足无相羼提波</a><a name="0676a28" id="0676a28">罗蜜。复次须菩提。菩萨摩诃萨住无相五阴</a><a name="0676a29" id="0676a29">如梦如响如影如焰如幻如化。行身精进心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250675c.htm'><img src='up.gif' border=0></a>
<a href='T250676b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>