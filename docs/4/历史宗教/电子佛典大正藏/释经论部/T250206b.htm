<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0206b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷20)</font> 初序品中 三三昧义第三十二 <font face='Arial'>T25, p0206b</h2></font><hr>
<span class='old'>
</a><a name="0206a28" id="0206a28">三涅槃门。问曰。何等空涅槃门。答曰。观诸</a><a name="0206a29" id="0206a29">法无我我所空。诸法从因缘和合生。无</span><a name="0206b01" id="0206b01">有作者无有受者。是名空门。复次空门。</a><a name="0206b02" id="0206b02">如忍智品中说。知是无我我所已。众生云</a><a name="0206b03" id="0206b03">何于诸法中心着。行者思惟作是念。诸法</a><a name="0206b04" id="0206b04">从因缘生无有实法。但有相。而诸众生取</a><a name="0206b05" id="0206b05">是相着我我所我今当观是相有实可得</a><a name="0206b06" id="0206b06">不。审谛观之都不可得。若男相女相一异</a><a name="0206b07" id="0206b07">相等。是相实皆不可得。何以故。诸法无我我</a><a name="0206b08" id="0206b08">所故空。空故无男无女。一异等法我我所</a><a name="0206b09" id="0206b09">中名字。是一是异。以是故男女一异法实不</a><a name="0206b10" id="0206b10">可得。复次四大及造色。围虚空故名为身。</a><a name="0206b11" id="0206b11">是中内外入因缘和合。生识种身。得是种和</a><a name="0206b12" id="0206b12">合。作种种事言语坐起去来。于空六种和合</a><a name="0206b13" id="0206b13">中强名为男。强名为女。若六种是男应有</a><a name="0206b14" id="0206b14">六男。不可以一作六六作一。亦于地种中</a><a name="0206b15" id="0206b15">无男女相。乃至识种亦无男女相。若各各</a><a name="0206b16" id="0206b16">中无。和合中亦无。如六狗。各各不能生。师</a><a name="0206b17" id="0206b17">子和合亦不能生。无性故。问曰。何以故无</a><a name="0206b18" id="0206b18">男女。虽神无有别。即身分别有男女之异。</a><a name="0206b19" id="0206b19">是身不得离身分。身分亦不得离身。如</a><a name="0206b20" id="0206b20">见身分足。知有有分法名为身。足等身</a><a name="0206b21" id="0206b21">分异身。身即是男女相。答曰。神已先破身相</a><a name="0206b22" id="0206b22">亦坏。今当重说。若有是有分名身。为各各</a><a name="0206b23" id="0206b23">分中具足有为身分。分在诸分中。若诸分</a><a name="0206b24" id="0206b24">中具足有身者。头中应有脚。何以故。头中</a><a name="0206b25" id="0206b25">具足有身故。若身分分在诸分中。是身与</a><a name="0206b26" id="0206b26">分无有异。有分者随诸分故。问曰。若足</a><a name="0206b27" id="0206b27">等身分与有分异。是有咎。今足等身分与</a><a name="0206b28" id="0206b28">有分身法不异故无咎。答曰。若足等身分。</a><a name="0206b29" id="0206b29">与有分不异。头即是足。何以故。二事是身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250206a.htm'><img src='up.gif' border=0></a>
<a href='T250206c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>