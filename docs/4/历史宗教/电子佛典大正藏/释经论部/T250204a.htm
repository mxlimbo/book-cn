<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0204a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷19)</font> 初序品中 三十七品义第三十一 <font face='Arial'>T25, p0204a</h2></font><hr>
<span class='old'>
</a><a name="0203c28" id="0203c28">心相。生灭相续故强名为心。如是心中实</a><a name="0203c29" id="0203c29">心相不可得。是心性不生不灭。常是净相客</span><a name="0204a01" id="0204a01">烦恼相着故。名为不净心。心不自知。何以</a><a name="0204a02" id="0204a02">故是心心相空故。是心本末无有实法。是心</a><a name="0204a03" id="0204a03">与诸法无合无散。亦无前际后际中际。无</a><a name="0204a04" id="0204a04">色无形无对。但颠倒虚诳生。是心空无我。无</a><a name="0204a05" id="0204a05">我所无常无实。是名随顺心观。知心相无</a><a name="0204a06" id="0204a06">生。入无生法中。何以故。是心无生无性无相。</a><a name="0204a07" id="0204a07">智者能知。智者虽观是心生灭相。亦不得</a><a name="0204a08" id="0204a08">实生灭法。不分别垢净。而得心清净。以是</a><a name="0204a09" id="0204a09">心清净故。不为客烦恼所染。如是等观</a><a name="0204a10" id="0204a10">内心观外心。观内外心亦如是。菩萨云何</a><a name="0204a11" id="0204a11">观法念处。观一切法不在内不在外。不</a><a name="0204a12" id="0204a12">在中间。不过去未来。现在世中但从因缘</a><a name="0204a13" id="0204a13">和合妄见生无有实定。无有是法是谁法。</a><a name="0204a14" id="0204a14">诸法中法相不可得。亦无法若合若散。一切</a><a name="0204a15" id="0204a15">法无所有。如虚空。一切法虚诳如幻。诸法</a><a name="0204a16" id="0204a16">性净不相污染。诸法无所受。诸受无所有</a><a name="0204a17" id="0204a17">故。诸法无所知。心心数法虚诳故。如是观</a><a name="0204a18" id="0204a18">时不见有法若一相若异相。观一切法空</a><a name="0204a19" id="0204a19">无我。是时作是念。一切诸法因缘生故无有</a><a name="0204a20" id="0204a20">自性。是为实空。实空故无有相。无有相故</a><a name="0204a21" id="0204a21">无作。无作故不见法若生若灭住。是智慧中</a><a name="0204a22" id="0204a22">入无生法忍门。尔时虽观诸法生灭。亦入</a><a name="0204a23" id="0204a23">无相门。何以故一切法离诸相。智者之所解。</a><a name="0204a24" id="0204a24">如是观时系心缘中。随顺诸法相。不念身</a><a name="0204a25" id="0204a25">受心法。知是四法无处所。是为内法念处。</a><a name="0204a26" id="0204a26">外法念处内外法念处亦如是。四正勤四如</a><a name="0204a27" id="0204a27">意足。亦如是应分别观空无处所。云何为</a><a name="0204a28" id="0204a28">菩萨所行五根。菩萨摩诃萨。观五根修五</a><a name="0204a29" id="0204a29">根。信根者。信一切法从因缘生颠倒妄见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250203c.htm'><img src='up.gif' border=0></a>
<a href='T250204b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>