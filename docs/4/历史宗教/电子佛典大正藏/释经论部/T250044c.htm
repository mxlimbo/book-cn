<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1507 分别功德论 0044c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1507 分别功德论</font> <font face='Arial'>(卷4)</font> <font face='Arial'>T25, p0044c</h2></font><hr>
<span class='old'>
</a><a name="0044b28" id="0044b28">陀各居一行。浮弥比丘者。守持三衣不离食</a><a name="0044b29" id="0044b29">息。或曰。造三衣者。以三转法轮故。或云为三</span><a name="0044c01" id="0044c01">世。或云为三时故。故设三衣。冬则着重者。夏</a><a name="0044c02" id="0044c02">则着轻者。春秋着中者。为是三时故。便具三</a><a name="0044c03" id="0044c03">衣。重者五条。中者为七条。薄者十五条。若大</a><a name="0044c04" id="0044c04">寒时。重着三衣可以障之。或曰。亦为蚊虻蟆</a><a name="0044c05" id="0044c05">子故设三衣。以是缘故常持不忘。故云第一。</a><a name="0044c06" id="0044c06">所以称婆差比丘者。本在家时常以家为患。</a><a name="0044c07" id="0044c07">出家求道常在露坐。若入房室常苦气闭。如</a><a name="0044c08" id="0044c08">似掩口。是以常求露坐思惟行道。然后身体</a><a name="0044c09" id="0044c09">调和气息通畅。行道无阂。以是因缘。称婆</a><a name="0044c10" id="0044c10">差露坐第一</a><a name="0044c11" id="0044c11"><p>所以称狐疑离越常处树下者。在凡夫地。欲</a><a name="0044c12" id="0044c12">求禅定。处在树下。依倚计意。以除缚结。余</a><a name="0044c13" id="0044c13">比丘亦在树下坐禅。所以不称者。以其不能</a><a name="0044c14" id="0044c14">一闻而自专思。此比丘一闻佛教。即能履行</a><a name="0044c15" id="0044c15">专意不舍。六年尽结。前离越者。乐游禅定。行</a><a name="0044c16" id="0044c16">止不异。乐习事殊故各称第一</a><a name="0044c17" id="0044c17"><p>所以称陀多索比丘乐空者。此比丘入屋解</a><a name="0044c18" id="0044c18">内空。出屋解外空。内空喻识。外空喻身。入屋</a><a name="0044c19" id="0044c19">达识空。出屋解身空。已了内外空。诸法亦如</a><a name="0044c20" id="0044c20">是。此比丘闻说空教戢在心怀。入屋见空即</a><a name="0044c21" id="0044c21">达身识。余比丘者。结尽然后达空。空心难获。</a><a name="0044c22" id="0044c22">贵其先得故称第一</a><a name="0044c23" id="0044c23"><p>所以称尼婆比丘五纳为上者。此比丘观身</a><a name="0044c24" id="0044c24">秽漏三十六物。无可贪贵。厌贱此身故。以贱</a><a name="0044c25" id="0044c25">物自障。或说曰。夫衣有可亲近者不可亲近</a><a name="0044c26" id="0044c26">者。何者可亲近。着恶衣令人羞惭自愧。是</a><a name="0044c27" id="0044c27">可亲近。着好衣令人自大奇雅。是不可亲</a><a name="0044c28" id="0044c28">近。弊衣助行。是以着五纳。此比丘善能内外</a><a name="0044c29" id="0044c29">相况故称第一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250044b.htm'><img src='up.gif' border=0></a>
<a href='T250045a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>