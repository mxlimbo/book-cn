<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0849c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷7)</font> <font face='Arial'>T25, p0849c</h2></font><hr>
<span class='old'>
</a><a name="0849b28" id="0849b28">常见。闻无。谓一向同于虚空菟角无体之无。</a><a name="0849b29" id="0849b29">则成断见。故不得定答也。又此法身具足功</span><a name="0849c01" id="0849c01">德智慧二种庄严。体是妙有。故有法身可得。</a><a name="0849c02" id="0849c02">远离二障。体非有为。故无法身可得。有此</a><a name="0849c03" id="0849c03">二义故。上不得定答。那得难言何故作此不</a><a name="0849c04" id="0849c04">定答也。为断此疑故。引大身喻。明有法身体。</a><a name="0849c05" id="0849c05">不应言无法身也。此喻释成前言如来者即</a><a name="0849c06" id="0849c06">实真如也。譬如有人者。如来引大身喻。喻法</a><a name="0849c07" id="0849c07">身人也。其身妙大者。如来自合喻。则法身体</a><a name="0849c08" id="0849c08">相圆满。古今湛然。毕竟达离二障。具足二</a><a name="0849c09" id="0849c09">种庄严。妙者智慧庄严。大者功德庄严也。此</a><a name="0849c10" id="0849c10">其身妙大。成上章未如来所得阿耨三菩提。</a><a name="0849c11" id="0849c11">明实有无为法身菩提可得也。前二段经。明</a><a name="0849c12" id="0849c12">众生五阴非实菩萨故。有为万相亦非实菩</a><a name="0849c13" id="0849c13">提。此下二段经。明法身菩提是妙有故菩萨</a><a name="0849c14" id="0849c14">无生忍行亦是实有也。上第五段中云。不可</a><a name="0849c15" id="0849c15">以相成就见如来者。明无为法身体无三相</a><a name="0849c16" id="0849c16">也。第六段中言如来不得菩提。亦不说法者。</a><a name="0849c17" id="0849c17">此名应化佛不得不说也。第七分山王大身</a><a name="0849c18" id="0849c18">喻中。谓报佛体无取相分别也。此中大身譬</a><a name="0849c19" id="0849c19">喻。亦明法身佛。此之三佛别相中论也。须菩</a><a name="0849c20" id="0849c20">提言。世尊如来说人身妙大则非大身者。须</a><a name="0849c21" id="0849c21">菩提若不作此说。有二种失。一不解如来意。</a><a name="0849c22" id="0849c22">二不解无为法身。故作此说也。或者闻言法</a><a name="0849c23" id="0849c23">身是有。疑谓还同有为万相之有。故释云则</a><a name="0849c24" id="0849c24">非大身也。此明古今一定法身体。毕竟远离</a><a name="0849c25" id="0849c25">二障。不同有为有漏万相大身也。此两句。成</a><a name="0849c26" id="0849c26">上实无有法如来得阿耨三菩提。明色等有为</a><a name="0849c27" id="0849c27">法非实菩提体也。是故如来说名大身者。说</a><a name="0849c28" id="0849c28">名古今一定体无万相妙有湛然真极法佛大</a><a name="0849c29" id="0849c29">身也。亦得是故如来说名非大身也。此一句<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250849b.htm'><img src='up.gif' border=0></a>
<a href='T250850a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>