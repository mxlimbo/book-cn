<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0286b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷31)</font> 初序品中 十八空义第四十八 <font face='Arial'>T25, p0286b</h2></font><hr>
<span class='old'>
</a><a name="0286a28" id="0286a28"><p>复次乐不定故或此以为乐彼以为苦。彼</a><a name="0286a29" id="0286a29">以为乐此以为苦。著者为乐失者为苦。愚</span><a name="0286b01" id="0286b01">以为乐智以为苦。见乐患为苦不见乐</a><a name="0286b02" id="0286b02">过者为乐。不见乐无常相为乐。见乐无</a><a name="0286b03" id="0286b03">常相为苦。未离欲人以为乐。离欲人以为</a><a name="0286b04" id="0286b04">苦。如是等观乐为苦。观苦如箭入身。观</a><a name="0286b05" id="0286b05">不苦不乐无常变异相。如是等观三种受心</a><a name="0286b06" id="0286b06">则舍离。是名观内受空。观外受内外受亦</a><a name="0286b07" id="0286b07">如是。行者作是念。若乐即是苦。谁受是苦。</a><a name="0286b08" id="0286b08">念已则知心受。然后观心为实为虚。观心</a><a name="0286b09" id="0286b09">无常生住灭相。苦受心乐受心不苦不乐受</a><a name="0286b10" id="0286b10">心各各异念。觉乐心灭而苦心生。苦心尔所</a><a name="0286b11" id="0286b11">时住。住已还灭次生不苦不乐心。知尔所时</a><a name="0286b12" id="0286b12">不苦不乐心住。住已还灭。灭已还生乐心。</a><a name="0286b13" id="0286b13">三受无常故心亦无常。复次知染心无染心</a><a name="0286b14" id="0286b14">嗔心无嗔心痴心不痴心散心摄心缚心解脱</a><a name="0286b15" id="0286b15">心。如是等心各各异相。故知心无常无一</a><a name="0286b16" id="0286b16">定心常住。受苦受乐等心从和合因缘生。因</a><a name="0286b17" id="0286b17">缘离散心亦随灭。如是等观内心外心内外</a><a name="0286b18" id="0286b18">心无常相。问曰。心是内入摄。云何为外心。</a><a name="0286b19" id="0286b19">答曰。观内身名为内心。观外身名为外</a><a name="0286b20" id="0286b20">心。复次缘内法为内心。缘外法为外心。</a><a name="0286b21" id="0286b21">复次五识常缘外法不能分别故名为外</a><a name="0286b22" id="0286b22">心。意识能缘内法亦分别好丑故名为内</a><a name="0286b23" id="0286b23">心。复次意识初生未能分别决定。是为外</a><a name="0286b24" id="0286b24">心。意识转深能分别取相。是名内心。如是</a><a name="0286b25" id="0286b25">等分别内外心。行者心意转异知身为不净</a><a name="0286b26" id="0286b26">相。知受为苦相。知心不住为无常相。结</a><a name="0286b27" id="0286b27">使未断故或生吾我。如是思惟若心无常。</a><a name="0286b28" id="0286b28">谁知是心心为属谁。谁为心主而受苦</a><a name="0286b29" id="0286b29">乐。一切诸物谁之所有。即分别知无有别<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250286a.htm'><img src='up.gif' border=0></a>
<a href='T250286c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>