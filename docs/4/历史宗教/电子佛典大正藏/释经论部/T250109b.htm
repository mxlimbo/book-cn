<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0109b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷7)</font> 初序品中 佛土愿释论第十三 <font face='Arial'>T25, p0109b</h2></font><hr>
<span class='old'>
</a><a name="0109a28" id="0109a28">功德利。譬如大臣特蒙恩宠常念其主。菩</a><a name="0109a29" id="0109a29">萨亦如是。知种种功德无量智慧皆从佛</span><a name="0109b01" id="0109b01">得。知恩重故常念佛。汝言云何常念佛不</a><a name="0109b02" id="0109b02">行余三昧者。今言常念亦不言不行余</a><a name="0109b03" id="0109b03">三昧。行念佛三昧多故言常念。复次先虽</a><a name="0109b04" id="0109b04">说空无相无作三昧。未说念佛三昧。是故</a><a name="0109b05" id="0109b05">今说</a><a name="0109b06" id="0109b06"><p>【经】能请无量诸佛<p>【论】请有二种。一者佛</a><a name="0109b07" id="0109b07">初成道。菩萨夜三昼三六时礼请。偏袒右肩</a><a name="0109b08" id="0109b08">合掌言。十方佛土无量诸佛初成道时未转</a><a name="0109b09" id="0109b09">法轮。我某甲请一切诸佛。为众生转法轮</a><a name="0109b10" id="0109b10">度脱一切。二者诸佛欲舍无量寿命入涅</a><a name="0109b11" id="0109b11">槃时。菩萨亦夜三时昼三时。偏袒右肩合</a><a name="0109b12" id="0109b12">掌言。十方佛土无量诸佛。我某甲请令久</a><a name="0109b13" id="0109b13">住世间无央数劫。度脱一切利益众生。是</a><a name="0109b14" id="0109b14">名能请无量诸佛。问曰。诸佛之法法应说</a><a name="0109b15" id="0109b15">法广度众生。请与不请法自应尔。何以须</a><a name="0109b16" id="0109b16">请。若于自前面请诸佛则可。今十方无</a><a name="0109b17" id="0109b17">量佛土诸佛亦不自见。云何可请。答曰。</a><a name="0109b18" id="0109b18">诸佛虽必应说法不待人请。请者亦应得</a><a name="0109b19" id="0109b19">福。如大国王虽多美膳有人请者必得</a><a name="0109b20" id="0109b20">恩福。录其心故。又如慈心念诸众生令</a><a name="0109b21" id="0109b21">得快乐。众生虽无所得。念者大得其福。</a><a name="0109b22" id="0109b22">请佛说法亦复如是。复次有诸佛无人请</a><a name="0109b23" id="0109b23">者。便入涅槃而不说法。如法华经中多宝</a><a name="0109b24" id="0109b24">世尊。无人请故便入涅槃。后化佛身及七</a><a name="0109b25" id="0109b25">宝塔。证说法华经故。一时出现。亦如须扇</a><a name="0109b26" id="0109b26">多佛。弟子本行未熟便舍入涅槃。留化佛</a><a name="0109b27" id="0109b27">一劫以度众生。今是释迦文尼佛。得道后五</a><a name="0109b28" id="0109b28">十七日寂不说法。自言我法甚深难解难</a><a name="0109b29" id="0109b29">知。一切众生缚着世法无能解者。不如默<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250109a.htm'><img src='up.gif' border=0></a>
<a href='T250109c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>