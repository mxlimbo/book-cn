<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0732b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷96)</font> 萨陀波仑品第八十八 信持无三毒义第五十二 <font face='Arial'>T25, p0732b</h2></font><hr>
<span class='old'>
</a><a name="0732a28" id="0732a28">闻空中声到空林中如上说。问曰。空中声</a><a name="0732a29" id="0732a29">为是何声。答曰。若诸佛菩萨诸天龙王。怜</span><a name="0732b01" id="0732b01">愍众生故。见是人不着世间法一心求佛</a><a name="0732b02" id="0732b02">道。以时无佛法。欲示其得般若因缘。故空</a><a name="0732b03" id="0732b03">中发声。有人言。是萨陀波仑。先世善因缘</a><a name="0732b04" id="0732b04">人。在此林中作鬼神见其愁苦。以其是</a><a name="0732b05" id="0732b05">先世因缘故。又是神亦求佛道。以是二因</a><a name="0732b06" id="0732b06">缘故发声如蜜膊婆罗门。为须达多至王</a><a name="0732b07" id="0732b07">舍城诣大长者家求儿妇。时蜜膊于王舍</a><a name="0732b08" id="0732b08">城大婆罗门众中。饮食过度腹胀而死作鬼</a><a name="0732b09" id="0732b09">神。于王舍城城门上住。须达多闻是婆罗</a><a name="0732b10" id="0732b10">门已死自往长者家宿。长者于后夜起办</a><a name="0732b11" id="0732b11">具饮食。须达多问言。汝有何事为欲娶</a><a name="0732b12" id="0732b12">妇嫁女。为欲请大国王。为是邑会何其</a><a name="0732b13" id="0732b13">匆匆营事乃尔。长者答言。我欲请佛及僧。</a><a name="0732b14" id="0732b14">须达多闻佛名惊喜毛竖。长者先得道迹。</a><a name="0732b15" id="0732b15">为其广说佛德。须达多闻已爱乐情至。甚欲</a><a name="0732b16" id="0732b16">见佛乘。念佛心。而小睡以念佛情至故须</a><a name="0732b17" id="0732b17">臾便觉。夜见月光谓为日出。即起趣门见</a><a name="0732b18" id="0732b18">城门已开。王舍城门初夜未闭为客来故。</a><a name="0732b19" id="0732b19">后夜早开为客去故。既见门开即直向</a><a name="0732b20" id="0732b20">佛。佛时在寒林中住。于其中路月没还</a><a name="0732b21" id="0732b21">闇。须达多心悔踌躇欲还入城。时蜜膊神</a><a name="0732b22" id="0732b22">放身光明照诸林野。告言居士。居士。</a><a name="0732b23" id="0732b23">莫怖莫畏。直去莫还去得大利。如彼经</a><a name="0732b24" id="0732b24">偈中广说。须达多见佛得须陀洹道。请佛</a><a name="0732b25" id="0732b25">及僧于舍卫城尽形供养佛。令舍利弗</a><a name="0732b26" id="0732b26">为须达师。于舍卫作精舍。如须达知识神</a><a name="0732b27" id="0732b27">示导萨陀波仑知识示导亦如是。是故见</a><a name="0732b28" id="0732b28">其愁苦而示导之。作是言。善男子。汝从</a><a name="0732b29" id="0732b29">是东行。行时莫念疲极等。问曰。疲极饥渴<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250732a.htm'><img src='up.gif' border=0></a>
<a href='T250732c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>