<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1507 分别功德论 0039a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1507 分别功德论</font> <font face='Arial'>(卷3)</font> <font face='Arial'>T25, p0039a</h2></font><hr>
<span class='old'>
</a><a name="0038c28" id="0038c28">为俗休息。道休息者。谓定之人。何以知其然。</a><a name="0038c29" id="0038c29">昔有比丘。名曰等会。时近大道边坐禅定意。</span><a name="0039a01" id="0039a01">时有五百乘车过。声甚凶凶。寂然不闻。时复</a><a name="0039a02" id="0039a02">天雷霹雳。又顷复地大动。都无所闻。行过者</a><a name="0039a03" id="0039a03">众尘土坌衣。积有时节。有一人来。见此比丘</a><a name="0039a04" id="0039a04">端坐不动。尘土坌衣都无所觉耶。比丘定觉</a><a name="0039a05" id="0039a05">抖擞尘土。又问曰。向者眠耶。曰不也。又问。</a><a name="0039a06" id="0039a06">若不眠者。向有车过。及天雷地动。寂然不惊。</a><a name="0039a07" id="0039a07">何由如此。答曰。我时入休息三昧。是以都无</a><a name="0039a08" id="0039a08">所闻耳。以是言之。得休息定者。虽复天地</a><a name="0039a09" id="0039a09">覆坠不革其志。故名休息定也。念安般者。谓</a><a name="0039a10" id="0039a10">息诸坐驰也。趣道之径非唯一涂所悟之方。</a><a name="0039a11" id="0039a11">各有所在。何以知其然耶。身子昔曾供养十</a><a name="0039a12" id="0039a12">四亿佛。从佛闻法。未曾综习安般。至释迦文</a><a name="0039a13" id="0039a13">世。从马师比丘。始达空法。即见道迹。佛具演</a><a name="0039a14" id="0039a14">慧漏尽结解。今为智慧第一。不由安般得至</a><a name="0039a15" id="0039a15">涅槃也。目揵连昔三十劫中供养诸佛。修大</a><a name="0039a16" id="0039a16">乘行不能终讫。遭遇世尊退取尽漏。自昔暨</a><a name="0039a17" id="0039a17">今未曾习安般。迦叶比丘。昔亦曾供养三万</a><a name="0039a18" id="0039a18">如来。亦未曾习安般。应得辟支佛。今退为</a><a name="0039a19" id="0039a19">罗汉。马师比丘。昔日亦供养七佛。亦不习安</a><a name="0039a20" id="0039a20">般。今亦尽漏。阿难昔曾供养二万如来。所从</a><a name="0039a21" id="0039a21">诸佛咨受法教。亦不习安般。唯有罗云摩呵</a><a name="0039a22" id="0039a22">劫匹罗。曩昔以来常习安般。今亦至道。以</a><a name="0039a23" id="0039a23">是言之。趣道之径非唯一涂。安般者。知息</a><a name="0039a24" id="0039a24">长短。冷热迟疾。从粗至细。渐御乱想遂至微</a><a name="0039a25" id="0039a25">妙。或因息以悟。或分别解了。或头陀守节。或</a><a name="0039a26" id="0039a26">多闻强记。或神足识微。或揩或训悟。所谓殊</a><a name="0039a27" id="0039a27">途而同归也。念身者。谓分别四大也。解了</a><a name="0039a28" id="0039a28">五阴一同之幻梦。何以知之。念身得至涅槃</a><a name="0039a29" id="0039a29">耶。昔佛去世后。百岁时有阿育王。典主阎浮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250038c.htm'><img src='up.gif' border=0></a>
<a href='T250039b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>