<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0508b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷63)</font> 叹净品第四十二 信持无三毒义第五十二 <font face='Arial'>T25, p0508b</h2></font><hr>
<span class='old'>
</a><a name="0508a28" id="0508a28">德如是得福德。我当入菩萨法位中。我当净</a><a name="0508a29" id="0508a29">佛世界成就众生。当得一切种智。须菩提。</span><a name="0508b01" id="0508b01">是菩萨摩诃萨行般若波罗蜜。以方便力故。</a><a name="0508b02" id="0508b02">无诸忆想分别。内空外空内外空空空大空</a><a name="0508b03" id="0508b03">第一义空有为空无为空无始空散空性空诸</a><a name="0508b04" id="0508b04">法空自相空故。须菩提。是名菩萨摩诃萨行</a><a name="0508b05" id="0508b05">般若波罗蜜。方便力故无所碍<p>【论】释曰。</a><a name="0508b06" id="0508b06">佛初命须菩提说般若。有所说不应求</a><a name="0508b07" id="0508b07">其因缘。若余人所说者当求因缘。舍利弗</a><a name="0508b08" id="0508b08">已问清净相佛作证。今须菩提说清净相。</a><a name="0508b09" id="0508b09">佛亦为证。我净故五众净者。如我毕竟无所</a><a name="0508b10" id="0508b10">有不可得。五众亦如是。毕竟空即是我清</a><a name="0508b11" id="0508b11">净。五众清净解我空易。解五众空难。是故</a><a name="0508b12" id="0508b12">以易解喻难解。六波罗蜜。乃至十八不共</a><a name="0508b13" id="0508b13">法。须陀洹果乃至佛道亦如是。我净故是法</a><a name="0508b14" id="0508b14">亦净。问曰。上言我无所有故。色乃至十八不</a><a name="0508b15" id="0508b15">共法亦无所有。今何以说须陀洹果乃至佛</a><a name="0508b16" id="0508b16">道自相空。答曰。我从和合因缘假名生。于</a><a name="0508b17" id="0508b17">无我中有我颠倒。是故说我虚妄无所有。</a><a name="0508b18" id="0508b18">以五众着处因缘故无所有。檀波罗蜜等诸</a><a name="0508b19" id="0508b19">法。虽善是有为作法。菩萨所著故言无所有。</a><a name="0508b20" id="0508b20">须陀洹果等是无为法。无为法自相空。所谓</a><a name="0508b21" id="0508b21">无生无灭无住异。故是故不说无所有。但</a><a name="0508b22" id="0508b22">言自相空。复次有为法中邪行多故。说无</a><a name="0508b23" id="0508b23">所有。无为法中。无生无灭无邪行故。说自</a><a name="0508b24" id="0508b24">相空。我净一切种智净者。以菩萨深着故。无</a><a name="0508b25" id="0508b25">相无念。无相者。是无相三昧。无念者。于无相</a><a name="0508b26" id="0508b26">三昧亦不念。今须菩提。知般若波罗蜜真</a><a name="0508b27" id="0508b27">清净故白佛。用二净故无得无著。清净有</a><a name="0508b28" id="0508b28">二种。一者用二法清净。二者用不二法清</a><a name="0508b29" id="0508b29">净。二法清净是名字清净。用不二法清净者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250508a.htm'><img src='up.gif' border=0></a>
<a href='T250508c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>