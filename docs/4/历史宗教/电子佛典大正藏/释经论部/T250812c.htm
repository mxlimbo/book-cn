<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0812c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷3)</font> <font face='Arial'>T25, p0812c</h2></font><hr>
<span class='old'>
</a><a name="0812b28" id="0812b28">信此经也。故次云有持戒修福德智慧也。此</a><a name="0812b29" id="0812b29">总明三种人有能信之德。所以名持戒者。明</span><a name="0812c01" id="0812c01">此人已久供诸佛。曾闻此金刚般若及以余</a><a name="0812c02" id="0812c02">大乘经。于中生信受持读诵如说修行。知一</a><a name="0812c03" id="0812c03">切众生皆有佛性。发菩提心。慎教修行者。</a><a name="0812c04" id="0812c04">乃名真实究竟持戒。非唯持律仪戒者为持</a><a name="0812c05" id="0812c05">戒也。福德者明此菩萨于诸佛所。广以珍财</a><a name="0812c06" id="0812c06">奉施。修波罗蜜行。名福德也。此之二人。在于</a><a name="0812c07" id="0812c07">地前。闻中仰信。智慧者。明此人已僧祇行满。</a><a name="0812c08" id="0812c08">道登初地。现见我法二空。自证而信。名有智</a><a name="0812c09" id="0812c09">慧也。明此三人于斯经能生实相之信也。此</a><a name="0812c10" id="0812c10">言实相者。明彼三种人。能信上不取相行是</a><a name="0812c11" id="0812c11">无相之因实能感无为法法身。亦信无为法</a><a name="0812c12" id="0812c12">身是无相之果真实不虚。能生实相之解。故</a><a name="0812c13" id="0812c13">言以此为实也。然上虽总出三人能信之德。</a><a name="0812c14" id="0812c14">明前二种人在于地前闻中生信。有智慧人</a><a name="0812c15" id="0812c15">地上证信。然此前二人。若在地前。此人为曾</a><a name="0812c16" id="0812c16">供养诸佛发菩提心已修行未故信。为当未</a><a name="0812c17" id="0812c17">修行来而能信此经也。若曾供养诸佛久修行</a><a name="0812c18" id="0812c18">来者。为当供养几许佛来也。故佛告须菩提。</a><a name="0812c19" id="0812c19">当知彼菩萨非于一佛二三四五佛所供养</a><a name="0812c20" id="0812c20">种善根来也。然就三人之中。先别明前二人</a><a name="0812c21" id="0812c21">非近修行来具能信之德也。此经正直尔泛</a><a name="0812c22" id="0812c22">明斯二人能信之德。不可定指在习种性性</a><a name="0812c23" id="0812c23">种道种性中。以其义通上下故也。一二三四五</a><a name="0812c24" id="0812c24">佛所修供养者。此别出持戒人。明彼菩萨能</a><a name="0812c25" id="0812c25">信此经。如此经如说修行称可圣心。名为第</a><a name="0812c26" id="0812c26">一供养。非谓香华等为供养也。又非一二三</a><a name="0812c27" id="0812c27">四五佛所种善根者。广以衣服珍宝财物等。</a><a name="0812c28" id="0812c28">奉施诸佛。修波罗蜜行。名为有福德人也。于</a><a name="0812c29" id="0812c29">无量诸佛所。修行供养种善根者。直云非一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250812b.htm'><img src='up.gif' border=0></a>
<a href='T250813a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>