<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1507 分别功德论 0032c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1507 分别功德论</font> <font face='Arial'>(卷1)</font> <font face='Arial'>T25, p0032c</h2></font><hr>
<span class='old'>
</a><a name="0032b28" id="0032b28">也。诸有三法。三行三福三分法身。三三相</a><a name="0032b29" id="0032b29">从。喻如连珠也。四法就四五亦然。五法次六。</span><a name="0032c01" id="0032c01">六次七八法义广。九次第十。法从十至十一。</a><a name="0032c02" id="0032c02">如是诸数。皆同二三事类相从。阿难即时升</a><a name="0032c03" id="0032c03">于座。座者师子座也。经所以喻师子座者。师</a><a name="0032c04" id="0032c04">子兽中之王。常居高地不处卑下。故喻高座</a><a name="0032c05" id="0032c05">也。又取其无畏。阿难无量博闻。于声闻中</a><a name="0032c06" id="0032c06">独步无畏。故曰无畏座也(阿难升高座如此也)弥勒称善</a><a name="0032c07" id="0032c07">快哉说(弥勒所以下者惧阿难合菩萨法在三藏大小不别也)鋀金同贯。是以</a><a name="0032c08" id="0032c08">殷勤。劝请分部。昔大天圣王具四梵堂。展</a><a name="0032c09" id="0032c09">转相绍。乃至八万四千王。皆有梵堂。唯大</a><a name="0032c10" id="0032c10">天一人是大士。其余皆是小节。以是言之。大</a><a name="0032c11" id="0032c11">乘难辩多趣声闻。弥勒亦知阿难部分三藏。</a><a name="0032c12" id="0032c12">然犹惧后学专。习空法断结取证。是以显扬</a><a name="0032c13" id="0032c13">大乘。分为别藏。故说六度诸行。大士目要</a><a name="0032c14" id="0032c14">也。云施有二种。有信施。有恐怖施。立根得</a><a name="0032c15" id="0032c15">忍。则曰信施。威力逼迫不由本心。则名恐怖</a><a name="0032c16" id="0032c16">施。信则成度。畏则求福。道俗之殊。不待言而</a><a name="0032c17" id="0032c17">自别也。其人云头目施者。七住已上。财物施</a><a name="0032c18" id="0032c18">者。六住已下。从此退者。不堕生死。要至涅槃</a><a name="0032c19" id="0032c19">耳。何以明之。大品本无说中云。六十菩萨</a><a name="0032c20" id="0032c20">得罗汉道。此其事。戒如金刚者。大乘戒也。戒</a><a name="0032c21" id="0032c21">如坏瓶者。小乘戒。何者。金刚者不可沮坏。昔</a><a name="0032c22" id="0032c22">者菩萨比丘端正无比。出行乞食。路遇一端</a><a name="0032c23" id="0032c23">正女人。女视菩萨便起欲意。愿为夫妇。覆</a><a name="0032c24" id="0032c24">自思惟。此同叵得。但共坐者。我便发无上意。</a><a name="0032c25" id="0032c25">菩萨知女心便前共坐。有顷便前牵之。比丘</a><a name="0032c26" id="0032c26">默然不答。复重近之。如故寂然。比丘即与</a><a name="0032c27" id="0032c27">说空法。眼本从何来去至何所。欲言从父母</a><a name="0032c28" id="0032c28">来耶。未会之时亦无此眼。至后坏时复到何</a><a name="0032c29" id="0032c29">所。以是言之。眼无所有。五情亦然。豁然解空<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250032b.htm'><img src='up.gif' border=0></a>
<a href='T250033a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>