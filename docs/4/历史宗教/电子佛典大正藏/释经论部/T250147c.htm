<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0147c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷12)</font> 初序品中 檀波罗蜜法施义第二十 <font face='Arial'>T25, p0147c</h2></font><hr>
<span class='old'>
</a><a name="0147b28" id="0147b28">之便忧。是为念因缘。心生有二因缘。有从</a><a name="0147b29" id="0147b29">实而生。有从不实而生。如梦中所见如</span><a name="0147c01" id="0147c01">水中月。如夜见杌树谓为人。如是名从</a><a name="0147c02" id="0147c02">不实中能令心生。是缘不定。不应言心生</a><a name="0147c03" id="0147c03">有故便是有。若心生因缘故有。更不应求</a><a name="0147c04" id="0147c04">实有。如眼见水中月。心生谓是月。若从心</a><a name="0147c05" id="0147c05">生便是月者则无复真月。复次有有三种。</a><a name="0147c06" id="0147c06">一者相待有。二者假名有。三者法有。相待者</a><a name="0147c07" id="0147c07">如长短彼此等。实无长短亦无彼此。以</a><a name="0147c08" id="0147c08">相待故有名。长因短有短亦因长。彼亦因</a><a name="0147c09" id="0147c09">此此亦因彼。若在物东则以为西。在西则</a><a name="0147c10" id="0147c10">以为东。一物未异而有东西之别。此皆有</a><a name="0147c11" id="0147c11">名而无实也。如是等名为相待有。是中无</a><a name="0147c12" id="0147c12">实法。不如色香味触等。假名有者。如酪有</a><a name="0147c13" id="0147c13">色香味触四事。因缘合故假名为酪。虽有不</a><a name="0147c14" id="0147c14">同因缘法有。虽无亦不如兔角龟毛无。但</a><a name="0147c15" id="0147c15">以因缘合故假名有。酪叠亦如是。复次</a><a name="0147c16" id="0147c16">有极微色香味触故。有毛分。毛分因缘故</a><a name="0147c17" id="0147c17">有毛。毛因缘故有毳。毳因缘故有缕。缕因</a><a name="0147c18" id="0147c18">缘故有叠。叠因缘故有衣。若无极微色</a><a name="0147c19" id="0147c19">香味触因缘。亦无毛分。毛分无故亦无毛。</a><a name="0147c20" id="0147c20">毛无故亦无毳。毳无故亦无缕。缕无故亦</a><a name="0147c21" id="0147c21">无叠。叠无故亦无衣。问曰。亦不必一切</a><a name="0147c22" id="0147c22">物皆从因缘和合故有。如微尘至细故无</a><a name="0147c23" id="0147c23">分。无分故无和合。叠粗故可破。微尘中</a><a name="0147c24" id="0147c24">无分。云何可破。答曰。至微无实强为之名。</a><a name="0147c25" id="0147c25">何以故粗细相待。因粗故有细。是细复应</a><a name="0147c26" id="0147c26">有细。复次若有极微色。则有十方分。若有</a><a name="0147c27" id="0147c27">十方分是不名为极微。若无十方分则不</a><a name="0147c28" id="0147c28">名为色。复次若有极微则应有虚空分齐。</a><a name="0147c29" id="0147c29">若有分者则不名极微。复次若有极微。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250147b.htm'><img src='up.gif' border=0></a>
<a href='T250148a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>