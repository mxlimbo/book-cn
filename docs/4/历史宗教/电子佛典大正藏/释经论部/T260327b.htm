<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0327b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷7)</font> <font face='Arial'>T26, p0327b</h2></font><hr>
<span class='old'>
</a><a name="0327a28" id="0327a28">佛皆应入永寂灭。佛亦不应化余众生令趣</a><a name="0327a29" id="0327a29">大乘。以无用故。但应化彼令得三乘入永寂</span><a name="0327b01" id="0327b01">灭。以易得故。谁有智者舍易就难然灯助日。</a><a name="0327b02" id="0327b02">是故所化非一向共。若所化生一向不共菩</a><a name="0327b03" id="0327b03">萨不应发弘誓愿。历事诸佛修学大乘苏达</a><a name="0327b04" id="0327b04">那等。亦不应事多善知识诸佛。不应以己所</a><a name="0327b05" id="0327b05">化付嘱后佛。如是等事皆悉相违。是故不应</a><a name="0327b06" id="0327b06">一向不共。虽一一佛有化一切有情功能。然</a><a name="0327b07" id="0327b07">诸有情于无缘佛不肯受化。亦不见闻。虽一</a><a name="0327b08" id="0327b08">一佛尽未来际。常住世间教化无量诸有情</a><a name="0327b09" id="0327b09">类。而随所宜现种种化。或现等觉或现涅槃。</a><a name="0327b10" id="0327b10">或名释迦或慈氏等。随一化相所度有情言</a><a name="0327b11" id="0327b11">皆度讫。生非想者。宜见释迦化相得度。故留</a><a name="0327b12" id="0327b12">化待亦不相违。若诸如来同一所化。何佛现</a><a name="0327b13" id="0327b13">前而化彼耶。诸佛皆有悲愿力故。不可一化</a><a name="0327b14" id="0327b14">余皆止息。但有缘佛同处同时。后得智上各</a><a name="0327b15" id="0327b15">现一化。其状相似不相障碍。更相和杂为增</a><a name="0327b16" id="0327b16">上缘。令所化生识如是变。谓见一佛为现神</a><a name="0327b17" id="0327b17">通为说正法。如是等事不可思议。非唯识理</a><a name="0327b18" id="0327b18">不可解了。又自性身寂灭安乐。正属自利功</a><a name="0327b19" id="0327b19">德所摄。为增上缘益众生故。兼属利他。又与</a><a name="0327b20" id="0327b20">二身俱利功德为所依故。二利所摄。受用身</a><a name="0327b21" id="0327b21">者。具有二分。一自受法乐分。谓三无数劫修</a><a name="0327b22" id="0327b22">自利行满足所证色等实身。令自受用微妙</a><a name="0327b23" id="0327b23">喜乐。二他受法乐分。谓三无数劫修利他行。</a><a name="0327b24" id="0327b24">满足所证色等化身。为入大地诸菩萨众。现</a><a name="0327b25" id="0327b25">种种形说种种法。令诸菩萨受大法乐。由此</a><a name="0327b26" id="0327b26">二分。或说此身唯自利摄。或说此身唯利他</a><a name="0327b27" id="0327b27">摄。或说俱摄。皆不相违。变化身者。唯为利</a><a name="0327b28" id="0327b28">他现诸化相。故利他摄</a><a name="0327b29" id="0327b29"><p>如是三身有四分故。得为四句。一受用非变<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260327a.htm'><img src='up.gif' border=0></a>
<a href='T260327c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>