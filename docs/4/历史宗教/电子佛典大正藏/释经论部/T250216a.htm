<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0216a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷21)</font> 初序品中 八背舍义第三十四 <font face='Arial'>T25, p0216a</h2></font><hr>
<span class='old'>
</a><a name="0215c28" id="0215c28">名灭受想背舍。问曰。无想定何以不名背</a><a name="0215c29" id="0215c29">舍。答曰。邪见者不审诸法过失。直入定中</span><a name="0216a01" id="0216a01">谓是涅槃。从定起时还生悔心堕在邪见。</a><a name="0216a02" id="0216a02">是故非背舍。灭受想患厌散乱心故。入定</a><a name="0216a03" id="0216a03">休息似涅槃法。着身中得故名身证。八胜</a><a name="0216a04" id="0216a04">处者。内有色相外观色少。若好若丑是色</a><a name="0216a05" id="0216a05">胜知胜观。是名初胜处。内有色相外观色</a><a name="0216a06" id="0216a06">多。若好若丑是色胜知胜观。是名第二胜处。</a><a name="0216a07" id="0216a07">第三第四亦如是。但以内无色相外观色</a><a name="0216a08" id="0216a08">为异。内亦无色相。外观诸色青黄赤白。是</a><a name="0216a09" id="0216a09">为八胜处。内有色相外观色者。内身不</a><a name="0216a10" id="0216a10">坏见外缘少者。缘少故名少。观道未增长</a><a name="0216a11" id="0216a11">故观少因缘。观多畏难摄故。譬如鹿游未</a><a name="0216a12" id="0216a12">调不中远放。若好若丑者。初学系心缘中。</a><a name="0216a13" id="0216a13">若眉间若额上若鼻端。内身不净相内身中</a><a name="0216a14" id="0216a14">不净相。观外诸色善业报故名好。不善业</a><a name="0216a15" id="0216a15">报故名丑</a><a name="0216a16" id="0216a16"><p>复次行者如从师所受观外缘种种不净。</a><a name="0216a17" id="0216a17">是名丑色。行者或时忆念忘故。生净相观</a><a name="0216a18" id="0216a18">净色是名好色。复次行者自身中系心一</a><a name="0216a19" id="0216a19">处。观欲界中色二种。一者能生淫欲。二者</a><a name="0216a20" id="0216a20">能生嗔恚。能生淫欲者。是净色名为好。</a><a name="0216a21" id="0216a21">能生嗔恚者。是不净色名为丑。于缘中自</a><a name="0216a22" id="0216a22">在胜知胜见。行者于能生淫欲端正色中不</a><a name="0216a23" id="0216a23">生淫欲。于能生嗔恚恶色中不生嗔恚。但</a><a name="0216a24" id="0216a24">观色四大因缘和合生。如水沫不坚固。是</a><a name="0216a25" id="0216a25">名若好若丑。胜处者行者住是不净门中。</a><a name="0216a26" id="0216a26">淫欲嗔恚等诸结使来能不随是名胜处。</a><a name="0216a27" id="0216a27">胜是不净中净颠倒等诸烦恼贼故。问曰。行</a><a name="0216a28" id="0216a28">者云何内色相外观色。答曰。是八胜处。深</a><a name="0216a29" id="0216a29">入定心调柔者可得。行者或时见内身不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250215c.htm'><img src='up.gif' border=0></a>
<a href='T250216b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>