<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0318c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷35)</font> 报应品第二 信持无三毒义第五十二 <font face='Arial'>T25, p0318c</h2></font><hr>
<span class='old'>
</a><a name="0318b28" id="0318b28">曰。上言般若为实法故出。是则可信。出般</a><a name="0318b29" id="0318b29">若波罗蜜不实故不可信。问曰。若入般若</span><a name="0318c01" id="0318c01">中不见出则见者。当知非法常空以般</a><a name="0318c02" id="0318c02">若力故空。答曰。世俗法故言行言入般若</a><a name="0318c03" id="0318c03">波罗蜜。诸观戏论灭故无出无入。若诸贤</a><a name="0318c04" id="0318c04">圣不以名字说则不得以教化凡夫。当</a><a name="0318c05" id="0318c05">取说意莫着语言。问曰。若般若中贵一切</a><a name="0318c06" id="0318c06">法空。此中何以先说众生空破我。答曰。初</a><a name="0318c07" id="0318c07">闻般若不得便说一切法空。我不可以</a><a name="0318c08" id="0318c08">五情求得。但忆想分别生我想无而谓有。</a><a name="0318c09" id="0318c09">又意情中无有定缘。但忆想分别颠倒因缘</a><a name="0318c10" id="0318c10">故。于空五众中而生我想。若闻无我则易</a><a name="0318c11" id="0318c11">可解。色等诸法现眼所见。若初言空无则</a><a name="0318c12" id="0318c12">难可信。今先破我次破我所法。破我我所</a><a name="0318c13" id="0318c13">法故则一切法尽空。如是离欲名为得道。</a><a name="0318c14" id="0318c14">复次般若波罗蜜无一定法。故不见我行</a><a name="0318c15" id="0318c15">般若。不见不行者。如凡夫不得般若故</a><a name="0318c16" id="0318c16">名不行。菩萨则不然。但行空般若故说不</a><a name="0318c17" id="0318c17">见不行。复次佛为法王。观余菩萨其智甚</a><a name="0318c18" id="0318c18">少。杂诸结使不名为行。譬如国王虽得</a><a name="0318c19" id="0318c19">少物不名为得。佛亦如是。教诸菩萨虽</a><a name="0318c20" id="0318c20">有少行不名为行。复次行般若波罗蜜者</a><a name="0318c21" id="0318c21">生憍慢。言我有般若波罗蜜取是相。若</a><a name="0318c22" id="0318c22">不行者心自懈没而怀忧悴。是故言不见</a><a name="0318c23" id="0318c23">我行与不行。复次不见我行般若波罗蜜</a><a name="0318c24" id="0318c24">者。破著有见。不见我不行般若波罗蜜</a><a name="0318c25" id="0318c25">者。破着无见。复次不见我行般若波罗蜜</a><a name="0318c26" id="0318c26">者。止诸法戏调。不见我不行者。止懈怠</a><a name="0318c27" id="0318c27">心故。譬如乘马疾则制之。迟则鞭之。如</a><a name="0318c28" id="0318c28">是等分别行不行。复次佛自说因缘。所谓</a><a name="0318c29" id="0318c29">菩萨菩萨字性空。是中虽但说菩萨字空<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250318b.htm'><img src='up.gif' border=0></a>
<a href='T250319a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>