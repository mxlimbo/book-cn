<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0162c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷14)</font> 初序品中 赞尸罗波罗蜜义第二十三 <font face='Arial'>T25, p0162c</h2></font><hr>
<span class='old'>
</a><a name="0162b28" id="0162b28">所乏短。然后坐佛树下。降伏魔王破诸</a><a name="0162b29" id="0162b29">魔军。成无上道。为诸众生说清净法。令无</span><a name="0162c01" id="0162c01">量众生度老病死海。是为持戒因缘生檀波</a><a name="0162c02" id="0162c02">罗蜜。云何持戒生忍辱。持戒之人心自念言。</a><a name="0162c03" id="0162c03">我今持戒为持心故。若持戒无忍当堕地</a><a name="0162c04" id="0162c04">狱。虽不破戒以无忍故不免恶道。何可</a><a name="0162c05" id="0162c05">纵忿不自制心。但以心故入三恶趣。是故</a><a name="0162c06" id="0162c06">应当好自勉强勤修忍辱。复次行者欲令</a><a name="0162c07" id="0162c07">戒德坚强。当修忍辱。所以者何。忍为大力。</a><a name="0162c08" id="0162c08">能牢固戒令不动摇。复自思惟。我今出家</a><a name="0162c09" id="0162c09">形与俗别。岂可纵心如世人法。宜自勉励</a><a name="0162c10" id="0162c10">以忍调心以身口忍心亦得忍。若心不忍</a><a name="0162c11" id="0162c11">身口亦尔。是故行者当令身口心忍绝诸忿</a><a name="0162c12" id="0162c12">恨。复次是戒略说则有八万。广说则无量。我</a><a name="0162c13" id="0162c13">当云何能具持此无量戒法。唯当忍辱众</a><a name="0162c14" id="0162c14">戒自得。譬如有人得罪于王。王以罪人载</a><a name="0162c15" id="0162c15">之刀车。六边利刃间不容间。奔逸驰走行</a><a name="0162c16" id="0162c16">不择路。若能持身不为刀伤。是则杀而不</a><a name="0162c17" id="0162c17">死。持戒之人亦复如是。戒为利刀忍为持</a><a name="0162c18" id="0162c18">身。若忍心不固戒亦伤人。又复譬如老人</a><a name="0162c19" id="0162c19">夜行无杖则蹶。忍为戒杖扶人至道。福</a><a name="0162c20" id="0162c20">乐因缘不能动摇。如是种种。名为持戒生</a><a name="0162c21" id="0162c21">羼提波罗蜜。云何持戒而生精进。持戒之人</a><a name="0162c22" id="0162c22">除去放逸。自力勤修习无上法。舍世间乐</a><a name="0162c23" id="0162c23">入于善道。志求涅槃以度一切。大心不懈</a><a name="0162c24" id="0162c24">以求佛为本。是为持戒能生精进。复次持</a><a name="0162c25" id="0162c25">戒之人疲厌世苦老病死患。心生精进必</a><a name="0162c26" id="0162c26">求自脱。亦以度人。譬如野干在林树间。</a><a name="0162c27" id="0162c27">依随师子及诸虎豹。求其残肉以自存活。</a><a name="0162c28" id="0162c28">有时空乏夜半踰城深入人舍。求肉不得</a><a name="0162c29" id="0162c29">屏处睡息不觉夜竟惶怖无计。走则虑不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250162b.htm'><img src='up.gif' border=0></a>
<a href='T250163a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>