<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0193b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷18)</font> 初序品中 般若相义第三十 <font face='Arial'>T25, p0193b</h2></font><hr>
<span class='old'>
</a><a name="0193a28" id="0193a28">一切法念念生灭无常。佛云何言诸功德熏</a><a name="0193a29" id="0193a29">心故必得上生。以是故知非无常性。问</span><a name="0193b01" id="0193b01">曰。若无常不实。佛何以说无常。答曰。佛随</a><a name="0193b02" id="0193b02">众生所应而说法。破常颠倒故说无常。</a><a name="0193b03" id="0193b03">以人不知不信后世故。说心去后世上</a><a name="0193b04" id="0193b04">生天上。罪福业因缘百千万劫不失。是对治</a><a name="0193b05" id="0193b05">悉檀。非第一义悉檀。诸法实相非常非无常。</a><a name="0193b06" id="0193b06">佛亦处处说诸法空。诸法空中亦无无常。以</a><a name="0193b07" id="0193b07">是故说世间无常是邪见。是故名为法空。</a><a name="0193b08" id="0193b08">复次毗耶离梵志名论力。诸梨昌等大雇</a><a name="0193b09" id="0193b09">其宝物令与佛论。取其雇已。即以其夜</a><a name="0193b10" id="0193b10">思撰五百难。明旦与诸梨昌至佛所。问</a><a name="0193b11" id="0193b11">佛言。一究竟道为众多究竟道。佛言。一究</a><a name="0193b12" id="0193b12">竟道无众多也。梵志言。佛说一道。诸外道</a><a name="0193b13" id="0193b13">师各各有究竟道。是为众多非一。佛言。是</a><a name="0193b14" id="0193b14">虽各有众多皆非实道。何以故。一切皆</a><a name="0193b15" id="0193b15">以邪见着故。不名究竟道。佛问梵志。鹿头</a><a name="0193b16" id="0193b16">梵志得道不。答言。一切得道中是为第一。</a><a name="0193b17" id="0193b17">是时长老鹿头梵志比丘在佛后扇佛。佛</a><a name="0193b18" id="0193b18">问梵志。汝识是比丘不。梵志识之惭愧低</a><a name="0193b19" id="0193b19">头。是时佛说义品偈</a><a name="0193b20" id="0193b20"><p class='lg'>　　各各谓究竟　　　而各自爱着</a><br><a name="0193b21" id="0193b21">　　各自是非彼　　　是皆非究竟</a><br><a name="0193b22" id="0193b22">　　是人入论众　　　辩明义理时</a><br><a name="0193b23" id="0193b23">　　各各相是非　　　胜负怀忧喜</a><br><a name="0193b24" id="0193b24">　　胜者堕憍坑　　　负者堕忧狱</a><br><a name="0193b25" id="0193b25">　　是故有智者　　　不随此二法</a><br><a name="0193b26" id="0193b26">　　论力汝当知　　　我诸弟子法</a><br><a name="0193b27" id="0193b27">　　无虚亦无实　　　汝欲何所求</a><br><a name="0193b28" id="0193b28">　　汝欲坏我论　　　终已无此处</a><br><a name="0193b29" id="0193b29">　　一切智难胜　　　适足自毁坏　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250193a.htm'><img src='up.gif' border=0></a>
<a href='T250193c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>