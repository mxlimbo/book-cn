<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0141c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷11)</font> 初序品中 檀相义第十九 <font face='Arial'>T25, p0141c</h2></font><hr>
<span class='old'>
</a><a name="0141b28" id="0141b28">有乞求者意欲与时。柔软实语必与不虚</a><a name="0141b29" id="0141b29">故。得广长舌相梵音声相如迦陵毗伽鸟声</span><a name="0141c01" id="0141c01">相。施时如实语利益语故。得师子颊相。施时</a><a name="0141c02" id="0141c02">恭敬受者心清净故。得牙白齿齐相。施时</a><a name="0141c03" id="0141c03">实语和合语故。得齿密相四十齿相。施时不</a><a name="0141c04" id="0141c04">嗔不着等心视彼故。得青眼相眼睫如牛</a><a name="0141c05" id="0141c05">王相。是为种三十二相因缘。复次以七宝</a><a name="0141c06" id="0141c06">人民车乘金银灯烛房舍香华布施故。得作</a><a name="0141c07" id="0141c07">转轮王七宝具足。复次施得时故。报亦增</a><a name="0141c08" id="0141c08">多。如佛说。施远行人远来人。病人看病人。</a><a name="0141c09" id="0141c09">风寒众难时施。是为时施。复次布施时随土</a><a name="0141c10" id="0141c10">地所须施故。得报增多。复次旷路中施故。</a><a name="0141c11" id="0141c11">得福增多。常施不废故。得报增多。如求者</a><a name="0141c12" id="0141c12">所欲施故。得福增多。施物重故。得福增多。</a><a name="0141c13" id="0141c13">如以精舍园林浴池等若施善人故。得报</a><a name="0141c14" id="0141c14">增多。若施僧故。得报增多。若施者受者俱</a><a name="0141c15" id="0141c15">有德故。(丹注云如菩萨及佛慈心布施是为施者若施佛及菩萨阿罗汉辟支佛是为受者故)</a><a name="0141c16" id="0141c16">得报增多。种种将迎恭敬受者故。得福增</a><a name="0141c17" id="0141c17">多。难得物施故。得福增多。随所有物尽能</a><a name="0141c18" id="0141c18">布施故。得福增多。譬如大月氏弗迦罗城中</a><a name="0141c19" id="0141c19">有一画师。名千那。到东方多刹陀罗国。</a><a name="0141c20" id="0141c20">客画十二年得三十两金。持还本国于弗</a><a name="0141c21" id="0141c21">迦罗城中。闻打鼓作大会声。往见众僧。信</a><a name="0141c22" id="0141c22">心清净即问维那。此众中几许物。得作一</a><a name="0141c23" id="0141c23">日食。维那答曰。三十两金足得一日食。即</a><a name="0141c24" id="0141c24">以所有三十两金付维那。为我作一日食。</a><a name="0141c25" id="0141c25">我明日当来。空手而归。其妇问曰。十二年作</a><a name="0141c26" id="0141c26">得何等物。答言。我得三十两金。即问三十</a><a name="0141c27" id="0141c27">两金今在何所。答言。已在福田中种。妇言。</a><a name="0141c28" id="0141c28">何等福田。答言施与众僧。妇便缚其夫送</a><a name="0141c29" id="0141c29">官治罪断事。大官问。以何事故。妇言我夫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250141b.htm'><img src='up.gif' border=0></a>
<a href='T250142a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>