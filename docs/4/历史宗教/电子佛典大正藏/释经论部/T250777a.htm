<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1510b 金刚般若波罗蜜经论 0777a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1510b 金刚般若波罗蜜经论</font> <font face='Arial'>(卷3)</font> <font face='Arial'>T25, p0777a</h2></font><hr>
<span class='old'>
</a><a name="0776c28" id="0776c28">故如来说名大身等者。于此妙身等中。安</a><a name="0776c29" id="0776c29">立第一义。如是等是为得智慧。云何离慢。</span><a name="0777a01" id="0777a01">经言。须菩提。菩萨亦如是。若作是言。我当</a><a name="0777a02" id="0777a02">灭度无量众生等。此云何可知。若作是念。</a><a name="0777a03" id="0777a03">我灭度众生。我是菩萨。应知。此是慢者非</a><a name="0777a04" id="0777a04">实义菩萨。为显示此故。经言。是故佛说一</a><a name="0777a05" id="0777a05">切法无众生等。若菩萨有众生念。则不得</a><a name="0777a06" id="0777a06">妙身大身故</a><a name="0777a07" id="0777a07"><p>经曰。须菩提。若菩萨作是言。我庄严佛国</a><a name="0777a08" id="0777a08">土是不名菩萨。何以故。如来说庄严佛土。</a><a name="0777a09" id="0777a09">庄严佛土者即非庄严。是名庄严佛国土。</a><a name="0777a10" id="0777a10">须菩提。若菩萨通达无我。无我法者。如来</a><a name="0777a11" id="0777a11">说名真是菩萨菩萨</a><a name="0777a12" id="0777a12"><p>论曰。此下第十八上求佛地。应知。彼地复</a><a name="0777a13" id="0777a13">有六种。具足摄转依。具足一国土净具足。</a><a name="0777a14" id="0777a14">二无上见智净具足。三福自在具足。四身</a><a name="0777a15" id="0777a15">具足。五语具足。六心具足。为国土净具足</a><a name="0777a16" id="0777a16">三摩钵帝故。经言。须菩提。若菩萨作是言。</a><a name="0777a17" id="0777a17">我庄严佛国土。是不名菩萨。如是等此义</a><a name="0777a18" id="0777a18">为于共见正行中转故。为断彼故。安立第</a><a name="0777a19" id="0777a19">一义。经言。即非庄严是名庄严国土等。又</a><a name="0777a20" id="0777a20">经言。须菩提。若菩萨通达无我无我法者。</a><a name="0777a21" id="0777a21">此言为二种无我故。谓人无我法无我。又</a><a name="0777a22" id="0777a22">经言。如来说名菩萨。菩萨者为于彼二种</a><a name="0777a23" id="0777a23">无我中二种正觉故。此等云何显示。若言</a><a name="0777a24" id="0777a24">我成就即为人我。取庄严国土者是法我</a><a name="0777a25" id="0777a25">取。此非菩萨</a><a name="0777a26" id="0777a26"><p>经曰。须菩提。于意云何。如来有肉眼不。须</a><a name="0777a27" id="0777a27">菩提言。如是世尊。如来有肉眼。佛言。须菩</a><a name="0777a28" id="0777a28">提。于意云何。如来有天眼不。须菩提言。如</a><a name="0777a29" id="0777a29">是世尊。如来有天眼。佛言。须菩提。于意云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250776c.htm'><img src='up.gif' border=0></a>
<a href='T250777b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>