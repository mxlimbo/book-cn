<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0034b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷3)</font> 释愿品第五 <font face='Arial'>T26, p0034b</h2></font><hr>
<span class='old'>
</a><a name="0034a28" id="0034a28">复次</a><a name="0034a29" id="0034a29"><p class='lg'>　　愿行菩萨道　　　转不退转轮</span><br><a name="0034b01" id="0034b01">　　令除诸烦恼　　　得入信清净　</p></a><a name="0034b02" id="0034b02"><p>轮者法轮。不退转者无人能坏。菩萨应如</a><a name="0034b03" id="0034b03">是发愿。我当如说行道。必转不退法轮。转</a><a name="0034b04" id="0034b04">此法轮除诸众生三毒烦恼。转舍生死入</a><a name="0034b05" id="0034b05">佛法众。苦集灭道中使得清净。是第九愿。</a><a name="0034b06" id="0034b06">复次</a><a name="0034b07" id="0034b07"><p class='lg'>　　愿一切世界　　　皆示成菩提　</p></a><a name="0034b08" id="0034b08"><p>随诸世界应有佛事处。尽于其中示得</a><a name="0034b09" id="0034b09">阿耨多罗三藐三菩提。安乐一切众生故。</a><a name="0034b10" id="0034b10">灭度一切众生故。以阿耨多罗三藐三菩提</a><a name="0034b11" id="0034b11">大故独说。其余入胎出胎生长在家出家受</a><a name="0034b12" id="0034b12">戒苦行。降伏魔众梵王劝请及转法轮。大</a><a name="0034b13" id="0034b13">众集会广度众生。现大神力示大灭度。如</a><a name="0034b14" id="0034b14">此诸事悉皆如是应作。是知有如是无量</a><a name="0034b15" id="0034b15">力。能利无量无边众生。不应但于一国示</a><a name="0034b16" id="0034b16">成佛道。有人言。于一佛国所有四天下。诸</a><a name="0034b17" id="0034b17">阎浮提是一佛土。过此已外唯佛能知。而</a><a name="0034b18" id="0034b18">实不尔。是第十愿。复次</a><a name="0034b19" id="0034b19"><p class='lg'>　　如是诸菩萨　　　十大愿为首</a><br><a name="0034b20" id="0034b20">　　广大如虚空　　　尽于未来际</a><br><a name="0034b21" id="0034b21">　　及余无量愿　　　亦各分别说　</p></a><a name="0034b22" id="0034b22"><p>愿名心所贪乐求欲。必成十者有十种门。</a><a name="0034b23" id="0034b23">广大如虚空者。愿所缘方如所有虚空处</a><a name="0034b24" id="0034b24">愿亦如是。尽未来际者。愿时所住尽一切众</a><a name="0034b25" id="0034b25">生未来生死际。有人言。阿耨多罗三藐三菩</a><a name="0034b26" id="0034b26">提。是未来世生死际。若诸佛入无余涅槃。是</a><a name="0034b27" id="0034b27">生死后际。菩萨志愿无尽而实成佛则止。一</a><a name="0034b28" id="0034b28">切十方世界诸大菩萨。皆有是愿。余无量愿</a><a name="0034b29" id="0034b29">者。诸菩萨成就无量希有功德故。诸所有愿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260034a.htm'><img src='up.gif' border=0></a>
<a href='T260034c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>