<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0802c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷1)</font> <font face='Arial'>T25, p0802c</h2></font><hr>
<span class='old'>
</a><a name="0802b28" id="0802b28">指足不蹑地。下生莲华承如来足。岂有尘</a><a name="0802b29" id="0802b29">垢。而言洗足。示出家人威仪严净有可敬之</span><a name="0802c01" id="0802c01">相也。如常敷坐者。此非是人天八部所造弟</a><a name="0802c02" id="0802c02">子所敷。亦非如来念故方有。明诸佛如来殖</a><a name="0802c03" id="0802c03">因深厚自然报。有七宝堂阁众宝妙坐。不假</a><a name="0802c04" id="0802c04">施设。故云如常敷坐。佛欲坐则有。去已则无</a><a name="0802c05" id="0802c05">也结跏趺坐者。四威仪中坐威仪胜。若行住</a><a name="0802c06" id="0802c06">者则多疲惓。久而无患又随顺三昧。见者欢</a><a name="0802c07" id="0802c07">喜皆发菩意也。端身而住者。此明如来身</a><a name="0802c08" id="0802c08">业。表明如来离威仪浊。有三昧相俨然不动。</a><a name="0802c09" id="0802c09">如铸金像如木索人也。正念不动者。此明如</a><a name="0802c10" id="0802c10">来意业。专心一境得胜三昧。更无移躁故不</a><a name="0802c11" id="0802c11">动也。正念既是心法。何以可知。然正念虽是</a><a name="0802c12" id="0802c12">心法冥漠难恻。以形静验心。足知有定。如得</a><a name="0802c13" id="0802c13">定比丘。或一日不动。或七日不动。以身不动</a><a name="0802c14" id="0802c14">故。明知内心有定。自此前其序分</a><a name="0802c15" id="0802c15"><p>尔时诸比丘以下讫善付嘱诸菩萨。此是第</a><a name="0802c16" id="0802c16">二段经名为善护念分也。此所以名善护念</a><a name="0802c17" id="0802c17">者。须菩提既得如来冥加之力将欲禀如来。</a><a name="0802c18" id="0802c18">此冥加力故亲对如来。为诸菩萨。说金刚般</a><a name="0802c19" id="0802c19">若。欲问地上三种事发起下经故。初首叹言</a><a name="0802c20" id="0802c20">希有世尊如来善护念善付诸菩萨。此明如</a><a name="0802c21" id="0802c21">来善能教化根熟未熟二种菩萨。令世间解</a><a name="0802c22" id="0802c22">满速。入性地及初地大乘法中故。次明此第</a><a name="0802c23" id="0802c23">二分也。诸比丘者。此犹是如来常随徒众千</a><a name="0802c24" id="0802c24">二百五十比丘。而所以言来诣佛所。者此</a><a name="0802c25" id="0802c25">诸比丘常法。各在四面。离佛住处。或一百二</a><a name="0802c26" id="0802c26">百步外。随已所宜如法行道。不得近佛。若近</a><a name="0802c27" id="0802c27">佛者。则多妨丙。是故远住。如来乞食自持</a><a name="0802c28" id="0802c28">衣钵不将弟子。又诸比丘各自乞食不随如</a><a name="0802c29" id="0802c29">来。如来常法食后为四众八部如应说法。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250802b.htm'><img src='up.gif' border=0></a>
<a href='T250803a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>