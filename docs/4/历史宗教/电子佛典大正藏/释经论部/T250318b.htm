<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0318b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷35)</font> 报应品第二 信持无三毒义第五十二 <font face='Arial'>T25, p0318b</h2></font><hr>
<span class='old'>
</a><a name="0318a28" id="0318a28">药便问云何应服。问曰。先已问住不住法</a><a name="0318a29" id="0318a29">行檀波罗蜜。施者受者财物不可得故。如是</span><a name="0318b01" id="0318b01">等为行般若。今何以复问行。答曰。上总问</a><a name="0318b02" id="0318b02">诸波罗蜜。此但问般若。上广赞叹般若为</a><a name="0318b03" id="0318b03">主。此直问行般若。复次上虽广叹般若波</a><a name="0318b04" id="0318b04">罗蜜。时会渴仰欲得。是故舍利弗为众人</a><a name="0318b05" id="0318b05">故问行般若波罗蜜。般若波罗蜜功德无量</a><a name="0318b06" id="0318b06">无尽。佛智慧亦无量无尽。若舍利弗不发</a><a name="0318b07" id="0318b07">问。则佛赞叹无穷已。若舍利弗不问者。则</a><a name="0318b08" id="0318b08">无因缘故则不应止。问曰。般若功德尊</a><a name="0318b09" id="0318b09">重。若佛广赞有何不可。答曰。赞叹般若闻</a><a name="0318b10" id="0318b10">者欢喜尊重则增其福德。若闻说般若则增</a><a name="0318b11" id="0318b11">其智慧。不但以福德因缘故可成佛道。</a><a name="0318b12" id="0318b12">要须智慧得成。是故不须但赞叹。人闻赞</a><a name="0318b13" id="0318b13">叹心已清净。渴仰欲得般若。如为渴人</a><a name="0318b14" id="0318b14">广赞叹美饮不解于渴即便应与之。如</a><a name="0318b15" id="0318b15">是等因缘故舍利弗今问行般若。问曰。如</a><a name="0318b16" id="0318b16">人有眼见方知所趣处然后能行。菩萨亦</a><a name="0318b17" id="0318b17">如是。先念佛道知般若见己身然后应</a><a name="0318b18" id="0318b18">行。今何以言不见菩萨及般若。若不见云</a><a name="0318b19" id="0318b19">何得行。答曰。此中不言常不见。但明入般</a><a name="0318b20" id="0318b20">若观时。不见菩萨及般若波罗蜜。般若波</a><a name="0318b21" id="0318b21">罗蜜为令众生知实法故出。此菩萨名字</a><a name="0318b22" id="0318b22">众缘和合假称。如后品中广说。般若波罗蜜</a><a name="0318b23" id="0318b23">名字亦如是。众法和合故假名为般若波</a><a name="0318b24" id="0318b24">罗蜜。般若波罗蜜虽是假名而能破诸戏</a><a name="0318b25" id="0318b25">论。以自性无故说言不可见。如火从众缘</a><a name="0318b26" id="0318b26">和合假名为火。虽无实事而能烧物。问曰。</a><a name="0318b27" id="0318b27">若入般若中不见。出则便见何者可信。答</a><a name="0318b28" id="0318b28">曰。上言般若为实法故出。是则可信。出般</a><a name="0318b29" id="0318b29">若波罗蜜不实故不可信。问曰。若入般若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250318a.htm'><img src='up.gif' border=0></a>
<a href='T250318c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>