<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0817b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷3)</font> <font face='Arial'>T25, p0817b</h2></font><hr>
<span class='old'>
</a><a name="0817a28" id="0817a28">如声取证。现中生信。胜于前二。复越释下第</a><a name="0817a29" id="0817a29">三何以故不应取法等也。故次言须菩提不</span><a name="0817b01" id="0817b01">应取法者。如前下半偈所释也。如经次第。此</a><a name="0817b02" id="0817b02">经文次应在若取法相有法相则为着我众</a><a name="0817b03" id="0817b03">生等后。今所以在此释者。为欲证有智慧人</a><a name="0817b04" id="0817b04">能不如声取义以便。故越释之。是故论云次</a><a name="0817b05" id="0817b05">言者。义中次第。非经中次也</a><a name="0817b06" id="0817b06"><p>又经复言须菩提如来悉知悉见者。上来诸</a><a name="0817b07" id="0817b07">偈。皆先作偈释。举经结之。此中何故先列</a><a name="0817b08" id="0817b08">经于前。后方作偈论而释以上超释后两段</a><a name="0817b09" id="0817b09">经。此犹未解。所以先举也。然此论主解义多</a><a name="0817b10" id="0817b10">途或先举后释。或先释后结。而此依阐陀论</a><a name="0817b11" id="0817b11">法也。此所以超释后二经文今方在此释。悉</a><a name="0817b12" id="0817b12">知悉见者。前明三种信人势相属着。以此知</a><a name="0817b13" id="0817b13">见是任放辨才义通三人。列三人讫。明知见</a><a name="0817b14" id="0817b14">义显故方释之。此明何义者。论主欲释如来</a><a name="0817b15" id="0817b15">悉知悉见是诸众生义故。问此悉知悉见明</a><a name="0817b16" id="0817b16">何等义。即以偈答云。佛非见果知。此一偈。正</a><a name="0817b17" id="0817b17">释经中如来悉知悉见是诸众生。佛非见果</a><a name="0817b18" id="0817b18">知者。明如来以现智了了知此人决定能信</a><a name="0817b19" id="0817b19">名为持戒。非见有威仪相貌者。谓为能信。名</a><a name="0817b20" id="0817b20">持戒人。如此假相知者此为藉相。比知今明</a><a name="0817b21" id="0817b21">佛非以此相恳解故。云佛非见果知也。应问</a><a name="0817b22" id="0817b22">若非比智知者云何知。答曰愿智力现见。</a><a name="0817b23" id="0817b23">愿智者。如来百四十不共法中愿智力。亦</a><a name="0817b24" id="0817b24">云自在力也。非同小乘发愿后方有智也。求</a><a name="0817b25" id="0817b25">供养恭敬彼人不能说者。上半偈明引佛为</a><a name="0817b26" id="0817b26">证成前二种能信人也。此下半偈出破戒不</a><a name="0817b27" id="0817b27">信之。实不持戒为利养故。诈言持戒者。彼</a><a name="0817b28" id="0817b28">人不能自说我是持戒有功德能信之人。以</a><a name="0817b29" id="0817b29">如来力加也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250817a.htm'><img src='up.gif' border=0></a>
<a href='T250817c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>