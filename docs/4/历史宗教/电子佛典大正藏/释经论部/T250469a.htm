<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0469a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷58)</font> 劝受持品第三十四 信持无三毒义第五十二 <font face='Arial'>T25, p0469a</h2></font><hr>
<span class='old'>
</a><a name="0468c24" id="0468c24">所若太子大臣所。王及太子大臣皆欢喜问</a><a name="0468c25" id="0468c25">讯和意与语。何以故。是诸善男子善女人。常</span><a name="0469a01" id="0469a01">有慈悲喜舍心向众生故。憍尸迦。若善男子</a><a name="0469a02" id="0469a02">善女人。受持般若波罗蜜乃至正忆念。得如</a><a name="0469a03" id="0469a03">是等种种今世功德。憍尸迦。何等是善男子</a><a name="0469a04" id="0469a04">善女人后世功德。是善男子善女人。终不离</a><a name="0469a05" id="0469a05">十善道四禅四无量心四无色定六波罗蜜四</a><a name="0469a06" id="0469a06">念处乃至十八不共法。是人终不堕三恶道。</a><a name="0469a07" id="0469a07">受身完具。终不生贫穷下贱工师除厕人担</a><a name="0469a08" id="0469a08">死人家。常得三十二相常得化生诸现在佛</a><a name="0469a09" id="0469a09">界。终不离菩萨神通。若欲从一佛界至一</a><a name="0469a10" id="0469a10">佛界供养诸佛听诸佛法。即得随意。所游佛</a><a name="0469a11" id="0469a11">界成就众生净佛世界。渐得阿耨多罗三</a><a name="0469a12" id="0469a12">藐三菩提。憍尸迦。是名后世功德。以是故。憍</a><a name="0469a13" id="0469a13">尸迦。善男子善女人。应当受持般若波罗蜜</a><a name="0469a14" id="0469a14">亲近读诵说正忆念。华香乃至伎乐供养常</a><a name="0469a15" id="0469a15">不离萨婆若心。是善男子善女人。乃至阿耨</a><a name="0469a16" id="0469a16">多罗三藐三菩提。得今世后世功德成就</a><a name="0469a17" id="0469a17"><p>【论】释曰。佛是法王。赞叹受持般若波罗</a><a name="0469a18" id="0469a18">蜜者已。次天王释赞释赞已。今次诸天赞。</a><a name="0469a19" id="0469a19">以多众赞故。令人信心转深。作是言应</a><a name="0469a20" id="0469a20">受持是般若波罗蜜。此中说受持因缘。修</a><a name="0469a21" id="0469a21">诸功德增益诸天。减损阿修罗。三宝不断</a><a name="0469a22" id="0469a22">六波罗蜜等诸功德出现于世。尔时佛可</a><a name="0469a23" id="0469a23">诸天赞告释言。汝受持是般若波罗蜜。此</a><a name="0469a24" id="0469a24">中说因缘。若阿修罗生恶心。欲共三十三</a><a name="0469a25" id="0469a25">天斗。汝尔时读诵般若者恶心即灭。若二</a><a name="0469a26" id="0469a26">阵相对时。读诵般若者。阿修罗即退去。问</a><a name="0469a27" id="0469a27">曰。若尔者何以不常诵般若令阿修罗恶</a><a name="0469a28" id="0469a28">心不生。何故乃使两阵相对。答曰。诸天</a><a name="0469a29" id="0469a29">多着福乐染欲心利。虽知般若有大功德。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250468c.htm'><img src='up.gif' border=0></a>
<a href='T250469b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>