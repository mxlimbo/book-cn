<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0107b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷6)</font> 初序品中 意无碍释论第十二 <font face='Arial'>T25, p0107b</h2></font><hr>
<span class='old'>
</a><a name="0107a28" id="0107a28">诸法相无缚无解心得清净菩萨教也。如</a><a name="0107a29" id="0107a29">文殊师利本缘。文殊师利白佛。大德。昔我</span><a name="0107b01" id="0107b01">先世过无量阿僧祇劫。尔时有佛名师子音</a><a name="0107b02" id="0107b02">王。佛及众生寿十万亿那由他岁。佛以三乘</a><a name="0107b03" id="0107b03">而度众生。国名千光明。其国中诸树皆七宝</a><a name="0107b04" id="0107b04">成。树出无量清净法音空无相无作不生不</a><a name="0107b05" id="0107b05">灭无所有之音。众生闻之心解得道。时师子</a><a name="0107b06" id="0107b06">音王佛。初会说法九十九亿人得阿罗汉道。</a><a name="0107b07" id="0107b07">菩萨众亦复如是。是诸菩萨一切皆得无生</a><a name="0107b08" id="0107b08">法忍。入种种法门。见无量诸佛。恭敬供养</a><a name="0107b09" id="0107b09">能度无量无数众生。得无量陀罗尼门。能</a><a name="0107b10" id="0107b10">得无量种种三昧。初发心新入道门菩萨不</a><a name="0107b11" id="0107b11">可称数。是佛土无量庄严说不可尽。时佛</a><a name="0107b12" id="0107b12">教化已讫。入无余涅槃。法住六万岁。诸树法</a><a name="0107b13" id="0107b13">音亦不复出。尔时有二菩萨比丘。一名喜</a><a name="0107b14" id="0107b14">根二名胜意。是喜根法师。容仪质直不舍</a><a name="0107b15" id="0107b15">世法。亦不分别善恶。喜根弟子聪明乐法</a><a name="0107b16" id="0107b16">好闻深义。其师不赞少欲知足。不赞戒行</a><a name="0107b17" id="0107b17">头陀。但说诸法实相清净。语诸弟子一切</a><a name="0107b18" id="0107b18">诸法淫欲相嗔恚相愚痴相。此诸法相即是</a><a name="0107b19" id="0107b19">诸法实相无所挂碍。以是方便教诸弟子</a><a name="0107b20" id="0107b20">入一相智。时诸弟子于诸人中无嗔无悔</a><a name="0107b21" id="0107b21">心不悔故得生忍。得生忍故则得法忍。</a><a name="0107b22" id="0107b22">于实法中不动如山。胜意法师持戒清净。</a><a name="0107b23" id="0107b23">行十二头陀。得四禅四无色定。胜意诸弟子</a><a name="0107b24" id="0107b24">钝根。多求分别是净是不净。心即动转。胜</a><a name="0107b25" id="0107b25">意异时入聚落中。至喜根弟子家于坐处</a><a name="0107b26" id="0107b26">坐。赞说持戒少欲知足行头陀行闲处禅</a><a name="0107b27" id="0107b27">寂。訾毁喜根言。是人说法教人入邪见</a><a name="0107b28" id="0107b28">中。是说淫欲嗔恚愚痴无所挂碍相。是杂</a><a name="0107b29" id="0107b29">行人非纯清净。是弟子利根得法忍。问胜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250107a.htm'><img src='up.gif' border=0></a>
<a href='T250107c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>