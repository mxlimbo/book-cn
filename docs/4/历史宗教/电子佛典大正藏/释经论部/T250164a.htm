<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0164a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷14)</font> 初序品中 赞尸罗波罗蜜义第二十三 <font face='Arial'>T25, p0164a</h2></font><hr>
<span class='old'>
</a><a name="0163c28" id="0163c28">五众则别有众生法然不可得。眼自见色</a><a name="0163c29" id="0163c29">耳自闻声鼻嗅香舌知味身知触意知法</span><a name="0164a01" id="0164a01">空无我法。离此六事更无众生。诸外道辈</a><a name="0164a02" id="0164a02">倒见故。言眼能见色是为众生。乃至意能</a><a name="0164a03" id="0164a03">知法是为众生。又能忆念能受苦乐是为</a><a name="0164a04" id="0164a04">众生。但作是见不知众生实。譬如一长老</a><a name="0164a05" id="0164a05">大德比丘。人谓是阿罗汉多致供养。其后</a><a name="0164a06" id="0164a06">病死。诸弟子惧失供养故。夜盗出之。于其</a><a name="0164a07" id="0164a07">卧处安施被枕。令如师在其状如卧。人</a><a name="0164a08" id="0164a08">来问疾师在何许。诸弟子言。汝不见床上</a><a name="0164a09" id="0164a09">被枕耶。愚者不审察之。谓师病卧大送</a><a name="0164a10" id="0164a10">供养而去。如是非一。复有智人来而问</a><a name="0164a11" id="0164a11">之。诸弟子亦如是答。智人言。我不问被枕</a><a name="0164a12" id="0164a12">床褥。我自求人发被求之竟无人可得。除</a><a name="0164a13" id="0164a13">六事相更无我人。知者见者亦复如是。复</a><a name="0164a14" id="0164a14">次若众生于五众因缘有者。五众无常众生</a><a name="0164a15" id="0164a15">亦应无常。何以故。因果相似故。若众生无</a><a name="0164a16" id="0164a16">常则不至后世。复次若如汝言。众生从本</a><a name="0164a17" id="0164a17">已来常有。若尔者众生应生五众。五众不</a><a name="0164a18" id="0164a18">应生众生。今五众因缘生众生名字。无智</a><a name="0164a19" id="0164a19">之人逐名求实。以是故众生实无。若无众</a><a name="0164a20" id="0164a20">生亦无杀罪。无杀罪故亦无持戒。复次是</a><a name="0164a21" id="0164a21">五众深入观之。分别知空如梦所见如</a><a name="0164a22" id="0164a22">镜中像。若杀梦中所见及镜中像无有杀</a><a name="0164a23" id="0164a23">罪。杀五阴空相众生亦复如是。复次若人</a><a name="0164a24" id="0164a24">不乐罪贪着无罪。是人见破戒罪人则</a><a name="0164a25" id="0164a25">轻慢。见持戒善人则爱敬。如是持戒则是</a><a name="0164a26" id="0164a26">起罪因缘。以是故言于罪不罪不可得故。</a><a name="0164a27" id="0164a27">应具足尸罗波罗蜜</a><a name="0164a28" id="0164a28"><p><b>　　<A NAME="n74"></A>大智度论释初品中羼提波罗蜜义第</a><a name="0164a29" id="0164a29">二十四</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250163c.htm'><img src='up.gif' border=0></a>
<a href='T250164b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>