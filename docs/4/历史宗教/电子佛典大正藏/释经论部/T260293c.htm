<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0293c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷1)</font> <font face='Arial'>T26, p0293c</h2></font><hr>
<span class='old'>
</a><a name="0293b28" id="0293b28">上果故。如涅槃等超过三界异熟果地。若尔</a><a name="0293b29" id="0293b29">净土非三界摄。便是无漏。若是无漏有为所</span><a name="0293c01" id="0293c01">摄。即是道谛便是善性。云何得用色声香等</a><a name="0293c02" id="0293c02">为其体性。以十八界十五有漏八无记等余</a><a name="0293c03" id="0293c03">处说故。有义十八界通有漏无漏皆有善性。</a><a name="0293c04" id="0293c04">然据二乘境界粗相相似。说言十八界中十</a><a name="0293c05" id="0293c05">五有漏八无记等。有义净土定心所变。虽有</a><a name="0293c06" id="0293c06">色等似十界相非十界摄。非诸世间五识</a><a name="0293c07" id="0293c07">所得。如遍处等所缘青等。皆是自在所生色</a><a name="0293c08" id="0293c08">故。法界所摄。是故净土虽用色等为其体性。</a><a name="0293c09" id="0293c09">是无漏善亦不相违。若尔菩萨五识不缘受</a><a name="0293c10" id="0293c10">用土耶。虽依彼力自识变异。然相粗妙不相</a><a name="0293c11" id="0293c11">似故。非五境摄如来五识可不缘耶。佛缘事</a><a name="0293c12" id="0293c12">心作用相似。假名五识实非五识。恒在定故。</a><a name="0293c13" id="0293c13">余处宣说五识体是自性散乱。无有定故。若</a><a name="0293c14" id="0293c14">尔不从五根生耶。如来五根及色声等。相同</a><a name="0293c15" id="0293c15">根境假名五根。及色等境定心变故。实是法</a><a name="0293c16" id="0293c16">界自在生色。若尔四智应不同时。无有一时</a><a name="0293c17" id="0293c17">一类多识一身起故。许亦何失。如实义者。如</a><a name="0293c18" id="0293c18">来身土甚深微妙。非有非无非是有漏亦非</a><a name="0293c19" id="0293c19">无漏。非善非恶亦非无记。非蕴界等法门所</a><a name="0293c20" id="0293c20">摄但随所宜种种异说。余处说言。十八界中</a><a name="0293c21" id="0293c21">十五有漏八无记等。但就二乘异生等境粗</a><a name="0293c22" id="0293c22">相分别。不就诸佛诸大菩萨甚深境界故余</a><a name="0293c23" id="0293c23">处说如来非实蕴界处摄。所有善等皆是示</a><a name="0293c24" id="0293c24">现。乃至广说。如是净土为与三界同一处所</a><a name="0293c25" id="0293c25">为各别耶。有义各别。有处说在净居天上。有</a><a name="0293c26" id="0293c26">处说在西方等故。有义同处。净土周圆无有</a><a name="0293c27" id="0293c27">边际遍法界故。如实义者。实受用土周遍法</a><a name="0293c28" id="0293c28">界无处不有。不可说言离三界处。亦不可说</a><a name="0293c29" id="0293c29">即三界处。若随菩萨所宜现者。或在色界净<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260293b.htm'><img src='up.gif' border=0></a>
<a href='T260294a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>