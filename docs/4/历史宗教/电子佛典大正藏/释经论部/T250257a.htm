<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0257a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷27)</font> 初序品中 大慈大悲义第四十二 <font face='Arial'>T25, p0257a</h2></font><hr>
<span class='old'>
</a><a name="0256c28" id="0256c28">悲大名。非佛所作众生名之。譬如师子大</a><a name="0256c29" id="0256c29">力。不自言力大。皆是众兽名之。众生闻佛</span><a name="0257a01" id="0257a01">种种妙法。知佛为祐利众生故。于无量</a><a name="0257a02" id="0257a02">阿僧祇劫难行能行。众生闻见是事。而名</a><a name="0257a03" id="0257a03">此法为大慈大悲。譬如一人有二亲友。以</a><a name="0257a04" id="0257a04">罪事因缘故系之囹圄。一人供给所须一</a><a name="0257a05" id="0257a05">人代死。众人言能代死者。是为大慈悲。佛</a><a name="0257a06" id="0257a06">亦如是。世世为一切众生。头目髓脑尽以</a><a name="0257a07" id="0257a07">布施。众生闻见是事。即共名之为大慈大</a><a name="0257a08" id="0257a08">悲。如尸毗王。为救鸽故尽以身肉代</a><a name="0257a09" id="0257a09">之。犹不与鸽等。复以手攀称欲以</a><a name="0257a10" id="0257a10">身代之。是时地为六种震动海水波荡。</a><a name="0257a11" id="0257a11">诸天香华供养于王。众生称言为一小鸟</a><a name="0257a12" id="0257a12">所感乃尔。真是大慈大悲。佛因众生所名</a><a name="0257a13" id="0257a13">故。言大慈大悲如是等无量本生是中</a><a name="0257a14" id="0257a14">悉应广说。问曰。禅定等诸余功德。人不知</a><a name="0257a15" id="0257a15">故不名为大。智慧说法等能令人得道。何</a><a name="0257a16" id="0257a16">以不称言大。答曰。佛智慧所能无有遍知</a><a name="0257a17" id="0257a17">者。大慈大悲故。世世不惜身命。舍禅定乐</a><a name="0257a18" id="0257a18">救护众生人皆知之。于佛智慧可比类知。</a><a name="0257a19" id="0257a19">不能了了知。慈悲心眼见耳闻。处处变化</a><a name="0257a20" id="0257a20">大师子吼。是故可知。复次佛智慧细妙。诸菩</a><a name="0257a21" id="0257a21">萨舍利弗等。尚不能知何况余人。慈悲相</a><a name="0257a22" id="0257a22">可眼见耳闻故人能信受。智慧深妙不可</a><a name="0257a23" id="0257a23">测知。复次是大慈大悲。一切众生所爱乐。</a><a name="0257a24" id="0257a24">譬如美药人所乐服。智慧如服苦药人多</a><a name="0257a25" id="0257a25">不乐。人多乐故称慈悲为大。复次智慧者。</a><a name="0257a26" id="0257a26">得道人乃能信受。大慈悲相一切杂类皆能</a><a name="0257a27" id="0257a27">生信。如见像若闻说。皆能信受。多所饶</a><a name="0257a28" id="0257a28">益故。名为大慈大悲。复次大智慧。名舍相</a><a name="0257a29" id="0257a29">远离相。大慈大悲为怜愍利益相。是怜愍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250256c.htm'><img src='up.gif' border=0></a>
<a href='T250257b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>