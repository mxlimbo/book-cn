<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0514b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷64)</font> 无作实相品第四十三 信持无三毒义第五十二 <font face='Arial'>T25, p0514b</h2></font><hr>
<span class='old'>
</a><a name="0514a28" id="0514a28">广引其事说。弥勒及贤劫菩萨。于是摩伽</a><a name="0514a29" id="0514a29">陀国王舍城耆阇崛山。说般若波罗蜜。如</span><a name="0514b01" id="0514b01">经中说。弥勒菩萨将大众。到耆阇崛山。以</a><a name="0514b02" id="0514b02">足指开山顶。摩诃迦叶骨身着僧伽梨执</a><a name="0514b03" id="0514b03">杖持钵而出。弥勒为大众说言。有过去释</a><a name="0514b04" id="0514b04">迦牟尼佛。人寿百岁时。是人是少欲知足行</a><a name="0514b05" id="0514b05">头陀。弟子中第一。具六神通得三明。常怜</a><a name="0514b06" id="0514b06">愍利益众生故。以神通力令此骨身至今。</a><a name="0514b07" id="0514b07">因此小身得如是利。何况汝等大身。生</a><a name="0514b08" id="0514b08">于好世而不能自利。尔时弥勒因是事广</a><a name="0514b09" id="0514b09">说法。令无量众生得尽苦际。以此事故。</a><a name="0514b10" id="0514b10">知。弥勒在耆阇崛山中说法。是般若波罗</a><a name="0514b11" id="0514b11">蜜。过去未来现在佛所说。应当信受。须菩提</a><a name="0514b12" id="0514b12">问。弥勒菩萨以何相何因。以何法门说。佛</a><a name="0514b13" id="0514b13">言如我说色等。诸法非常非无常非缚非解</a><a name="0514b14" id="0514b14">等如先说。亦不说色过去未来现在。如涅</a><a name="0514b15" id="0514b15">槃出三世色等。诸法亦如是。如先说。一切</a><a name="0514b16" id="0514b16">法如涅槃相。弥勒所说亦如是。尔时须菩</a><a name="0514b17" id="0514b17">提。欢喜白佛言。世尊是般若波罗蜜第一清</a><a name="0514b18" id="0514b18">净。佛言。色等诸法清净故。因果相似故。</a><a name="0514b19" id="0514b19">色等法清净者。所谓色等法。不失业因缘</a><a name="0514b20" id="0514b20">故。及不得诸法生相定实故。不生不灭。诸</a><a name="0514b21" id="0514b21">法相常不污染故。不垢不净。此中说譬喻。</a><a name="0514b22" id="0514b22">欲令事明了故。如虚空尘水不着。性清净</a><a name="0514b23" id="0514b23">故。般若波罗蜜亦如是。不生不灭故常清</a><a name="0514b24" id="0514b24">净。如虚空不可染污。般若波罗蜜亦如是。</a><a name="0514b25" id="0514b25">虽有邪见戏论不能染污。刀杖恶事不</a><a name="0514b26" id="0514b26">能坏。无色无形故不可取。不可取故则</a><a name="0514b27" id="0514b27">不可染污。复次诸菩萨住辩才乐说无碍智</a><a name="0514b28" id="0514b28">中。为众生说十二部经八万四千法聚。皆</a><a name="0514b29" id="0514b29">是般若波罗蜜一事。而分别为说。是故说般<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250514a.htm'><img src='up.gif' border=0></a>
<a href='T250514c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>