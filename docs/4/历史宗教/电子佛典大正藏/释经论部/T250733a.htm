<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0733a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷96)</font> 萨陀波仑品第八十八 信持无三毒义第五十二 <font face='Arial'>T25, p0733a</h2></font><hr>
<span class='old'>
</a><a name="0732c28" id="0732c28">形但闻其声。何以便言受教。答曰。人所求</a><a name="0732c29" id="0732c29">事急故闻声则应。萨陀波仑亦如是。复次</span><a name="0733a01" id="0733a01">闻其所说理好则知其人亦好故不须眼</a><a name="0733a02" id="0733a02">见。如黑闇中有种种。众生眼虽不见闻其</a><a name="0733a03" id="0733a03">声则知其种类。尔时空中声复赞言善哉。</a><a name="0733a04" id="0733a04">以其虽不见形而能信受善语故。又复</a><a name="0733a05" id="0733a05">以其欲度一切众生故。求阿耨多罗三藐</a><a name="0733a06" id="0733a06">三菩提心不懈息。如是等因缘故赞言善</a><a name="0733a07" id="0733a07">哉。于三解脱门中应生信心者。是门诸法</a><a name="0733a08" id="0733a08">实相所入门。离是三门皆是虚诳无有实</a><a name="0733a09" id="0733a09">者。汝虽未得应生大信根力。信根力故渐</a><a name="0733a10" id="0733a10">具诸根。以离相心求般若波罗蜜者。所谓</a><a name="0733a11" id="0733a11">观诸法毕竟空。离众生相离法相。问曰。三</a><a name="0733a12" id="0733a12">解脱门摄在般若中不。若摄何以别说。若</a><a name="0733a13" id="0733a13">不摄云何经中说一切助道法皆摄在般若</a><a name="0733a14" id="0733a14">中。答曰。一切法皆入般若中。人皆畏苦</a><a name="0733a15" id="0733a15">故求解脱。是故于般若分中前说三解脱</a><a name="0733a16" id="0733a16">门。以何因缘得此解脱离诸二边。所谓众</a><a name="0733a17" id="0733a17">生相法相行般若波罗蜜。问曰。初教精进</a><a name="0733a18" id="0733a18">后教三解脱门般若。今复欲为何事故教</a><a name="0733a19" id="0733a19">亲近善知识。答曰。虽有好法若无教者行</a><a name="0733a20" id="0733a20">时多错。譬如虽有好药亦须良医。又萨陀</a><a name="0733a21" id="0733a21">波仑是新发意菩萨。般若波罗蜜甚深。云何</a><a name="0733a22" id="0733a22">但闻空中略教而能自具足。是故教语</a><a name="0733a23" id="0733a23">亲近善知识。善知识义如先说。今略说二</a><a name="0733a24" id="0733a24">相是善知识。一者教一心向萨婆若。二者</a><a name="0733a25" id="0733a25">教空无相无作无生无灭等般若波罗蜜法。</a><a name="0733a26" id="0733a26">若能如是行不久得般若波罗蜜。如药</a><a name="0733a27" id="0733a27">师为病者说服药法。汝能如法服病则得</a><a name="0733a28" id="0733a28">差。若从经卷闻从菩萨说闻者。遣萨陀</a><a name="0733a29" id="0733a29">波仑至昙无竭菩萨所。彼中二处有般若。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250732c.htm'><img src='up.gif' border=0></a>
<a href='T250733b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>