<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0173b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷15)</font> 初序品中 毗梨耶波罗蜜义第二十六 <font face='Arial'>T25, p0173b</h2></font><hr>
<span class='old'>
</a><a name="0173a28" id="0173a28">烧诸功德譬如大火烧诸林野。懈怠之人</a><a name="0173a29" id="0173a29">失诸功德。譬如被贼无复遗余。如偈说</span><a name="0173b01" id="0173b01"><p class='lg'>　　应得而不得　　　已得而复失</a><br><a name="0173b02" id="0173b02">　　既自轻其身　　　众人亦不敬</a><br><a name="0173b03" id="0173b03">　　常处大闇中　　　无有诸威德</a><br><a name="0173b04" id="0173b04">　　尊贵智慧法　　　此事永以失</a><br><a name="0173b05" id="0173b05">　　闻诸妙道法　　　不能以益身</a><br><a name="0173b06" id="0173b06">　　如是之过失　　　皆由懈怠心</a><br><a name="0173b07" id="0173b07">　　虽闻增益法　　　不能得上及</a><br><a name="0173b08" id="0173b08">　　如是之过罪　　　皆由懈怠心</a><br><a name="0173b09" id="0173b09">　　生业不修理　　　不入于道法</a><br><a name="0173b10" id="0173b10">　　如是之过失　　　皆由懈怠心</a><br><a name="0173b11" id="0173b11">　　上智所弃远　　　中人时复近</a><br><a name="0173b12" id="0173b12">　　下愚为之没　　　如猪乐在溷</a><br><a name="0173b13" id="0173b13">　　若为世中人　　　三事皆废失</a><br><a name="0173b14" id="0173b14">　　欲乐及财利　　　福德亦复没</a><br><a name="0173b15" id="0173b15">　　若为出家人　　　则不得二事</a><br><a name="0173b16" id="0173b16">　　生天及涅槃　　　名誉二俱失</a><br><a name="0173b17" id="0173b17">　　如是诸废失　　　欲知其所由</a><br><a name="0173b18" id="0173b18">　　一切诸贼中　　　无过懈怠贼</a><br><a name="0173b19" id="0173b19">　　以是众罪故　　　懒心不应作</a><br><a name="0173b20" id="0173b20">　　马井二比丘　　　懈怠坠恶道</a><br><a name="0173b21" id="0173b21">　　虽见佛闻法　　　犹亦不自免　</p></a><a name="0173b22" id="0173b22"><p>如是等种种。观懈怠之罪精进增长。复次</a><a name="0173b23" id="0173b23">观精进之益。今世后世佛道涅槃之利皆由</a><a name="0173b24" id="0173b24">精进。复次菩萨知一切诸法皆空无所有。而</a><a name="0173b25" id="0173b25">不证涅槃。怜愍众生集诸善法。是精进波</a><a name="0173b26" id="0173b26">罗蜜力。复次菩萨一人独无等侣。以精进</a><a name="0173b27" id="0173b27">福德力故。能破魔军及结使贼得成佛道。</a><a name="0173b28" id="0173b28">既得佛道。于一切诸法一相无相其实皆</a><a name="0173b29" id="0173b29">空。而为众生说诸法种种名字种种方便。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250173a.htm'><img src='up.gif' border=0></a>
<a href='T250173c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>