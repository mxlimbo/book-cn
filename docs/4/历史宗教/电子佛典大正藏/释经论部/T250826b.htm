<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0826b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷4)</font> <font face='Arial'>T25, p0826b</h2></font><hr>
<span class='old'>
</a><a name="0826a29" id="0826a29">得无生忍证法实智也。以是真实义者。有二</a><a name="0826a30" id="0826a30">种。一者成上第六段中不可取说。二者成</span><a name="0826b01" id="0826b01">上非法也。云何成上不可取说。前言证法</a><a name="0826b02" id="0826b02">绝名相故不可取说。难言乃引昔燃灯佛时</a><a name="0826b03" id="0826b03">授记为难。答者意明本燃灯授记唯有言语。</a><a name="0826b04" id="0826b04">言语是音声之性。故可取说。非是证法可取</a><a name="0826b05" id="0826b05">可说。故得成上不可取说也。二者若证法</a><a name="0826b06" id="0826b06">犹是无名相不可取说者。还复上第二疑言</a><a name="0826b07" id="0826b07">教一向非法故。答意明。证法虽无言。得证</a><a name="0826b08" id="0826b08">故能说。寻此言说。还能得证。故言教是法。</a><a name="0826b09" id="0826b09">非是非法也。故言以是真实义成彼无取说</a><a name="0826b10" id="0826b10">也。以是言语授记不得证智真实义故。犹</a><a name="0826b11" id="0826b11">得成彼证智不可取说也。二者直以证智之</a><a name="0826b12" id="0826b12">体无有名相故。亦不可取说真实义。故下句</a><a name="0826b13" id="0826b13">云成彼无取说也</a><a name="0826b14" id="0826b14"><p>此义云何以下长行论有二意。从初至无取</a><a name="0826b15" id="0826b15">说故。释上半偈及经释竟。以下半偈来结</a><a name="0826b16" id="0826b16">也。又若圣人以下。此是第二论主序疑者</a><a name="0826b17" id="0826b17">意。生下净土山王喻经也。从圣人至不可说。</a><a name="0826b18" id="0826b18">举上第六段中经文也。云何诸菩萨取净佛</a><a name="0826b19" id="0826b19">国土者。此一疑别生下净土经也。云何受乐</a><a name="0826b20" id="0826b20">报佛以下二疑。别生下山王喻经也</a><a name="0826b21" id="0826b21"><p>佛告须菩提若菩萨作是言我庄严佛土者。</a><a name="0826b22" id="0826b22">此挍量分中第四经文。何以故起。由第六段</a><a name="0826b23" id="0826b23">中皆不可取说。生第五疑。上疑云。若圣人无</a><a name="0826b24" id="0826b24">为法得名。是法不可取说者。诸佛菩萨所得</a><a name="0826b25" id="0826b25">依报净土。为是世谛。为是第一义也。若是第</a><a name="0826b26" id="0826b26">一义者。可是不可取说。若是有为世谛者则</a><a name="0826b27" id="0826b27">是可取可说也</a><a name="0826b28" id="0826b28"><p>疑者言。此净土若是有为者。诸菩萨既取此</a><a name="0826b29" id="0826b29">净土。云何言不可取说。若使依报净土是有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250826a.htm'><img src='up.gif' border=0></a>
<a href='T250826c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>