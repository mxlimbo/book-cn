<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0222b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷22)</font> 初序品中 八念义第三十六之一 <font face='Arial'>T25, p0222b</h2></font><hr>
<span class='old'>
</a><a name="0222a28" id="0222a28">问曰。何等是佛法印。答曰。佛法印有三种。</a><a name="0222a29" id="0222a29">一者一切有为法。念念生灭皆无常。二者一</span><a name="0222b01" id="0222b01">切法无我。三者寂灭涅槃。行者知三界皆是</a><a name="0222b02" id="0222b02">有为生灭。作法先有今无今有后无。念念生</a><a name="0222b03" id="0222b03">灭相续相似生故。可得见知。如流水灯焰</a><a name="0222b04" id="0222b04">长风相似相续。故人以为一众生于无常</a><a name="0222b05" id="0222b05">法中常颠倒故。谓去者是常住。是名一切</a><a name="0222b06" id="0222b06">作法无常印。一切法无我。诸法内无主无作</a><a name="0222b07" id="0222b07">者。无知无见无生者无造业者。一切法皆</a><a name="0222b08" id="0222b08">属因缘。属因缘故不自在。不自在故无我</a><a name="0222b09" id="0222b09">我相不可得故。如破我品中说。是名无我</a><a name="0222b10" id="0222b10">印。问曰。何以故。但作法无常一切法无我。答</a><a name="0222b11" id="0222b11">曰。不作法无因无缘故。不生不灭。不生不灭</a><a name="0222b12" id="0222b12">故。不名为无常。复次不作法中。不生心</a><a name="0222b13" id="0222b13">着颠倒。以是故不说是无常。可说言无我。</a><a name="0222b14" id="0222b14">有人说。神是常遍知相。以是故说一切法中</a><a name="0222b15" id="0222b15">无我。寂灭者是涅槃。三毒三衰火灭故名</a><a name="0222b16" id="0222b16">寂灭印。问曰。寂灭印中何以但一法不多说。</a><a name="0222b17" id="0222b17">答曰。初印中说五众。二印中说一切法皆</a><a name="0222b18" id="0222b18">无我。第三印中说二印果。是名寂灭印。一</a><a name="0222b19" id="0222b19">切作法无常。则破我所外五欲等。若说无</a><a name="0222b20" id="0222b20">我破内我法。我我所破故。是名寂灭涅槃。</a><a name="0222b21" id="0222b21">行者观作法无常。便生厌厌世苦。既知厌</a><a name="0222b22" id="0222b22">苦存着观主。谓能作是观。以是故有第</a><a name="0222b23" id="0222b23">二法印。知一切无我。于五众十二入十八</a><a name="0222b24" id="0222b24">界十二因缘中。内外分别推求观主不可得。</a><a name="0222b25" id="0222b25">不可得故是一切法无我作如是知已不</a><a name="0222b26" id="0222b26">作戏论。无所依止但归于灭。以是故说</a><a name="0222b27" id="0222b27">寂灭涅槃印。问曰。摩诃衍中说诸法不生不</a><a name="0222b28" id="0222b28">灭一相所谓无相。此中云何说一切有为作</a><a name="0222b29" id="0222b29">法无常名为法印。二法云何不相违。答曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250222a.htm'><img src='up.gif' border=0></a>
<a href='T250222c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>