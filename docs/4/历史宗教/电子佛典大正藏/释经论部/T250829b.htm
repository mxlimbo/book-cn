<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0829b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷5)</font> <font face='Arial'>T25, p0829b</h2></font><hr>
<span class='old'>
</a><a name="0829a28" id="0829a28">是即名有物者。若报佛体。如是具二种庄严。</a><a name="0829a29" id="0829a29">即有无为万德真我之物。亦得若如是无有</span><a name="0829b01" id="0829b01">虚妄我相者。即是真实报身物也。故下句云。</a><a name="0829b02" id="0829b02">以唯有清净身故。此释经是名大身也。以是</a><a name="0829b03" id="0829b03">义故。实有我体者。以是无有物之物。唯有清</a><a name="0829b04" id="0829b04">净身义。故实有报佛常住妙身具八自在真</a><a name="0829b05" id="0829b05">我之体也。以不依他缘住者。明报佛真我之</a><a name="0829b06" id="0829b06">体不从因缘而有也</a><a name="0829b07" id="0829b07"><p>佛告须菩提。如恒河中所有沙数者。此挍量</a><a name="0829b08" id="0829b08">分中第五经文。明外物布施挍量中第二譬</a><a name="0829b09" id="0829b09">喻。此第二喻所以来者。前虽已释云受持此</a><a name="0829b10" id="0829b10">经一偈功德胜三千世界七宝布施之福挍量</a><a name="0829b11" id="0829b11">已竟。而乘复生疑。如来上虽广释持经福多</a><a name="0829b12" id="0829b12">胜于七宝布施成上不可取说。然多义有差。</a><a name="0829b13" id="0829b13">亦或有过无量以之为多。又等中少胜。亦</a><a name="0829b14" id="0829b14">名为多。未知此为过二千三千少胜故多。为</a><a name="0829b15" id="0829b15">是过无量恒河沙世界不可穷尽故多也。若</a><a name="0829b16" id="0829b16">少胜故多。则仅胜此三千七宝施福。有其限</a><a name="0829b17" id="0829b17">齐。非是无穷无尽深胜福也。为除此疑故。佛</a><a name="0829b18" id="0829b18">答意明持经之福非但胜三千七宝施福。设</a><a name="0829b19" id="0829b19">以无量恒河沙世界满中七宝。持用布施。犹</a><a name="0829b20" id="0829b20">不如受持读诵此经一四句偈功德。何况不</a><a name="0829b21" id="0829b21">胜三千世界布施少许之福。故引此恒沙譬</a><a name="0829b22" id="0829b22">喻。以释彼疑。云何释疑。今云多者。明无量</a><a name="0829b23" id="0829b23">故多。非少胜故多也。又复受持一偈其文</a><a name="0829b24" id="0829b24">难少用功不多。乃与无上佛果。作其胜因。</a><a name="0829b25" id="0829b25">七宝等施。虽复物广功多。此取相之业。但</a><a name="0829b26" id="0829b26">感世间有为果报。故不如也。然此前三千七</a><a name="0829b27" id="0829b27">宝布施。但言持用布施。不出施何等人。今</a><a name="0829b28" id="0829b28">此无量恒河七宝布施。明施诸佛如来。物既</a><a name="0829b29" id="0829b29">是多。得福亦胜。犹不及持一偈之福。况三千<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250829a.htm'><img src='up.gif' border=0></a>
<a href='T250829c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>