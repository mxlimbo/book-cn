<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1513 能断金刚般若波罗蜜多经论释 0881b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1513 能断金刚般若波罗蜜多经论释</font> <font face='Arial'>(卷2)</font> <font face='Arial'>T25, p0881b</h2></font><hr>
<span class='old'>
</a><a name="0881a28" id="0881a28">非身如来说为非身。由此名为具身。大身者。</a><a name="0881a29" id="0881a29">斯何所陈。以非有为身故。名彼为非身。即真</span><a name="0881b01" id="0881b01">如性故。由其无身故。是故名此为具身大身。</a><a name="0881b02" id="0881b02">若言无有菩萨者。正觉亦无。所觉亦无。亦无</a><a name="0881b03" id="0881b03">众生令入涅槃。亦不严净诸佛国土。有何所</a><a name="0881b04" id="0881b04">为。诸菩萨等。令诸众生入于圆寂。又复作意</a><a name="0881b05" id="0881b05">净佛土耶。为答斯难故有下文。此显何义。颂</a><a name="0881b06" id="0881b06">曰</a><a name="0881b07" id="0881b07"><p class='lg'>　　不了于法界　　　作度有情心</a><br><a name="0881b08" id="0881b08">　　及清净土田　　　此名为诳妄　</p></a><a name="0881b09" id="0881b09"><p>若言此心是其诳妄。为此不名菩萨者。若尔</a><a name="0881b10" id="0881b10">由何得名。答妙生若有信解一切法无性。一</a><a name="0881b11" id="0881b11">切法无性者。如是等此文欲显何义。答曰</a><a name="0881b12" id="0881b12"><p class='lg'>　　于菩萨众生　　　诸法无自性</a><br><a name="0881b13" id="0881b13">　　若解虽非圣　　　名圣慧应知　</p></a><a name="0881b14" id="0881b14"><p>此明何义。言法无性。法无性者。此据众生及</a><a name="0881b15" id="0881b15">菩萨所有之法。于彼若能信解。或世出世。谓</a><a name="0881b16" id="0881b16">是异生及圣。皆名菩萨。由此便成决定。许有</a><a name="0881b17" id="0881b17">覆俗胜义二种菩萨。此即显其顺彼。再说菩</a><a name="0881b18" id="0881b18">萨菩萨。经文前云。如来是无得所显者义成</a><a name="0881b19" id="0881b19">明白。若如是者。岂彼圣人全无所见。为答斯</a><a name="0881b20" id="0881b20">难许有五眼。为显其义。颂曰</a><a name="0881b21" id="0881b21"><p class='lg'>　　虽不见诸法　　　此非无有眼</a><br><a name="0881b22" id="0881b22">　　佛能具五种　　　由境虚妄故　</p></a><a name="0881b23" id="0881b23"><p>此乃如何不是妄耶。为答此难先为喻已。彼</a><a name="0881b24" id="0881b24">诸众生种种性其心流转。我悉知之。如是广</a><a name="0881b25" id="0881b25">说。此显何义。言彼非是妄见。由境虚妄故。何</a><a name="0881b26" id="0881b26">者是虚妄境。谓种种妄识。颂曰</a><a name="0881b27" id="0881b27"><p class='lg'>　　种种心流转　　　离于念处故</a><br><a name="0881b28" id="0881b28">　　彼无持常转　　　故说为虚妄　</p></a><a name="0881b29" id="0881b29"><p>即是种种识有六识殊故。复是其妄。何因名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250881a.htm'><img src='up.gif' border=0></a>
<a href='T250881c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>