<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0210b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷20)</font> 初序品中 四无量义第三十三 <font face='Arial'>T25, p0210b</h2></font><hr>
<span class='old'>
</a><a name="0210a28" id="0210a28">第。答曰。行慈心时。爱众生如儿子。愿与</a><a name="0210a29" id="0210a29">乐出慈三昧故。见众生受种种苦。发深爱</span><a name="0210b01" id="0210b01">心怜愍众生。令得深乐。譬如父母虽常爱</a><a name="0210b02" id="0210b02">子。若得病急是时爱心转重。菩萨亦如是。</a><a name="0210b03" id="0210b03">入悲心观众生苦怜愍心生便与深乐。以</a><a name="0210b04" id="0210b04">是故悲心在中。问曰。若如是深爱众生复</a><a name="0210b05" id="0210b05">何以行舍心。答曰。行者如是观。常不舍众</a><a name="0210b06" id="0210b06">生。但念舍是三种心。何以故。妨废余法故。</a><a name="0210b07" id="0210b07">亦以是慈心。欲令众生乐。而不能令得</a><a name="0210b08" id="0210b08">乐。悲心欲令众生离苦。亦不能令得离</a><a name="0210b09" id="0210b09">苦。行喜心时亦不能令众生得大喜。此</a><a name="0210b10" id="0210b10">但忆想未有实事。欲令众生得实事。当发</a><a name="0210b11" id="0210b11">心作佛。行六波罗蜜具足佛法。令众生得</a><a name="0210b12" id="0210b12">是实乐。以是故舍是三心入是舍心。复次</a><a name="0210b13" id="0210b13">如慈悲喜。心爱深故舍众生难。入是舍心</a><a name="0210b14" id="0210b14">故易得出离。问曰。菩萨行六波罗蜜。乃至</a><a name="0210b15" id="0210b15">成佛亦不能令一切众生离苦得乐。何以</a><a name="0210b16" id="0210b16">故。但言是三心忆想心生无有实事。答曰。</a><a name="0210b17" id="0210b17">是菩萨作佛时。虽不能令一切众生得乐。</a><a name="0210b18" id="0210b18">但菩萨发大誓愿。从是大愿得大福德果</a><a name="0210b19" id="0210b19">报。得大报故能大饶益凡夫。声闻行是四</a><a name="0210b20" id="0210b20">无量。为自调自利故。亦但空念众生。诸菩</a><a name="0210b21" id="0210b21">萨行是慈心。欲令众生离苦得乐。从此慈</a><a name="0210b22" id="0210b22">心因缘。亦自作福德。亦教他作福德。受果</a><a name="0210b23" id="0210b23">报时或作转轮圣王多所饶益。菩萨或时</a><a name="0210b24" id="0210b24">出家行禅。引导众生教令行禅。得生清净</a><a name="0210b25" id="0210b25">界受无量心乐。若作佛时共无量阿僧祇众</a><a name="0210b26" id="0210b26">生。入无余涅槃。比于空心愿益是为大利。</a><a name="0210b27" id="0210b27">乃至舍利余法多所饶益。复次若一佛尽度</a><a name="0210b28" id="0210b28">一切众生。余佛则无所复度。是则无未来</a><a name="0210b29" id="0210b29">佛为断佛种。有如是等过。以是故一佛不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250210a.htm'><img src='up.gif' border=0></a>
<a href='T250210c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>