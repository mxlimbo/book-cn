<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0442a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷53)</font> 无生品第二十六 信持无三毒义第五十二 <font face='Arial'>T25, p0442a</h2></font><hr>
<span class='old'>
</a><a name="0441c28" id="0441c28">毕竟空念。答曰。菩萨不离是念心。不舍众</a><a name="0441c29" id="0441c29">生。用无所得故。无所得空毕竟空。名异而</span><a name="0442a01" id="0442a01">义一。不可得空在初。毕竟空在后。以毕竟</a><a name="0442a02" id="0442a02">空大故。生悲亦大。大悲如阿差末经中说。</a><a name="0442a03" id="0442a03">有三种悲。众生缘法缘无缘。无缘悲从毕竟</a><a name="0442a04" id="0442a04">空生。以是解舍利弗所难。佛证其说故。赞</a><a name="0442a05" id="0442a05">言善哉。若欲解说般若波罗蜜者。当如</a><a name="0442a06" id="0442a06">汝所说。尔时众中天人菩萨作是念。般若波</a><a name="0442a07" id="0442a07">罗蜜甚深。三世诸佛皆从中生。须菩提小乘</a><a name="0442a08" id="0442a08">人。云何佛赞欲说般若波罗蜜。当如汝</a><a name="0442a09" id="0442a09">所说是故次言。须菩提所说皆承佛意。正</a><a name="0442a10" id="0442a10">使弥勒等诸菩萨梵天王等不承佛意。尚不</a><a name="0442a11" id="0442a11">能得问。何况须菩提在佛前自恣乐说。诸</a><a name="0442a12" id="0442a12">菩萨欲学般若波罗蜜。亦当如汝所说学。</a><a name="0442a13" id="0442a13">说是品时。三千大千世界地六种振动者。</a><a name="0442a14" id="0442a14">是时会中多有菩萨。发阿耨多罗三藐三菩</a><a name="0442a15" id="0442a15">提心。皆当作佛。佛是天地大主。地神欢喜我</a><a name="0442a16" id="0442a16">主今生。故使地大动。复次人心信深般若</a><a name="0442a17" id="0442a17">波罗蜜者。难得希有故。是人以福德因缘。</a><a name="0442a18" id="0442a18">感大风以动水。水动故地动。复次地下大</a><a name="0442a19" id="0442a19">龙王。欲来听般若波罗蜜。从水出故水动。</a><a name="0442a20" id="0442a20">水动故地动。复次佛神力故令地动。般若波</a><a name="0442a21" id="0442a21">罗蜜难见难知。欲引导众人令益信乐</a><a name="0442a22" id="0442a22">故。余地动因缘如先说。此中佛自说因缘。</a><a name="0442a23" id="0442a23">所谓我说般若波罗蜜。十方诸佛亦说是般</a><a name="0442a24" id="0442a24">若波罗蜜。十二那由陀天人。得阿鞞跋致</a><a name="0442a25" id="0442a25">地入法位。是故地动。又十方世界众生等。</a><a name="0442a26" id="0442a26">亦发无上道意。是故地动。尔时诸天亦有散</a><a name="0442a27" id="0442a27">种种莲华。及种种杂香天衣天盖千万种天</a><a name="0442a28" id="0442a28">妓乐。诸龙王等从四大海水中涌出。及诸</a><a name="0442a29" id="0442a29">夜叉罗刹等。皆生慈心合手赞佛。又佛笑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250441c.htm'><img src='up.gif' border=0></a>
<a href='T250442b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>