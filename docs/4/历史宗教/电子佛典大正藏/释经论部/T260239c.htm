<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1525 弥勒菩萨所问经论 0239c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1525 弥勒菩萨所问经论</font> <font face='Arial'>(卷2)</font> <font face='Arial'>T26, p0239c</h2></font><hr>
<span class='old'>
</a><a name="0239b28" id="0239b28">集无量善根。菩萨之人无量世来。为诸众生</a><a name="0239b29" id="0239b29">作利益因。为诸众生作利益事。得如是等毕</span><a name="0239c01" id="0239c01">竟之心。复见真如甘露法界。观察一切诸众</a><a name="0239c02" id="0239c02">生身。而实不异我所求处。是故菩萨见修道</a><a name="0239c03" id="0239c03">中一切烦恼。能障利益众生行故。即见道中</a><a name="0239c04" id="0239c04">一时俱断。又以观察利益一切诸众生乐胜</a><a name="0239c05" id="0239c05">涅槃乐。是故菩萨取无量世住于世间修一</a><a name="0239c06" id="0239c06">切行。谓萨婆若智故能明见。修集无量菩提</a><a name="0239c07" id="0239c07">善根。得大菩提利。是故修集无量善根</a><a name="0239c08" id="0239c08"><p>问曰。菩萨若见修道烦恼能障利益诸众生</a><a name="0239c09" id="0239c09">行。以是义故。于见道中即断除者。以何义</a><a name="0239c10" id="0239c10">故。即见道中不以世间智伏修道烦恼。答曰。</a><a name="0239c11" id="0239c11">远离一切烦恼名不退转因。若离无漏道见</a><a name="0239c12" id="0239c12">法。离无漏道断一切烦恼者。可如是难。何故</a><a name="0239c13" id="0239c13">世间惯不伏修道烦恼。若世间惯同世间惯。</a><a name="0239c14" id="0239c14">无如是力。是故不得言不退转。而此菩萨即</a><a name="0239c15" id="0239c15">见道时永断一切所治之法。得大悲等生毕竟</a><a name="0239c16" id="0239c16">菩提心。名不退转菩萨。应知是故菩萨如实</a><a name="0239c17" id="0239c17">见法成就方便。不取声闻辟支佛地。如实知</a><a name="0239c18" id="0239c18">见一切世间种种过患。为欲利益一切众生</a><a name="0239c19" id="0239c19">行世间行。不舍世间。不为世间摔患所染。</a><a name="0239c20" id="0239c20">是故圣者文殊师利告天子言。诸天子。菩萨</a><a name="0239c21" id="0239c21">摩诃萨不住有为不住无为。是故菩萨名为</a><a name="0239c22" id="0239c22">福田。何以故。菩萨离有为法不住无为法。知</a><a name="0239c23" id="0239c23">有为有过。知无为无过。知一切过故。不住有</a><a name="0239c24" id="0239c24">为。知无为法。不住无为。诸天子。如大力士仰</a><a name="0239c25" id="0239c25">射虚空。而彼射箭于虚空中无所依住。而不</a><a name="0239c26" id="0239c26">堕地。诸天子。此事为难。更有难者。天子白</a><a name="0239c27" id="0239c27">文殊师利言。如是之事希有最难。更无难者。</a><a name="0239c28" id="0239c28">文殊师利告天子言。菩萨摩诃萨所作难事</a><a name="0239c29" id="0239c29">复过于此。以菩萨摩诃萨不舍有为而证无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260239b.htm'><img src='up.gif' border=0></a>
<a href='T260240a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>