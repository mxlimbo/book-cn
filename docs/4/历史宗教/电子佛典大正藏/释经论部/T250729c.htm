<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0729c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷96)</font> 涅槃如化品第八十七 信持无三毒义第五十二 <font face='Arial'>T25, p0729c</h2></font><hr>
<span class='old'>
</a><a name="0729b28" id="0729b28">曰。何以名为空空故空。答曰。为破十八事</a><a name="0729b29" id="0729b29">实故有十八空。破众生心中变化空法故</span><a name="0729c01" id="0729c01">用空空。世间人皆知幻化法不久住无所</a><a name="0729c02" id="0729c02">能作故名空。是故言空空故空。不应分别</a><a name="0729c03" id="0729c03">是空是化。凡夫人知变化是空不实。谓余法</a><a name="0729c04" id="0729c04">为实。是故以化为喻。当知余法与化无异。</a><a name="0729c05" id="0729c05">如圣人所解不得以化为喻。以无所分</a><a name="0729c06" id="0729c06">别故。一切法名为五众。佛言。色受想行识</a><a name="0729c07" id="0729c07">无不是化以空故。须菩提白佛言。世尊。凡</a><a name="0729c08" id="0729c08">夫法虚妄应如化。出世间法亦如变化耶。</a><a name="0729c09" id="0729c09">所谓四念处乃至十八不共法若四念处法等。</a><a name="0729c10" id="0729c10">从因缘边生故如化。是法果所谓涅槃。亦</a><a name="0729c11" id="0729c11">复如化耶。若能起是行者。所谓须陀洹乃</a><a name="0729c12" id="0729c12">至佛。亦复如化耶。佛答。若有为若无为及诸</a><a name="0729c13" id="0729c13">贤圣皆是化。毕竟空故是义从初品已来</a><a name="0729c14" id="0729c14">处处广说。是故言一切法空皆如化。问曰。若</a><a name="0729c15" id="0729c15">一切法皆空如化。何以故有种种诸法别异。</a><a name="0729c16" id="0729c16">答曰。如佛所化及余人所化。虽不实而有</a><a name="0729c17" id="0729c17">种种形像别异。梦中所见种种亦如是。人见</a><a name="0729c18" id="0729c18">梦中好恶事。有生喜者有生怖者。如镜</a><a name="0729c19" id="0729c19">中像虽无实事而随本形像有好丑。诸</a><a name="0729c20" id="0729c20">法亦如是。虽空而各各有因缘。如佛此中</a><a name="0729c21" id="0729c21">说。是化法中有声闻变化有辟支佛变化</a><a name="0729c22" id="0729c22">有菩萨变化有佛变化有烦恼变化有业</a><a name="0729c23" id="0729c23">变化。是故一切法皆是变化。声闻变化者。三十</a><a name="0729c24" id="0729c24">七品四圣谛乃至三解脱门。何以故声闻人住</a><a name="0729c25" id="0729c25">持戒中。禅定摄心求涅槃。观内外身不净。是</a><a name="0729c26" id="0729c26">名身念处。如是等法为涅槃故。勤精进生</a><a name="0729c27" id="0729c27">起是法。本无而今有已。有还无。是为声闻变</a><a name="0729c28" id="0729c28">化。辟支佛变化者。所谓观十二因缘等诸法。</a><a name="0729c29" id="0729c29">所以者何。辟支佛智慧深于声闻人故。菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250729b.htm'><img src='up.gif' border=0></a>
<a href='T250730a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>