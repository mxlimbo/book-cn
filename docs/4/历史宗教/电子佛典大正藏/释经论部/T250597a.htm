<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0597a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷76)</font> 梦中不证品第六十一 信持无三毒义第五十二 <font face='Arial'>T25, p0597a</h2></font><hr>
<span class='old'>
</a><a name="0596c28" id="0596c28">须菩提。六波罗蜜是世尊。六波罗蜜是道。</a><a name="0596c29" id="0596c29">六波罗蜜是大明。六波罗蜜是炬。六波罗蜜</span><a name="0597a01" id="0597a01">是智。六波罗蜜是慧。六波罗蜜是救。六波罗</a><a name="0597a02" id="0597a02">蜜是归。六波罗蜜是洲。六波罗蜜是究竟道。</a><a name="0597a03" id="0597a03">六波罗蜜是父是母。四念处乃至一切种智亦</a><a name="0597a04" id="0597a04">如是。何以故。六波罗蜜三十七道法。亦是</a><a name="0597a05" id="0597a05">过去诸佛父母。六波罗蜜三十七道法。亦是</a><a name="0597a06" id="0597a06">未来现在十方诸佛父母。何以故。须菩提。六</a><a name="0597a07" id="0597a07">波罗蜜三十七道法中。生过去未来现在十</a><a name="0597a08" id="0597a08">方诸佛故。以是故须菩提。菩萨摩诃萨欲得</a><a name="0597a09" id="0597a09">阿耨多罗三藐三菩提净佛世界成就众生。</a><a name="0597a10" id="0597a10">当学六波罗蜜三十七道法。及四摄法摄取</a><a name="0597a11" id="0597a11">众生。何等四。布施爱语利益同事。须菩提。以</a><a name="0597a12" id="0597a12">是利益故。我言六波罗蜜及三十七道法是</a><a name="0597a13" id="0597a13">诸菩萨摩诃萨世尊。是道是大明是炬是智</a><a name="0597a14" id="0597a14">是慧是救是归是洲是究竟道是父是母。须</a><a name="0597a15" id="0597a15">菩提以是故。菩萨摩诃萨欲不随他人教住。</a><a name="0597a16" id="0597a16">欲断一切众生疑。欲净佛世界成就众生。当</a><a name="0597a17" id="0597a17">学是般若波罗蜜。所以者何。是般若波罗蜜</a><a name="0597a18" id="0597a18">中广说诸法是菩萨摩诃萨所应学处</a><a name="0597a19" id="0597a19"><p>【论】问曰。阿鞞跋致品中。已广说阿鞞跋致</a><a name="0597a20" id="0597a20">相。今何以更说。答曰。所说般若波罗蜜义。</a><a name="0597a21" id="0597a21">皆是阿鞞跋致相。但阿鞞跋致品中多说其</a><a name="0597a22" id="0597a22">事。余品中亦处处有说阿鞞跋致相。但不次</a><a name="0597a23" id="0597a23">第。有人言为后来众生异语说阿鞞跋致</a><a name="0597a24" id="0597a24">相。有人言有二种阿鞞跋致。一者已得记。</a><a name="0597a25" id="0597a25">二者未得记。得授记有二种。一者现</a><a name="0597a26" id="0597a26">前授记。二者不现前授记。不现前授记</a><a name="0597a27" id="0597a27">有二种。一者具足授记因缘。二者未具足授</a><a name="0597a28" id="0597a28">记因缘。具足授记因缘者。知诸法实相具</a><a name="0597a29" id="0597a29">足六波罗蜜。不具足授记因缘者。但知诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250596c.htm'><img src='up.gif' border=0></a>
<a href='T250597b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>