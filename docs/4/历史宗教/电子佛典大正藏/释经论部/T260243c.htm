<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1525 弥勒菩萨所问经论 0243c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1525 弥勒菩萨所问经论</font> <font face='Arial'>(卷3)</font> <font face='Arial'>T26, p0243c</h2></font><hr>
<span class='old'>
</a><a name="0243b28" id="0243b28">三者观世间法。四者观诸业报。五者观察诸</a><a name="0243b29" id="0243b29">业已尽。为诸众生于无量劫而受苦恼。又不</span><a name="0243c01" id="0243c01">疲惓者。深心常求佛菩提故。此明何义。以诸</a><a name="0243c02" id="0243c02">菩萨常以深心乐于涅槃求佛菩提。以坚固</a><a name="0243c03" id="0243c03">增长为一切众生种菩提因缘善根种子行世</a><a name="0243c04" id="0243c04">间行。是故菩萨于诸世间心不疲惓。复有五</a><a name="0243c05" id="0243c05">法。菩萨常求无上菩提。何等为五。一者不同</a><a name="0243c06" id="0243c06">余乘智胜余乘故。二者世间最上首故。三者</a><a name="0243c07" id="0243c07">自度身故。四者度他人故。五者具足一切功</a><a name="0243c08" id="0243c08">德藏故。又不疲惓者。以为教化诸众生故。此</a><a name="0243c09" id="0243c09">明何义。菩萨长夜为诸世间可化众生随顺</a><a name="0243c10" id="0243c10">教化。为断众生世间苦恼。虽为种种苦箭所</a><a name="0243c11" id="0243c11">射。而于世间心不疲惓。又教化众生者。观众</a><a name="0243c12" id="0243c12">生心随诸众生于五乘法应受化者。而授与</a><a name="0243c13" id="0243c13">之。何等为五。一者应正遍知乘。二者辟支佛</a><a name="0243c14" id="0243c14">乘。三者声闻乘。四者天乘。五者人乘。又不疲</a><a name="0243c15" id="0243c15">惓者。勇健无畏故。此明何义。以诸菩萨依大</a><a name="0243c16" id="0243c16">智慧力故。依勇猛无畏力故。虽为世间苦箭</a><a name="0243c17" id="0243c17">所射。而于世间不生疲惓。有五种法。得知菩</a><a name="0243c18" id="0243c18">萨勇猛无畏。何等为五。一者衰损败坏其心</a><a name="0243c19" id="0243c19">不忧。二者成就一切诸利益法其心不喜。三</a><a name="0243c20" id="0243c20">者受诸苦恼其心不戚。四者得诸胜乐其心</a><a name="0243c21" id="0243c21">不欣。五者嗔喜二相不可测知。是名菩萨勇</a><a name="0243c22" id="0243c22">健无畏。应知。又不疲惓者。不着身命故。此</a><a name="0243c23" id="0243c23">明何义。以世间人着身命故。常为生死苦箭</a><a name="0243c24" id="0243c24">所射。厌背世间生疲惓心。是故菩萨乐作利</a><a name="0243c25" id="0243c25">益诸众生事。如实知身命故。弃而不着。为欲</a><a name="0243c26" id="0243c26">利益一切众生。是故菩萨于诸世间心不疲</a><a name="0243c27" id="0243c27">惓。菩萨能知五种法故。不着自身。何等为</a><a name="0243c28" id="0243c28">五。一者知身不从过去世来。二者知身不向</a><a name="0243c29" id="0243c29">未来世去。三者知身非坚固法。四者知身无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260243b.htm'><img src='up.gif' border=0></a>
<a href='T260244a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>