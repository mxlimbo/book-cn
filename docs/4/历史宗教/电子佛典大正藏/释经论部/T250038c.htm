<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1507 分别功德论 0038c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1507 分别功德论</font> <font face='Arial'>(卷3)</font> <font face='Arial'>T25, p0038c</h2></font><hr>
<span class='old'>
</a><a name="0038b28" id="0038b28">恶不断。以是为胜也。或复说曰。佛胜圣王。所</a><a name="0038b29" id="0038b29">以言胜。圣王以十善教世。不过人天。佛出教</span><a name="0038c01" id="0038c01">世得至涅槃。以是为胜也。云何生天。从四天</a><a name="0038c02" id="0038c02">王至二十八天。诸受福者尽是生天。所以言</a><a name="0038c03" id="0038c03">生天。流转不息不离生死。故曰生天也。云何</a><a name="0038c04" id="0038c04">清净天。谓佛缘觉声闻三人。皆尽结使出于</a><a name="0038c05" id="0038c05">三界。清净无欲。故曰清净天也。八净居天者。</a><a name="0038c06" id="0038c06">过于生举。不及清净处。其中间。念天者之</a><a name="0038c07" id="0038c07">所慕也。因念生举。亦有至涅槃理。何者。舍</a><a name="0038c08" id="0038c08">卫城中。有清信士夫妇二人。无有子侄。二人</a><a name="0038c09" id="0038c09">精进心存三宝。时妇早亡。即生三十三天为</a><a name="0038c10" id="0038c10">天女。端政无双天中少比。女自念言。谁任</a><a name="0038c11" id="0038c11">我夫。以天眼观世间。见本夫以出家学道。</a><a name="0038c12" id="0038c12">年高闇短专信而已。常以扫除塔庙为行。</a><a name="0038c13" id="0038c13">见其精勤理应生天。必还为我夫。时处静</a><a name="0038c14" id="0038c14">室。夜坐思惟霍然见明。怪其有异举头仰视。</a><a name="0038c15" id="0038c15">见有天女问其所由。从何而来。天女答曰。我</a><a name="0038c16" id="0038c16">从三十三天上来。本是君妇。今为天女。天上</a><a name="0038c17" id="0038c17">无任我夫者。观君精进应还为我夫。是以故</a><a name="0038c18" id="0038c18">来白意。语讫忽然不见。还归天上。时老比</a><a name="0038c19" id="0038c19">丘自是以后倍加精进。兼更补缮故庙。晨夕</a><a name="0038c20" id="0038c20">不懈。积功遂多福德转胜。乃应生第四兜率</a><a name="0038c21" id="0038c21">天。天女复以天眼观之。见其乃应生第四天。</a><a name="0038c22" id="0038c22">复来语言。积精进已过我界。我不复得君为</a><a name="0038c23" id="0038c23">夫。语讫还去。比丘倍更精进胜于前时。昼</a><a name="0038c24" id="0038c24">则经行。夜则禅思。心意转明思惟四谛。如是</a><a name="0038c25" id="0038c25">不久遂得罗汉。所谓因念天得至涅槃者。念</a><a name="0038c26" id="0038c26">休息者谓得定也。休息有二。有俗休息。有道</a><a name="0038c27" id="0038c27">休息。俗休息者。犹行作疲极小住懈息。故名</a><a name="0038c28" id="0038c28">为俗休息。道休息者。谓定之人。何以知其然。</a><a name="0038c29" id="0038c29">昔有比丘。名曰等会。时近大道边坐禅定意。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250038b.htm'><img src='up.gif' border=0></a>
<a href='T250039a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>