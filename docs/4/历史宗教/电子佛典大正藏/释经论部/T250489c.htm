<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0489c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷61)</font> 随喜回向品第三十九 信持无三毒义第五十二 <font face='Arial'>T25, p0489c</h2></font><hr>
<span class='old'>
</a><a name="0489b28" id="0489b28">护故其心调柔。过去诸佛诸缘诸事诸善根</a><a name="0489b29" id="0489b29">中不取相。能起随喜心用无相。回向无</span><a name="0489c01" id="0489c01">上道。无相者。能用不二非不二乃至不生不</a><a name="0489c02" id="0489c02">灭等。与上相违者。是名不能回向。弥勒</a><a name="0489c03" id="0489c03">知须菩提乐说空故语言如是。般若波罗蜜</a><a name="0489c04" id="0489c04">随喜义。不应新学菩萨前说。何以故。若有</a><a name="0489c05" id="0489c05">少福德善根者。闻是毕竟空法。即着空作</a><a name="0489c06" id="0489c06">是念。若一切法毕竟空无所有者。我何为</a><a name="0489c07" id="0489c07">作福德。则忘失善业。以是故。新发意菩</a><a name="0489c08" id="0489c08">萨。先教取相随喜。渐得方便力。尔乃能行</a><a name="0489c09" id="0489c09">无相随喜。譬如鸟子羽翼未成不可逼令</a><a name="0489c10" id="0489c10">高翔六翮成就则能远飞。阿鞞跋致菩萨。入</a><a name="0489c11" id="0489c11">法位得法忍能信能行故可为说。若有久</a><a name="0489c12" id="0489c12">行六波罗蜜。与善知识相随。内福德外因</a><a name="0489c13" id="0489c13">缘力助。虽非阿鞞跋致能信能行。是二种</a><a name="0489c14" id="0489c14">人。闻是心清净欢喜信受。如久饥渴者得</a><a name="0489c15" id="0489c15">好饮食。如大热得凉大寒得温。其心爱乐</a><a name="0489c16" id="0489c16">欢喜。是二菩萨亦如是。得是无相智慧作</a><a name="0489c17" id="0489c17">是念。我因是智慧。能度无量众生。何况有</a><a name="0489c18" id="0489c18">惊惧恐怖。恐怖从我心中出。是法中诸法</a><a name="0489c19" id="0489c19">相尚空。何况有我而决定取诸法相。闻一</a><a name="0489c20" id="0489c20">切法无相则生惊惧。是说随喜义体竟后。</a><a name="0489c21" id="0489c21">当更以种种异门释上事。复次须菩提。菩</a><a name="0489c22" id="0489c22">萨应如是思惟。用是心回向无上道。是心</a><a name="0489c23" id="0489c23">念念尽灭变离无有住时。是诸缘事。所谓过</a><a name="0489c24" id="0489c24">去诸佛。及诸善根。诸佛等诸缘事久已灭。</a><a name="0489c25" id="0489c25">随喜心今灭既灭无异。是故经中说。用是</a><a name="0489c26" id="0489c26">心回向。是心即尽灭。如是等入过去世故。</a><a name="0489c27" id="0489c27">入诸法实相故。无有分别是心是缘是事</a><a name="0489c28" id="0489c28">是善根等。若能如是回向。是为正回向。复</a><a name="0489c29" id="0489c29">次一时二心不和合。随喜心时无菩提心。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250489b.htm'><img src='up.gif' border=0></a>
<a href='T250490a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>