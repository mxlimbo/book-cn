<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0040b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷4)</font> 阿惟越致相品第八 <font face='Arial'>T26, p0040b</h2></font><hr>
<span class='old'>
</a><a name="0040a28" id="0040a28">短好丑。不悕望外道沙门有所言说。应知</a><a name="0040a29" id="0040a29">即知应见便见。不礼事余天。不以华香幡</span><a name="0040b01" id="0040b01">盖供养。不宗事余师。不堕恶道不受女</a><a name="0040b02" id="0040b02">身。常自修十善道。亦教他令行。常以善法</a><a name="0040b03" id="0040b03">示教利喜。乃至梦中不舍十善道。不行十</a><a name="0040b04" id="0040b04">不善道。身口意业所种善根。皆为安乐度</a><a name="0040b05" id="0040b05">脱众生。所得果报与众生共。若闻深法不</a><a name="0040b06" id="0040b06">生疑悔。少于语言利安语和悦语柔软语。</a><a name="0040b07" id="0040b07">少于眠睡行来进止心不散乱。威仪庠雅</a><a name="0040b08" id="0040b08">忆念坚固。身无诸虫。衣服卧具净洁无垢。</a><a name="0040b09" id="0040b09">身心清净闲静少事。心不谄曲不怀悭嫉。</a><a name="0040b10" id="0040b10">不贵利养衣服饮食卧具医药资生之物。于</a><a name="0040b11" id="0040b11">深法中无所诤竞。一心听法常欲在前。</a><a name="0040b12" id="0040b12">以此福德具足诸波罗蜜。于世技术与众</a><a name="0040b13" id="0040b13">殊绝。观一切法皆顺法性。乃至恶魔变现</a><a name="0040b14" id="0040b14">八大地狱化作菩萨而语之言。汝若不舍</a><a name="0040b15" id="0040b15">菩提心者当生此中。见是怖畏而心不舍。</a><a name="0040b16" id="0040b16">恶魔复言。摩诃衍经非佛所说。闻是语时</a><a name="0040b17" id="0040b17">心无有异。常依法相不随于他。于生死</a><a name="0040b18" id="0040b18">苦恼而无惊畏。闻菩萨于阿僧祇劫修集</a><a name="0040b19" id="0040b19">善根而退转者。其心不没。又闻菩萨退为</a><a name="0040b20" id="0040b20">阿罗汉得诸禅定说法度人心亦不退。常</a><a name="0040b21" id="0040b21">能觉知一切魔事。若闻萨波若空大乘十</a><a name="0040b22" id="0040b22">地亦空可度众生亦空诸法无所有亦如</a><a name="0040b23" id="0040b23">虚空。若闻如是惑乱其心欲令退转疲厌</a><a name="0040b24" id="0040b24">懈废。而是菩萨倍加精进深行慈悲。意若</a><a name="0040b25" id="0040b25">欲入初禅第二第三第四禅而不随禅生</a><a name="0040b26" id="0040b26">还起欲界法。除破憍慢不贵称赞心无嗔</a><a name="0040b27" id="0040b27">碍。若在居家不染着五欲。以厌离心受</a><a name="0040b28" id="0040b28">如病服药。不以邪命自活。不以自活因</a><a name="0040b29" id="0040b29">缘恼乱于他。但为众生得安乐故处在居<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260040a.htm'><img src='up.gif' border=0></a>
<a href='T260040c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>