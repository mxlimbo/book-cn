<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0163c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷14)</font> 初序品中 赞尸罗波罗蜜义第二十三 <font face='Arial'>T25, p0163c</h2></font><hr>
<span class='old'>
</a><a name="0163b28" id="0163b28">佛法故。如是相名为尸罗波罗蜜。复次若</a><a name="0163b29" id="0163b29">菩萨于罪不罪不可得故。是时名为尸罗</span><a name="0163c01" id="0163c01">波罗蜜。问曰。若舍恶行善是为持戒。云何</a><a name="0163c02" id="0163c02">言罪不罪不可得。答曰。非谓邪见粗心</a><a name="0163c03" id="0163c03">言不可得也。若深入诸法相。行空三昧。</a><a name="0163c04" id="0163c04">慧眼观故罪不可得。罪无故不罪亦不可得。</a><a name="0163c05" id="0163c05">复次众生不可得故。杀罪亦不可得。罪不可</a><a name="0163c06" id="0163c06">得故戒亦不可得。何以故。以有杀罪故则</a><a name="0163c07" id="0163c07">有戒。若无杀罪则亦无戒。问曰。今众生</a><a name="0163c08" id="0163c08">现有。云何言众生不可得。答曰。肉眼所见是</a><a name="0163c09" id="0163c09">为非见。若以慧眼观则不得众生。如上檀</a><a name="0163c10" id="0163c10">中说。无施者无受者。无财物此亦如是。</a><a name="0163c11" id="0163c11">复次若有众生是五众耶离五众耶。若是</a><a name="0163c12" id="0163c12">五众五众有五众生为一。如是者五可为</a><a name="0163c13" id="0163c13">一一可为五。譬如市易物。直五匹以一</a><a name="0163c14" id="0163c14">匹取之则不可得。何以故。一不得作五</a><a name="0163c15" id="0163c15">故。以是故知五众不得作一众生。复次五</a><a name="0163c16" id="0163c16">众生灭无常相众生法从先世来至后世。</a><a name="0163c17" id="0163c17">受罪福于三界。若五众是众生。譬如草木自</a><a name="0163c18" id="0163c18">生自灭。如是则无罪缚亦无解脱。以是故</a><a name="0163c19" id="0163c19">知非五众是众生。若离五众有众生。如先</a><a name="0163c20" id="0163c20">说神常遍中已破。复次离五众则我见心不</a><a name="0163c21" id="0163c21">生。若离五众有众生。是为堕常。若堕常</a><a name="0163c22" id="0163c22">者是则无生无死。何以故。生名先无今有。</a><a name="0163c23" id="0163c23">死名已生便灭。若众生常者。应遍满五道</a><a name="0163c24" id="0163c24">中。先已常有云何今复来生。若不有生则</a><a name="0163c25" id="0163c25">无有死。问曰。定有众生。何以故言无。五众</a><a name="0163c26" id="0163c26">因缘有众生法。譬如五指因缘拳法生。答</a><a name="0163c27" id="0163c27">曰。此言非也。若五众因缘有众生法者。除</a><a name="0163c28" id="0163c28">五众则别有众生法然不可得。眼自见色</a><a name="0163c29" id="0163c29">耳自闻声鼻嗅香舌知味身知触意知法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250163b.htm'><img src='up.gif' border=0></a>
<a href='T250164a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>