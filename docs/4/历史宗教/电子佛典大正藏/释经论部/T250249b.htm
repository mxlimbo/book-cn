<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0249b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷26)</font> 初序品中 十八不共法释论第四十一 <font face='Arial'>T25, p0249b</h2></font><hr>
<span class='old'>
</a><a name="0249a28" id="0249a28">道摄众生故。一者禅定二者智慧。佛在大</a><a name="0249a29" id="0249a29">众说法为现智慧。静处摄心为现禅定。</span><a name="0249b01" id="0249b01">复次众生于六尘中三种行。见好色生喜</a><a name="0249b02" id="0249b02">乐。见恶色生忧苦。见不苦不乐色生舍</a><a name="0249b03" id="0249b03">心。乃至法亦如是。佛于六尘中自在。于喜</a><a name="0249b04" id="0249b04">乐苦处能生舍心。如圣如意中说。如是等</a><a name="0249b05" id="0249b05">种种因缘故入禅定。非不知已舍。欲无减</a><a name="0249b06" id="0249b06">者。佛知善法恩故。常欲集诸善法故。欲无</a><a name="0249b07" id="0249b07">减。修习诸善法。心无厌足故欲无减。譬</a><a name="0249b08" id="0249b08">如一长老比丘。目闇自缝僧伽梨。针纴脱。</a><a name="0249b09" id="0249b09">语诸人言。谁乐欲福德者为我纴针。尔</a><a name="0249b10" id="0249b10">时佛现其前语言。我是乐欲福德无厌</a><a name="0249b11" id="0249b11">足人。持汝针来。是比丘斐亹见佛光明。又</a><a name="0249b12" id="0249b12">识佛音声。白佛言。佛无量功德海皆尽其</a><a name="0249b13" id="0249b13">边底。云何无厌足。佛告比丘。功德果报甚</a><a name="0249b14" id="0249b14">深。无有如我知恩分者。我虽复尽其边</a><a name="0249b15" id="0249b15">底。我本以欲心无厌足故得佛。是故今犹</a><a name="0249b16" id="0249b16">不息。虽更无功德可得。我欲心亦不休。</a><a name="0249b17" id="0249b17">诸天世人惊悟。佛于功德尚无厌足。何况</a><a name="0249b18" id="0249b18">余人。佛为比丘说法。是时肉眼即明慧眼成</a><a name="0249b19" id="0249b19">就。问曰。如佛尝断一切善法中欲。今云何</a><a name="0249b20" id="0249b20">言欲无减。答曰。言断一切善法中欲者。是</a><a name="0249b21" id="0249b21">未得欲得。得已欲增。佛无如是欲。佛一切</a><a name="0249b22" id="0249b22">功德具足。无不得者亦无增益。今言欲者。</a><a name="0249b23" id="0249b23">如先说。佛虽具得一切功德。欲心犹不息。</a><a name="0249b24" id="0249b24">譬如马宝虽到至处去心不息至死不已。</a><a name="0249b25" id="0249b25">佛宝亦如是。又如劫尽大火。烧三千大</a><a name="0249b26" id="0249b26">千世界悉尽。火势故不息。佛智慧火亦如</a><a name="0249b27" id="0249b27">是。烧一切烦恼。照诸法已智慧相应欲亦</a><a name="0249b28" id="0249b28">不尽。复次佛虽一切善法功德满足。众生</a><a name="0249b29" id="0249b29">未尽故欲度不息。问曰。若佛欲度众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250249a.htm'><img src='up.gif' border=0></a>
<a href='T250249c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>