<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0454c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷55)</font> 散华品第二十九 信持无三毒义第五十二 <font face='Arial'>T25, p0454c</h2></font><hr>
<span class='old'>
</a><a name="0454b28" id="0454b28">如先世来后世亦如是去。是亦名如来。亦</a><a name="0454b29" id="0454b29">名如去。如十四置难中说。死后如去者</span><a name="0454c01" id="0454c01">为有为无。亦有亦无亦非有非无。佛名如</a><a name="0454c02" id="0454c02">来者。如定光佛等。行六波罗蜜得成佛</a><a name="0454c03" id="0454c03">道。释迦文佛亦如是来故名如来。如锭</a><a name="0454c04" id="0454c04">光佛等。智知诸法如。从如中来故名如</a><a name="0454c05" id="0454c05">来。释迦文佛亦如是来故名如来。此二种如</a><a name="0454c06" id="0454c06">来中。此间说是佛如来。因解佛如来无所</a><a name="0454c07" id="0454c07">有。一切众生一切法皆如是。亦无所有。无</a><a name="0454c08" id="0454c08">受及如来义如先说。今当更略说。无受相如</a><a name="0454c09" id="0454c09">来相皆空无所有。无受相如相。无定性故</a><a name="0454c10" id="0454c10">无如来。有人言。诸法实相有二种说。一者</a><a name="0454c11" id="0454c11">诸法相毕竟空是实。二者有人言。毕竟空可</a><a name="0454c12" id="0454c12">示可说故非实。如涅槃相不可示不可</a><a name="0454c13" id="0454c13">说。是名为实。于此二事毕竟空中如来不</a><a name="0454c14" id="0454c14">可得。破毕竟空实相中如来亦不可得。毕竟</a><a name="0454c15" id="0454c15">空即是无受相。破毕竟空实相即是如。从</a><a name="0454c16" id="0454c16">此已下广说二义。于五众乃至一切种智。</a><a name="0454c17" id="0454c17">如来不可得。如来不可得故。云何当有如来</a><a name="0454c18" id="0454c18">神力。如来不可得如上说。是五众非如来。</a><a name="0454c19" id="0454c19">离五众非如来。五众不在如来中。如来不</a><a name="0454c20" id="0454c20">在五众中。如来亦不有五众。五众生灭</a><a name="0454c21" id="0454c21">无常苦空无我相故。非是如来。若是如来者。</a><a name="0454c22" id="0454c22">如来亦应是生灭。复次五众是五法如来是</a><a name="0454c23" id="0454c23">一。云何五法作一。若五即是一。一亦应即</a><a name="0454c24" id="0454c24">是五。若尔者世间法出世间法。一切乱坏。如</a><a name="0454c25" id="0454c25">是种种因缘故。五众非如来。若离五众有</a><a name="0454c26" id="0454c26">如来者。如来应无见无闻无知无识。亦不</a><a name="0454c27" id="0454c27">觉苦乐。所以者何。知觉等是五众法故。问</a><a name="0454c28" id="0454c28">曰。如来用眼耳智慧等。能知见者有何咎。</a><a name="0454c29" id="0454c29">答曰。能见是眼非是如来。若如来非见相。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250454b.htm'><img src='up.gif' border=0></a>
<a href='T250455a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>