<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0548c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷70)</font> 问相品第四十九 信持无三毒义第五十二 <font face='Arial'>T25, p0548c</h2></font><hr>
<span class='old'>
</a><a name="0548b28" id="0548b28">脱门。中无相无男女等外相无所有。下无相</a><a name="0548b29" id="0548b29">相无一切法相空。虽是一人根有利钝</span><a name="0548c01" id="0548c01">入有深浅故差别说空。无生无灭等论议</a><a name="0548c02" id="0548c02">如先说。佛知天子必有如是念。若般若波</a><a name="0548c03" id="0548c03">罗蜜空无所有如虚空相。云何可说。若说即</a><a name="0548c04" id="0548c04">是有相。诸天子以佛威德大故。不敢致难。</a><a name="0548c05" id="0548c05">是故佛自为说。佛怜愍众生以世谛故说</a><a name="0548c06" id="0548c06">空等诸相。非以第一义谛。若以第一义故</a><a name="0548c07" id="0548c07">应难。以世谛故说则不应难。复次虽说</a><a name="0548c08" id="0548c08">空不以着心取相不示法。若是若非一切</a><a name="0548c09" id="0548c09">法同一相无分别。是故复了了说。所谓无</a><a name="0548c10" id="0548c10">所有如虚空相。无有一法不入此相者。是</a><a name="0548c11" id="0548c11">故说一切世间无能破坏。何以故。一切世间</a><a name="0548c12" id="0548c12">天人阿修罗即是相故。若异法相违则有可</a><a name="0548c13" id="0548c13">破。如水能灭火。火不自灭火。口言如实</a><a name="0548c14" id="0548c14">欲破者竟不能破。何况不实者譬如盲</a><a name="0548c15" id="0548c15">人蹈践珍宝。口言非珍宝竟不能令非</a><a name="0548c16" id="0548c16">珍宝。此中佛更说般若波罗蜜毕竟空无相</a><a name="0548c17" id="0548c17">故。相不能破相。复次有人言。相不能破</a><a name="0548c18" id="0548c18">相者。有法能解散诸法和合。竟无所破</a><a name="0548c19" id="0548c19">无所失。如斧析薪分分解散竟无所失。复</a><a name="0548c20" id="0548c20">次诸法无定相。如树根茎枝叶和合故名为</a><a name="0548c21" id="0548c21">树。树无定相故无所破。如是等名为相不</a><a name="0548c22" id="0548c22">能破相。问曰。色等诸法非觉故可不相</a><a name="0548c23" id="0548c23">知。心数法是知相。云何言不知。答曰。此中</a><a name="0548c24" id="0548c24">以实相故不说如凡夫人虚妄知。是智慧</a><a name="0548c25" id="0548c25">有为法故因缘和合生。虚妄法不能实有</a><a name="0548c26" id="0548c26">所知。是故舍入无余涅槃。若智慧知常无常</a><a name="0548c27" id="0548c27">乃至空寂灭等。上来已广破灭无所有。若如</a><a name="0548c28" id="0548c28">是者云何当有知。以是故相不知相相不</a><a name="0548c29" id="0548c29">能知无相者。内虽有智慧外空故无法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250548b.htm'><img src='up.gif' border=0></a>
<a href='T250549a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>