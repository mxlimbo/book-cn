<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0803c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷1)</font> <font face='Arial'>T25, p0803c</h2></font><hr>
<span class='old'>
</a><a name="0803b28" id="0803b28">怖地前菩萨令其生惧速证初地。非谓实入</a><a name="0803b29" id="0803b29">阿鼻地狱。如十地经中七劝劝八地菩萨言。</span><a name="0803c01" id="0803c01">汝莫乐住寂灭定。然八地菩萨既位出功用。</a><a name="0803c02" id="0803c02">永绝识务。念念无生。运运自进。岂有乐住寂</a><a name="0803c03" id="0803c03">灭假劝方进也。欲令速入九地十地乃至佛</a><a name="0803c04" id="0803c04">地。是故如劝。非谓实乐住寂灭。何以知然。故</a><a name="0803c05" id="0803c05">经言亦莫舍此忍门。明知非实乐住也。此亦</a><a name="0803c06" id="0803c06">如是。实不堕地狱。言其堕者。欲令速证初地。</a><a name="0803c07" id="0803c07">非谓实堕也。故知性种以上一向不退也。所以</a><a name="0803c08" id="0803c08">言善护念者。唯依根熟菩萨。善付属但依根</a><a name="0803c09" id="0803c09">未熟者。明诸佛虽有自在之力。但能度于有</a><a name="0803c10" id="0803c10">缘众生。不度无缘。何者是有缘。如海龙王经</a><a name="0803c11" id="0803c11">说诸佛从因地来。以四摄六度等法所摄。于</a><a name="0803c12" id="0803c12">佛有缘者。如来自度故。就根熟众生明其护</a><a name="0803c13" id="0803c13">念。不为如来四摄等法所摄者。于佛无缘。付</a><a name="0803c14" id="0803c14">嘱诸菩萨有缘善知识。念于闻思修等。已得</a><a name="0803c15" id="0803c15">行中不退。未得行中其于上上证法胜进不</a><a name="0803c16" id="0803c16">失。然如来非不善护念根未熟者。亦非不善</a><a name="0803c17" id="0803c17">付嘱根熟之人。但出经者意不能烦文。且上</a><a name="0803c18" id="0803c18">举一边也。论曰善护念者。依根熟菩萨说等</a><a name="0803c19" id="0803c19">者。论主先分处二种菩萨也。又言云何善护</a><a name="0803c20" id="0803c20">念善付属者。将偈解释。故假设此问。问</a><a name="0803c21" id="0803c21">如来以何等心行作何方法与何念力名护念</a><a name="0803c22" id="0803c22">力。名护念付属二种菩萨。是故即以偈答。巧</a><a name="0803c23" id="0803c23">护义应知。然此论主凡作八十行偈。以释此</a><a name="0803c24" id="0803c24">经。前之二偈。论主将欲造论。先明归敬三宝</a><a name="0803c25" id="0803c25">申已造论之意。自下有七十七行偈。正释经</a><a name="0803c26" id="0803c26">文最后一偈。作论既竟赞叹回向也。此巧护</a><a name="0803c27" id="0803c27">一偈明何等义。正释前经中希有等经。然此</a><a name="0803c28" id="0803c28">希有叹如来快能念付嘱二种菩萨。故名为</a><a name="0803c29" id="0803c29">巧。即以此巧护为希有故。以此巧。释希有也。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250803b.htm'><img src='up.gif' border=0></a>
<a href='T250804a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>