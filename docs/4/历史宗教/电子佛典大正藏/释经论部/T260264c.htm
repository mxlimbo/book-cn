<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1525 弥勒菩萨所问经论 0264c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1525 弥勒菩萨所问经论</font> <font face='Arial'>(卷7)</font> <font face='Arial'>T26, p0264c</h2></font><hr>
<span class='old'>
</a><a name="0264b28" id="0264b28">事。答曰。以为起他利益行故。此明何义。世</a><a name="0264b29" id="0264b29">人多于他利益中生功德相。余利益中不多</span><a name="0264c01" id="0264c01">生故</a><a name="0264c02" id="0264c02"><p>问曰。复有余修多罗中说。有四种人能生梵</a><a name="0264c03" id="0264c03">功德。何等为四。一者器世间地未有塔处于</a><a name="0264c04" id="0264c04">中立塔。二者种植园林施。四方僧。三者和</a><a name="0264c05" id="0264c05">合先破坏僧。四者能生四无量心。问曰。若修</a><a name="0264c06" id="0264c06">四无量得梵天果。得言成就梵天果者。立塔</a><a name="0264c07" id="0264c07">等三得梵天果。此义云何。答曰。依梵行说是</a><a name="0264c08" id="0264c08">故无过。此明何义。非立塔等成就梵果。若有</a><a name="0264c09" id="0264c09">人依梵如来立舍利塔。彼人能生梵行功德。</a><a name="0264c10" id="0264c10">又依修梵行者施与园林。如是施者得成就</a><a name="0264c11" id="0264c11">梵福。又依圣道修习梵行和合破僧得梵天</a><a name="0264c12" id="0264c12">果。又以彼相似故。此明何义。立塔等三成就</a><a name="0264c13" id="0264c13">梵天果报。功德非一向同。四无量果而彼少</a><a name="0264c14" id="0264c14">分相似义故。如人成就四无量心。彼人则为</a><a name="0264c15" id="0264c15">摄受众生成就无量利益功德。此亦如是。若</a><a name="0264c16" id="0264c16">人于彼器世间中。未有塔处立舍利塔。施僧</a><a name="0264c17" id="0264c17">园林和合破僧。彼能成就无量福德。以是故</a><a name="0264c18" id="0264c18">言修四无量立塔等三有相似义</a><a name="0264c19" id="0264c19"><p>问曰。梵行功德其量几何。答曰。有人说言。</a><a name="0264c20" id="0264c20">随何等业得转轮王。王四天下势力自在。梵</a><a name="0264c21" id="0264c21">行功德其量如是。复有人言。随何等业得帝</a><a name="0264c22" id="0264c22">释王势力自在。梵行功德其量如是。复有人</a><a name="0264c23" id="0264c23">言。随何等业得作魔王。于欲界中势力自在。</a><a name="0264c24" id="0264c24">梵行功德其量如是。复有人言。随何等业得</a><a name="0264c25" id="0264c25">生梵天。梵行功德其量如是。复有人言。梵天</a><a name="0264c26" id="0264c26">请佛转于法轮随所得福。梵行功德其量如</a><a name="0264c27" id="0264c27">是</a><a name="0264c28" id="0264c28"><p>问曰。复有其余修多罗中如来说言。若有人</a><a name="0264c29" id="0264c29">能成就慈心。彼人功德火不能烧。水不能漂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260264b.htm'><img src='up.gif' border=0></a>
<a href='T260265a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>