<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0654a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷85)</font> 道树品第七十一 信持无三毒义第五十二 <font face='Arial'>T25, p0654a</h2></font><hr>
<span class='old'>
</a><a name="0653c28" id="0653c28">知无数劫业因缘要得宿命通。既知已为</a><a name="0653c29" id="0653c29">瓷摔去罪业因缘。众生以是过去罪</span><a name="0654a01" id="0654a01">故不畏。是故求愿智欲知三世事。既知已</a><a name="0654a02" id="0654a02">为众生说未来世罪业因缘当堕地狱。众</a><a name="0654a03" id="0654a03">生闻已则怀恐怖。恐怖已心伏易度。众生</a><a name="0654a04" id="0654a04">若欲知未来世福报因缘。为说已则欢喜可</a><a name="0654a05" id="0654a05">度。是故说知业因缘已愿智具足。愿智具</a><a name="0654a06" id="0654a06">足故得三世慧净通达无碍知过去善恶业。</a><a name="0654a07" id="0654a07">又知未来善恶果报。知现在众生诸根利</a><a name="0654a08" id="0654a08">钝。然后说法教化多所利益不虚。大利</a><a name="0654a09" id="0654a09">益众生故能净佛国土。净佛国土已得一</a><a name="0654a10" id="0654a10">切种智。得一切种智故转法轮。转法轮已</a><a name="0654a11" id="0654a11">以三乘安立众生入无余涅槃。如是利益</a><a name="0654a12" id="0654a12">皆从学如中来。是故佛说菩萨欲得一切</a><a name="0654a13" id="0654a13">功德。自利利人当发阿耨多罗三藐三菩提</a><a name="0654a14" id="0654a14">心。须菩提闻是菩萨功德甚多白佛言。世</a><a name="0654a15" id="0654a15">尊。菩萨能如说行般若波罗蜜一切世间</a><a name="0654a16" id="0654a16">应当作礼如经中广说。分别初发意菩萨</a><a name="0654a17" id="0654a17">功德。尔时须菩提知是甚深般若无忆想</a><a name="0654a18" id="0654a18">非初学所得。是故问佛。初发心菩萨应</a><a name="0654a19" id="0654a19">念何等法。佛答。应念一切种智。一切种智</a><a name="0654a20" id="0654a20">者即是阿耨多罗三藐三菩提。萨婆若佛法</a><a name="0654a21" id="0654a21">佛道皆是一切种智异名。问曰。佛何以答言</a><a name="0654a22" id="0654a22">念一切种智。答曰。初发意菩萨未得深智</a><a name="0654a23" id="0654a23">慧。既舍世间五欲乐故。佛教系心念萨</a><a name="0654a24" id="0654a24">婆若。应作是念虽舍小杂乐当得清净</a><a name="0654a25" id="0654a25">大乐。舍颠倒虚诳乐得实乐。舍系缚乐得</a><a name="0654a26" id="0654a26">解脱乐。舍独善乐得共一切众生善乐。得</a><a name="0654a27" id="0654a27">如是等利益故。佛教初发意者常念萨婆</a><a name="0654a28" id="0654a28">若。须菩提问世尊。是一切种智。为是有法</a><a name="0654a29" id="0654a29">为是无法。何等缘何等增上。何等行何等相。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250653c.htm'><img src='up.gif' border=0></a>
<a href='T250654b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>