<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0138c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷11)</font> 初序品中 舍利弗因缘第十六 <font face='Arial'>T25, p0138c</h2></font><hr>
<span class='old'>
</a><a name="0138b28" id="0138b28">微妙无量。菩萨智慧亦甚深微妙无量。先答</a><a name="0138b29" id="0138b29">破一切智人中已广说。如函大盖亦大。复</span><a name="0138c01" id="0138c01">次若不以理求一切法则不可得。若以理</a><a name="0138c02" id="0138c02">求之则无不得。譬如钻火以木则火可得。</a><a name="0138c03" id="0138c03">析薪求火火不可得。如大地有边际。自</a><a name="0138c04" id="0138c04">非一切智人无大神力则不能知。若神通</a><a name="0138c05" id="0138c05">力大则知此三千大千世界地边际。今此大</a><a name="0138c06" id="0138c06">地在金刚上。三千大千世界四边则虚空。</a><a name="0138c07" id="0138c07">是为知地边际。欲称须弥山亦如是。欲</a><a name="0138c08" id="0138c08">量虚空非不能量。虚空无法故不可量</a><a name="0138c09" id="0138c09"><p>【经】舍利弗。白佛言。世尊。菩萨摩诃萨云何</a><a name="0138c10" id="0138c10">欲以一切种知一切法。当习行般若波罗蜜</a><a name="0138c11" id="0138c11">【论】问曰。佛欲说般若波罗蜜故。种种现神</a><a name="0138c12" id="0138c12">变。现已即应便说。何以故令舍利弗问而</a><a name="0138c13" id="0138c13">后说。答曰。问而后说。佛法应尔。复次舍利</a><a name="0138c14" id="0138c14">弗知般若波罗蜜甚深微妙无相之法难解</a><a name="0138c15" id="0138c15">难知。自以智力种种思惟。若观诸法无常。</a><a name="0138c16" id="0138c16">是般若波罗蜜耶。不是耶。不能自了。以</a><a name="0138c17" id="0138c17">是故问。复次舍利弗非一切智。于佛智慧</a><a name="0138c18" id="0138c18">中。譬如小儿。如说阿婆檀那经中。佛在</a><a name="0138c19" id="0138c19">祇洹住晡时经行。舍利弗从佛经行。是时</a><a name="0138c20" id="0138c20">有鹰逐鸽。鸽飞来佛边住。佛经行过之影</a><a name="0138c21" id="0138c21">覆鸽上。鸽身安隐怖畏即除不复作声。后</a><a name="0138c22" id="0138c22">舍利弗影到鸽。便作声战怖如初。舍利弗</a><a name="0138c23" id="0138c23">白佛言。佛及我身俱无三毒。以何因缘佛</a><a name="0138c24" id="0138c24">影覆鸽。鸽便无声不复恐怖。我影覆上鸽</a><a name="0138c25" id="0138c25">便作声战栗如故。佛言。汝三毒习气未</a><a name="0138c26" id="0138c26">尽。以是故汝影覆时恐怖不除。汝观此鸽</a><a name="0138c27" id="0138c27">宿世因缘几世作鸽。舍利弗即时入宿命智</a><a name="0138c28" id="0138c28">三昧。观见此鸽从鸽中来。如是一二三世</a><a name="0138c29" id="0138c29">乃至八万大劫常作鸽身。过是已往不能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250138b.htm'><img src='up.gif' border=0></a>
<a href='T250139a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>