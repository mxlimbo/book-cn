<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0151a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷12)</font> 初序品中 檀波罗蜜法施义第二十 <font face='Arial'>T25, p0151a</h2></font><hr>
<span class='old'>
</a><a name="0150c28" id="0150c28">故从不善法中能自制心。如是种种因缘。</a><a name="0150c29" id="0150c29">从布施生尸罗波罗蜜。云何布施生羼提</span><a name="0151a01" id="0151a01">波罗蜜。菩萨布施时受者逆骂。若大求索若</a><a name="0151a02" id="0151a02">不时索。或不应索而索。是时菩萨自思惟言。</a><a name="0151a03" id="0151a03">我今布施欲求佛道。亦无有人使我布施。</a><a name="0151a04" id="0151a04">我自为故云何生嗔。如是思惟已而行忍</a><a name="0151a05" id="0151a05">辱。是名布施生羼提波罗蜜。复次菩萨布施</a><a name="0151a06" id="0151a06">时。若受者嗔恼。便自思惟。我今布施内外财</a><a name="0151a07" id="0151a07">物。难舍能舍。何况空声而不能忍。若我不</a><a name="0151a08" id="0151a08">忍所可布施则为不净。譬如白象入池澡</a><a name="0151a09" id="0151a09">浴。出已还复以土坌身。布施不忍亦复如</a><a name="0151a10" id="0151a10">是。如是思惟已行于忍辱。如是等种种布</a><a name="0151a11" id="0151a11">施因缘生羼提波罗蜜。云何布施生毗梨耶</a><a name="0151a12" id="0151a12">波罗蜜。菩萨布施时常行精进。何以故。菩萨</a><a name="0151a13" id="0151a13">初发心时功德未大。尔时欲行二施充满</a><a name="0151a14" id="0151a14">一切众生之愿。以物不足故。勤求财法以</a><a name="0151a15" id="0151a15">给足之。如释迦文尼佛本身。作大医王疗</a><a name="0151a16" id="0151a16">一切病不求名利。为怜愍众生故。病者甚</a><a name="0151a17" id="0151a17">多力不周救。忧念一切而不从心。懊恼而</a><a name="0151a18" id="0151a18">死即生忉利天上。自思惟言。我今生天。但</a><a name="0151a19" id="0151a19">食福报无所长益。即自方便自取灭身。舍</a><a name="0151a20" id="0151a20">此天寿生婆迦陀龙王宫中为龙太子。</a><a name="0151a21" id="0151a21">其身长大父母爱重。欲自取死就金翅鸟</a><a name="0151a22" id="0151a22">王。鸟即取此龙子。于舍摩利树上吞之。父</a><a name="0151a23" id="0151a23">母嗥啕啼哭懊恼。龙子既死生阎浮提中。</a><a name="0151a24" id="0151a24">为大国王太子。名曰能施。生而能言。问诸</a><a name="0151a25" id="0151a25">左右。今此国中有何等物。尽皆持来以用布</a><a name="0151a26" id="0151a26">施。众人怪畏皆舍之走。其母怜爱独自守</a><a name="0151a27" id="0151a27">之。语其母言。我非罗刹众人何以故走。我</a><a name="0151a28" id="0151a28">本宿命常好布施。我为一切人之檀越。母</a><a name="0151a29" id="0151a29">闻其言以语众人。众人即还母好养育。及<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250150c.htm'><img src='up.gif' border=0></a>
<a href='T250151b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>