<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0513a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷64)</font> 无作实相品第四十三 信持无三毒义第五十二 <font face='Arial'>T25, p0513a</h2></font><hr>
<span class='old'>
</a><a name="0512c28" id="0512c28">生法忍入菩萨位。如是人不惜身命。何况</a><a name="0512c29" id="0512c29">外物。是人不须守护。守护名遮诸苦恼</span><a name="0513a01" id="0513a01">令得安乐。是人离一切世间法故。无有忧</a><a name="0513a02" id="0513a02">愁苦恼。得世间事不以为喜。失世间事</a><a name="0513a03" id="0513a03">不以为忧。所谓常不离如所说般若波罗</a><a name="0513a04" id="0513a04">蜜行。若人少时应行后还失者。宜须守护。</a><a name="0513a05" id="0513a05">若常不离如所说般若波罗蜜。则不须守</a><a name="0513a06" id="0513a06">护。如伽罗夜叉。以拳打舍利弗头。舍利弗</a><a name="0513a07" id="0513a07">时入灭尽定不觉打痛。般若波罗蜜气分。</a><a name="0513a08" id="0513a08">即是灭尽定。是故若人若非人不能得便。</a><a name="0513a09" id="0513a09">略说二种因缘不须守护。若人若非人不</a><a name="0513a10" id="0513a10">得便。一者从身乃至一切诸法皆厌离。无我</a><a name="0513a11" id="0513a11">无我所故。皆无所著。如斩草木不生忧</a><a name="0513a12" id="0513a12">愁。二者得上妙法故。为十方诸佛菩萨诸</a><a name="0513a13" id="0513a13">天守护。复次譬如人欲守护虚空。虚空雨不</a><a name="0513a14" id="0513a14">能坏。风日不能干。刀杖等不能伤。若有</a><a name="0513a15" id="0513a15">人欲守护虚空者。徒自疲苦于空无益。若</a><a name="0513a16" id="0513a16">人欲守护行般若波罗蜜菩萨亦如是。欲</a><a name="0513a17" id="0513a17">令此事明了故问。汝能守护空及梦中所</a><a name="0513a18" id="0513a18">见人及影响幻化人不。答言不也。此法但诳</a><a name="0513a19" id="0513a19">心眼。暂现已灭。云何可守护。行般若菩萨</a><a name="0513a20" id="0513a20">亦如是。观五众如梦等虚诳。如无为法</a><a name="0513a21" id="0513a21">如法性实际不可思议性。无能守护者。亦</a><a name="0513a22" id="0513a22">无所利益。行般若菩萨。知身如如法性实</a><a name="0513a23" id="0513a23">际不分别得。供养利时不喜。破坏失时不</a><a name="0513a24" id="0513a24">忧。如是人何须守护。尔时帝释贪贵是如</a><a name="0513a25" id="0513a25">梦等智慧。菩萨得是智慧力。不须外守护</a><a name="0513a26" id="0513a26">故。问须菩提。云何菩萨知是如梦等空法。</a><a name="0513a27" id="0513a27">如所知见不念梦等者。梦等喻五众。五众</a><a name="0513a28" id="0513a28">人所著不着梦等。欲令离着事故。以不</a><a name="0513a29" id="0513a29">着事为喻。欲令观五众如梦。于梦亦复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250512c.htm'><img src='up.gif' border=0></a>
<a href='T250513b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>