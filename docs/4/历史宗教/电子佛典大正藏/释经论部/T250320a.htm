<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0320a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷35)</font> 习相应品第三之一 信持无三毒义第五十二 <font face='Arial'>T25, p0320a</h2></font><hr>
<span class='old'>
</a><a name="0319c28" id="0319c28">等。欲比菩萨行般若波罗蜜智慧。百分不及</a><a name="0319c29" id="0319c29">一。千分百千分乃至算数譬喻所不能及。何</span><a name="0320a01" id="0320a01">以故。菩萨摩诃萨用智慧度脱一切众生故</a><a name="0320a02" id="0320a02"><p>【论】释曰。有二因缘故。菩萨智慧胜声闻</a><a name="0320a03" id="0320a03">辟支佛。一者以空知一切法空亦不见是</a><a name="0320a04" id="0320a04">空。空以不空等一不异。二者以此智慧为</a><a name="0320a05" id="0320a05">欲度脱一切众生令得涅槃。声闻辟支佛</a><a name="0320a06" id="0320a06">智慧但观诸法空。不能观世间涅槃为一。</a><a name="0320a07" id="0320a07">譬如人出狱。有但穿墙而出自脱身者。</a><a name="0320a08" id="0320a08">有破狱坏锁既自脱身兼济众人者。复次</a><a name="0320a09" id="0320a09">菩萨智慧入二法中故胜。一者大悲。二者</a><a name="0320a10" id="0320a10">般若波罗蜜。复有二法。一者般舟三昧。二者</a><a name="0320a11" id="0320a11">方便。复有二法。一者常住禅定。二者能通</a><a name="0320a12" id="0320a12">达法性。复有二法。一者能代一切众生受</a><a name="0320a13" id="0320a13">苦。二者自舍一切乐。复有二法。一者慈心</a><a name="0320a14" id="0320a14">无怨无恚。二者乃至诸佛功德心亦不着。</a><a name="0320a15" id="0320a15">如是等种种功德庄严智慧故胜声闻辟支</a><a name="0320a16" id="0320a16">佛。问曰。诸钝根者可以为喻。舍利弗智慧</a><a name="0320a17" id="0320a17">利根何以为喻。答曰。不必以钝根为譬喻。</a><a name="0320a18" id="0320a18">譬喻为庄严论议。令人信着故。以五情所</a><a name="0320a19" id="0320a19">见以喻意识。令其得悟。譬如登楼得梯</a><a name="0320a20" id="0320a20">则易上。复次一切众生着世间乐。闻道得</a><a name="0320a21" id="0320a21">涅槃则不信不乐。以是故以眼见事喻所</a><a name="0320a22" id="0320a22">不见。譬如苦药服之甚难。假之以蜜服</a><a name="0320a23" id="0320a23">之则易。复次舍利弗于声闻中智慧第一。</a><a name="0320a24" id="0320a24">比诸佛菩萨未有现焉。如阎浮提者。阎浮</a><a name="0320a25" id="0320a25">树名其林茂盛。此树于林中最大。提名为</a><a name="0320a26" id="0320a26">洲此洲上有此树林。林中有河底有金沙。</a><a name="0320a27" id="0320a27">名为阎浮檀金。以阎浮树故名为阎浮洲。</a><a name="0320a28" id="0320a28">此洲有五百小洲围绕通名阎浮提。问曰。</a><a name="0320a29" id="0320a29">诸弟子甚多。何以故说舍利弗目揵连等。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250319c.htm'><img src='up.gif' border=0></a>
<a href='T250320b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>