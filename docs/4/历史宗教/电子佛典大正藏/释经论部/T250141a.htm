<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0141a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷11)</font> 初序品中 檀相义第十九 <font face='Arial'>T25, p0141a</h2></font><hr>
<span class='old'>
</a><a name="0140c28" id="0140c28">阿毗昙中广分别说。复次施有二种。有净</a><a name="0140c29" id="0140c29">有不净。不净施者直施无所为。或有为求</span><a name="0141a01" id="0141a01">财故施。或愧人故施。或为嫌责故施。或畏</a><a name="0141a02" id="0141a02">惧故施。或欲取他意故施。或畏死故施。</a><a name="0141a03" id="0141a03">或狂人令喜故施。或自以富贵故应施。</a><a name="0141a04" id="0141a04">或诤胜故施。或妒嗔故施。或憍慢自高故施。</a><a name="0141a05" id="0141a05">或为名誉故施。或为咒愿故施。或解除衰</a><a name="0141a06" id="0141a06">求吉故施。或为聚众故施。或轻贱不敬施。</a><a name="0141a07" id="0141a07">如是等种种名为不净施。净施者。与上相</a><a name="0141a08" id="0141a08">违名为净施。复次为道故施。清净心生无</a><a name="0141a09" id="0141a09">诸结使。不求今世后世报。恭敬怜愍故。是</a><a name="0141a10" id="0141a10">为净施。净施是趣涅槃道之资粮。是故言</a><a name="0141a11" id="0141a11">为道故施。若未得涅槃时施。是人天报乐</a><a name="0141a12" id="0141a12">之因。净施者如华璎珞初成未坏香洁鲜</a><a name="0141a13" id="0141a13">明。为涅槃净施得果报香亦复如是。如</a><a name="0141a14" id="0141a14">佛说。世有二人为难得。一者出家中非时</a><a name="0141a15" id="0141a15">解脱比丘。二者在家白衣能清净布施。是净</a><a name="0141a16" id="0141a16">施相乃至无量世。世世不失。譬如券要终</a><a name="0141a17" id="0141a17">无失时。是布施果因缘和合时便有。譬如树</a><a name="0141a18" id="0141a18">得时节会。便有华叶果实若时节未至有</a><a name="0141a19" id="0141a19">因而无果。是布施法。若以求道能与人道。</a><a name="0141a20" id="0141a20">何以故结使灭名涅槃。当布施时。诸烦恼薄</a><a name="0141a21" id="0141a21">故。能助涅槃。于所施物中不惜故。除悭</a><a name="0141a22" id="0141a22">敬念受者故。除嫉妒直心布施故。除谄曲。</a><a name="0141a23" id="0141a23">一心布施故。除调深思惟施故。除悔。观</a><a name="0141a24" id="0141a24">受者功德故。除不恭敬。自摄心故。除不惭。</a><a name="0141a25" id="0141a25">知人好功德故。除不愧。不着财物故。除</a><a name="0141a26" id="0141a26">爱。慈愍受者故。除嗔。恭敬受者故。除憍</a><a name="0141a27" id="0141a27">慢。知行善法故。除无明。信有果报故。除</a><a name="0141a28" id="0141a28">邪见。知决定有报故除疑。如是等种种不</a><a name="0141a29" id="0141a29">善诸烦恼。布施时悉皆薄。种种善法悉皆得。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250140c.htm'><img src='up.gif' border=0></a>
<a href='T250141b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>