<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0063b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷8)</font> 入寺品第十七 <font face='Arial'>T26, p0063b</h2></font><hr>
<span class='old'>
</a><a name="0063a28" id="0063a28"><p>行布施时若与一人。一人不得便生恚恼。</a><a name="0063a29" id="0063a29">应善筹量而行布施。勿使他人生于恚恼。</span><a name="0063b01" id="0063b01">何以故</a><a name="0063b02" id="0063b02"><p class='lg'>　　将护凡夫心　　　应胜阿罗汉　</p></a><a name="0063b03" id="0063b03"><p>是在家菩萨。施诸比丘衣服饮食医药卧具</a><a name="0063b04" id="0063b04">供养迎送敬礼亲近。将护凡夫心。应胜将</a><a name="0063b05" id="0063b05">护阿罗汉。何以故。诸阿罗汉于利衰毁誉称</a><a name="0063b06" id="0063b06">讥苦乐心无有异。凡夫有爱恚悭嫉故能</a><a name="0063b07" id="0063b07">起罪业。以是罪业堕在地狱畜生饿鬼。是</a><a name="0063b08" id="0063b08">故应深将护凡夫。菩萨事者。皆为利益一</a><a name="0063b09" id="0063b09">切众生布施。非为自乐不为自得后世果</a><a name="0063b10" id="0063b10">报。非如市易。复次</a><a name="0063b11" id="0063b11"><p class='lg'>　　因以财施故　　　可以法施摄</a><br><a name="0063b12" id="0063b12">　　随所欲利益　　　教发无上心　</p></a><a name="0063b13" id="0063b13"><p>是在家菩萨为自利故随所利益。比丘若以</a><a name="0063b14" id="0063b14">衣施。若以钵施。如是等种种余财物施。如</a><a name="0063b15" id="0063b15">是比丘未入法位未得道果。应劝令发</a><a name="0063b16" id="0063b16">阿耨多罗三藐三菩提愿。何以故。因财施摄</a><a name="0063b17" id="0063b17">故得以法施摄。或于所施檀越有爱敬心</a><a name="0063b18" id="0063b18">信受其语。复次</a><a name="0063b19" id="0063b19"><p class='lg'>　　为欲护持法　　　舍命而不惜</a><br><a name="0063b20" id="0063b20">　　疗治病比丘　　　乃至以身施　</p></a><a name="0063b21" id="0063b21"><p>是在家菩萨为欲护持法故。乃至自舍身</a><a name="0063b22" id="0063b22">命。勤行精进摧破六十二种外道及诸魔民</a><a name="0063b23" id="0063b23">憎嫉佛法者。佛弟子中或有邪行诡异佛</a><a name="0063b24" id="0063b24">法。如是之人如法摧破。名为护持法。又应</a><a name="0063b25" id="0063b25">于诸多闻说法者。加信敬心四事供养。亦</a><a name="0063b26" id="0063b26">名护持法。若自读诵解说书写修多罗毗</a><a name="0063b27" id="0063b27">尼阿毗昙摩多罗迦菩萨藏者。亦教他人读</a><a name="0063b28" id="0063b28">诵解说书写。以是因缘法得久住利益一</a><a name="0063b29" id="0063b29">切。在家出家称扬叹说法久住利。若法疾灭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260063a.htm'><img src='up.gif' border=0></a>
<a href='T260063c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>