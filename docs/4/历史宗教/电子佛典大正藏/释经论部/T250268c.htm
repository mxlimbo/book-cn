<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0268c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷28)</font> 初序品中 欲住六神通释论第四十三 <font face='Arial'>T25, p0268c</h2></font><hr>
<span class='old'>
</a><a name="0268b28" id="0268b28">威德。有三昧名焰山。菩萨得是三昧。夺诸</a><a name="0268b29" id="0268b29">释梵威德。有三昧名出尘。菩萨得是三昧</span><a name="0268c01" id="0268c01">灭一切大众三毒。有三昧名无碍光。菩萨</a><a name="0268c02" id="0268c02">得是三昧。能照一切佛国。有三昧名不忘</a><a name="0268c03" id="0268c03">一切法。菩萨得是三昧。一切诸佛所说法皆</a><a name="0268c04" id="0268c04">能忆持。复为他人讲说佛语。有三昧名声</a><a name="0268c05" id="0268c05">如雷音。菩萨得是三昧。能以梵声满十方</a><a name="0268c06" id="0268c06">佛国。有三昧名能娱乐一切众生。菩萨</a><a name="0268c07" id="0268c07">得是三昧能令一切深心欢喜。有三昧名</a><a name="0268c08" id="0268c08">喜见无厌。菩萨得是三昧。一切众生见闻喜</a><a name="0268c09" id="0268c09">乐无有厌足。有三昧名功德报不可思议</a><a name="0268c10" id="0268c10">一缘中乐。菩萨得是三昧。成就一切神通。</a><a name="0268c11" id="0268c11">有三昧名知一切音声语言。菩萨得是三</a><a name="0268c12" id="0268c12">昧。能说一切音声语言。于一字中说一切</a><a name="0268c13" id="0268c13">字。于一切字中说一字。有三昧名集一切</a><a name="0268c14" id="0268c14">福富乐果报。若菩萨得是三昧。常默然入</a><a name="0268c15" id="0268c15">禅定。而能令一切众生闻佛法众闻声闻</a><a name="0268c16" id="0268c16">辟支佛六波罗蜜之声。而是菩萨实无一言。</a><a name="0268c17" id="0268c17">有三昧名出高一切陀罗尼王。菩萨得是</a><a name="0268c18" id="0268c18">三昧。得入无量无边诸陀罗尼。有三昧名</a><a name="0268c19" id="0268c19">一切乐说。菩萨得是三昧。乐说一切字一切</a><a name="0268c20" id="0268c20">音声语言譬喻因缘。如是等无量力势三昧。</a><a name="0268c21" id="0268c21">问曰。是三昧即是三昧门不。答曰。三昧即是</a><a name="0268c22" id="0268c22">三昧门。问曰。若尔者何以不但说三昧。而</a><a name="0268c23" id="0268c23">复说三昧门。答曰。佛诸三昧无量无数。如</a><a name="0268c24" id="0268c24">虚空无边。菩萨云何尽得。菩萨闻是心则退</a><a name="0268c25" id="0268c25">没。以是故佛说三昧门。入一门中摄无</a><a name="0268c26" id="0268c26">量三昧。如牵衣一角举衣皆得。亦如得蜜</a><a name="0268c27" id="0268c27">蜂王余蜂尽摄。复次展转为门。如持戒清</a><a name="0268c28" id="0268c28">净。一心精进初夜后夜勤修思惟离五欲乐。</a><a name="0268c29" id="0268c29">系心一处行是方便得是三昧。是名三昧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250268b.htm'><img src='up.gif' border=0></a>
<a href='T250269a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>