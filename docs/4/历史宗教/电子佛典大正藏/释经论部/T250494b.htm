<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0494b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷61)</font> 随喜回向品第三十九 信持无三毒义第五十二 <font face='Arial'>T25, p0494b</h2></font><hr>
<span class='old'>
</a><a name="0494a28" id="0494a28">法。尔时诸梵天王。与无数百千亿那由他</a><a name="0494a29" id="0494a29">诸天俱。诣佛所头面礼佛足。发大音声作</span><a name="0494b01" id="0494b01">如是言。未曾有也。世尊。菩萨摩诃萨为般若</a><a name="0494b02" id="0494b02">波罗蜜所护。以方便力故。胜前善男子善</a><a name="0494b03" id="0494b03">女人取相有所得者。光音天乃至阿迦尼吒</a><a name="0494b04" id="0494b04">天。与无数百千亿那由他诸天俱。诣佛所头</a><a name="0494b05" id="0494b05">面礼佛足。发大音声作如是言。未曾有也。</a><a name="0494b06" id="0494b06">世尊。菩萨摩诃萨为般若波罗蜜所护。以方</a><a name="0494b07" id="0494b07">便力故。胜前善男子善女人取相有所得者。</a><a name="0494b08" id="0494b08">尔时佛告四天王天乃至阿迦尼吒诸天子。</a><a name="0494b09" id="0494b09">若三千大千世界中所有众生。皆发阿耨多</a><a name="0494b10" id="0494b10">罗三藐三菩提心。是一切菩萨。念过去未来</a><a name="0494b11" id="0494b11">现在诸佛及声闻辟支佛诸善根。从初发意</a><a name="0494b12" id="0494b12">乃至法住。于其中间所有善根。并余一切众</a><a name="0494b13" id="0494b13">生所有善根。所谓布施持戒忍辱精进一心</a><a name="0494b14" id="0494b14">智慧。檀波罗蜜乃至般若波罗蜜。戒众定众</a><a name="0494b15" id="0494b15">慧众解脱众解脱知见众。如是等诸余无量</a><a name="0494b16" id="0494b16">佛法一切和合随喜。随喜已回向阿耨多罗</a><a name="0494b17" id="0494b17">三藐三菩提。以取相有所得故。复有善男子</a><a name="0494b18" id="0494b18">善女人。发阿耨多罗三藐三菩提心。念过去</a><a name="0494b19" id="0494b19">未来现在诸佛及声闻辟支佛。从初发意乃</a><a name="0494b20" id="0494b20">至法住。于其中间所有善根。并余一切众生</a><a name="0494b21" id="0494b21">所有善根。所谓布施持戒忍辱精进一心智</a><a name="0494b22" id="0494b22">慧。檀波罗蜜乃至无量诸佛法。一切和合称</a><a name="0494b23" id="0494b23">量。以无所得故。无二法故。无相法故。不着</a><a name="0494b24" id="0494b24">法故。无觉法故。是最上随喜。第一最妙无上</a><a name="0494b25" id="0494b25">无与等随喜。随喜已回向阿耨多罗三藐三</a><a name="0494b26" id="0494b26">菩提。是善男子善女人功德。胜前善男子善</a><a name="0494b27" id="0494b27">女人功德。百倍千倍百千亿倍乃至算数譬</a><a name="0494b28" id="0494b28">喻所不能及。尔时须菩提白佛言。世尊。世</a><a name="0494b29" id="0494b29">尊说。善男子善女人和合诸善根称量。随<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250494a.htm'><img src='up.gif' border=0></a>
<a href='T250494c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>