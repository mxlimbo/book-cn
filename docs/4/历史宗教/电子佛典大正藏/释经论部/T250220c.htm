<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0220c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷21)</font> 初序品中 八念义第三十六之一 <font face='Arial'>T25, p0220c</h2></font><hr>
<span class='old'>
</a><a name="0220b28" id="0220b28">复次以善修大悲智慧故具足慧众。余人</a><a name="0220b29" id="0220b29">无是大悲。虽有智慧不得具足大悲。欲</span><a name="0220c01" id="0220c01">度众生求种种智慧故。及断法爱灭六十</a><a name="0220c02" id="0220c02">二邪见不堕二边。若受五欲乐若修身苦</a><a name="0220c03" id="0220c03">道。若断灭若计常若有若无等。如是诸法边。</a><a name="0220c04" id="0220c04">复次佛慧无上彻鉴无比。从甚深禅定中生</a><a name="0220c05" id="0220c05">故。诸粗细烦恼所不能动故。善修三十七</a><a name="0220c06" id="0220c06">品四禅四无量心四无色定八背舍九次第定</a><a name="0220c07" id="0220c07">等诸功德故。有十力四无所畏四无碍智十</a><a name="0220c08" id="0220c08">八不共法。得无碍不可思议解脱故。佛慧众</a><a name="0220c09" id="0220c09">具足。复次能降伏外道大论议师。所谓忧</a><a name="0220c10" id="0220c10">楼频蠡迦叶摩诃迦叶舍利弗目揵连萨遮</a><a name="0220c11" id="0220c11">尼揵子婆蹉首罗长爪等。大论议师辈皆降</a><a name="0220c12" id="0220c12">伏。是故知佛慧众具足。复次佛三藏十二部</a><a name="0220c13" id="0220c13">经。八万四千法聚。见是语言多故。知智慧</a><a name="0220c14" id="0220c14">亦大。譬如一居士清朝见大雨处语众</a><a name="0220c15" id="0220c15">人言。昨夜雨龙其力甚大。众人言。汝何以知</a><a name="0220c16" id="0220c16">之。答言。我见地湿泥多山崩树折杀诸鸟</a><a name="0220c17" id="0220c17">兽。以此故知龙力为大。佛亦如是。甚深智</a><a name="0220c18" id="0220c18">慧虽非眼见。雨大法雨诸大论议师及释</a><a name="0220c19" id="0220c19">梵天王皆以降伏。以是可知佛智慧多。复次</a><a name="0220c20" id="0220c20">诸佛得无碍解脱故。于一切法中智慧无</a><a name="0220c21" id="0220c21">碍。复次佛此智慧皆清净出诸观上。不观</a><a name="0220c22" id="0220c22">诸法常相无常相有边相无边相有去相无去</a><a name="0220c23" id="0220c23">相有相无相有漏相无漏相有为相无为相生</a><a name="0220c24" id="0220c24">灭相不生灭相空相不空相。常清净无量如</a><a name="0220c25" id="0220c25">虚空。以是故无碍。若观生灭者。不得观</a><a name="0220c26" id="0220c26">不生灭。观不生灭者。不得观生灭。若不生</a><a name="0220c27" id="0220c27">灭实生灭不实。若生灭实不生灭不实。如是</a><a name="0220c28" id="0220c28">等诸观皆尔。得无碍智故。知佛慧众具足。</a><a name="0220c29" id="0220c29">复次念佛解脱众具足。佛解脱诸烦恼及习。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250220b.htm'><img src='up.gif' border=0></a>
<a href='T250221a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>