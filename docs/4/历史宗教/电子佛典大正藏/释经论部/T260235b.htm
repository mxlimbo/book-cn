<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1525 弥勒菩萨所问经论 0235b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1525 弥勒菩萨所问经论</font> <font face='Arial'>(卷1)</font> <font face='Arial'>T26, p0235b</h2></font><hr>
<span class='old'>
</a><a name="0235a28" id="0235a28">萨求定聚故。成就何等行。得入正定聚。示现</a><a name="0235a29" id="0235a29">彼菩萨入正定聚修正因行。是故如来说此修</span><a name="0235b01" id="0235b01">多罗。此义云何。菩萨未证初地正位。虽无量</a><a name="0235b02" id="0235b02">劫习集善根。而未能得不退转位。未得毕竟</a><a name="0235b03" id="0235b03">无怖畏处。心未安隐。常为世间苦恼所逼。未</a><a name="0235b04" id="0235b04">得菩提心根本慈悲心力。未得增上力故。以</a><a name="0235b05" id="0235b05">世间惯智观察十二因缘。如实观有为行以</a><a name="0235b06" id="0235b06">依世间惯。观寂静法界求大涅槃无方便智</a><a name="0235b07" id="0235b07">故。堕声闻辟支佛地。若堕声闻辟支佛地有</a><a name="0235b08" id="0235b08">三种失。何等为三。一者退失一切大乘善根</a><a name="0235b09" id="0235b09">种子。二者退失能与一切众生乐因。三者退</a><a name="0235b10" id="0235b10">失萨婆若智。以是义故如来经中说言。迦叶。</a><a name="0235b11" id="0235b11">譬如一切世间天人。虽复修治伪琉璃珠。而</a><a name="0235b12" id="0235b12">彼伪珠终不能作真琉璃宝。如是迦叶。一切</a><a name="0235b13" id="0235b13">声闻修戒定慧。及头陀等一切功德。终不能</a><a name="0235b14" id="0235b14">得坐于道场成阿耨多罗三藐三菩提。迦叶。</a><a name="0235b15" id="0235b15">譬如修治大毗琉璃。随意能得无量百千万</a><a name="0235b16" id="0235b16">亿珍宝。如是迦叶。修菩萨行故能出生一切</a><a name="0235b17" id="0235b17">声闻辟支佛等及以人天。依此义故如来宝</a><a name="0235b18" id="0235b18">积经中说。菩萨有四种非善知识。何等为四。</a><a name="0235b19" id="0235b19">一者求声闻人但欲自度。二者求缘觉人喜</a><a name="0235b20" id="0235b20">乐小事。三者读外经典路伽耶等。四者习学</a><a name="0235b21" id="0235b21">一切文辞严饰。所有亲近此四种者。但增世</a><a name="0235b22" id="0235b22">利不增法利</a><a name="0235b23" id="0235b23"><p>复有经中大德迦叶白文殊师利。有五逆人</a><a name="0235b24" id="0235b24">能发阿耨多罗三藐三菩提心。修诸功德证</a><a name="0235b25" id="0235b25">大菩提。而罗汉不能。譬如根败之人于五欲</a><a name="0235b26" id="0235b26">境界无所能为无所增益。如是声闻辟支佛</a><a name="0235b27" id="0235b27">人离诸结使。于一切佛法无所能为无所增</a><a name="0235b28" id="0235b28">益。无如是观察佛法力。是故文殊师利。一</a><a name="0235b29" id="0235b29">切凡夫报如来恩非声闻也。何以故。凡夫之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260235a.htm'><img src='up.gif' border=0></a>
<a href='T260235c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>