<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1505 四阿鋡暮抄解 0001a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1505 四阿鋡暮抄解</font> <font face='Arial'>(卷1)</font> <font face='Arial'>T25, p0001a</h2></font><hr>
<span class='old'>
<p><p></span><a name="0001a01" id="0001a01"></a><a name="0001a02" id="0001a02"><p><b>　　<A NAME="n1"></A>No. 1505 [No. 1506]</b></a><a name="0001a03" id="0001a03"><p><b>　　<A NAME="n2"></A>四阿鋡暮抄序</b></a><a name="0001a04" id="0001a04"></a><a name="0001a05" id="0001a05"><p>阿鋡暮者。秦言趣无也。阿难既出十二部</a><a name="0001a06" id="0001a06">经。又采撮其要迳至道法。为四阿鋡暮。与</a><a name="0001a07" id="0001a07">阿毗昙及律并为三藏焉。身独学士以为至</a><a name="0001a08" id="0001a08">德未坠于地也。有阿罗汉。名婆素跋陀。抄其</a><a name="0001a09" id="0001a09">膏腴以为一部。九品四十六叶。斥重去复文</a><a name="0001a10" id="0001a10">约义丰。真可谓经之璎鬘也。百行美妙。辩是</a><a name="0001a11" id="0001a11">与非。莫不悉载也。优奥深富行之能事毕矣。</a><a name="0001a12" id="0001a12">有外国沙门。字因提丽。先赍诣前部。国秘</a><a name="0001a13" id="0001a13">之佩身。不以示人。其王弥第求得讽之。遂得</a><a name="0001a14" id="0001a14">布此。余以壬午之岁八月。东省先师寺庙于</a><a name="0001a15" id="0001a15">邺寺。令鸠摩罗佛提执梵佛念佛护为译。僧</a><a name="0001a16" id="0001a16">导昙究僧睿笔受。至冬十一月乃讫。此岁夏</a><a name="0001a17" id="0001a17">出阿毗昙。冬出此经。一年之中具三藏也。</a><a name="0001a18" id="0001a18">深以自幸。但恨八九之年。始遇斯经。恐韦编</a><a name="0001a19" id="0001a19">未绝不终其业耳。若加数年将无大过也。近</a><a name="0001a20" id="0001a20">敕译人。直令转梵为秦。解方言而已。经之</a><a name="0001a21" id="0001a21">文质所不敢易也。又有悬数悬事。皆访其人</a><a name="0001a22" id="0001a22">为注其下。时复以意消息者。为其章章注修</a><a name="0001a23" id="0001a23">妒路者。其人注解引经本也。其有直言修妒</a><a name="0001a24" id="0001a24">路者。引经证非注解也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250001b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>