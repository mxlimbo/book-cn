<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1529 遗教经论 0286a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1529 遗教经论</font> <font face='Arial'>(卷1)</font> <font face='Arial'>T26, p0286a</h2></font><hr>
<span class='old'>
</a><a name="0285c28" id="0285c28">自除恼。无得多求坏其善心。譬如智者筹量</a><a name="0285c29" id="0285c29">牛力所堪多少。不令过分以竭其力</span><a name="0286a01" id="0286a01"><p>论曰。多食者三昧障故。食有二种。何等为</a><a name="0286a02" id="0286a02">二。一者身食。二者心心数法食。若多段食</a><a name="0286a03" id="0286a03">难止息故。去禅定远故。是心心数法食者。欲</a><a name="0286a04" id="0286a04">界相违法中。方便对治故。复有第一义心</a><a name="0286a05" id="0286a05">三昧中尽故。成就无食三昧故。如是二种三</a><a name="0286a06" id="0286a06">昧。有六种功德成就。何等为六。一者受用对</a><a name="0286a07" id="0286a07">治功德成就。二者平等观功德成就。三者究</a><a name="0286a08" id="0286a08">竟对治功德成就。四者显示平等观功德相</a><a name="0286a09" id="0286a09">似成就。五者不虚受功德成就。六者知时功</a><a name="0286a10" id="0286a10">德成就。此六种功德显示成就二种三昧。第</a><a name="0286a11" id="0286a11">一第五第六功德成就。显示少食三昧故。余</a><a name="0286a12" id="0286a12">者三种功德成就。显示无食三昧故。受用对</a><a name="0286a13" id="0286a13">治功德成就者。如经汝等比丘受诸饮食当</a><a name="0286a14" id="0286a14">如服药故。平等观功德成就者。如经于好于</a><a name="0286a15" id="0286a15">恶勿生增减故。究竟对治功德成就者。如经</a><a name="0286a16" id="0286a16">趣得支身以除饥渴故。此示平等法身摄平</a><a name="0286a17" id="0286a17">等观。究竟无饥渴故。显示平等观功德相</a><a name="0286a18" id="0286a18">似成就者。如经如蜂采花但取其味不损色</a><a name="0286a19" id="0286a19">香比丘亦尔故。是中不损者。示现非坏法观</a><a name="0286a20" id="0286a20">故。不虚受功德成就者。如经受人供养趣自</a><a name="0286a21" id="0286a21">除恼故。知时功德成就者。如经无得多求坏</a><a name="0286a22" id="0286a22">其善心故。多求者。示现心心数法多三昧功</a><a name="0286a23" id="0286a23">德不现前故。筹量牛力等。示知时相似法故。</a><a name="0286a24" id="0286a24">示现知时有二种。一者方便时计挍故。二者</a><a name="0286a25" id="0286a25">成就时相应故。示多食过故。已说多食苦对</a><a name="0286a26" id="0286a26">治。次说懈怠睡眠苦对治</a><a name="0286a27" id="0286a27"><p>经曰。汝等比丘。昼则勤心修集善法无令失</a><a name="0286a28" id="0286a28">时。初夜后夜亦勿有废。中夜诵经以自消息。</a><a name="0286a29" id="0286a29">无以睡眠因缘令一生空过无所得也。当念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260285c.htm'><img src='up.gif' border=0></a>
<a href='T260286b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>