<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1507 分别功德论 0041a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1507 分别功德论</font> <font face='Arial'>(卷4)</font> <font face='Arial'>T25, p0041a</h2></font><hr>
<span class='old'>
</a><a name="0040c28" id="0040c28">洹比丘今在天上。即遣善觉命召使来。善觉</a><a name="0040c29" id="0040c29">到三十三天。见在善法讲堂入灭尽定。弹指</span><a name="0041a01" id="0041a01">觉之曰。世尊涅槃已十四日。迦叶集众。遣我</a><a name="0041a02" id="0041a02">相命。可下世间至众集所。桥洹答曰。世间</a><a name="0041a03" id="0041a03">已空。我去何为。不忍还世。欲取涅槃。即以衣</a><a name="0041a04" id="0041a04">钵付于善觉。还归众僧。便取涅槃。以是因缘。</a><a name="0041a05" id="0041a05">善处天上。故称第一</a><a name="0041a06" id="0041a06"><p>善胜比丘者。本是贵族之子。初生之时。有自</a><a name="0041a07" id="0041a07">然金屣着足而生。父母珍之。为起三时殿。</a><a name="0041a08" id="0041a08">妓女娱乐不去左右。时妇睡眠。睹其白齿。</a><a name="0041a09" id="0041a09">身形虽妙但是骨耳。具观恶露森然毛竖。顾</a><a name="0041a10" id="0041a10">视宫宅犹似冢墓。惊走出户。二神迎接。问二</a><a name="0041a11" id="0041a11">神曰。今者委厄谁能为救。二神答曰。唯有</a><a name="0041a12" id="0041a12">世尊善能救厄。曰今为所在。答曰。近在只</a><a name="0041a13" id="0041a13">洹。可从启请。寻光至佛头面礼足。佛因本心</a><a name="0041a14" id="0041a14">为演妙法。即时心开漏尽结解。以是因缘。善</a><a name="0041a15" id="0041a15">胜比丘恶露观第一</a><a name="0041a16" id="0041a16"><p>优留毗迦叶所以称第一者。乃宿世以来弟</a><a name="0041a17" id="0041a17">兄三人。常有千弟子相随。今遇释迦文佛世。</a><a name="0041a18" id="0041a18">佛以十八变度迦叶千人。佛众得成。四事供</a><a name="0041a19" id="0041a19">养犹此而兴。以是言之。优留毗迦叶。能将护</a><a name="0041a20" id="0041a20">圣众供养第一也</a><a name="0041a21" id="0041a21"><p>江迦叶所以称第一者。佛为说法。一心听受。</a><a name="0041a22" id="0041a22">精谊入神。诸结消尽。德实内充。乃彻骨髓。</a><a name="0041a23" id="0041a23">故脂髓外流。状似汗出。以是言之。心意寂</a><a name="0041a24" id="0041a24">然能降诸结。故称第一</a><a name="0041a25" id="0041a25"><p>马师比丘者。从佛受学。方经七日。便备威仪。</a><a name="0041a26" id="0041a26">将入毗舍离乞食。于城门外遇优波坻舍。</a><a name="0041a27" id="0041a27">遥见马师威仪庠序法服整齐。中心欣悦。问</a><a name="0041a28" id="0041a28">曰。君是何等人。曰吾是沙门。曰君为自知为</a><a name="0041a29" id="0041a29">有师宗耶。曰有师。师名为谁。云何说法。答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250040c.htm'><img src='up.gif' border=0></a>
<a href='T250041b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>