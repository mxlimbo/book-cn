<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0634c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷82)</font> 大方便品第六十九 信持无三毒义第五十二 <font face='Arial'>T25, p0634c</h2></font><hr>
<span class='old'>
</a><a name="0634b28" id="0634b28">无所灭。诸法常住故。须菩提言。世尊。若般</a><a name="0634b29" id="0634b29">若波罗蜜无所生无所灭。云何菩萨摩诃萨</span><a name="0634c01" id="0634c01">行般若波罗蜜时应布施。云何应持戒。云何</a><a name="0634c02" id="0634c02">应修忍。云何应勤精进。云何应入禅定。云</a><a name="0634c03" id="0634c03">何应修智慧。佛告须菩提。菩萨摩诃萨念萨</a><a name="0634c04" id="0634c04">婆若应布施。念萨婆若应持戒忍辱精进禅</a><a name="0634c05" id="0634c05">定智慧。是菩萨摩诃萨持是功德与众生共</a><a name="0634c06" id="0634c06">之。应回向阿耨多罗三藐三菩提。若如是回</a><a name="0634c07" id="0634c07">向。则具足修六波罗蜜乃至慈悲心诸功德。</a><a name="0634c08" id="0634c08">须菩提。若菩萨摩诃萨不远离六波罗蜜。则</a><a name="0634c09" id="0634c09">不远离萨婆若。以是故须菩提。菩萨摩诃</a><a name="0634c10" id="0634c10">萨欲得阿耨多罗三藐三菩提。应学应行六</a><a name="0634c11" id="0634c11">波罗蜜。菩萨摩诃萨行六波罗蜜具足一切</a><a name="0634c12" id="0634c12">善根。当得阿耨多罗三藐三菩提。以是故须</a><a name="0634c13" id="0634c13">菩提。菩萨摩诃萨应习行六波罗蜜。须菩提</a><a name="0634c14" id="0634c14">言。世尊。云何菩萨摩诃萨应习行六波罗蜜。</a><a name="0634c15" id="0634c15">佛言。菩萨摩诃萨应如是观。色不合不散。</a><a name="0634c16" id="0634c16">受想行识不合不散。乃至一切种智不合不</a><a name="0634c17" id="0634c17">散。是名菩萨摩诃萨习行六波罗蜜。复次须</a><a name="0634c18" id="0634c18">菩提。菩萨摩诃萨应作是念。我当不住色中。</a><a name="0634c19" id="0634c19">不住受想行识中。乃至不住一切种智中。如</a><a name="0634c20" id="0634c20">是应习行六波罗蜜。何以故。是色无所住。乃</a><a name="0634c21" id="0634c21">至萨婆若无所住。如是须菩提。菩萨摩诃萨</a><a name="0634c22" id="0634c22">以无所住法习行六波罗蜜。应当得阿耨多</a><a name="0634c23" id="0634c23">罗三藐三菩提。须菩提。譬如士夫欲食庵</a><a name="0634c24" id="0634c24">罗果若波罗那婆果。当种其子随时溉灌守</a><a name="0634c25" id="0634c25">护渐渐生长。时节和合便有果实得而食之。</a><a name="0634c26" id="0634c26">须菩提。菩萨摩诃萨亦如是。欲得阿耨多罗</a><a name="0634c27" id="0634c27">三藐三菩提。当学六波罗蜜。以布施摄取众</a><a name="0634c28" id="0634c28">生。持戒忍辱精进禅定智慧摄取众生。度众</a><a name="0634c29" id="0634c29">生生死。如是行当得阿耨多罗三藐三菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250634b.htm'><img src='up.gif' border=0></a>
<a href='T250635a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>