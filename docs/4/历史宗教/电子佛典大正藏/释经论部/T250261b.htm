<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0261b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷27)</font> 初序品中 大慈大悲义第四十二 <font face='Arial'>T25, p0261b</h2></font><hr>
<span class='old'>
</a><a name="0261a28" id="0261a28">已说智慧力薄如世间火。诸佛力大如劫尽</a><a name="0261a29" id="0261a29">火。今当更答。声闻辟支佛集诸功德智慧</span><a name="0261b01" id="0261b01">不久。或一世二世三世。佛智慧功德。于无</a><a name="0261b02" id="0261b02">量阿僧祇劫。广修广习善法久熏故。于烦恼</a><a name="0261b03" id="0261b03">习无复余气。复次佛于一切诸功德。皆已</a><a name="0261b04" id="0261b04">摄尽故。乃至诸烦恼习气永尽无余。何以故。</a><a name="0261b05" id="0261b05">诸善法功德。消诸烦恼故。诸阿罗汉于此</a><a name="0261b06" id="0261b06">功德不尽得故。但断世间爱直入涅槃。复</a><a name="0261b07" id="0261b07">次佛断结使智慧力甚利。用十力为大</a><a name="0261b08" id="0261b08">刀。以无碍智直过故断诸结使尽。无复</a><a name="0261b09" id="0261b09">遗余。譬如人有重罪国王大嗔诛其七世</a><a name="0261b10" id="0261b10">根本令无遗余。佛亦如是于烦恼重贼诛</a><a name="0261b11" id="0261b11">拔根本令无遗余。以是故说欲以一切种</a><a name="0261b12" id="0261b12">智断一切烦恼习。当习行般若波罗蜜。问曰。</a><a name="0261b13" id="0261b13">但断习亦除烦恼。答曰。有人言。断烦恼及</a><a name="0261b14" id="0261b14">习俱尽。如先说习尽无余。阿罗汉辟支佛。</a><a name="0261b15" id="0261b15">但断烦恼不能断习。菩萨断一切烦恼及</a><a name="0261b16" id="0261b16">习。令尽无余。有人言。佛久<span class='corr'>已</span>远欲。如佛</a><a name="0261b17" id="0261b17">说我见定光佛已来已离欲。以方便力故。</a><a name="0261b18" id="0261b18">现有生死妻子眷属。有人言。从得无生法</a><a name="0261b19" id="0261b19">忍来。得诸法实相故。一切烦恼及习尽。有</a><a name="0261b20" id="0261b20">人言。佛从初发意来有烦恼。至坐道场</a><a name="0261b21" id="0261b21">于后夜时。断一切烦恼及习。问曰。如是种</a><a name="0261b22" id="0261b22">种说何者为实。答曰。皆是佛口所说故无</a><a name="0261b23" id="0261b23">有不实。声闻法中。佛以方便力故现受人</a><a name="0261b24" id="0261b24">法。有生老病寒热饥渴等。无人生而无烦</a><a name="0261b25" id="0261b25">恼者。是故佛亦应随人法有烦恼。于树王</a><a name="0261b26" id="0261b26">下外先破魔军。内灭结使贼。破外内贼故。</a><a name="0261b27" id="0261b27">成阿耨多罗三藐三菩提。人皆信受是人能</a><a name="0261b28" id="0261b28">为是事。我等亦当学习是事。若言久来无</a><a name="0261b29" id="0261b29">烦恼若从然灯佛得无生法忍来断烦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250261a.htm'><img src='up.gif' border=0></a>
<a href='T250261c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>