<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0323a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷7)</font> <font face='Arial'>T26, p0323a</h2></font><hr>
<span class='old'>
</a><a name="0322c28" id="0322c28">性所显真如。永离二障本性清净。今复离染</a><a name="0322c29" id="0322c29">能为一切善法所依。是故说名清净法界。一</span><a name="0323a01" id="0323a01">切法者。谓世出世有漏无漏蕴界处等。真如</a><a name="0323a02" id="0323a02">即是诸法实性无颠倒性。与一切法不一不</a><a name="0323a03" id="0323a03">异。体唯一味。随相分多或说二种。谓生空无</a><a name="0323a04" id="0323a04">我法空无我。真如实非空无我性。离分别故。</a><a name="0323a05" id="0323a05">绝戏论故。但由修习空无我观。灭障真如我</a><a name="0323a06" id="0323a06">我所执而证得。故名空无我。或说三种。谓善</a><a name="0323a07" id="0323a07">不善无记。真如是此三法真实性故。或说四</a><a name="0323a08" id="0323a08">种。谓三界系不系。真如是此四法真实性故。</a><a name="0323a09" id="0323a09">或说五种。谓心真如广说乃至无为真如。亦</a><a name="0323a10" id="0323a10">是五法真实性故。或说六种。谓色真如广说</a><a name="0323a11" id="0323a11">乃至无为真如。五蕴无为真实性故。或说七</a><a name="0323a12" id="0323a12">种。一流转真如。谓一切行无始世来流转实</a><a name="0323a13" id="0323a13">性。二实相真如。谓一切法二空无我所显实</a><a name="0323a14" id="0323a14">性。三唯识真如。谓一切法唯识实性。四安立</a><a name="0323a15" id="0323a15">真如。谓有漏法苦谛实性。五邪行真如谓业</a><a name="0323a16" id="0323a16">烦恼集谛实性。六清净真如。谓善无为灭谛</a><a name="0323a17" id="0323a17">实性。七正行真如。谓诸有为无漏善法道谛</a><a name="0323a18" id="0323a18">实性。或说八种。谓不生不灭。不断不常。不一</a><a name="0323a19" id="0323a19">不异。不来不去。八遣相门所显真如。或说九</a><a name="0323a20" id="0323a20">种。谓九品道除九品障所显真如。或说十种。</a><a name="0323a21" id="0323a21">谓于十地除十无明所显真如。即十法界。如</a><a name="0323a22" id="0323a22">摄大乘广辩名相。如是增数乃至穷尽。一切</a><a name="0323a23" id="0323a23">法门皆是真如差别之相。而真如体非一非</a><a name="0323a24" id="0323a24">多。分别言说皆不能辩。由离一切虚妄颠倒。</a><a name="0323a25" id="0323a25">假名真如。能为一切善法所依。假名法界。离</a><a name="0323a26" id="0323a26">损减谤假名实有。离增益谤假名空无。分析</a><a name="0323a27" id="0323a27">推求诸法虚假。极至于此更不可度。唯此是</a><a name="0323a28" id="0323a28">真假名实际。是无分别最胜圣智所证境界。</a><a name="0323a29" id="0323a29">假名胜义。如是广说。言二障者。一烦恼障。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260322c.htm'><img src='up.gif' border=0></a>
<a href='T260323b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>