<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0292b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷31)</font> 初序品中 十八空义第四十八 <font face='Arial'>T25, p0292b</h2></font><hr>
<span class='old'>
</a><a name="0292a28" id="0292a28">缘是名散空。性空者诸法性常空假业相续</a><a name="0292a29" id="0292a29">故似若不空。譬如水性自冷假火故热。止</span><a name="0292b01" id="0292b01">火停久水则还冷。诸法性亦如是。未生时空</a><a name="0292b02" id="0292b02">无所有如水性常冷。诸法众缘和合故有。</a><a name="0292b03" id="0292b03">如水得火成热。众缘若少若无则无有法。</a><a name="0292b04" id="0292b04">如火灭汤冷。如经说。眼空无我无我所。何</a><a name="0292b05" id="0292b05">以故性自尔。耳鼻舌身意色乃至法等亦复</a><a name="0292b06" id="0292b06">如是。问曰。此经说我我所空是为众生空。</a><a name="0292b07" id="0292b07">不说法空云何证性空。答曰。此中但说性</a><a name="0292b08" id="0292b08">空不说众生空及法空。性空有二种。一者</a><a name="0292b09" id="0292b09">于十二入中无我无我所。二者十二入相</a><a name="0292b10" id="0292b10">自空无我无我所。是声闻论中说。摩诃衍法</a><a name="0292b11" id="0292b11">说。十二入我我所无故空。十二入性无故空。</a><a name="0292b12" id="0292b12">复次若无我无我所自然得法空。以人多</a><a name="0292b13" id="0292b13">着我及我所故。佛但说无我无我所。如是</a><a name="0292b14" id="0292b14">应当知一切法空。若我我所法尚不着。何</a><a name="0292b15" id="0292b15">况余法。以是故。众生空法空终归一义是</a><a name="0292b16" id="0292b16">名性空。复次性名自有不待因缘。若待因</a><a name="0292b17" id="0292b17">缘则是作法不名为性。诸法中皆无性。何</a><a name="0292b18" id="0292b18">以故。一切有为法皆从因缘生。从因缘生</a><a name="0292b19" id="0292b19">则是作法。若不从因缘和合则是无法。如</a><a name="0292b20" id="0292b20">是一切诸法性不可得故名为性空。问曰。</a><a name="0292b21" id="0292b21">毕竟空无所有则是性空。今何以重说。答</a><a name="0292b22" id="0292b22">曰。毕竟空者名为无有遗余。性空者名为本</a><a name="0292b23" id="0292b23">来常尔。如水性冷假火故热止火则还冷。</a><a name="0292b24" id="0292b24">毕竟空如虚空常不生不灭不垢不净。云何</a><a name="0292b25" id="0292b25">言同。复次诸法毕竟空。何以故。性不可得</a><a name="0292b26" id="0292b26">故。诸法性空。何以故。毕竟空故。复次性空</a><a name="0292b27" id="0292b27">多是菩萨所行。毕竟空多是诸佛所行。何以</a><a name="0292b28" id="0292b28">故。性空中但有因缘和合无有实性。毕竟</a><a name="0292b29" id="0292b29">空三世清净有如是等差别。复次一切诸法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250292a.htm'><img src='up.gif' border=0></a>
<a href='T250292c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>