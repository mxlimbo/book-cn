<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0404c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷48)</font> 四念处品第十九 信持无三毒义第五十二 <font face='Arial'>T25, p0404c</h2></font><hr>
<span class='old'>
</a><a name="0404b28" id="0404b28">牛四分更无别牛亦非是牛。行者观身四</a><a name="0404b29" id="0404b29">大亦如是。是四大不名为身。所以者何。此</span><a name="0404c01" id="0404c01">四身一故。又四大是总相。身是别相。若外四</a><a name="0404c02" id="0404c02">大不名为身。入身中假名为身。我不在</a><a name="0404c03" id="0404c03">四大中。四大不在我中。我去四大远。但</a><a name="0404c04" id="0404c04">以颠倒妄计为身。用是散空智慧。分别四</a><a name="0404c05" id="0404c05">大及造色。然后入三念处得入道。又此身</a><a name="0404c06" id="0404c06">从足至发。从发至足周匝薄皮。反覆思惟</a><a name="0404c07" id="0404c07">无一净处。发毛等乃至脑膜略说则三十</a><a name="0404c08" id="0404c08">六。广说则众多。谷仓是身。农夫是行者。田</a><a name="0404c09" id="0404c09">种谷。是行者身业因缘。结实入仓。是行者</a><a name="0404c10" id="0404c10">因缘熟得身。稻麻黍粟等。是身中种种不</a><a name="0404c11" id="0404c11">净。农夫开仓即知麻黍麦豆种种别异。是</a><a name="0404c12" id="0404c12">行者不净观。以慧眼开见是身仓。知此</a><a name="0404c13" id="0404c13">身中不净充满必当败坏。若他来害若当</a><a name="0404c14" id="0404c14">自死。此身中但有屎尿不净种种恶露等。已</a><a name="0404c15" id="0404c15">观内身不净。今观外身败坏。是故说二种</a><a name="0404c16" id="0404c16">不净。一者已坏。二者未坏。先观己身未坏</a><a name="0404c17" id="0404c17">有识。若结使薄利根人即生患厌。钝根结厚</a><a name="0404c18" id="0404c18">者观死人已坏可畏可恶。若死一日至五</a><a name="0404c19" id="0404c19">日。亲里犹尚守护。是时禽兽未食。青瘀[<a href='javascript:showpic("images/029820.gif")'>月*逢</a>]</a><a name="0404c20" id="0404c20">胀脓血流出。腹胀破裂五藏烂坏。屎尿臭</a><a name="0404c21" id="0404c21">处甚可恶厌。行者心念。此色先好。行来言</a><a name="0404c22" id="0404c22">语妖蛊姿则惑乱人情淫者爱着。今者观</a><a name="0404c23" id="0404c23">之好色安在。如佛所说。真是幻法。但诳无</a><a name="0404c24" id="0404c24">智之眼。今此实事露现。行者即念。我身与彼</a><a name="0404c25" id="0404c25">等无有异。未脱此法。云何自着着彼。又</a><a name="0404c26" id="0404c26">亦何为自重轻他。如是观已。心则调伏可</a><a name="0404c27" id="0404c27">以求道。能除世间贪忧。又复思惟。此尸初</a><a name="0404c28" id="0404c28">死之时鸟兽见之。谓非死人不敢来近。以</a><a name="0404c29" id="0404c29">是故说。过六七日亲戚既去。乌鹫野干之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250404b.htm'><img src='up.gif' border=0></a>
<a href='T250405a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>