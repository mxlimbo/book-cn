<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0738b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷98)</font> 萨陀波仑品第八十八 信持无三毒义第五十二 <font face='Arial'>T25, p0738b</h2></font><hr>
<span class='old'>
</a><a name="0738a28" id="0738a28">供养过去诸佛。世世为我师常利益我。我当</a><a name="0738a29" id="0738a29">问昙无竭菩萨。诸佛从何所来去至何所。尔</span><a name="0738b01" id="0738b01">时萨陀波仑菩萨于昙无竭菩萨生恭敬爱乐</a><a name="0738b02" id="0738b02">尊重心。作是念。我当以何供养昙无竭菩萨。</a><a name="0738b03" id="0738b03">今我贫穷无华香璎珞烧香泽香衣服幡盖</a><a name="0738b04" id="0738b04">金银真珠琉璃颇梨珊瑚虎珀。无有如</a><a name="0738b05" id="0738b05">是等物可以供养般若波罗蜜及说法师。昙</a><a name="0738b06" id="0738b06">无竭菩萨。我法不应空往昙无竭菩萨所。</a><a name="0738b07" id="0738b07">我若空往喜悦心不生。我当卖身得财为般</a><a name="0738b08" id="0738b08">若波罗蜜故供养法师昙无竭菩萨。何以故。</a><a name="0738b09" id="0738b09">我世世丧身无数无始生死中。或死或卖或</a><a name="0738b10" id="0738b10">为欲因缘故。世世在地狱中受无量苦恼。未</a><a name="0738b11" id="0738b11">曾为清净法故。为供养说法师故丧身。是时</a><a name="0738b12" id="0738b12">萨陀波仑菩萨中道入一大城。至市肆上高</a><a name="0738b13" id="0738b13">声唱言。谁欲须人谁欲须人谁欲买人。尔</a><a name="0738b14" id="0738b14">时恶魔作是念。是萨陀波仑爱法故自欲卖</a><a name="0738b15" id="0738b15">身为般若波罗蜜故供养。昙无竭菩萨。当得</a><a name="0738b16" id="0738b16">正问般若波罗蜜及方便力。云何菩萨摩诃</a><a name="0738b17" id="0738b17">萨行般若波罗蜜。疾得阿耨多罗三藐三菩</a><a name="0738b18" id="0738b18">提。当得多闻具足如大海水。是时不可沮</a><a name="0738b19" id="0738b19">坏得具足一切功德饶益诸菩萨摩诃萨为阿</a><a name="0738b20" id="0738b20">耨多罗三藐三菩提故。过我境界亦教余人</a><a name="0738b21" id="0738b21">出我境界得阿耨多罗三藐三菩提。我今当</a><a name="0738b22" id="0738b22">坏其事。尔时恶魔隐蔽诸婆罗门居士令不</a><a name="0738b23" id="0738b23">闻其自卖声。除一长者女魔不能蔽。尔时</a><a name="0738b24" id="0738b24">萨陀波仑卖身不售忧愁啼哭。在一面立涕</a><a name="0738b25" id="0738b25">泣而言。我为大罪卖身不售我自卖身。为般</a><a name="0738b26" id="0738b26">若波罗蜜故供养昙无竭菩萨。尔时释提桓</a><a name="0738b27" id="0738b27">因作是念。是萨陀波仑菩萨爱法自卖其身。</a><a name="0738b28" id="0738b28">为般若波罗蜜故欲供养昙无竭菩萨。我当</a><a name="0738b29" id="0738b29">试之。知是善男子实以深心爱法故舍是身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250738a.htm'><img src='up.gif' border=0></a>
<a href='T250738c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>