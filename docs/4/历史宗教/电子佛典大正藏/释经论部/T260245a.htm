<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1525 弥勒菩萨所问经论 0245a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1525 弥勒菩萨所问经论</font> <font face='Arial'>(卷3)</font> <font face='Arial'>T26, p0245a</h2></font><hr>
<span class='old'>
</a><a name="0244c28" id="0244c28">违修行善根非心相应。行属阴聚体随顺涅</a><a name="0244c29" id="0244c29">槃果。如因闻慧生余慧等。是名深心。又深心</span><a name="0245a01" id="0245a01">者。心少时住离心相应。善根行体依行起行。</a><a name="0245a02" id="0245a02">犹如流水次第生法是名深心。又深心者。依</a><a name="0245a03" id="0245a03">种子生。犹如乳等一切白法随顺因缘修行</a><a name="0245a04" id="0245a04">善法是名深心。又深心者。如久卷物虽暂牵</a><a name="0245a05" id="0245a05">舒放还依本。深心亦尔。随本因作法还续如</a><a name="0245a06" id="0245a06">本。不可说一不可说异。是名深心。又深心</a><a name="0245a07" id="0245a07">者。修学白法名为深心。又深心者。修行一切</a><a name="0245a08" id="0245a08">诸善根法。成就不失不增不减大涅槃法名</a><a name="0245a09" id="0245a09">为深心</a><a name="0245a10" id="0245a10"><p>问曰。如毗摩罗吉利致所说经说。菩萨摩诃</a><a name="0245a11" id="0245a11">萨修无量行有无量心。此深心者。为起何行。</a><a name="0245a12" id="0245a12">答曰。此深心者。悉能发起求佛菩提。一切诸</a><a name="0245a13" id="0245a13">行是名深心。何以故。以此深心发生一切菩</a><a name="0245a14" id="0245a14">提因故。悉能增长诸功德力。譬如尸罗。此明</a><a name="0245a15" id="0245a15">何义。如持戒人得善根尸罗。一切善法无量</a><a name="0245a16" id="0245a16">差别悉名尸罗。而身口意三业成就名为尸</a><a name="0245a17" id="0245a17">罗。何以故。身口意业与诸善法为根本故。深</a><a name="0245a18" id="0245a18">心亦尔。与佛菩提因一切善行以为根本故。</a><a name="0245a19" id="0245a19">是故伽耶山顶经中。月净光德天子问文殊</a><a name="0245a20" id="0245a20">师利言。诸菩萨摩诃萨深净心。以何为本。文</a><a name="0245a21" id="0245a21">殊师利答言。天子。诸菩萨摩诃萨深净心。以</a><a name="0245a22" id="0245a22">阿耨多罗三藐三菩提心为本。以是义故。此</a><a name="0245a23" id="0245a23">修多罗中所说深心。菩提心为本。如金刚密</a><a name="0245a24" id="0245a24">迹经中说。诸菩萨摩诃萨深心功德不诳世</a><a name="0245a25" id="0245a25">间。以是故说为菩提因。应知</a><a name="0245a26" id="0245a26"><p>问曰。以何义故。得言菩萨成就深心。答曰。</a><a name="0245a27" id="0245a27">以一切所治法不能动转故。此明何义。以种</a><a name="0245a28" id="0245a28">种苦恼不能动转。一切菩萨求菩提心。彼时</a><a name="0245a29" id="0245a29">菩萨名为成就深心。应知。又诸菩萨他身乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260244c.htm'><img src='up.gif' border=0></a>
<a href='T260245b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>