<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0029c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷2)</font> 净地品第四 <font face='Arial'>T26, p0029c</h2></font><hr>
<span class='old'>
</a><a name="0029b28" id="0029b28">物者。檀越愧耻俯仰施与。又至余家作是</a><a name="0029b29" id="0029b29">言。汝有福德受人身不空。阿罗汉常入出</span><a name="0029c01" id="0029c01">汝家。汝与坐起语言作是念想檀越或生</a><a name="0029c02" id="0029c02">是心。更无余人入出我家必谓我。是名为</a><a name="0029c03" id="0029c03">抑扬。因利求利者。有人以衣若钵僧伽梨</a><a name="0029c04" id="0029c04">若尼师檀等资生之物。持示人言。若王王</a><a name="0029c05" id="0029c05">等及余贵人与我是物。作是念。檀越或能生</a><a name="0029c06" id="0029c06">心。彼诸王贵人尚能供养。况我不与是人。</a><a name="0029c07" id="0029c07">因以此利更求余利故名因利求利。是故</a><a name="0029c08" id="0029c08">应当远离如此谄伪。不污诸佛家者。何</a><a name="0029c09" id="0029c09">等为污诸佛家。有人言。若人发求无上道</a><a name="0029c10" id="0029c10">心已。后回向声闻辟支佛道。不能住世继</a><a name="0029c11" id="0029c11">三宝种。是名污诸佛家。是义不然。何以故。</a><a name="0029c12" id="0029c12">是人能度生死。又得诸无漏根力觉道。亦是</a><a name="0029c13" id="0029c13">佛子。云何言污诸佛家。如经说。佛告比丘。</a><a name="0029c14" id="0029c14">汝是我子。从我心生口生得法分者。又声</a><a name="0029c15" id="0029c15">闻人言谛舍灭慧处。名诸佛家。何以故。从</a><a name="0029c16" id="0029c16">是四事出生诸佛故。若污此四法名污诸</a><a name="0029c17" id="0029c17">佛家。是故若人虚妄悭贪狂乱愚痴。是污佛</a><a name="0029c18" id="0029c18">家。若正行此四。则不污诸佛家。有人言。六</a><a name="0029c19" id="0029c19">波罗蜜是诸佛家。从此生诸佛故。若违此</a><a name="0029c20" id="0029c20">六事。是污佛家。有人言。般若波罗蜜是诸佛</a><a name="0029c21" id="0029c21">母。方便为父。是名诸佛家。以此二法出生</a><a name="0029c22" id="0029c22">诸佛。若违此法是污佛家。复次偈中自说</a><a name="0029c23" id="0029c23">污不污相。所谓不毁戒不欺佛。若受佛戒</a><a name="0029c24" id="0029c24">不能护持则欺诸佛。是污佛家。何以故。受</a><a name="0029c25" id="0029c25">戒时生佛家中。破戒则欺诸佛。名污佛家。</a><a name="0029c26" id="0029c26">问曰。必定菩萨有破戒耶。答曰。不断烦恼</a><a name="0029c27" id="0029c27">是事可畏未久入必定菩萨或有破戒。如</a><a name="0029c28" id="0029c28">大胜佛法中说。难陀故破戒。我说此事犹</a><a name="0029c29" id="0029c29">以为畏。但以经有此说。信佛语故心则信<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260029b.htm'><img src='up.gif' border=0></a>
<a href='T260030a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>