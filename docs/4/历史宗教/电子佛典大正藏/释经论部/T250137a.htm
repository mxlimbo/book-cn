<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0137a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷11)</font> 初序品中 舍利弗因缘第十六 <font face='Arial'>T25, p0137a</h2></font><hr>
<span class='old'>
</a><a name="0136c28" id="0136c28">相常观众生不令心恼多行怜愍。诸菩萨</a><a name="0136c29" id="0136c29">者弘大誓愿以度众生怜愍相同。是故命说</span><a name="0137a01" id="0137a01"><p>复次是须菩提好行空三昧。如佛在忉利</a><a name="0137a02" id="0137a02">天夏安居受岁已还下阎浮提。尔时须菩提</a><a name="0137a03" id="0137a03">于石窟中住自思惟。佛从忉利天来下。我</a><a name="0137a04" id="0137a04">当至佛所耶。不至佛所耶。又念言。佛常</a><a name="0137a05" id="0137a05">说。若人以智慧眼观佛法身。则为见佛中</a><a name="0137a06" id="0137a06">最。是时以佛从忉利天下故。阎浮提中四</a><a name="0137a07" id="0137a07">部众集。诸天见人人亦见天。座中有佛及</a><a name="0137a08" id="0137a08">转轮圣王诸天大众。众会庄严先未曾有。须</a><a name="0137a09" id="0137a09">菩提心念。今此大众虽复殊特势不久停。</a><a name="0137a10" id="0137a10">磨灭之法皆归无常。因此无常观之初门。</a><a name="0137a11" id="0137a11">悉知诸法空无有实。作是观时即得道证。</a><a name="0137a12" id="0137a12">尔时一切众人。皆欲求先见佛礼敬供养。</a><a name="0137a13" id="0137a13">有华色比丘尼。欲除女名之恶。便化为</a><a name="0137a14" id="0137a14">转轮圣王及七宝千子。众人见之皆避坐起</a><a name="0137a15" id="0137a15">去。化王到佛所已还复本身为比丘尼。最</a><a name="0137a16" id="0137a16">初礼佛。是时佛告比丘尼非汝初礼。须菩</a><a name="0137a17" id="0137a17">提最初礼我。所以者何。须菩提观诸法空</a><a name="0137a18" id="0137a18">是为见佛法身。得真供养供养中最。非以</a><a name="0137a19" id="0137a19">致敬生身为供养也。以是故言须菩提常</a><a name="0137a20" id="0137a20">行空三昧。与般若波罗蜜空相相应。以</a><a name="0137a21" id="0137a21">是故佛命令说般若波罗蜜</a><a name="0137a22" id="0137a22"><p>复次佛以众生信敬阿罗汉诸漏已尽。命之</a><a name="0137a23" id="0137a23">为说。众得净信故。诸菩萨漏未尽。若以为</a><a name="0137a24" id="0137a24">证诸人不信。以是故与舍利弗须菩提共</a><a name="0137a25" id="0137a25">说般若波罗蜜。问曰。何以名舍利弗为是</a><a name="0137a26" id="0137a26">父母所作字。为是依行功德立名。答曰。</a><a name="0137a27" id="0137a27">是父母所作名字。于阎浮提中。第一安乐</a><a name="0137a28" id="0137a28">有摩伽陀国。是中有大城名王舍。王名频</a><a name="0137a29" id="0137a29">婆娑罗。有婆罗门论议师。名摩陀罗。王以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250136c.htm'><img src='up.gif' border=0></a>
<a href='T250137b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>