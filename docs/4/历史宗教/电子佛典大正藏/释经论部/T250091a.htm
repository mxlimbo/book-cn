<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0091a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷4)</font> 初序品中 菩萨释论第八 <font face='Arial'>T25, p0091a</h2></font><hr>
<span class='old'>
</a><a name="0090c25" id="0090c25">乃至胜雪山王光。二十五者师子颊相。如师</a><a name="0090c26" id="0090c26">子兽中王平广颊。二十六者味中得上味相。</span><a name="0091a01" id="0091a01">有人言。佛以食着口中。是一切食皆作最</a><a name="0091a02" id="0091a02">上味。何以故。是一切食中有最上味因故。</a><a name="0091a03" id="0091a03">无是相人不能发其因故。不得最上</a><a name="0091a04" id="0091a04">味。复有人言。若菩萨举食着口中。是时咽</a><a name="0091a05" id="0091a05">喉边两处。流注甘露和合诸味。是味清净</a><a name="0091a06" id="0091a06">故。名味中得上味。二十七者大舌相。是菩</a><a name="0091a07" id="0091a07">萨大舌从口中出覆一切面分。乃至发际。</a><a name="0091a08" id="0091a08">若还入口口亦不满。二十八者梵声相。如</a><a name="0091a09" id="0091a09">梵天王五种声从口出。其一深如雷。二清</a><a name="0091a10" id="0091a10">彻远闻闻者悦乐。三入心敬爱。四谛了易</a><a name="0091a11" id="0091a11">解。五听者无厌。菩萨音声亦如是。五种</a><a name="0091a12" id="0091a12">声从口中出。迦陵毗伽声相。如迦陵毗</a><a name="0091a13" id="0091a13">伽鸟声可爱。鼓声相。如大鼓音深远。二十</a><a name="0091a14" id="0091a14">九者真青眼相。如好青莲华。三十者牛眼</a><a name="0091a15" id="0091a15">睫相。如牛王眼睫长好不乱。三十一者顶</a><a name="0091a16" id="0091a16">髻相。菩萨有骨髻如拳等在顶上。三十二</a><a name="0091a17" id="0091a17">者白毛相。白毛眉间生不高不下。白净右旋</a><a name="0091a18" id="0091a18">舒长五尺。相师言。地天太子三十二大人相</a><a name="0091a19" id="0091a19">如是。菩萨具有此相。问曰。转轮圣王有三</a><a name="0091a20" id="0091a20">十二相。菩萨亦有三十二相。有何差别。答</a><a name="0091a21" id="0091a21">曰。菩萨相者有七事胜转轮圣王相。菩萨</a><a name="0091a22" id="0091a22">相者。一净好。二分明。三不失处。四具足。</a><a name="0091a23" id="0091a23">五深入。六随智慧行不随世间。七随远</a><a name="0091a24" id="0091a24">离。转轮圣王相不尔。问曰。云何名相。答</a><a name="0091a25" id="0091a25">曰。易知故名相。如水异火以相故知。问</a><a name="0091a26" id="0091a26">曰。菩萨何以故三十二相不多不少。答曰。</a><a name="0091a27" id="0091a27">有人言。佛以三十二相庄严身者。端正不</a><a name="0091a28" id="0091a28">乱故。若少者身不端正。若多者佛身相乱。</a><a name="0091a29" id="0091a29">是三十二相端正不乱不可益不可减。犹<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250090c.htm'><img src='up.gif' border=0></a>
<a href='T250091b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>