<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1510b 金刚般若波罗蜜经论 0771c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1510b 金刚般若波罗蜜经论</font> <font face='Arial'>(卷2)</font> <font face='Arial'>T25, p0771c</h2></font><hr>
<span class='old'>
</a><a name="0771b28" id="0771b28">也世尊。何以故。实无有法名阿那含是名</a><a name="0771b29" id="0771b29">阿那含。须菩提于意云何。阿罗汉能作是</span><a name="0771c01" id="0771c01">念。我得阿罗汉果不。须菩提言。不也世尊。</a><a name="0771c02" id="0771c02">何以故。实无有法名阿罗汉。世尊若阿罗</a><a name="0771c03" id="0771c03">汉作是念。我得阿罗汉即为着我人众生寿</a><a name="0771c04" id="0771c04">者。世尊佛说我得无诤三昧最为第一。世</a><a name="0771c05" id="0771c05">尊说我是离欲阿罗汉。世尊我不作是念。</a><a name="0771c06" id="0771c06">我是离欲阿罗汉。世尊我若作是念。我得</a><a name="0771c07" id="0771c07">阿罗汉。世尊则不记我无诤行第一。以须</a><a name="0771c08" id="0771c08">菩提实无所行。而名须菩提无诤无诤行</a><a name="0771c09" id="0771c09"><p>论曰。此下第五为修道得胜中无慢。如前</a><a name="0771c10" id="0771c10">略为八种住处。已下十二总名离障碍住</a><a name="0771c11" id="0771c11">处。对治应知。何者十二障碍。一慢二无慢</a><a name="0771c12" id="0771c12">而少闻。三多闻而小攀缘作念修道。四不</a><a name="0771c13" id="0771c13">小攀缘作念修道而舍众生。五不舍众生</a><a name="0771c14" id="0771c14">而乐随外论散动。六虽不散动。而破影像</a><a name="0771c15" id="0771c15">相中无巧便。七虽有巧便而福资粮不具。</a><a name="0771c16" id="0771c16">八虽具福资粮。而乐味懈怠及利养等。九</a><a name="0771c17" id="0771c17">虽离懈怠利养而不能忍苦。十虽能忍苦</a><a name="0771c18" id="0771c18">而智资粮不具。十一虽具智资粮。而不自</a><a name="0771c19" id="0771c19">摄。十二虽能自摄而无教授。此中为离慢</a><a name="0771c20" id="0771c20">故。经言。须陀洹能作是念。我得须陀洹果</a><a name="0771c21" id="0771c21">不等。此为依义。显示对治我得慢故。又复</a><a name="0771c22" id="0771c22">须陀洹能作是念者。即为说相。显示无慢</a><a name="0771c23" id="0771c23">故。亦即是欲愿摄持。经言。世尊实无有法</a><a name="0771c24" id="0771c24">不入色声香味触者。此为安立第一义。若</a><a name="0771c25" id="0771c25">须陀洹如是念。我得须陀洹果即为有我</a><a name="0771c26" id="0771c26">想。若有我想则为有慢。应知如是乃至阿</a><a name="0771c27" id="0771c27">罗汉亦尔。上座须菩提自显无诤行第一</a><a name="0771c28" id="0771c28">及离欲阿罗汉共有功德者。以己所证为</a><a name="0771c29" id="0771c29">令信故。以无有法得阿罗汉。及无所行故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250771b.htm'><img src='up.gif' border=0></a>
<a href='T250772a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>