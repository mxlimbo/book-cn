<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1525 弥勒菩萨所问经论 0237b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1525 弥勒菩萨所问经论</font> <font face='Arial'>(卷1)</font> <font face='Arial'>T26, p0237b</h2></font><hr>
<span class='old'>
</a><a name="0237a28" id="0237a28">方便般若二法之所摄故。菩萨摩诃萨为欲</a><a name="0237a29" id="0237a29">利益一切众生生在世间。而实不依烦恼业</span><a name="0237b01" id="0237b01">生。若如是者。菩萨摩诃萨不可讥嫌。一切天</a><a name="0237b02" id="0237b02">等可呵之法皆悉远离。生佛胜家。以是义故。</a><a name="0237b03" id="0237b03">种姓尊贵不可讥嫌。是故如来修多罗中。为</a><a name="0237b04" id="0237b04">婆罗门而说偈言</a><a name="0237b05" id="0237b05"><p class='lg'>　　天人乾闼婆　　　龙夜叉众鸟</a><br><a name="0237b06" id="0237b06">　　如是等诸业　　　皆悉已灭尽</a><br><a name="0237b07" id="0237b07">　　彼漏散灭尽　　　如莲华不染</a><br><a name="0237b08" id="0237b08">　　若能如是知　　　不染着诸欲　</p></a><a name="0237b09" id="0237b09"><p>如是菩萨摩诃萨是名真佛子。非天等异子。</a><a name="0237b10" id="0237b10">是故偈言</a><a name="0237b11" id="0237b11"><p class='lg'>　　菩萨知实际　　　及修波罗蜜</a><br><a name="0237b12" id="0237b12">　　以得无漏道　　　故出过世间　</p></a><a name="0237b13" id="0237b13"><p>菩萨知实际者。此明何义。明一切法皆悉寂</a><a name="0237b14" id="0237b14">静。是故如来而说偈言</a><a name="0237b15" id="0237b15"><p class='lg'>　　一切法无体　　　以实无诸事</a><br><a name="0237b16" id="0237b16">　　不生不灭故　　　得名为实际　</p></a><a name="0237b17" id="0237b17"><p>如是般若波罗蜜知一切诸法无体真实际。</a><a name="0237b18" id="0237b18">以般若波罗蜜知断道行。五波罗蜜知方便</a><a name="0237b19" id="0237b19">功德道。如是菩萨摩诃萨以此功德智慧能</a><a name="0237b20" id="0237b20">成佛菩提。能尽诸烦恼。能利益众生。又修诸</a><a name="0237b21" id="0237b21">波罗蜜亦知如实际。云何知。不见施者受者</a><a name="0237b22" id="0237b22">财物三种法故。修行清净诸波罗蜜。菩萨如</a><a name="0237b23" id="0237b23">是修行实际。是故无漏。以无漏故出过一切</a><a name="0237b24" id="0237b24">诸世间惯。是故偈言</a><a name="0237b25" id="0237b25"><p class='lg'>　　分别世间行　　　烦恼稠林中</a><br><a name="0237b26" id="0237b26">　　取出世间位　　　是入出世道　</p></a><a name="0237b27" id="0237b27"><p>分别世间行者。略有二种分别。一者实分别。</a><a name="0237b28" id="0237b28">谓色是可见相。如是等。二者胜分别。即彼色</a><a name="0237b29" id="0237b29">中青黄赤白等。世间者。即五阴烦恼。稠林<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260237a.htm'><img src='up.gif' border=0></a>
<a href='T260237c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>