<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0574b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷73)</font> 阿毗跋致品第五十五 信持无三毒义第五十二 <font face='Arial'>T25, p0574b</h2></font><hr>
<span class='old'>
</a><a name="0574a28" id="0574a28">菩萨见色等法空故。谁当随他语。复次恶</a><a name="0574a29" id="0574a29">魔来作比丘身语菩萨言。是六波罗蜜皆是</span><a name="0574b01" id="0574b01">生死道。布施等福德因缘故。欲界中受福</a><a name="0574b02" id="0574b02">乐。禅波罗蜜因缘故。色界中受乐。是般若波</a><a name="0574b03" id="0574b03">罗蜜无定相故名虚诳法。回转五道中不</a><a name="0574b04" id="0574b04">能自出是生死道。人诳汝言。是一切种智</a><a name="0574b05" id="0574b05">道。我今实语汝取涅今世尽苦。是菩萨</a><a name="0574b06" id="0574b06">若默然。魔即为说似道法。若观三十六种</a><a name="0574b07" id="0574b07">不净。若观骨人若出入息。因是道得四禅</a><a name="0574b08" id="0574b08">四无色定。汝因是禅定可得须陀洹乃至</a><a name="0574b09" id="0574b09">阿罗汉。汝今此身是罪因缘所生。佛说弹指</a><a name="0574b10" id="0574b10">顷不赞更受身。何况久住生死中。阿@跋</a><a name="0574b11" id="0574b11">致菩萨。闻是事心喜作是念。是比丘大益</a><a name="0574b12" id="0574b12">我。为我说似道法。我得是似道法即知真</a><a name="0574b13" id="0574b13">道。如行路人知邪迳则知正道。障道亦如</a><a name="0574b14" id="0574b14">是。阿@跋致是大人贵重故。不与是比丘</a><a name="0574b15" id="0574b15">诤语。魔见菩萨默然欢喜言。是人信受</a><a name="0574b16" id="0574b16">我语。语菩萨言。善男子。有无量菩萨。供养</a><a name="0574b17" id="0574b17">如恒河沙等诸佛。咨问奉行六波罗蜜及菩</a><a name="0574b18" id="0574b18">萨道法。面受佛教尽受行诸菩萨行。尚不</a><a name="0574b19" id="0574b19">得无上道。今皆作阿罗汉。汝欲见不。菩</a><a name="0574b20" id="0574b20">萨闻是事已默然。魔于是处即化作无数</a><a name="0574b21" id="0574b21">阿罗汉比丘。语菩萨言。是诸比丘皆久行</a><a name="0574b22" id="0574b22">无上道。今皆取阿罗汉。汝今云何独欲作</a><a name="0574b23" id="0574b23">佛。阿@跋致即复欢喜。是比丘为我说似道</a><a name="0574b24" id="0574b24">障道法。是菩萨实行六波罗蜜诸功德。定不</a><a name="0574b25" id="0574b25">退堕二乘如佛所说。心常不离六波罗蜜</a><a name="0574b26" id="0574b26">等诸功德。不得无上道无有是处。菩萨若</a><a name="0574b27" id="0574b27">知是魔事。则大得利益而无所失。以是故</a><a name="0574b28" id="0574b28">菩萨心不动转。是名阿@跋致相。尔时须菩</a><a name="0574b29" id="0574b29">提白佛言。世尊。于何法转名为不转。佛言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250574a.htm'><img src='up.gif' border=0></a>
<a href='T250574c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>