<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0679b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷88)</font> 四摄品第七十八 信持无三毒义第五十二 <font face='Arial'>T25, p0679b</h2></font><hr>
<span class='old'>
</a><a name="0679a28" id="0679a28">方如恒河沙等国土中诸菩萨摩诃萨。除诸</a><a name="0679a29" id="0679a29">饿鬼饥渴苦。是诸饿鬼皆爱敬菩萨。以爱</span><a name="0679b01" id="0679b01">敬故得离饿鬼道值遇诸佛。闻诸佛说法如</a><a name="0679b02" id="0679b02">说修行。渐以三乘声闻辟支佛佛法而般涅</a><a name="0679b03" id="0679b03">槃。乃至无余涅槃。如是须菩提。菩萨摩诃</a><a name="0679b04" id="0679b04">萨为度众生故行大悲心。复次须菩提。我</a><a name="0679b05" id="0679b05">以佛眼见诸菩萨摩诃萨。在四天王天上说</a><a name="0679b06" id="0679b06">法。在三十三天夜摩天兜率陀天化乐天他</a><a name="0679b07" id="0679b07">化自在天上说法。诸天闻菩萨说法渐以三</a><a name="0679b08" id="0679b08">乘而得灭度。须菩提。是诸天众中有贪着五</a><a name="0679b09" id="0679b09">欲者。是菩萨示现火起烧其宫殿而为说法</a><a name="0679b10" id="0679b10">作是言。诸天。一切有为法悉皆无常谁得安</a><a name="0679b11" id="0679b11">者。复次须菩提。我以佛眼观十方世界。见</a><a name="0679b12" id="0679b12">如恒河沙等国土中诸梵天着于邪见。诸菩</a><a name="0679b13" id="0679b13">萨摩诃萨教令远离邪见作是言。汝等云何</a><a name="0679b14" id="0679b14">于空相虚妄诸法中而生邪见。如是须菩提。</a><a name="0679b15" id="0679b15">菩萨摩诃萨住大慈心为众生说法。须菩提。</a><a name="0679b16" id="0679b16">是为诸菩萨希有难及法。复次须菩提。我以</a><a name="0679b17" id="0679b17">佛眼观十方世界如恒河沙等国土中诸菩萨</a><a name="0679b18" id="0679b18">摩诃萨。以四事摄取众生。何等为四。布施</a><a name="0679b19" id="0679b19">爱语利益同事。云何菩萨以布施摄取众生。</a><a name="0679b20" id="0679b20">须菩提。菩萨以二种施摄取众生。财施法</a><a name="0679b21" id="0679b21">施。何等财施摄取众生。须菩提。菩萨摩诃萨</a><a name="0679b22" id="0679b22">以金银琉璃颇梨真珠珂贝珊瑚等诸宝物。</a><a name="0679b23" id="0679b23">或以饮食衣服卧具房舍灯烛华香璎珞。若男</a><a name="0679b24" id="0679b24">若女若牛羊象马车乘。若以己身给施众生。</a><a name="0679b25" id="0679b25">语众生言。汝等若有所须各来取之。如取己</a><a name="0679b26" id="0679b26">物莫得疑难。是菩萨施已教三归依。归依佛</a><a name="0679b27" id="0679b27">归依法归依僧。或教受五戒。或教一日戒。或</a><a name="0679b28" id="0679b28">教初禅。乃至教非有想非无想定。或教慈悲</a><a name="0679b29" id="0679b29">喜舍。或教念佛念法念僧念戒念舍念天。或<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250679a.htm'><img src='up.gif' border=0></a>
<a href='T250679c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>