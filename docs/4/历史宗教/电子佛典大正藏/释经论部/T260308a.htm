<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0308a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷4)</font> <font face='Arial'>T26, p0308a</h2></font><hr>
<span class='old'>
</a><a name="0307c28" id="0307c28">无有故。由世俗理施设二故。由变化身示现</a><a name="0307c29" id="0307c29">二故。随顺所化有情意故。如来示现如是二</span><a name="0308a01" id="0308a01">事。且举二事类显一切</a><a name="0308a02" id="0308a02"><p>经曰。又如依空种种色相坏烂烧燥变异可</a><a name="0308a03" id="0308a03">得。而虚空界非彼所变。亦无劳弊。如是依止</a><a name="0308a04" id="0308a04">如来净界。众生界内种种学处身语意业毁</a><a name="0308a05" id="0308a05">犯可得。而净法界非彼变异。亦无劳弊</a><a name="0308a06" id="0308a06"><p>论曰。复有难言。若净法界遍在一切有情之</a><a name="0308a07" id="0308a07">类。云何有情得有毁犯。非法界中有诸毁犯。</a><a name="0308a08" id="0308a08">性清净故。制立学处亦应唐捐。以诸有情无</a><a name="0308a09" id="0308a09">毁犯故。若有毁犯应有劳弊。应同二乘非极</a><a name="0308a10" id="0308a10">清净。为释此难故。说第八太虚空喻。又如依</a><a name="0308a11" id="0308a11">空种种色相等者。此难不然。如虚空故。譬</a><a name="0308a12" id="0308a12">如依空诸草木等。种种色相坏等变异种种</a><a name="0308a13" id="0308a13">可得。而净虚空不为彼物之所变异。虽在其</a><a name="0308a14" id="0308a14">中而无变异。亦无劳弊。无有坏等苦所逼故。</a><a name="0308a15" id="0308a15">如是依止如来净界众生界内。虽有种种毁</a><a name="0308a16" id="0308a16">犯可得。而净法界无有变异。亦无劳弊。虽</a><a name="0308a17" id="0308a17">净界中现见有情自分别起身语意业二种</a><a name="0308a18" id="0308a18">毁犯。谓在家者害父母等。种种不善毁犯可</a><a name="0308a19" id="0308a19">得。诸出家者随其所应。亦有种种毁犯可得。</a><a name="0308a20" id="0308a20">及为遮止制立种种学处可得。此皆世俗有</a><a name="0308a21" id="0308a21">所违犯。而净法界非彼违犯之所变异。无异</a><a name="0308a22" id="0308a22">性故。亦无劳弊。无逼切故。若为苦逼不堪</a><a name="0308a23" id="0308a23">耐故。则有劳弊。如声闻等非净法界。不能堪</a><a name="0308a24" id="0308a24">耐一切苦逼。故无劳弊。犹如虚空。又如空中</a><a name="0308a25" id="0308a25">色等诸法。虽有坏等。但是世俗而非真实。如</a><a name="0308a26" id="0308a26">是如来净法界中。虽有毁犯制立学处。但假</a><a name="0308a27" id="0308a27">安立而非实有。所以者何。身等三业不善等</a><a name="0308a28" id="0308a28">性。皆由相应发起势力。假名建立。不由自</a><a name="0308a29" id="0308a29">性。非块石等。由发起力可实建立。为不善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260307c.htm'><img src='up.gif' border=0></a>
<a href='T260308b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>