<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1522 十地经论 0178b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1522 十地经论</font> <font face='Arial'>(卷9)</font> <font face='Arial'>T26, p0178b</h2></font><hr>
<span class='old'>
</a><a name="0178a28" id="0178a28">施。以诸菩萨上妙乐具供养众僧以此善</a><a name="0178a29" id="0178a29">根皆愿回向阿耨多罗三藐三菩提。于诸佛</span><a name="0178b01" id="0178b01">所生上恭敬。专心听法闻已受持。闻受持已</a><a name="0178b02" id="0178b02">得如实三昧智慧光明随顺修行行已忆持</a><a name="0178b03" id="0178b03">守护诸佛正法。一切声闻辟支佛智慧问难</a><a name="0178b04" id="0178b04">所不能坏。是菩萨复能利益众生故法忍</a><a name="0178b05" id="0178b05">转净。是菩萨住此菩萨远行地中。于无量</a><a name="0178b06" id="0178b06">劫彼诸善根转胜明净调柔成就。复转尽成</a><a name="0178b07" id="0178b07">就。无量百劫无量千劫。无量百千劫。无量百</a><a name="0178b08" id="0178b08">千那由他劫。无量亿劫无量百亿劫。无量千</a><a name="0178b09" id="0178b09">亿劫无量百千亿劫。无量百千亿那由他劫。</a><a name="0178b10" id="0178b10">彼诸善根转胜明净调柔成就。复转尽成就。</a><a name="0178b11" id="0178b11">佛子。譬如本真金。以一切众宝具足庄严。光</a><a name="0178b12" id="0178b12">色转胜明净。余庄严具所不能及。如是佛</a><a name="0178b13" id="0178b13">子。菩萨住此第七菩萨远行地中。彼诸善根</a><a name="0178b14" id="0178b14">从方便智起转胜明净。一切声闻辟支佛所</a><a name="0178b15" id="0178b15">不能坏。佛子。譬如日光。一切星宿月光所</a><a name="0178b16" id="0178b16">不能坏。阎浮提内所有泥水悉能干竭。如</a><a name="0178b17" id="0178b17">是佛子。菩萨住此第七菩萨远行地中。彼诸</a><a name="0178b18" id="0178b18">善根一切声闻辟支佛所不能坏。又能干</a><a name="0178b19" id="0178b19">竭一切众生烦恼淤泥。是菩萨十波罗蜜中。</a><a name="0178b20" id="0178b20">方便波罗蜜增上。余波罗蜜非不修习随力</a><a name="0178b21" id="0178b21">随分。诸佛子。是名略说菩萨第七菩萨远行</a><a name="0178b22" id="0178b22">地。若菩萨住此地中多作他化自在天王</a><a name="0178b23" id="0178b23">所作自在善令众生发生正智。亦令众生</a><a name="0178b24" id="0178b24">渡烦恼海。所作善业布施爱语利益同事是</a><a name="0178b25" id="0178b25">诸福德。皆不离念佛念法念僧念菩萨念</a><a name="0178b26" id="0178b26">菩萨行念波罗蜜念十地念不坏力念无畏念</a><a name="0178b27" id="0178b27">不共佛法。乃至不离念一切种一切智智。常</a><a name="0178b28" id="0178b28">生是心。我当于一切众生中为首为胜为</a><a name="0178b29" id="0178b29">大为妙为微妙为上为无上为导为将<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260178a.htm'><img src='up.gif' border=0></a>
<a href='T260178c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>