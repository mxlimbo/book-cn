<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0165a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷14)</font> 初序品中 羼提波罗蜜义第二十四 <font face='Arial'>T25, p0165a</h2></font><hr>
<span class='old'>
</a><a name="0164c28" id="0164c28">众鲜少。自念。我有三十相减佛未几。直以</a><a name="0164c29" id="0164c29">弟子未集。若大众围绕与佛何异。如是思</span><a name="0165a01" id="0165a01">惟已生心破僧得五百弟子。舍利弗目犍连</a><a name="0165a02" id="0165a02">说法教化。僧还和合。尔时提婆达多便生恶</a><a name="0165a03" id="0165a03">心推山压佛。金刚力士以金刚杵而遥掷</a><a name="0165a04" id="0165a04">之。碎石迸来伤佛足指。华色比丘尼呵之。</a><a name="0165a05" id="0165a05">复以拳打尼。尼即时眼出而死。作三逆罪。</a><a name="0165a06" id="0165a06">与恶邪师富兰那外道等为亲厚。断诸善</a><a name="0165a07" id="0165a07">根心无愧悔。复以恶毒着指爪中。欲因</a><a name="0165a08" id="0165a08">礼佛以中伤佛。欲去未到王舍城中。地</a><a name="0165a09" id="0165a09">自然破裂火车来迎生入地狱。提婆达多身</a><a name="0165a10" id="0165a10">有三十相。而不能忍伏其心。为供养利故</a><a name="0165a11" id="0165a11">而作大罪。生入地狱。以是故言利养疮</a><a name="0165a12" id="0165a12">深破皮至髓应当除却爱供养人心。是</a><a name="0165a13" id="0165a13">为菩萨忍心不爱着供养恭敬人。复次供养</a><a name="0165a14" id="0165a14">有三种。一者先世因缘福德故。二者今世功</a><a name="0165a15" id="0165a15">德修戒禅定智慧故为人敬养。三者虚妄</a><a name="0165a16" id="0165a16">欺惑内无实德外如清白。以诳时人而得</a><a name="0165a17" id="0165a17">供养。于此三种供养中。心自思惟。若先世因</a><a name="0165a18" id="0165a18">缘勤修福德今得供养。是为勤身作之而</a><a name="0165a19" id="0165a19">自得耳。何为于此而生贡高。譬如春种秋</a><a name="0165a20" id="0165a20">获。自以力得何足自憍。如是思惟已。忍伏</a><a name="0165a21" id="0165a21">其心不着不憍。若今世故功德而得供养当</a><a name="0165a22" id="0165a22">自思惟。我以智慧。若知诸法实相。若能断</a><a name="0165a23" id="0165a23">结。以此功德故。是人供养于我无事。如</a><a name="0165a24" id="0165a24">是思惟已。自伏其心不自憍高。此实爱乐</a><a name="0165a25" id="0165a25">功德不爱我也。譬如罽宾三藏比丘。行阿</a><a name="0165a26" id="0165a26">兰若法至一王寺。寺设大会。守门人见其</a><a name="0165a27" id="0165a27">衣服粗弊遮门不前。如是数数以衣服弊</a><a name="0165a28" id="0165a28">故每不得前。便作方便假借好衣而来。门</a><a name="0165a29" id="0165a29">家见之听前不禁。既至会坐得种种好食。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250164c.htm'><img src='up.gif' border=0></a>
<a href='T250165b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>