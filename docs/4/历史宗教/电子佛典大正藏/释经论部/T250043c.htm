<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1507 分别功德论 0043c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1507 分别功德论</font> <font face='Arial'>(卷4)</font> <font face='Arial'>T25, p0043c</h2></font><hr>
<span class='old'>
</a><a name="0043b28" id="0043b28">良药。亦不懈怠先起后。卧。恒喜言谈少于睡</a><a name="0043b29" id="0043b29">眠。以法供养不贪饮食。堪任与病人说法。是</span><a name="0043c01" id="0043c01">谓谶比丘以此五法胆视病人。未曾有不</a><a name="0043c02" id="0043c02">差者。所以者何。此比丘乃前世时。曾五百</a><a name="0043c03" id="0043c03">世为医善解方药。听声察色知病根源。兼以</a><a name="0043c04" id="0043c04">四事胆养病者。以是因缘。称谶比丘胆病</a><a name="0043c05" id="0043c05">第一也。所以称朋耆奢比丘能造偈颂者。此</a><a name="0043c06" id="0043c06">比丘前为长者子时。为人天才聪朗触物赞</a><a name="0043c07" id="0043c07">颂。时出行游。遇一技家女。形容端正世之希</a><a name="0043c08" id="0043c08">有。睹之情欣便欲纳之。归白父母。启以前</a><a name="0043c09" id="0043c09">见。愿父母为我娉索不。父母不悦。卿族姓子。</a><a name="0043c10" id="0043c10">如何改趣毁先人风。其子意猛。复重启曰。</a><a name="0043c11" id="0043c11">若不为我纳者。不能存世。父母见子言。重不</a><a name="0043c12" id="0043c12">忍呵制。便言。随汝非我所知。即自遣人与女</a><a name="0043c13" id="0043c13">家相闻。女家是技种唯技为先。便答来使曰。</a><a name="0043c14" id="0043c14">不贪君财。唯能众技兼备者。便持相与。朋</a><a name="0043c15" id="0043c15">耆闻之。即诣技工学于诸技。不经数旬众技</a><a name="0043c16" id="0043c16">兼备。复重遣信。所学已备便可相惠。主人</a><a name="0043c17" id="0043c17">答曰。若伎备者当诣王试。时在正节。王集</a><a name="0043c18" id="0043c18">众技普试艺术。若最胜者赐金千两。王亦闻</a><a name="0043c19" id="0043c19">此女妙。欲纳之宫里。试之技法缘幢为最。</a><a name="0043c20" id="0043c20">竖幢高四丈九尺。下置刀剑。刃皆上向。间</a><a name="0043c21" id="0043c21">趣容足。时朋耆缘幢于上空旋七匝便下投</a><a name="0043c22" id="0043c22">之空地。王惧失女。诈佯不视。人皆言妙。王</a><a name="0043c23" id="0043c23">言。不见。若审妙者更复为之。朋耆念曰。若不</a><a name="0043c24" id="0043c24">顺王教者。必失此女。规一果情。朋耆冒死</a><a name="0043c25" id="0043c25">复缘既至幢头。顾视女面。心自惟曰。何坐</a><a name="0043c26" id="0043c26">此人乃至斯困。心惧形栗恐不自全。女人虚</a><a name="0043c27" id="0043c27">妄何用此为。佛知此人。必可济度。若不救者</a><a name="0043c28" id="0043c28">当堕三涂。告目连曰。汝以神足救彼危厄。</a><a name="0043c29" id="0043c29">目连奉教即往现变。于虚空中结加趺坐。复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250043b.htm'><img src='up.gif' border=0></a>
<a href='T250044a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>