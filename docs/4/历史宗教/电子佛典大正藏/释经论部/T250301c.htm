<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0301c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷32)</font> 初序品中 四缘义第四十九 <font face='Arial'>T25, p0301c</h2></font><hr>
<span class='old'>
</a><a name="0301b28" id="0301b28">家。刹利者王及大臣。若着于智慧经书而</a><a name="0301b29" id="0301b29">不恼众生。布施持戒故生婆罗门家。若布</span><a name="0301c01" id="0301c01">施持戒减少而乐着世乐生居士大家。居</a><a name="0301c02" id="0301c02">士者小人而巨富。若布施持戒清净小胜</a><a name="0301c03" id="0301c03">厌患家业。好乐听法供养善人生四天王</a><a name="0301c04" id="0301c04">处。所以者何。在彼有所须欲心生皆得常</a><a name="0301c05" id="0301c05">见。此间贤圣善人心生供养以近修福处</a><a name="0301c06" id="0301c06">故。若布施持戒清净。供养父母及其所尊心</a><a name="0301c07" id="0301c07">欲求胜。生三十三天。若布施持戒清净。而</a><a name="0301c08" id="0301c08">好学问其心柔和。生夜摩天。若布施持戒</a><a name="0301c09" id="0301c09">清净令二事转胜。好乐多闻分别好丑。</a><a name="0301c10" id="0301c10">爱乐涅心着功德生兜率天。若布施深</a><a name="0301c11" id="0301c11">心持戒多闻好乐学问自力生活生化乐</a><a name="0301c12" id="0301c12">天。若布施时清净持戒转深好乐多闻。自贵</a><a name="0301c13" id="0301c13">情多不能自苦从他求乐生他化自在天。</a><a name="0301c14" id="0301c14">他所思惟勤心方便。化作女色五欲夺而自</a><a name="0301c15" id="0301c15">在。譬如庶民苦身自业强力夺之。复次布</a><a name="0301c16" id="0301c16">施时以愿因缘故生天上。如经说。有人少</a><a name="0301c17" id="0301c17">行布施持戒不知禅定。是人闻有四天王</a><a name="0301c18" id="0301c18">天心常志愿。佛言。是人命终生四天上必</a><a name="0301c19" id="0301c19">有是处。乃至他化自在天亦如是。复次有</a><a name="0301c20" id="0301c20">人布施持戒修布施时其心得乐。若施多</a><a name="0301c21" id="0301c21">乐亦多。如是思惟舍五欲除五盖入初禅</a><a name="0301c22" id="0301c22">乃至非有想非无想天如是。四禅四无色</a><a name="0301c23" id="0301c23">定义如上说。复次有人布施佛及佛弟子</a><a name="0301c24" id="0301c24">从其闻说惯法。是人因此布施故心得柔</a><a name="0301c25" id="0301c25">软。智慧明利即生八圣道分。断三结得须</a><a name="0301c26" id="0301c26">陀洹果。乃至佛道亦如是。因是布施闻其</a><a name="0301c27" id="0301c27">说法。便发阿耨多罗三藐三菩提心。复次未</a><a name="0301c28" id="0301c28">离欲布施生人中富贵及六欲天中。若离欲</a><a name="0301c29" id="0301c29">心布施生梵世天上乃至广果天。若离色心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250301b.htm'><img src='up.gif' border=0></a>
<a href='T250302a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>