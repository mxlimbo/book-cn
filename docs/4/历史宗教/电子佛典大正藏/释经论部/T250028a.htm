<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1506 三法度论 0028a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1506 三法度论</font> <font face='Arial'>(卷3)</font> 依品第三 <font face='Arial'>T25, p0028a</h2></font><hr>
<span class='old'>
</a><a name="0027c28" id="0027c28">无慈。嗔恚言欲何所趣。无事与事。以火烧</a><a name="0027c29" id="0027c29">铁杵击破其头。彼于此间因苦万民故生</span><a name="0028a01" id="0028a01">彼中。铁槛者。火然铁地。驱罪众生使入</a><a name="0028a02" id="0028a02">中熬令熟。熟已复驱出。为恶狗所食食肉尽。</a><a name="0028a03" id="0028a03">风吹使生还复如故。复已还驱使入。彼于此</a><a name="0028a04" id="0028a04">间养蚕煮炙故生彼中。是谓少主治。问云何</a><a name="0028a05" id="0028a05">无主治。答无主治者。哭炙无缺。哭炙无缺</a><a name="0028a06" id="0028a06">者。此三是无主治。哭地狱者。火炽然铁似如</a><a name="0028a07" id="0028a07">龟甲。处极狭迮。各盛在中以铁盖覆。受如此</a><a name="0028a08" id="0028a08">极苦。彼于此间焚烧旷野。及薰烧穴居众生</a><a name="0028a09" id="0028a09">故生彼中。炙地狱者。大铁山火焰相搏。以</a><a name="0028a10" id="0028a10">铁铲铲之。周匝猗炙。一面适熟。铲自然转</a><a name="0028a11" id="0028a11">反覆颠倒。彼于此间贯刺杀人故生彼中。无</a><a name="0028a12" id="0028a12">缺地狱者。铁地周匝火然。纵广百由旬。四门</a><a name="0028a13" id="0028a13">如城。以铜薄覆上。炎炎相续。罪众生在中</a><a name="0028a14" id="0028a14">积聚如薪。炎无挂碍。燋烂其身受苦无缺。彼</a><a name="0028a15" id="0028a15">于此间杀父母真人。恶意向佛使血出斗乱</a><a name="0028a16" id="0028a16">众僧。及作增上十不善业迹故生彼中。是谓</a><a name="0028a17" id="0028a17">无主治。问云何边地狱。答边地狱者。所在</a><a name="0028a18" id="0028a18">处水间山间及旷野。独一受恶业报。是谓边</a><a name="0028a19" id="0028a19">地狱。问已说地狱。云何畜生。答畜生者。陆水</a><a name="0028a20" id="0028a20">空行。一切无足二足多足。陆行水行空行。此</a><a name="0028a21" id="0028a21">三是畜生。陆行者。象马牛羊驴骡骆驼为首。</a><a name="0028a22" id="0028a22">水行者。鱼摩竭失收摩赖为首。空行者。鸟及</a><a name="0028a23" id="0028a23">蚊蚋为首。一切无足二足多足。无足者蛇为</a><a name="0028a24" id="0028a24">首。二足者鸟为首。多足者牛马蜂及百足为</a><a name="0028a25" id="0028a25">首。彼一切种种大罪业行生彼中。是谓畜生。</a><a name="0028a26" id="0028a26">问已说畜生。云何饿鬼。答饿鬼者。无财少财</a><a name="0028a27" id="0028a27">多财。无财少财多财者。此三种是饿鬼。问</a><a name="0028a28" id="0028a28">云何无财。答无财者。炬针臭口。炬口针口臭</a><a name="0028a29" id="0028a29">口。是三种无财。炬口者。合口猛火炎从口出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250027c.htm'><img src='up.gif' border=0></a>
<a href='T250028b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>