<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0544a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷69)</font> 佛母品第四十八 信持无三毒义第五十二 <font face='Arial'>T25, p0544a</h2></font><hr>
<span class='old'>
</a><a name="0543c28" id="0543c28">蜜。众生不可见心。如实知不可见心</a><a name="0543c29" id="0543c29"><p>【论】释曰。上说十方诸佛及大菩萨拥护般</span><a name="0544a01" id="0544a01">若波罗蜜乃至正忆念不令魔得其便。会</a><a name="0544a02" id="0544a02">中听者闻是事已或作是念。诸佛阿耨陀</a><a name="0544a03" id="0544a03">罗三藐三菩提。寂灭相于诸法及众生无憎</a><a name="0544a04" id="0544a04">无爱。何以故。拥护书持般若乃至正忆念</a><a name="0544a05" id="0544a05">者。是故佛告须菩提。为说譬喻。如子知恩</a><a name="0544a06" id="0544a06">故守护其母。般若是十方诸佛母故。若有魔</a><a name="0544a07" id="0544a07">等留难欲破坏般若波罗蜜者。诸佛虽</a><a name="0544a08" id="0544a08">行寂灭相怜愍众生故。知恩分故。用慈</a><a name="0544a09" id="0544a09">悲心常念。用佛眼常见。守护是行般若</a><a name="0544a10" id="0544a10">者。令得增益不失佛道。此中佛说因缘。</a><a name="0544a11" id="0544a11">诸贤圣及贤圣法。皆从般若中生。问曰。须</a><a name="0544a12" id="0544a12">菩提问四种。佛何以止答三事而不说</a><a name="0544a13" id="0544a13">诸佛从般若中生。答曰。般若生诸佛。诸佛</a><a name="0544a14" id="0544a14">从般若生。义无异。有人言。诸法和合故能</a><a name="0544a15" id="0544a15">生般若波罗蜜。般若波罗蜜能生诸佛。有人</a><a name="0544a16" id="0544a16">行般若波罗蜜及众行得成佛。初谓作者。</a><a name="0544a17" id="0544a17">二谓法。若言堕枝杀人。若言堕树杀人。</a><a name="0544a18" id="0544a18">以是事同故不别答。若说般若波罗蜜能</a><a name="0544a19" id="0544a19">生诸佛。即说诸佛从般若生。问曰。如</a><a name="0544a20" id="0544a20">余经说五众破坏故名世间。此中何以言</a><a name="0544a21" id="0544a21">般若波罗蜜示五众无破坏生灭等。答曰。</a><a name="0544a22" id="0544a22">彼是小乘事。此是大乘事。小乘法多说无</a><a name="0544a23" id="0544a23">常。大乘法中多说法空。小乘法中先说无</a><a name="0544a24" id="0544a24">常后说法空。大乘法中初便说法空。小乘</a><a name="0544a25" id="0544a25">法中说无常。令众生怖畏。大乘则不然。是</a><a name="0544a26" id="0544a26">故说无破坏等。此中佛自说因缘。空无相</a><a name="0544a27" id="0544a27">无作终不破不坏般若波罗蜜。示如是</a><a name="0544a28" id="0544a28">等世间相。复次五众名世间。众生身形色易</a><a name="0544a29" id="0544a29">知。余心数法无形故难知。是故佛语须菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250543c.htm'><img src='up.gif' border=0></a>
<a href='T250544b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>