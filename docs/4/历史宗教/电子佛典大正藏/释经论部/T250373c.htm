<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0373c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷43)</font> 行相品第十 信持无三毒义第五十二 <font face='Arial'>T25, p0373c</h2></font><hr>
<span class='old'>
</a><a name="0373b28" id="0373b28">菩萨不知不念。尔时佛赞言。善哉善哉。须菩</a><a name="0373b29" id="0373b29">提。如我说汝行无诤三昧第一。与此义相应。</span><a name="0373c01" id="0373c01">菩萨摩诃萨应如是学般若波罗蜜。禅波罗</a><a name="0373c02" id="0373c02">蜜毗梨耶波罗蜜羼提波罗蜜尸罗波罗蜜</a><a name="0373c03" id="0373c03">檀波罗蜜。四念处乃至十八不共法。亦应如</a><a name="0373c04" id="0373c04">是学<p>【论】问曰。如佛说涅槃一道。所谓空无</a><a name="0373c05" id="0373c05">相无作。舍利弗何以更问有余三昧令菩</a><a name="0373c06" id="0373c06">萨疾得佛不。答曰。未近涅槃时多有余道。</a><a name="0373c07" id="0373c07">近涅槃时惟有一道。空无相无作。诸余三</a><a name="0373c08" id="0373c08">昧皆入此三解脱门。譬如大城多有诸门</a><a name="0373c09" id="0373c09">皆得入城。又如众川万流皆归于海。何等</a><a name="0373c10" id="0373c10">余三昧。所谓首楞严三昧等诸三昧。摩诃衍</a><a name="0373c11" id="0373c11">品中佛自说。有深难解者彼中当说。若菩</a><a name="0373c12" id="0373c12">萨能行是百八三昧等诸陀罗尼门。十方诸</a><a name="0373c13" id="0373c13">佛皆与授记。所以者何。是菩萨虽得是</a><a name="0373c14" id="0373c14">诸三昧。实无诸忆想分别我心故。亦不作</a><a name="0373c15" id="0373c15">是念。我当入是三昧今入已入。我当住</a><a name="0373c16" id="0373c16">是三昧是我三昧。以是心清净微妙法不</a><a name="0373c17" id="0373c17">着。故诸佛授记。尔时舍利弗还以空智慧</a><a name="0373c18" id="0373c18">难须菩提言。菩萨住是三昧取是三昧</a><a name="0373c19" id="0373c19">相得授记耶。须菩提言。不也。何以故。三</a><a name="0373c20" id="0373c20">事不异故。般若不异三昧。三昧不异般</a><a name="0373c21" id="0373c21">若。般若不异菩萨三昧。菩萨三昧不异般</a><a name="0373c22" id="0373c22">若。般若三昧即是菩萨。菩萨即是般若三</a><a name="0373c23" id="0373c23">昧。若三昧菩萨异者。诸佛授其记。不异</a><a name="0373c24" id="0373c24">故无授记。舍利弗复问。若尔者三昧及一切</a><a name="0373c25" id="0373c25">法平等不异。须菩提言。诸菩萨有诸法等</a><a name="0373c26" id="0373c26">三昧。入是三昧中诸法无异。复次如先说。</a><a name="0373c27" id="0373c27">于诸三昧不作忆想分别觉与不觉。诸</a><a name="0373c28" id="0373c28">三昧自性无所有故。菩萨不知不念。佛以须</a><a name="0373c29" id="0373c29">菩提自未得是三昧。而善说菩萨微妙三昧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250373b.htm'><img src='up.gif' border=0></a>
<a href='T250374a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>