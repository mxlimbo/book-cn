<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0732c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷96)</font> 萨陀波仑品第八十八 信持无三毒义第五十二 <font face='Arial'>T25, p0732c</h2></font><hr>
<span class='old'>
</a><a name="0732b28" id="0732b28">其愁苦而示导之。作是言。善男子。汝从</a><a name="0732b29" id="0732b29">是东行。行时莫念疲极等。问曰。疲极饥渴</span><a name="0732c01" id="0732c01">交来切身云何不念。答曰。大欲精进力</a><a name="0732c02" id="0732c02">故。一心爱乐佛道不惜身命。休息饮食等</a><a name="0732c03" id="0732c03">皆是助身法。是事虽来不为乱心。知皆虚</a><a name="0732c04" id="0732c04">诳无常无实如怨如贼。但为身乐故何足</a><a name="0732c05" id="0732c05">存念。莫为饥渴疲极等故而舍佛道。莫</a><a name="0732c06" id="0732c06">念昼夜者。莫念昼是行法夜应止息。实</a><a name="0732c07" id="0732c07">无昼夜。所以者何。日依须弥影翳故名夜。</a><a name="0732c08" id="0732c08">莫念内外者。众生多着内法。内法名身外</a><a name="0732c09" id="0732c09">法名五欲。内外法不定性空故不应着。莫</a><a name="0732c10" id="0732c10">观左右者。人散心行道故左右顾看。行者</a><a name="0732c11" id="0732c11">无缘观后。当前则不得不视。故但言莫</a><a name="0732c12" id="0732c12">左右顾看。复次恶魔常惑乱行者。或作种</a><a name="0732c13" id="0732c13">种形或作好色或作畏兽。在道左右故</a><a name="0732c14" id="0732c14">言莫观。是皆止其粗念莫坏身相色等相</a><a name="0732c15" id="0732c15">者。五众和合故假名为身。若说别更决定</a><a name="0732c16" id="0732c16">有身法。是则坏身相。若着无身法是亦坏</a><a name="0732c17" id="0732c17">身相。离是一异有无等边行于中道。则疾</a><a name="0732c18" id="0732c18">得阿耨多罗三藐三菩提。是故说莫坏身</a><a name="0732c19" id="0732c19">相等。此中佛自说因缘。若坏是诸相则于</a><a name="0732c20" id="0732c20">佛法有碍。佛法有碍者。则往来五道生死</a><a name="0732c21" id="0732c21">中。不能得般若波罗蜜。萨陀波仑报空中</a><a name="0732c22" id="0732c22">声言。而自说因缘。所谓萨陀波仑见一切</a><a name="0732c23" id="0732c23">众生堕在无明黑闇中。我欲为然智慧光</a><a name="0732c24" id="0732c24">明。一切众生有一切烦恼。我欲设一切佛</a><a name="0732c25" id="0732c25">法药。一切众生皆堕邪道。我为是众生</a><a name="0732c26" id="0732c26">故求无上道。是三种愿得般若波罗蜜则能</a><a name="0732c27" id="0732c27">具足。是故言受教。问曰。萨陀波仑不见其</a><a name="0732c28" id="0732c28">形但闻其声。何以便言受教。答曰。人所求</a><a name="0732c29" id="0732c29">事急故闻声则应。萨陀波仑亦如是。复次<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250732b.htm'><img src='up.gif' border=0></a>
<a href='T250733a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>