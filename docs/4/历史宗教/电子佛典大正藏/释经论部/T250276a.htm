<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0276a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷29)</font> 初序品中 回向释论第四十五 <font face='Arial'>T25, p0276a</h2></font><hr>
<span class='old'>
</a><a name="0275c28" id="0275c28">不离诸佛过于上事。何以故。父母亲属知</a><a name="0275c29" id="0275c29">识人天王等。皆不能如佛利益。佛利益</span><a name="0276a01" id="0276a01">诸菩萨离诸苦处。住世尊之地。以是因缘</a><a name="0276a02" id="0276a02">故。菩萨常不离佛。问曰。有为之法欺诳不</a><a name="0276a03" id="0276a03">真皆不可信。云何得如愿不离诸佛。答</a><a name="0276a04" id="0276a04">曰。福德智慧具足故乃应得佛。何况不</a><a name="0276a05" id="0276a05">离诸佛。以众生有无量劫罪因缘故。不</a><a name="0276a06" id="0276a06">得如愿。虽行福德而智慧薄少。虽行智</a><a name="0276a07" id="0276a07">慧而福德薄少。故所愿不成。菩萨求佛道</a><a name="0276a08" id="0276a08">故。要行二忍。生忍法忍。行生忍故。一切众</a><a name="0276a09" id="0276a09">生中发慈悲心。灭无量劫罪。得无量福德。</a><a name="0276a10" id="0276a10">行法忍故。破诸法无明。得无量智慧。二行</a><a name="0276a11" id="0276a11">和合故何愿不得。以是故。菩萨世世常不</a><a name="0276a12" id="0276a12">离诸佛。复次菩萨常爱乐念佛故。舍身受</a><a name="0276a13" id="0276a13">身恒得值佛。譬如众生习欲心重受淫鸟</a><a name="0276a14" id="0276a14">身。所谓孔雀鸳鸯等。习嗔恚偏多生毒虫</a><a name="0276a15" id="0276a15">中。所谓恶龙罗刹蜈蚣毒蛇等。是菩萨心</a><a name="0276a16" id="0276a16">不贵转轮圣王人天福乐但念诸佛。是故</a><a name="0276a17" id="0276a17">随心所重而受身形。复次菩萨常善修念</a><a name="0276a18" id="0276a18">佛三昧因缘故。所生常值诸佛。如般舟三</a><a name="0276a19" id="0276a19">昧中说。菩萨入是三昧。即见阿弥陀佛。</a><a name="0276a20" id="0276a20">便问其佛何业因缘故得生彼国。佛即答</a><a name="0276a21" id="0276a21">言。善男子。以常修念佛三昧忆念不废故</a><a name="0276a22" id="0276a22">得生我国。问曰。何者是念佛三昧得生彼</a><a name="0276a23" id="0276a23">国。答曰。念佛者。念佛三十二相八十随形好</a><a name="0276a24" id="0276a24">金色身。身出光明遍满十方。如融阎浮檀</a><a name="0276a25" id="0276a25">金其色明净。又如须弥山王在大海中。日</a><a name="0276a26" id="0276a26">光照时其色发明。行者是时都无余色想。所</a><a name="0276a27" id="0276a27">谓山地树木等。但见虚空中诸佛身相。如真</a><a name="0276a28" id="0276a28">琉璃中赤金外现。亦如比丘入不净观。但</a><a name="0276a29" id="0276a29">见身体[<a href='javascript:showpic("images/029820.gif")'>月*逢</a>]胀烂坏。乃至但见骨人。是骨人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250275c.htm'><img src='up.gif' border=0></a>
<a href='T250276b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>