<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0160b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷13)</font> 初序品中 戒相义第二十二之一 <font face='Arial'>T25, p0160b</h2></font><hr>
<span class='old'>
</a><a name="0160a28" id="0160a28">问曰。何以故诸恶鬼神辈。以此六日恼害</a><a name="0160a29" id="0160a29">于人。答曰。天地本起经说。劫初成时有异梵</span><a name="0160b01" id="0160b01">天王子。诸鬼神父。修梵志苦行。满天上十</a><a name="0160b02" id="0160b02">二岁。于此六日。割肉出血以着火中。以是</a><a name="0160b03" id="0160b03">故诸恶鬼神。于此六日辄有势力。问曰。诸</a><a name="0160b04" id="0160b04">鬼神父。何以于此六日割身肉血以着火</a><a name="0160b05" id="0160b05">中。答曰。诸神中摩醯首罗神最大第一。诸神</a><a name="0160b06" id="0160b06">皆有日分。摩醯首罗。一月有四日分。八日</a><a name="0160b07" id="0160b07">二十三日十四日二十九日。余神一月有二</a><a name="0160b08" id="0160b08">日分。月一日十六日月二日十七日。其十五</a><a name="0160b09" id="0160b09">日三十日属一切神。摩醯首罗为诸神主。又</a><a name="0160b10" id="0160b10">得日多故数其四日为斋。二日是一切诸</a><a name="0160b11" id="0160b11">神日。亦数以为斋。是故诸鬼神。于此六日</a><a name="0160b12" id="0160b12">辄有力势</a><a name="0160b13" id="0160b13"><p>复次诸鬼神父于此六日割肉出血以着</a><a name="0160b14" id="0160b14">火中。过十二岁已。天王来下语其子言。汝</a><a name="0160b15" id="0160b15">求何愿。答言。我求有子。天王言。仙人供养</a><a name="0160b16" id="0160b16">法。以烧香甘果诸清净事。汝云何以肉血</a><a name="0160b17" id="0160b17">着火中。如罪恶法。汝破善法乐为恶事。</a><a name="0160b18" id="0160b18">令汝生恶子啖肉饮血。当说。是时火中</a><a name="0160b19" id="0160b19">有八大鬼出。身黑如墨发黄眼赤有大光</a><a name="0160b20" id="0160b20">明。一切鬼神皆从此八鬼生。以是故。于此</a><a name="0160b21" id="0160b21">六日割身肉血以着火中而得势力。如佛</a><a name="0160b22" id="0160b22">法中日无好恶。随世恶日因缘故。教持斋</a><a name="0160b23" id="0160b23">受八戒。问曰。五戒一日戒何者为胜。答曰。</a><a name="0160b24" id="0160b24">有因缘故二戒俱等。但五戒终身持。八戒一</a><a name="0160b25" id="0160b25">日持。又五戒常持时多而戒少。一日戒时少</a><a name="0160b26" id="0160b26">而戒多。复次若无大心虽复终身持戒。不</a><a name="0160b27" id="0160b27">如有大心人一日持戒也。譬如软夫为将。</a><a name="0160b28" id="0160b28">虽复将兵终身。智勇不足卒无功名。若</a><a name="0160b29" id="0160b29">如英雄奋发祸乱立定。一日之勋功盖天下。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250160a.htm'><img src='up.gif' border=0></a>
<a href='T250160c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>