<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0084a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷12)</font> 赞偈品第二十四 <font face='Arial'>T26, p0084a</h2></font><hr>
<span class='old'>
</a><br><a name="0083c28" id="0083c28">　　我今于佛前　　　敬心以称赞</a><br><a name="0083c29" id="0083c29">　　如意及飞行　　　其力无边限</span><br><a name="0084a01" id="0084a01">　　于圣如意中　　　无有与等者</a><br><a name="0084a02" id="0084a02">　　声闻中自在　　　他心智无量</a><br><a name="0084a03" id="0084a03">　　善能调伏心　　　随意而应适</a><br><a name="0084a04" id="0084a04">　　其念如大海　　　湛然在安隐</a><br><a name="0084a05" id="0084a05">　　世间无有法　　　而能扰乱者</a><br><a name="0084a06" id="0084a06">　　诸佛所称叹　　　金刚三昧宝</a><br><a name="0084a07" id="0084a07">　　得之在胸中　　　如贤怀直心</a><br><a name="0084a08" id="0084a08">　　善知不定法　　　四无色定事</a><br><a name="0084a09" id="0084a09">　　微细难分别　　　尽知无有余</a><br><a name="0084a10" id="0084a10">　　众生若已灭　　　今灭及当灭</a><br><a name="0084a11" id="0084a11">　　唯独有世尊　　　智慧能通达</a><br><a name="0084a12" id="0084a12">　　善知不相应　　　非色法中事</a><br><a name="0084a13" id="0084a13">　　一切诸世间　　　悉皆不能知</a><br><a name="0084a14" id="0084a14">　　世尊大威力　　　功德不可量</a><br><a name="0084a15" id="0084a15">　　智慧无边际　　　皆无与等者</a><br><a name="0084a16" id="0084a16">　　于四问答中　　　超绝无伦匹</a><br><a name="0084a17" id="0084a17">　　众生诸问难　　　一切皆易答</a><br><a name="0084a18" id="0084a18">　　若诸世间中　　　欲有害佛者</a><br><a name="0084a19" id="0084a19">　　是事皆不成　　　以成不杀法</a><br><a name="0084a20" id="0084a20">　　若于三时中　　　诸有所说者</a><br><a name="0084a21" id="0084a21">　　言必不虚设　　　常有大果报</a><br><a name="0084a22" id="0084a22">　　凡有所说法　　　无非是希有</a><br><a name="0084a23" id="0084a23">　　义趣尚不谬　　　何况于言辞</a><br><a name="0084a24" id="0084a24">　　于三圣弟子　　　上中下差别</a><br><a name="0084a25" id="0084a25">　　四双八辈等　　　第一大导师</a><br><a name="0084a26" id="0084a26">　　身口意业命　　　毕竟常清净</a><br><a name="0084a27" id="0084a27">　　是故于此中　　　不复须防护</a><br><a name="0084a28" id="0084a28">　　自说一切智　　　心无有疑畏</a><br><a name="0084a29" id="0084a29">　　若人来难我　　　恐有所不知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260083c.htm'><img src='up.gif' border=0></a>
<a href='T260084b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>