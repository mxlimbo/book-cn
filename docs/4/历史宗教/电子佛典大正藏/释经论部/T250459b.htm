<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0459b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷56)</font> 顾视品第三十 信持无三毒义第五十二 <font face='Arial'>T25, p0459b</h2></font><hr>
<span class='old'>
</a><a name="0459a28" id="0459a28">乞皆给与之。于一切众生中。悉皆平等</a><a name="0459a29" id="0459a29">好心供养亦行是般若波罗蜜。以是功德故</span><a name="0459b01" id="0459b01">不横死。是中略说三功德已。三千大千世</a><a name="0459b02" id="0459b02">界中。诸天发心未闻般若波罗蜜者。先说</a><a name="0459b03" id="0459b03">善男子善女人应闻受持乃至正忆念。今说</a><a name="0459b04" id="0459b04">因缘。诸天有大功德犹尚供养。何况于人。</a><a name="0459b05" id="0459b05">虽一切人天应听般若。能发无上道心者。</a><a name="0459b06" id="0459b06">最应深心听。所以者何。般若是佛道之本故。</a><a name="0459b07" id="0459b07">问曰。此天发心。何以不闻般若。答曰。有人</a><a name="0459b08" id="0459b08">言。此天前世人中发意今生天上。五欲覆心</a><a name="0459b09" id="0459b09">故不闻。复次诸天虽发无上道心。五情利</a><a name="0459b10" id="0459b10">五欲。妙染着深故。视东忘西。不能求般</a><a name="0459b11" id="0459b11">若。色界诸天虽先闻法发心。以味着禅定</a><a name="0459b12" id="0459b12">深故。不能求般若。是故说不闻者应闻</a><a name="0459b13" id="0459b13">受持。复次先说魔及魔民不能得其便。是</a><a name="0459b14" id="0459b14">内因缘。所谓空三昧。及四无量心。今更说不</a><a name="0459b15" id="0459b15">得便。是外因缘。所谓佛告诸天。汝等供养</a><a name="0459b16" id="0459b16">受持般若。是善男子善女人。亦受持供养</a><a name="0459b17" id="0459b17">是般若同事故。若魔来破汝应守护。复次</a><a name="0459b18" id="0459b18">受持般若者。若在空舍住。若在旷野。若</a><a name="0459b19" id="0459b19">在人间住。处空舍中多诸鬼魅及以贼寇。</a><a name="0459b20" id="0459b20">众恶易来故初说。除人住处及以空舍。余残</a><a name="0459b21" id="0459b21">山泽树林等皆是旷野。少人行故。多诸虎</a><a name="0459b22" id="0459b22">狼师子恶贼鬼魅。人所住处不净故。魔及鬼</a><a name="0459b23" id="0459b23">神鲜来诸难少故。是以后说。行者于三处</a><a name="0459b24" id="0459b24">住无所畏惧。以二因缘故。一者善修十八</a><a name="0459b25" id="0459b25">空。二者般若波罗蜜威德故</a><a name="0459b26" id="0459b26"><p>【经】尔时三千大千世界中。诸四天王天三</a><a name="0459b27" id="0459b27">十三天夜摩天兜率陀天化乐天他化自在</a><a name="0459b28" id="0459b28">天。乃至首陀婆诸天白佛言。世尊。是善男子</a><a name="0459b29" id="0459b29">善女人。能受持般若波罗蜜。亲近读诵正忆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250459a.htm'><img src='up.gif' border=0></a>
<a href='T250459c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>