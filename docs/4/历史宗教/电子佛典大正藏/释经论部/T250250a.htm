<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0250a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷26)</font> 初序品中 十八不共法释论第四十一 <font face='Arial'>T25, p0250a</h2></font><hr>
<span class='old'>
</a><a name="0249c28" id="0249c28">善修精进。乃至得阿耨多罗三藐三菩提。何</a><a name="0249c29" id="0249c29">况余道。以是义故佛精进无减。病时犹尚不</span><a name="0250a01" id="0250a01">息。何况不病。复次佛为度众生故。舍甚</a><a name="0250a02" id="0250a02">深禅定乐。种种身种种语言种种方便力度</a><a name="0250a03" id="0250a03">脱众生。或时遇恶险道。或时食恶食或</a><a name="0250a04" id="0250a04">时受寒热。或时值诸邪难闻恶口骂詈忍</a><a name="0250a05" id="0250a05">受不厌。佛世尊虽于诸法中自在而行是</a><a name="0250a06" id="0250a06">事。不生懈怠。如佛度众生已。于萨罗林</a><a name="0250a07" id="0250a07">中双树下卧。梵志须跋陀语阿难。我闻一切</a><a name="0250a08" id="0250a08">智人今夜当灭度。我欲见佛。阿难止之言。</a><a name="0250a09" id="0250a09">佛为众人广说法疲极。佛遥闻之告阿难。</a><a name="0250a10" id="0250a10">听须跋陀入。是我末后弟子。须跋陀得入</a><a name="0250a11" id="0250a11">问佛所疑。佛随意说法断疑得道。先佛入</a><a name="0250a12" id="0250a12">无余涅槃。诸比丘白佛言。世尊。甚为希有。</a><a name="0250a13" id="0250a13">乃至末后怜愍外道梵志而共语言。佛言。</a><a name="0250a14" id="0250a14">我非但今世末后度。先世未得道时亦末后</a><a name="0250a15" id="0250a15">度。乃往过去无量阿僧祇劫。有大林树多</a><a name="0250a16" id="0250a16">诸禽兽。野火来烧三边俱起。唯有一边而</a><a name="0250a17" id="0250a17">隔一水。众兽穷逼逃命无地。我尔时为大</a><a name="0250a18" id="0250a18">身多力鹿。以前脚跨一岸。以后脚。距一</a><a name="0250a19" id="0250a19">岸。令众兽蹈背上而渡。皮肉尽坏以慈</a><a name="0250a20" id="0250a20">愍力忍之至死。最后一兔来。气力已竭自</a><a name="0250a21" id="0250a21">强努力忍令得过。过已背折堕水而死。如</a><a name="0250a22" id="0250a22">是久有非但今也。前得度者今诸弟子。最</a><a name="0250a23" id="0250a23">后一兔须跋陀是。佛世世乐行精进今犹不</a><a name="0250a24" id="0250a24">息。是故言精进无减。念无减者。于三世诸</a><a name="0250a25" id="0250a25">法。一切智慧相应故念满足无减。问曰。先</a><a name="0250a26" id="0250a26">已说念无失。今复说念无减。念无失念无减</a><a name="0250a27" id="0250a27">为一为异。若一今何以重说。若异有何差</a><a name="0250a28" id="0250a28">别。答曰。失念名误错。减名不及。失念名威</a><a name="0250a29" id="0250a29">仪俯仰去来法中失念。无减名住禅定神通<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250249c.htm'><img src='up.gif' border=0></a>
<a href='T250250b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>