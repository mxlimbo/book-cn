<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0730b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷96)</font> 涅槃如化品第八十七 信持无三毒义第五十二 <font face='Arial'>T25, p0730b</h2></font><hr>
<span class='old'>
</a><a name="0730a28" id="0730a28">以天眼观众生皆无有终始中间。如化</a><a name="0730a29" id="0730a29">主远处作变。化业亦如是。在过去世中</span><a name="0730b01" id="0730b01">作。今身变化如变化事。能种种令人生忧</a><a name="0730b02" id="0730b02">喜怖畏。智者观之皆无有实而人横生忧</a><a name="0730b03" id="0730b03">喜是人可笑。业亦如是。是故说业变化。</a><a name="0730b04" id="0730b04">问曰是诸变化皆业所作。何以不但说业变</a><a name="0730b05" id="0730b05">化。答曰业有二种净业垢业。净业者声闻变</a><a name="0730b06" id="0730b06">化乃至佛变化。垢业是烦恼变化。复次有二</a><a name="0730b07" id="0730b07">种业。凡夫业圣人业。凡夫业是烦恼变化。</a><a name="0730b08" id="0730b08">圣人业须陀洹乃至佛。是故虽皆是业变化</a><a name="0730b09" id="0730b09">而广分别无咎。是故须菩提当知一切法空</a><a name="0730b10" id="0730b10">皆如化。须菩提复问。世尊是诸圣人烦恼断。</a><a name="0730b11" id="0730b11">所谓须陀洹果乃至阿罗汉果辟支佛道断</a><a name="0730b12" id="0730b12">一切烦恼习。是诸断皆如化不。须菩提意有</a><a name="0730b13" id="0730b13">为法虚诳故如变化。无为法真实无作故不</a><a name="0730b14" id="0730b14">应是化。是故问。佛答。一切法若生若灭皆</a><a name="0730b15" id="0730b15">如化。何以故本无今有今有后无。诳惑人</a><a name="0730b16" id="0730b16">心故。佛意一切从因缘生法皆无自性。无</a><a name="0730b17" id="0730b17">自性。故毕竟空。毕竟空故皆如化。须菩提求</a><a name="0730b18" id="0730b18">诸法实相意犹未息故问。佛何等法不如</a><a name="0730b19" id="0730b19">化。须菩提意谓有一决定实法不如化。可</a><a name="0730b20" id="0730b20">依是法而精进求。佛答。有若法无生无灭</a><a name="0730b21" id="0730b21">即是非化。何者是所谓无诳相涅槃。是法无</a><a name="0730b22" id="0730b22">生故无灭。无灭故不能令人生忧。佛分别</a><a name="0730b23" id="0730b23">一切有为法毕竟空皆如化唯有涅槃一法</a><a name="0730b24" id="0730b24">非如化。尔时须菩提白佛。如佛说平等法</a><a name="0730b25" id="0730b25">非佛所作。非声闻辟支佛所作。有佛无佛</a><a name="0730b26" id="0730b26">诸法常住性空相。性空相即是涅槃。须菩提</a><a name="0730b27" id="0730b27">意谓。深入般若波罗蜜中涅槃亦空。上品中</a><a name="0730b28" id="0730b28">处处说。今佛何以说唯一涅槃不如化。是故</a><a name="0730b29" id="0730b29">引佛语为难。诸法实相性空法常住。诸佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250730a.htm'><img src='up.gif' border=0></a>
<a href='T250730c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>