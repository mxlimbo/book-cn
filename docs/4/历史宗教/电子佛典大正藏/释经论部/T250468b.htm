<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0468b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷58)</font> 劝受持品第三十四 信持无三毒义第五十二 <font face='Arial'>T25, p0468b</h2></font><hr>
<span class='old'>
</a><a name="0468a28" id="0468a28">果阿罗汉果辟支佛道佛道。须陀洹乃至佛皆</a><a name="0468a29" id="0468a29">现于世。尔时佛告释提桓因。憍尸迦。汝当受</span><a name="0468b01" id="0468b01">是般若波罗蜜持读诵说正忆念。何以故。若</a><a name="0468b02" id="0468b02">诸阿修罗生心欲与三十三天共斗。憍尸迦。</a><a name="0468b03" id="0468b03">汝尔时当诵念般若波罗蜜。诸阿修罗恶心</a><a name="0468b04" id="0468b04">即灭更不复生。憍尸迦。若诸天子天女五死</a><a name="0468b05" id="0468b05">相现时。当堕不如意处。汝当于其前诵读</a><a name="0468b06" id="0468b06">般若波罗蜜。是诸天子天女。闻般若波罗蜜</a><a name="0468b07" id="0468b07">功德力故还生本处。何以故。闻般若波罗</a><a name="0468b08" id="0468b08">蜜。有大利益故。复次憍尸迦。若有善男子善</a><a name="0468b09" id="0468b09">女人。若诸天子。天女闻是般若波罗蜜经</a><a name="0468b10" id="0468b10">耳。以是功德故。渐当得阿耨多罗三藐三</a><a name="0468b11" id="0468b11">菩提。何以故。憍尸迦。过去诸佛及弟子皆学</a><a name="0468b12" id="0468b12">是般若波罗蜜。得阿耨多罗三藐三菩提。入</a><a name="0468b13" id="0468b13">无余涅槃。憍尸迦。未来世诸佛。今现在十方</a><a name="0468b14" id="0468b14">诸佛及弟子。皆学是般若波罗蜜。得阿耨多</a><a name="0468b15" id="0468b15">罗三藐三菩提。入无余涅槃。何以故。憍尸迦。</a><a name="0468b16" id="0468b16">是般若波罗蜜摄一切善法。若声闻法若辟</a><a name="0468b17" id="0468b17">支佛法若菩萨法若佛法。释提桓因。白佛言。</a><a name="0468b18" id="0468b18">世尊。般若波罗蜜是大明咒无上明咒无等</a><a name="0468b19" id="0468b19">等明咒。何以故。世尊。是般若波罗蜜能除一</a><a name="0468b20" id="0468b20">切不善法。能与一切善法。佛语释提桓因。</a><a name="0468b21" id="0468b21">如是如是。憍尸迦。般若波罗蜜是大明咒无</a><a name="0468b22" id="0468b22">上明咒无等等明咒。何以故。憍尸迦。过去诸</a><a name="0468b23" id="0468b23">佛因是明咒故。得阿耨多罗三藐三菩提。未</a><a name="0468b24" id="0468b24">来世诸佛今现在十方诸佛。亦因是明咒。得</a><a name="0468b25" id="0468b25">阿耨多罗三藐三菩提。因是明咒故。世间便</a><a name="0468b26" id="0468b26">有十善道。便有四禅四无量心四无色定。便</a><a name="0468b27" id="0468b27">有檀波罗蜜乃至般若波罗蜜四念处乃至十</a><a name="0468b28" id="0468b28">八不共法。便有法性如法相法住法位实际。</a><a name="0468b29" id="0468b29">便有五眼须陀洹果乃至阿罗汉果辟支佛道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250468a.htm'><img src='up.gif' border=0></a>
<a href='T250468c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>