<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0451c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷55)</font> 散华品第二十九 信持无三毒义第五十二 <font face='Arial'>T25, p0451c</h2></font><hr>
<span class='old'>
</a><a name="0451b28" id="0451b28">般若波罗蜜法雨。则皆除灭。人蒙时雨故</a><a name="0451b29" id="0451b29">供养天。诸天闻法雨大利益。欲供养故作</span><a name="0451c01" id="0451c01">是念。我等宁可作华散佛诸大菩萨比丘僧</a><a name="0451c02" id="0451c02">及须菩提亦供养般若波罗蜜。以须菩提善</a><a name="0451c03" id="0451c03">说般若敬之重故。甄名供养。是般若波罗</a><a name="0451c04" id="0451c04">蜜。多说诸法空。又上欲得如化人听法随</a><a name="0451c05" id="0451c05">其相故。以化华供养。复次诸天当欢喜时。</a><a name="0451c06" id="0451c06">便称心供养。不容多还取故。即作化华</a><a name="0451c07" id="0451c07">散佛须菩提诸菩萨比丘僧及般若波罗蜜。</a><a name="0451c08" id="0451c08">华散佛上是供养佛宝。散诸菩萨须菩提</a><a name="0451c09" id="0451c09">及般若波罗蜜。是供养法宝。散诸比丘僧</a><a name="0451c10" id="0451c10">是供养僧宝。作是念已。随意变化供养三</a><a name="0451c11" id="0451c11">宝。大福德成就故。心生所愿皆得如意不</a><a name="0451c12" id="0451c12">从他求。问曰。华台端严为是谁方。答曰是</a><a name="0451c13" id="0451c13">诸天力。诸天福德自在故。小能为大。有人言</a><a name="0451c14" id="0451c14">是佛神力。佛以此般若波罗蜜有大功德。</a><a name="0451c15" id="0451c15">因时少而果报甚大成就佛道。是故现此</a><a name="0451c16" id="0451c16">奇特。须菩提即时分别知非实华。释提桓因</a><a name="0451c17" id="0451c17">知须菩提觉是化华。语须菩提言。大德是</a><a name="0451c18" id="0451c18">华非生华。非生华者。言是华无生空无所</a><a name="0451c19" id="0451c19">出。须菩提说是般若波罗蜜。诸法无生空</a><a name="0451c20" id="0451c20">寂故以无生华供养。意树者诸天随意所</a><a name="0451c21" id="0451c21">念则得。以要言之。天树随意所欲应念则</a><a name="0451c22" id="0451c22">至。故言意树。释提桓因难须菩提。故言是</a><a name="0451c23" id="0451c23">华无生。何以言是华不从树生。须菩提反</a><a name="0451c24" id="0451c24">质言。若不生何以名华。不生法中无所分</a><a name="0451c25" id="0451c25">别。所谓是华是非华。是时释提桓因心伏而</a><a name="0451c26" id="0451c26">问。但是华无生。诸法亦无生。须菩提答。非</a><a name="0451c27" id="0451c27">但是华不生。色亦不生。何以故。若一法空则</a><a name="0451c28" id="0451c28">一切法皆空。若行者于一法中了了决定知</a><a name="0451c29" id="0451c29">空。则一切法中皆亦明了。若五众不生则非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250451b.htm'><img src='up.gif' border=0></a>
<a href='T250452a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>