<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0025a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷1)</font> 入初地品第二 <font face='Arial'>T26, p0025a</h2></font><hr>
<span class='old'>
</a><a name="0024c28" id="0024c28">向故。是心众所趣向。智者所赞故。是心可</a><a name="0024c29" id="0024c29">观小乘瞻仰故。是心难见。一切众生不能</span><a name="0025a01" id="0025a01">睹故。是心难破能善入佛法故。是心为住</a><a name="0025a02" id="0025a02">一切乐具所住处故。是心庄严福德资用故。</a><a name="0025a03" id="0025a03">是心选择智慧资用故。是心淳厚以布施为</a><a name="0025a04" id="0025a04">资用故。是心大愿持戒资用故。是心难沮忍</a><a name="0025a05" id="0025a05">辱资用故。是心难胜精进资用故。是心寂灭</a><a name="0025a06" id="0025a06">禅定资用故。是心无恼害慧资用故。是心</a><a name="0025a07" id="0025a07">无嗔阂慈心深故。是心根深悲心厚故。是心</a><a name="0025a08" id="0025a08">悦乐喜心厚故。是心苦乐不动舍心厚故。是</a><a name="0025a09" id="0025a09">心护念诸佛神力故。是心相续三宝不断故。</a><a name="0025a10" id="0025a10">如是等无量功德庄严初必定心。如无尽意</a><a name="0025a11" id="0025a11">品中广说。是心不杂一切烦恼者。见谛思</a><a name="0025a12" id="0025a12">惟所断二百九十四烦恼不与心和合故名</a><a name="0025a13" id="0025a13">为不杂。是心相续不贪异乘者。从初心相</a><a name="0025a14" id="0025a14">续来。不贪声闻辟支佛乘。但为阿耨多罗</a><a name="0025a15" id="0025a15">三藐三菩提故。名为相续不贪异乘。如是</a><a name="0025a16" id="0025a16">等四十句论。应如是知。问曰。汝说是心常。</a><a name="0025a17" id="0025a17">一切有为法皆无常。如法印经中说。行者观</a><a name="0025a18" id="0025a18">世间空无有常而不变坏。是事何得不相</a><a name="0025a19" id="0025a19">违耶。答曰。汝于是义不得正理故作此</a><a name="0025a20" id="0025a20">难。是中不说心为常。此中虽口说常。常义</a><a name="0025a21" id="0025a21">名必定初心生必能常集诸善根不休不</a><a name="0025a22" id="0025a22">息故名为常。生如来家者。如来家则是佛</a><a name="0025a23" id="0025a23">家。如来者。如名为实。来名为至。至真实中</a><a name="0025a24" id="0025a24">故名为如来。何等为真实所谓涅槃。不虚</a><a name="0025a25" id="0025a25">诳故是名如实。如经中说。佛告比丘。第一</a><a name="0025a26" id="0025a26">圣谛无有虚诳涅槃是也。复次如名不坏</a><a name="0025a27" id="0025a27">相。所谓诸法实相是。来名智慧。到实相中</a><a name="0025a28" id="0025a28">通达其义故名为如来。复次空无相无作名</a><a name="0025a29" id="0025a29">为如。诸佛来至三解脱门。亦令众生到此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260024c.htm'><img src='up.gif' border=0></a>
<a href='T260025b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>