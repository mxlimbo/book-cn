<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0105a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷6)</font> 初序品中 十喻释论第十一 <font face='Arial'>T25, p0105a</h2></font><hr>
<span class='old'>
</a><a name="0104c28" id="0104c28">若无因而有酪者。水中何以不生酪。若乳</a><a name="0104c29" id="0104c29">是酪因缘。乳亦不自在。乳亦从因缘生</span><a name="0105a01" id="0105a01">乳从牛有。牛从水草生。如是无边皆有</a><a name="0105a02" id="0105a02">因缘。以是故因缘中。果不得言有。不得</a><a name="0105a03" id="0105a03">言无。不得言有无。不得言非有非无。诸</a><a name="0105a04" id="0105a04">法从因缘生无自性如镜中像。如偈说</a><a name="0105a05" id="0105a05"><p class='lg'>　　若法因缘生　　　是法性实空</a><br><a name="0105a06" id="0105a06">　　若此法不空　　　不从因缘有</a><br><a name="0105a07" id="0105a07">　　譬如镜中像　　　非镜亦非面</a><br><a name="0105a08" id="0105a08">　　亦非持镜人　　　非自非无因</a><br><a name="0105a09" id="0105a09">　　非有亦非无　　　亦复非有无</a><br><a name="0105a10" id="0105a10">　　此语亦不受　　　如是名中道　</p></a><a name="0105a11" id="0105a11"><p>以是故说诸法如镜中像。如化者。十四变</a><a name="0105a12" id="0105a12">化心。初禅二欲界初禅。二禅三欲界初禅。二</a><a name="0105a13" id="0105a13">禅三禅四欲界初禅二禅三禅。四禅五欲界</a><a name="0105a14" id="0105a14">初禅二禅三禅四禅。是十四变化心。作八种</a><a name="0105a15" id="0105a15">变化。一者能作小乃至微尘。二者能作大</a><a name="0105a16" id="0105a16">乃至满虚空。三者能作轻乃至如鸿毛。四</a><a name="0105a17" id="0105a17">者能作自在能以大为小以长为短如是</a><a name="0105a18" id="0105a18">种种。五者能有主力。(有大力人无所下故言有主力)六者</a><a name="0105a19" id="0105a19">能远到。七者能动地。八者随意所欲尽能</a><a name="0105a20" id="0105a20">得。一身能作多身多身能作一。石壁皆过</a><a name="0105a21" id="0105a21">履水蹈虚手扪日月能转四大。地作水水</a><a name="0105a22" id="0105a22">作地火作风风作火石作金金作石是变</a><a name="0105a23" id="0105a23">化。复有四种。欲界药物宝物幻术能变化</a><a name="0105a24" id="0105a24">诸物。诸神通人神力故能变化诸物。天龙</a><a name="0105a25" id="0105a25">鬼神辈得生报力故。能变化诸物。色界生</a><a name="0105a26" id="0105a26">报修定力故。能变化诸物。如化人无生老</a><a name="0105a27" id="0105a27">病死。无苦无乐异于人生。以是故空无</a><a name="0105a28" id="0105a28">实。一切诸法亦如是皆无生住灭。以是故</a><a name="0105a29" id="0105a29">说诸法如化。复次化生无定物。但以心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250104c.htm'><img src='up.gif' border=0></a>
<a href='T250105b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>