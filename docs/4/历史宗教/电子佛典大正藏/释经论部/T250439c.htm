<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0439c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷53)</font> 无生品第二十六 信持无三毒义第五十二 <font face='Arial'>T25, p0439c</h2></font><hr>
<span class='old'>
</a><a name="0439b28" id="0439b28">不依内不依外。不依两中间。受想行识性常</a><a name="0439b29" id="0439b29">空。不依内不依外。不依两中间。眼耳鼻舌身</span><a name="0439c01" id="0439c01">意性常空。不依内不依外。不依两中间。色性</a><a name="0439c02" id="0439c02">常空乃至法性常空。不依内不依外。不依两</a><a name="0439c03" id="0439c03">中间。檀波罗蜜性常空。乃至般若波罗蜜性</a><a name="0439c04" id="0439c04">常空。不依内不依外。不依两中间。内空性常</a><a name="0439c05" id="0439c05">空。乃至无法有法空性常空。不依内不依外。</a><a name="0439c06" id="0439c06">不依两中间。舍利弗。四念处性常空。乃至一</a><a name="0439c07" id="0439c07">切种智性常空。不依内不依外。不依两中</a><a name="0439c08" id="0439c08">间。以是因缘故。舍利弗。一切诸法无所依。性</a><a name="0439c09" id="0439c09">常空故。如是舍利弗。菩萨摩诃萨行六波罗</a><a name="0439c10" id="0439c10">蜜时。应净色受想行识。乃至应净一切种智。</a><a name="0439c11" id="0439c11">舍利弗问须菩提。菩萨摩诃萨。云何行六波</a><a name="0439c12" id="0439c12">罗蜜时净菩萨道。须菩提言。有世间檀波罗</a><a name="0439c13" id="0439c13">蜜。有出世间檀波罗蜜。尸罗波罗蜜羼提波</a><a name="0439c14" id="0439c14">罗蜜毗梨耶波罗蜜禅波罗蜜般若波罗蜜。</a><a name="0439c15" id="0439c15">有世间有出世间。舍利弗问须菩提。云何世</a><a name="0439c16" id="0439c16">间檀波罗蜜。云何出世间檀波罗蜜。须菩提</a><a name="0439c17" id="0439c17">言。若菩萨摩诃萨作施主。能施沙门婆罗门</a><a name="0439c18" id="0439c18">贫穷乞人。须食与食须饮与饮。须衣与衣。卧</a><a name="0439c19" id="0439c19">具床榻房舍香华璎珞医药。种种所须资生</a><a name="0439c20" id="0439c20">之物。若妻子国土头目手足支节。内外之物</a><a name="0439c21" id="0439c21">尽以给施。施时作是念。我与彼取我不悭贪。</a><a name="0439c22" id="0439c22">我为施主我能舍一切。我随佛教施。我行檀</a><a name="0439c23" id="0439c23">波罗蜜。作是施已用得法。与一切众生共之。</a><a name="0439c24" id="0439c24">回向阿耨多罗三藐三菩提。念言。是布施因</a><a name="0439c25" id="0439c25">缘。令众生得今世乐。后当令得入涅槃。是人</a><a name="0439c26" id="0439c26">布施有三碍。何等三。我相他相施相。着是</a><a name="0439c27" id="0439c27">三相布施。是名世间檀波罗蜜。何因缘故名</a><a name="0439c28" id="0439c28">世间。于世间中不动不出。是名世间檀波罗</a><a name="0439c29" id="0439c29">蜜。云何名出世间檀波罗蜜。所谓三分清净。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250439b.htm'><img src='up.gif' border=0></a>
<a href='T250440a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>