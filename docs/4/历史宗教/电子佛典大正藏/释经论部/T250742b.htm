<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0742b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷98)</font> 萨陀波仑品第八十八 信持无三毒义第五十二 <font face='Arial'>T25, p0742b</h2></font><hr>
<span class='old'>
</a><a name="0742a28" id="0742a28">人言。是昙无竭菩萨神通力故令长者女得</a><a name="0742a29" id="0742a29">闻。如是三唱无人买者便大愁忧。问曰。萨</span><a name="0742b01" id="0742b01">陀波仑既不惜身。虽无人买亦不应愁。</a><a name="0742b02" id="0742b02">答曰。既发大心不满其愿。是故大愁。释提</a><a name="0742b03" id="0742b03">桓因作是念。萨陀波仑欲卖其身无有买</a><a name="0742b04" id="0742b04">者。如经中广说。问曰。释提桓因报得知他</a><a name="0742b05" id="0742b05">心。应知萨陀波仑心已决定。今何以来试。答</a><a name="0742b06" id="0742b06">曰。诸天但知世间人心。作佛不作佛心非其</a><a name="0742b07" id="0742b07">所知。除佛无有能知其为佛道故与授</a><a name="0742b08" id="0742b08">记。复次释提桓因欲多所引导故来试</a><a name="0742b09" id="0742b09">之。令闻见者皆发心求佛。又如金银</a><a name="0742b10" id="0742b10">等诸宝不以轻贱故烧锻磨打。菩萨亦如</a><a name="0742b11" id="0742b11">是。若能割肉出血破骨出髓其心不动。是</a><a name="0742b12" id="0742b12">正定菩萨。是故天帝来试。问曰。帝释是大天</a><a name="0742b13" id="0742b13">王。何以妄语作是言。我欲祠天须人心血</a><a name="0742b14" id="0742b14">髓。答曰。若以悭贪嗔恚烦恼欲求自利故</a><a name="0742b15" id="0742b15">妄语。是故为罪。帝释若作实身实语。菩萨</a><a name="0742b16" id="0742b16">则不信。是故如其国法天祠所须为其信</a><a name="0742b17" id="0742b17">受故。是时萨陀波仑信其语而大欢喜我得</a><a name="0742b18" id="0742b18">大利。大利者阿鞞跋致地。第一利者是佛道。</a><a name="0742b19" id="0742b19">大利者五波罗蜜。第一利者般若波罗蜜。</a><a name="0742b20" id="0742b20">大利者般若波罗蜜。第一利者般若波罗蜜</a><a name="0742b21" id="0742b21">方便力。大利者菩萨初地。第一利者十地。</a><a name="0742b22" id="0742b22">大利者从初地乃至十地。第一利者第十</a><a name="0742b23" id="0742b23">地。大利者菩萨地。第一利者佛地。如是</a><a name="0742b24" id="0742b24">等分别虽未具足。已住具足因缘故言便</a><a name="0742b25" id="0742b25">为具足。问曰。若释提桓因化身来。何以言</a><a name="0742b26" id="0742b26">汝须何等价。答曰。知其欲供养昙无竭</a><a name="0742b27" id="0742b27">菩萨满其愿故。又复释提桓因苦困萨陀</a><a name="0742b28" id="0742b28">波仑。畏其所索者大。是故言须何等价。</a><a name="0742b29" id="0742b29">随汝意与我者言于汝不大贪惜不致<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250742a.htm'><img src='up.gif' border=0></a>
<a href='T250742c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>