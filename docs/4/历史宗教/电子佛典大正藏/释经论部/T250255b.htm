<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0255b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷26)</font> 初序品中 十八不共法释论第四十一 <font face='Arial'>T25, p0255b</h2></font><hr>
<span class='old'>
</a><a name="0255a28" id="0255a28">相。是说毕竟空。复次非一切智人。于三</a><a name="0255a29" id="0255a29">世中智慧有碍。乃至观世音文殊师利弥勒</span><a name="0255b01" id="0255b01">舍利弗等诸贤圣。于三世中智慧皆有碍。</a><a name="0255b02" id="0255b02">以是因缘故。说佛智慧于三世中通达无</a><a name="0255b03" id="0255b03">碍。不为空事故说。复次有人于三世中生</a><a name="0255b04" id="0255b04">邪见。谓过去法及众生有初无初。若有初</a><a name="0255b05" id="0255b05">则有新众生。诸法亦无因无缘而生。若无初</a><a name="0255b06" id="0255b06">亦无后。若无初无后中。亦无初名有中有</a><a name="0255b07" id="0255b07">后。无前后名有初有中。无后中名有初</a><a name="0255b08" id="0255b08">有后。若众生及诸法。无初亦无中无后。若</a><a name="0255b09" id="0255b09">无三世则都无所有。复次若无初。云何有</a><a name="0255b10" id="0255b10">一切智人。破如是等邪见故。说三世诸法</a><a name="0255b11" id="0255b11">一相所谓无相。不为破三世佛智慧。问曰。</a><a name="0255b12" id="0255b12">无相是为有边。答曰。若无相即是无边。不可</a><a name="0255b13" id="0255b13">说不可难法。云何言有边。若无相中取相。</a><a name="0255b14" id="0255b14">非是无相。是无相名为不可得空。是中无相</a><a name="0255b15" id="0255b15">亦不可得。空亦不可得。是故名不可得空。</a><a name="0255b16" id="0255b16">复次佛有二种道。一者福德道。有人闻佛</a><a name="0255b17" id="0255b17">十力四无所畏四无碍智十八不共法等。生</a><a name="0255b18" id="0255b18">恭敬信乐心。二者智慧道。有人闻说诸法</a><a name="0255b19" id="0255b19">因缘和合生故无有自性。便舍离诸法。于</a><a name="0255b20" id="0255b20">空中心不着。如月能润物日能熟物。二事</a><a name="0255b21" id="0255b21">因缘故万物成就。福德道智慧道亦如是。福</a><a name="0255b22" id="0255b22">德道能生诸功德。智慧道能于福德道中</a><a name="0255b23" id="0255b23">离诸邪见着。以是故佛虽说诸法毕竟空。</a><a name="0255b24" id="0255b24">亦说三世通达无碍而无咎。如是等略说</a><a name="0255b25" id="0255b25">佛十八不共法义。问曰。若尔者迦栴延尼子。</a><a name="0255b26" id="0255b26">何以言十力四无所畏大悲三不共意止名</a><a name="0255b27" id="0255b27">为十八不共法。若前说十八不共法是真义</a><a name="0255b28" id="0255b28">者。迦栴延尼子何以故如是说。答曰。以是</a><a name="0255b29" id="0255b29">故名迦旃延尼子。若释子则不作是说。释<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250255a.htm'><img src='up.gif' border=0></a>
<a href='T250255c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>