<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1511 金刚般若波罗蜜经论 0781c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1511 金刚般若波罗蜜经论</font> <font face='Arial'>(卷1)</font> <font face='Arial'>T25, p0781c</h2></font><hr>
<span class='old'>
</a><a name="0781b28" id="0781b28"><p>云何加彼身同行。谓于菩萨身中与智慧力。</a><a name="0781b29" id="0781b29">令成就佛法故。又彼菩萨摄取众生。与教化</span><a name="0781c01" id="0781c01">力。是名善护念应知。云何不退得未得。谓</a><a name="0781c02" id="0781c02">于得未得功德中。惧其退失付授智者。又得</a><a name="0781c03" id="0781c03">不退者。不舍大乘故。未得不退者。于大乘中</a><a name="0781c04" id="0781c04">欲令胜进故。是名善付嘱。应知</a><a name="0781c05" id="0781c05"><p>经曰。世尊云何菩萨大乘中。发阿耨多罗三</a><a name="0781c06" id="0781c06">藐三菩提心。应云何住。云何修行。云何降伏</a><a name="0781c07" id="0781c07">其心</a><a name="0781c08" id="0781c08"><p>尔时佛告须菩提。善哉善哉。须菩提。如汝所</a><a name="0781c09" id="0781c09">说。如来善护念诸菩萨。善付嘱诸菩萨。汝今</a><a name="0781c10" id="0781c10">谛听当为汝说。如菩萨大乘中发阿耨多罗三</a><a name="0781c11" id="0781c11">藐三菩提心。应如是住。如是修行。如是降伏</a><a name="0781c12" id="0781c12">其心。须菩提白佛言。世尊。如是愿乐欲闻。佛</a><a name="0781c13" id="0781c13">告须菩提。诸菩萨生如是心。所有一切众生</a><a name="0781c14" id="0781c14">众生所摄。若卵生。若胎生。若湿生。若化生。</a><a name="0781c15" id="0781c15">若有色若无色。若有想若无想。若非有想非</a><a name="0781c16" id="0781c16">无想。所有众生界众生所摄。我皆令入无余</a><a name="0781c17" id="0781c17">涅槃而灭度之。如是灭度无量无边众生。实</a><a name="0781c18" id="0781c18">无众生得灭度者。何以故。须菩提。若菩萨有</a><a name="0781c19" id="0781c19">众生相。即非菩萨。何以故非。须菩提。若菩萨</a><a name="0781c20" id="0781c20">起众生相人相寿者相。则不名菩萨</a><a name="0781c21" id="0781c21"><p>论曰。云何菩萨大乘中住。问答示现此义。偈</a><a name="0781c22" id="0781c22">言</a><a name="0781c23" id="0781c23"><p class='lg'>　　广大第一常　　　其心不颠倒</a><br><a name="0781c24" id="0781c24">　　利益深心住　　　此乘功德满　</p></a><a name="0781c25" id="0781c25"><p>此偈说何等义。若菩萨有四种深利益菩提</a><a name="0781c26" id="0781c26">心。此是菩萨大乘住处。何以故。此深心功德</a><a name="0781c27" id="0781c27">满。足是故四种深利益摄取心生。能住大乘中</a><a name="0781c28" id="0781c28"><p>何等为四种心。一广二第一三常四不颠倒。</a><a name="0781c29" id="0781c29">云何广心利益。如经诸菩萨生如是心所有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250781b.htm'><img src='up.gif' border=0></a>
<a href='T250782a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>