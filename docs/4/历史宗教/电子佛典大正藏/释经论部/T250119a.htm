<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0119a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷8)</font> 初序品中 放光释论第十四 <font face='Arial'>T25, p0119a</h2></font><hr>
<span class='old'>
</a><a name="0118c28" id="0118c28">痴饮雨水而狂。如是失心如是种种名</a><a name="0118c29" id="0118c29">为狂。得见佛故狂即得正。问曰。乱者得定</span><a name="0119a01" id="0119a01">狂则是乱。以何事别。答曰。有人不狂而</a><a name="0119a02" id="0119a02">心多散乱。志如猕猴不能专住是名乱</a><a name="0119a03" id="0119a03">心。复有剧务匆匆心着众事。则失心力不</a><a name="0119a04" id="0119a04">堪受道。问曰。乱心有何因缘。答曰。善心转</a><a name="0119a05" id="0119a05">薄随逐不善。是名心乱。复次是人不观无</a><a name="0119a06" id="0119a06">常。不观死相不观世空。爱着寿命计念</a><a name="0119a07" id="0119a07">事务种种驰散。是故心乱。复次不得佛法</a><a name="0119a08" id="0119a08">中内乐。外求乐事随逐乐因。是故心乱。如</a><a name="0119a09" id="0119a09">是乱人得见佛故其心得定。问曰。先言狂</a><a name="0119a10" id="0119a10">者得正。今言裸者得衣。除狂云何更有裸。</a><a name="0119a11" id="0119a11">答曰。狂有二种。一者人皆知狂。二者恶邪</a><a name="0119a12" id="0119a12">故自裸人不知狂。如说南天竺国中有法</a><a name="0119a13" id="0119a13">师。高坐说五戒义。是众中多有外道来听。</a><a name="0119a14" id="0119a14">是时国王难曰。若如所说。有人施酒及自</a><a name="0119a15" id="0119a15">饮酒得狂愚报。当今世人应狂者多正者</a><a name="0119a16" id="0119a16">少。而今狂者更少不狂者多。何以故尔。是时</a><a name="0119a17" id="0119a17">诸外道辈言善哉。斯难甚深。是秃高坐必不</a><a name="0119a18" id="0119a18">能答。以王利智故。是时法师以指指诸外</a><a name="0119a19" id="0119a19">道。而更说余事。王时即解。诸外道语王言。</a><a name="0119a20" id="0119a20">王难甚深是不知答。耻所不知而但举指</a><a name="0119a21" id="0119a21">更说余事。王语外道。高坐法师指答已讫。</a><a name="0119a22" id="0119a22">将护汝故不以言说。向者指汝言。汝等是</a><a name="0119a23" id="0119a23">狂狂不少也。汝等以灰涂身裸形无耻。以</a><a name="0119a24" id="0119a24">人髑髅盛粪而食。拔头发卧刺上倒悬熏</a><a name="0119a25" id="0119a25">鼻。冬则入水夏则火炙。如是种种所行非</a><a name="0119a26" id="0119a26">道皆是狂相。复次汝等法以卖肉卖盐即</a><a name="0119a27" id="0119a27">时失婆罗门法。于天祠中得牛布施。即时</a><a name="0119a28" id="0119a28">卖之自言得法。牛则是肉。是诳惑人岂非</a><a name="0119a29" id="0119a29">失耶。又言入吉河水中罪垢皆除。是为罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250118c.htm'><img src='up.gif' border=0></a>
<a href='T250119b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>