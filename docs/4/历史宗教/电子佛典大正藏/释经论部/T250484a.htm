<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0484a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷60)</font> 挍量法施品第三十八 信持无三毒义第五十二 <font face='Arial'>T25, p0484a</h2></font><hr>
<span class='old'>
</a><a name="0483c28" id="0483c28">令是事了了易解故更说因缘。所谓教一</a><a name="0483c29" id="0483c29">人。令得须陀洹果得大福德。胜于教阎浮</span><a name="0484a01" id="0484a01">提人行十善道。虽行十善未免三恶道</a><a name="0484a02" id="0484a02">故。乃至得阿罗汉辟支佛道亦如是。佛更</a><a name="0484a03" id="0484a03">说譬喻。若有人教一阎浮提人。令得声闻</a><a name="0484a04" id="0484a04">辟支佛道。不如有人教一人令得阿耨多</a><a name="0484a05" id="0484a05">罗三藐三菩提是人得福多。何以故。须陀洹</a><a name="0484a06" id="0484a06">至辟支佛。皆从菩萨生故。是般若波罗蜜</a><a name="0484a07" id="0484a07">中。种种说佛道因缘。是故书般若波罗蜜</a><a name="0484a08" id="0484a08">经卷与人。胜以十善教四天下乃至如恒</a><a name="0484a09" id="0484a09">河沙等世界。复次教阎浮提人。乃至恒河</a><a name="0484a10" id="0484a10">沙等世界人。令行四禅等乃至五神通亦如</a><a name="0484a11" id="0484a11">是。但四禅等是离欲人。与十善差别。复次</a><a name="0484a12" id="0484a12">若有人教一阎浮提人。乃至如恒河沙世界。</a><a name="0484a13" id="0484a13">令行十善道四禅四无量心四无色定五神</a><a name="0484a14" id="0484a14">通。不如是人受持般若波罗蜜读诵说正</a><a name="0484a15" id="0484a15">忆念得福多。得福多者。上以般若经卷与</a><a name="0484a16" id="0484a16">他人。今自行般若为异。先十善道乃至五</a><a name="0484a17" id="0484a17">神通别说。今合说。问曰。何以不解受持读</a><a name="0484a18" id="0484a18">诵说。但解正忆念。答曰。受持读诵说福德</a><a name="0484a19" id="0484a19">多。以正忆念能具二事。所谓福德智慧。是</a><a name="0484a20" id="0484a20">故别说。如人采药草乃至合和而未服之</a><a name="0484a21" id="0484a21">于病无损服乃除病。正忆念如服药病</a><a name="0484a22" id="0484a22">愈。是故但解正忆念。正忆念相。所谓非二</a><a name="0484a23" id="0484a23">非不二。行般若波罗蜜。二不二义如先说。</a><a name="0484a24" id="0484a24">初以书经卷胜舍利。中以经卷与人。胜</a><a name="0484a25" id="0484a25">教人行十善乃至五通。今受持读诵说。</a><a name="0484a26" id="0484a26">于受持边正忆念最胜今如诸佛怜愍</a><a name="0484a27" id="0484a27">众生故。为解其义令易解。胜自行正忆</a><a name="0484a28" id="0484a28">念。是时佛欲广分别福德故说言。若有人</a><a name="0484a29" id="0484a29">尽形寿。供养十方佛。不如为他解说般若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250483c.htm'><img src='up.gif' border=0></a>
<a href='T250484b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>