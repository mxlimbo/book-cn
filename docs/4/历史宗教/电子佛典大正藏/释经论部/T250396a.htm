<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0396a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷46)</font> 摩诃衍品第十八 信持无三毒义第五十二 <font face='Arial'>T25, p0396a</h2></font><hr>
<span class='old'>
</a><a name="0395c28" id="0395c28">是道。譬如火起草中得水则灭。若水中生</a><a name="0395c29" id="0395c29">火则无物能灭。初习行着心取相菩萨修福</span><a name="0396a01" id="0396a01">德。如草生火易可得灭。若体得实相菩</a><a name="0396a02" id="0396a02">萨以大悲心行众行难可得破。如水中</a><a name="0396a03" id="0396a03">生火无能灭者。以是故。虽用无所得心</a><a name="0396a04" id="0396a04">行众行。心亦不弱不生疑悔。是名略说六</a><a name="0396a05" id="0396a05">波罗蜜义。广说如初品中。一一波罗蜜皆具</a><a name="0396a06" id="0396a06">足十八空者。六波罗蜜中说般若波罗蜜义</a><a name="0396a07" id="0396a07">不着诸法。所以者何以十八空故。十八空</a><a name="0396a08" id="0396a08">论议如初品中。佛告舍利弗。菩萨摩诃萨欲</a><a name="0396a09" id="0396a09">住十八空。当学般若波罗蜜。彼义应此中</a><a name="0396a10" id="0396a10">广说。问曰。十八空内空等后皆言非常非灭</a><a name="0396a11" id="0396a11">故。此义云何。答曰。若人不习此空必堕</a><a name="0396a12" id="0396a12">二边。若常若灭。所以者何。若诸法实有则无</a><a name="0396a13" id="0396a13">灭义堕常中。如人出一舍入一舍。眼虽</a><a name="0396a14" id="0396a14">不见不名为无。诸法亦尔。从未来世入</a><a name="0396a15" id="0396a15">现在世。现在世入过去世。如是则不灭。行</a><a name="0396a16" id="0396a16">者以有为患用空破有。心复贵空。着于</a><a name="0396a17" id="0396a17">空者则堕断灭。以是故。行是空以破有。</a><a name="0396a18" id="0396a18">亦不着空。离是二边以中道行。是十八空</a><a name="0396a19" id="0396a19">以大悲心为度众生。是故十八空后皆言</a><a name="0396a20" id="0396a20">非常非灭。是名摩诃衍。若异此者则是戏论</a><a name="0396a21" id="0396a21">狂人。于佛法中空无所得。如人于珍宝聚</a><a name="0396a22" id="0396a22">中取水精珠。眼见虽好价无所直。问曰。若</a><a name="0396a23" id="0396a23">十八空已摄诸空。何以更说四空。答曰。十</a><a name="0396a24" id="0396a24">八空中现空尽摄诸佛有二种说法。或初略</a><a name="0396a25" id="0396a25">后广。或初广后略。初略后广为解义故。初</a><a name="0396a26" id="0396a26">广后略为易持故。或为后会众生略说其</a><a name="0396a27" id="0396a27">要。或以偈颂。今佛前广说十八空。后略说</a><a name="0396a28" id="0396a28">四空相。法法相空者。一切法中法相不可得。</a><a name="0396a29" id="0396a29">如色中色相不可得。复次法中不生法故。名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250395c.htm'><img src='up.gif' border=0></a>
<a href='T250396b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>