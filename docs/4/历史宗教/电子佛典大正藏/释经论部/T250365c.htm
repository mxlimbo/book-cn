<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0365c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷42)</font> 集散品第九 信持无三毒义第五十二 <font face='Arial'>T25, p0365c</h2></font><hr>
<span class='old'>
</a><a name="0365b28" id="0365b28">有若无。世尊。我以是义故心悔。一切诸法</a><a name="0365b29" id="0365b29">集散相不可得。若为菩萨作字言是菩萨。世</span><a name="0365c01" id="0365c01">尊。是字不住亦不不住。何以故。是字无所</a><a name="0365c02" id="0365c02">有故。以是故是字不住亦不不住。若菩萨摩</a><a name="0365c03" id="0365c03">诃萨闻作是说般若波罗蜜如是相如是义。</a><a name="0365c04" id="0365c04">心不没不悔不惊不畏不怖。当知是菩萨必</a><a name="0365c05" id="0365c05">住阿鞞跋致性中。住不住法故<p>【论】释曰。上</a><a name="0365c06" id="0365c06">来非住非不住门。破菩萨名字及诸法。今以</a><a name="0365c07" id="0365c07">异门破菩萨名字。无法可说为菩萨。何以</a><a name="0365c08" id="0365c08">故。菩萨非是五众。五众非是菩萨。五众中</a><a name="0365c09" id="0365c09">无菩萨。菩萨中无五众。五众不属菩萨。菩</a><a name="0365c10" id="0365c10">萨不属五众离五众无菩萨。离菩萨无</a><a name="0365c11" id="0365c11">五众。如是菩萨名字不可得。当知是空乃至</a><a name="0365c12" id="0365c12">十八不共法亦如是。譬如梦中有所见。皆</a><a name="0365c13" id="0365c13">是虚妄不可说。此梦中无有定法相。所谓五</a><a name="0365c14" id="0365c14">众十二入十八界。但有诳心。余影响焰化</a><a name="0365c15" id="0365c15">亦如是但诳耳目。如虚空一切法中不可</a><a name="0365c16" id="0365c16">说。无相故。虚空与色相违故不得说名为</a><a name="0365c17" id="0365c17">色。色尽处亦非虚空。更无别法故。若谓入</a><a name="0365c18" id="0365c18">出为虚空相。是事不然。是身业非虚空相。</a><a name="0365c19" id="0365c19">若无相则无法。以是故虚空但有名字。菩</a><a name="0365c20" id="0365c20">萨名字亦如是。问曰。如梦虚空等可但有</a><a name="0365c21" id="0365c21">名字。云何地水火风实法亦但有名字。答曰。</a><a name="0365c22" id="0365c22">无智人谓地等诸物以为实。圣人慧眼观</a><a name="0365c23" id="0365c23">之。皆是虚诳。譬如小儿见镜中像以为实。</a><a name="0365c24" id="0365c24">欢喜欲取谓为真实。大人观之但诳惑人</a><a name="0365c25" id="0365c25">眼。诸凡夫人见微尘和合成地谓为实地。</a><a name="0365c26" id="0365c26">余有天眼者散此地但见微尘。慧眼分别</a><a name="0365c27" id="0365c27">破散此地都不可得。复次初品论中种种破</a><a name="0365c28" id="0365c28">身相。如身破地亦破。复次若地是实。云何一</a><a name="0365c29" id="0365c29">切火观时皆是火。若以禅定观为实。佛说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250365b.htm'><img src='up.gif' border=0></a>
<a href='T250366a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>