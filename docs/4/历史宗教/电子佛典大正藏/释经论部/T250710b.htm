<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0710b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷93)</font> 净佛国土品第八十二 信持无三毒义第五十二 <font face='Arial'>T25, p0710b</h2></font><hr>
<span class='old'>
</a><a name="0710a28" id="0710a28">为无为相等。问曰。男女相可是虚妄不实。余</a><a name="0710a29" id="0710a29">色等善不善法若不取相。云何能厌色等</span><a name="0710b01" id="0710b01">成就善法。答曰。佛法中有二种空。一者众</a><a name="0710b02" id="0710b02">生空。二者法空。以众生空破众生相。所谓</a><a name="0710b03" id="0710b03">男女等相。以法空破色等法中虚妄相。如</a><a name="0710b04" id="0710b04">破一切法空中说。能观色等善法如幻如</a><a name="0710b05" id="0710b05">化不取定实相。得厌心则舍戏论常无常</a><a name="0710b06" id="0710b06">等。是不名为取相。又色等及善法皆和合</a><a name="0710b07" id="0710b07">性空行故。不生诸烦恼。问曰。一切有为法</a><a name="0710b08" id="0710b08">假名和合故不应取。无为法是真实法。所谓</a><a name="0710b09" id="0710b09">如法性实际。何以不取。答曰。以不取相</a><a name="0710b10" id="0710b10">是无为法无相名为无为法门。若取相便</a><a name="0710b11" id="0710b11">是有为。如是等一切虚诳取相不实。远离粗</a><a name="0710b12" id="0710b12">身口意业。菩萨欲行净佛土。远离如是</a><a name="0710b13" id="0710b13">等粗身口意业。自行六波罗蜜亦教他人</a><a name="0710b14" id="0710b14">令行。共清净因缘故则佛土清净。上总相</a><a name="0710b15" id="0710b15">说下别相说。是菩萨满三千大千世界七宝</a><a name="0710b16" id="0710b16">施佛及僧。作是愿。我以是布施因缘令我</a><a name="0710b17" id="0710b17">国土皆七宝庄严。问曰。若满三千大千世界</a><a name="0710b18" id="0710b18">珍宝从何处得。又诸佛贤圣少欲知足。谁受</a><a name="0710b19" id="0710b19">是者。若凡夫无厌足。何能受三千世界</a><a name="0710b20" id="0710b20">物。答曰。是菩萨是法性生身。住具足神通</a><a name="0710b21" id="0710b21">波罗蜜中。为供养十方佛故。以如三千世</a><a name="0710b22" id="0710b22">界珍宝供养。又此宝物神通力所作轻细无</a><a name="0710b23" id="0710b23">妨。如第三禅遍净天六十人坐一针头而</a><a name="0710b24" id="0710b24">听法不相妨碍。何况大菩萨深入神通所</a><a name="0710b25" id="0710b25">作宝物。或有菩萨变身如须弥山遍十方</a><a name="0710b26" id="0710b26">佛前。以为灯炷供养于佛若佛塔庙。而作</a><a name="0710b27" id="0710b27">愿言。令我国土常有光明。不须日月灯</a><a name="0710b28" id="0710b28">烛。或有菩萨雨诸华香幡盖璎珞以为供</a><a name="0710b29" id="0710b29">养。复作是愿。令我国土众生端正如华身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250710a.htm'><img src='up.gif' border=0></a>
<a href='T250710c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>