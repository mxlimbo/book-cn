<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1522 十地经论 0149b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1522 十地经论</font> <font face='Arial'>(卷4)</font> <font face='Arial'>T26, p0149b</h2></font><hr>
<span class='old'>
</a><a name="0149a28" id="0149a28">五者集果。智者有三种相。一者时差别。二者</a><a name="0149a29" id="0149a29">报果差别。三者习气果差别</span><a name="0149b01" id="0149b01"><p>经曰。是菩萨复作是思惟。此十不善业道。上</a><a name="0149b02" id="0149b02">者地狱因缘。中者畜生因缘。下者饿鬼因缘。</a><a name="0149b03" id="0149b03">于中杀生之罪。能令众生堕于地狱畜生饿</a><a name="0149b04" id="0149b04">鬼。若生人中得二种果报。一者短命。二者</a><a name="0149b05" id="0149b05">多病。劫盗之罪。亦令众生堕于地狱畜生饿</a><a name="0149b06" id="0149b06">鬼。若生人中得二种果报。一者贫穷。二者</a><a name="0149b07" id="0149b07">共财不得自在。邪淫之罪。亦令众生堕于</a><a name="0149b08" id="0149b08">地狱畜生饿鬼。若生人中得二种果报。一</a><a name="0149b09" id="0149b09">者妇不贞良。二者二妻相诤不随己心。妄</a><a name="0149b10" id="0149b10">语之罪。亦令众生堕于地狱畜生饿鬼。若</a><a name="0149b11" id="0149b11">生人中得二种果报。一者多被诽谤。二者</a><a name="0149b12" id="0149b12">恒为多人所诳。两舌之罪。亦令众生堕于</a><a name="0149b13" id="0149b13">地狱畜生饿鬼。若生人中得二种果报。一</a><a name="0149b14" id="0149b14">者得破坏眷属。二者得弊恶眷属。恶口之</a><a name="0149b15" id="0149b15">罪。亦令众生堕于地狱畜生饿鬼。若生人</a><a name="0149b16" id="0149b16">中得二种果报。一者常闻恶声。二者所有</a><a name="0149b17" id="0149b17">言说恒有诤讼。绮语之罪。亦令众生堕于</a><a name="0149b18" id="0149b18">地狱畜生饿鬼。若生人中得二种果报。一者</a><a name="0149b19" id="0149b19">所说正语人不信受。二者所有言说不能辩</a><a name="0149b20" id="0149b20">了。贪欲之罪。亦令众生堕于地狱畜生饿</a><a name="0149b21" id="0149b21">鬼。若生人中得二种果报。一者贪财无有</a><a name="0149b22" id="0149b22">厌足。二者多求恒不从意。嗔恚之罪。亦令</a><a name="0149b23" id="0149b23">众生堕于地狱畜生饿鬼。若生人中得二</a><a name="0149b24" id="0149b24">种果报。一者常为他人求其长短。二者常</a><a name="0149b25" id="0149b25">为他所恼害。邪见之罪。亦令众生堕于地</a><a name="0149b26" id="0149b26">狱畜生饿鬼。若生人中得二种果报。一者</a><a name="0149b27" id="0149b27">常生邪见家。二者心恒谄曲。诸佛子。如是</a><a name="0149b28" id="0149b28">十不善业道。皆是众苦大聚因缘</a><a name="0149b29" id="0149b29"><p>论曰。时差别者。依不善业道因果上中下差<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260149a.htm'><img src='up.gif' border=0></a>
<a href='T260149c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>