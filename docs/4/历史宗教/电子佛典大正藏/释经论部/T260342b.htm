<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1532 胜思惟梵天所问经论 0342b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1532 胜思惟梵天所问经论</font> <font face='Arial'>(卷2)</font> <font face='Arial'>T26, p0342b</h2></font><hr>
<span class='old'>
</a><a name="0342a28" id="0342a28">观不取不舍。依不生灭不去不来。依未来世</a><a name="0342a29" id="0342a29">不复作恶。依能远离一切所疑。得无生忍者。</span><a name="0342b01" id="0342b01">谓内心忍灭诸法忍如实观察不取不舍故。</a><a name="0342b02" id="0342b02">得无灭忍者。如实观察罪过之体虚妄分别</a><a name="0342b03" id="0342b03">不生不灭以不去不来故。得因缘忍者。观察</a><a name="0342b04" id="0342b04">因缘本来不生以他体摄故。如实观察毁禁</a><a name="0342b05" id="0342b05">染体离生因故。于未来世不复作恶。得无住</a><a name="0342b06" id="0342b06">忍者。以异异心展转生悔。如实观察诸罪根</a><a name="0342b07" id="0342b07">本即在身中不离于心。不见彼罪过如是不</a><a name="0342b08" id="0342b08">见一切罪过。远离一切心中所疑。能灭悔故</a><a name="0342b09" id="0342b09">善出过罪</a><a name="0342b10" id="0342b10"><p>如是诸过根本是虚妄染法。若欲断过要断</a><a name="0342b11" id="0342b11">过本。是故次说断彼过本。善断诸烦恼者。依</a><a name="0342b12" id="0342b12">三世说。正观察者。如实正念依邪念行现起</a><a name="0342b13" id="0342b13">烦恼。如实正观不见彼体故。远离未来诸障。</a><a name="0342b14" id="0342b14">增长诸白法者。于未来世更不作恶。以是至</a><a name="0342b15" id="0342b15">心不作恶故得清净心。得善法力者。观察虚</a><a name="0342b16" id="0342b16">妄烦恼诸过。不见过去一切烦恼。以得白法</a><a name="0342b17" id="0342b17">力故。独处远离者。以得寂静心种子故。如是</a><a name="0342b18" id="0342b18">次第善根增上故。随顺不生烦恼境界护诸</a><a name="0342b19" id="0342b19">烦恼故。得因缘力故。未来世中烦恼不起故。</a><a name="0342b20" id="0342b20">如是折伏诸烦恼已。善往诸大众。是故次第</a><a name="0342b21" id="0342b21">说彼法相。善往诸大众者。有二种差别。依人</a><a name="0342b22" id="0342b22">差别依心差别。依人差别者。往何等人。何所</a><a name="0342b23" id="0342b23">为往。何义故往。云何而往。此明何义。贵人</a><a name="0342b24" id="0342b24">出家有多闻慧为求法故。生贵重心往诣彼</a><a name="0342b25" id="0342b25">人不觅其过。此人如是不觅彼人过失故往</a><a name="0342b26" id="0342b26">贱人出家有多闻慧。为求法故生尊重心。往</a><a name="0342b27" id="0342b27">诣彼人非憍慢心。此人如是非憍慢心往诣</a><a name="0342b28" id="0342b28">彼人阿兰若。人无多闻慧非轻贱心。求少善</a><a name="0342b29" id="0342b29">法往诣彼人不自显故。此人如是不自显故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260342a.htm'><img src='up.gif' border=0></a>
<a href='T260342c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>