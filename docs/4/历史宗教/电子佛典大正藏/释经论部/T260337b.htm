<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1532 胜思惟梵天所问经论 0337b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1532 胜思惟梵天所问经论</font> <font face='Arial'>(卷1)</font> <font face='Arial'>T26, p0337b</h2></font><hr>
<span class='old'>
</a><a name="0337a28" id="0337a28">解释。如彼应知。于大众中说此法门者。示现</a><a name="0337a29" id="0337a29">法胜大众摄在说法住处。依彼山等胜处说</span><a name="0337b01" id="0337b01">故。六万四千比丘僧者。示现庄严如来大众</a><a name="0337b02" id="0337b02">故。此经法门快妙甚深。出过一切声闻境界。</a><a name="0337b03" id="0337b03">示现如来能说胜义故。七万二千诸菩萨者。</a><a name="0337b04" id="0337b04">何故菩萨多于声闻。以此经典为诸菩萨摩</a><a name="0337b05" id="0337b05">诃萨说甚深法故。皆是智者之所识。知者何</a><a name="0337b06" id="0337b06">故重说。依世间法故。世间说言胜中胜者。如</a><a name="0337b07" id="0337b07">言于端正中最端正者乃可将来。于有德中</a><a name="0337b08" id="0337b08">有胜德者乃可将来。彼诸菩萨各别有智非</a><a name="0337b09" id="0337b09">共有故。复更有义。皆是智者之所识。知者入</a><a name="0337b10" id="0337b10">地菩萨之所知故。此明何义。以诸菩萨摩诃</a><a name="0337b11" id="0337b11">萨先行菩萨行者知彼菩萨故。以是故言。皆</a><a name="0337b12" id="0337b12">是智者之所识知。彼诸菩萨智者。所知有七</a><a name="0337b13" id="0337b13">种德。皆依乐说辩才应知。何等为七。一者种</a><a name="0337b14" id="0337b14">种乐说辩才。二者无滞乐说辩才。三者坚固</a><a name="0337b15" id="0337b15">乐说辩才。四者了了乐说辩才。五者不怯弱</a><a name="0337b16" id="0337b16">乐说辩才。六者相应乐说辩才。七者任放</a><a name="0337b17" id="0337b17">乐说辩才。此诸辩才如经得具足陀罗尼。乃</a><a name="0337b18" id="0337b18">至得无生法忍。如是七句次第而说。此义应</a><a name="0337b19" id="0337b19">知。应云何知。陀罗尼者以多闻慧乐说种种</a><a name="0337b20" id="0337b20">诸法门故。故名种种乐说辩才。速疾不住故</a><a name="0337b21" id="0337b21">名无滞乐说辩才。以得摄受诸三昧故。无有</a><a name="0337b22" id="0337b22">忘失。故名坚固乐说辩才。以诸菩萨摩诃萨</a><a name="0337b23" id="0337b23">等依胜通力之所住持。不畏一切诸魔等故。</a><a name="0337b24" id="0337b24">故名了了乐说辩才。菩萨摄得四无所畏威</a><a name="0337b25" id="0337b25">德快妙。于自他众无所怖畏。故名不怯弱乐</a><a name="0337b26" id="0337b26">说辩才。依于假名他力成就三法体相而不</a><a name="0337b27" id="0337b27">颠倒。故名相应乐说辩才。得八地中无生法</a><a name="0337b28" id="0337b28">忍任意说法离说法障。故名任放乐说辩才</a><a name="0337b29" id="0337b29"><p>圣者文殊师利诸菩萨等。以何义故名法王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260337a.htm'><img src='up.gif' border=0></a>
<a href='T260337c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>