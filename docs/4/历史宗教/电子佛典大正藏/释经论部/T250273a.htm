<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0273a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷29)</font> 初序品中 回向释论第四十五 <font face='Arial'>T25, p0273a</h2></font><hr>
<span class='old'>
</a><a name="0272c28" id="0272c28">蜜。不得般若波罗蜜。无波罗蜜名字。又如</a><a name="0272c29" id="0272c29">转轮圣王。无轮宝者不名转轮圣王。不以</span><a name="0273a01" id="0273a01">余宝为名。亦如群盲无导不能有所至。</a><a name="0273a02" id="0273a02">般若波罗蜜亦如是。导五波罗蜜。令至</a><a name="0273a03" id="0273a03">萨婆若。譬如大军无健将不能成办其事。</a><a name="0273a04" id="0273a04">又如人身余根虽具。若无眼者不能有所</a><a name="0273a05" id="0273a05">至。又如人无命根则余根皆灭。有命根故</a><a name="0273a06" id="0273a06">余根有用。般若波罗蜜亦如是。五波罗蜜。</a><a name="0273a07" id="0273a07">不得般若波罗蜜。则不得增长。得般若波</a><a name="0273a08" id="0273a08">罗蜜故。余波罗蜜得增益具足。以是故佛</a><a name="0273a09" id="0273a09">言欲行檀波罗蜜当学般若波罗蜜</a><a name="0273a10" id="0273a10"><p>【经】菩萨摩诃萨欲使世世身体与佛相似。欲</a><a name="0273a11" id="0273a11">具足三十二相八十随形好。当学般若波罗蜜</a><a name="0273a12" id="0273a12">【论】问曰。声闻经中说。菩萨过三阿僧祇劫。</a><a name="0273a13" id="0273a13">后百劫中种三十二相因缘。今云何说世世</a><a name="0273a14" id="0273a14">与佛身体相似有三十二相八十随形好。答</a><a name="0273a15" id="0273a15">曰。迦栴延子阿毗昙鞞婆沙中有如是说。</a><a name="0273a16" id="0273a16">非三藏中所说。何以故。三十二相余人亦有</a><a name="0273a17" id="0273a17">何足为贵。如难陀先世时一浴众僧。因作</a><a name="0273a18" id="0273a18">愿言。使我世世端政净洁。又于异世值</a><a name="0273a19" id="0273a19">辟支佛塔。饰以彩画庄严辟支佛像。作愿</a><a name="0273a20" id="0273a20">言。使我世世色相严身。以是因缘故世世</a><a name="0273a21" id="0273a21">得身相庄严。乃至后身出家作沙门。众僧遥</a><a name="0273a22" id="0273a22">见谓其是佛悉皆起迎。难陀小乘种少功</a><a name="0273a23" id="0273a23">德尚得此报。岂况菩萨于无量阿僧祇劫</a><a name="0273a24" id="0273a24">中修立功德。世世形体而不似佛。又如弥</a><a name="0273a25" id="0273a25">勒菩萨。白衣时师名跋婆犁。有三相。一眉</a><a name="0273a26" id="0273a26">间白毛相。二舌覆面相。三阴藏相。如是等</a><a name="0273a27" id="0273a27">非是菩萨亦皆有相。菩萨岂当三阿僧祇</a><a name="0273a28" id="0273a28">劫后乃种相好。复次是摩诃衍中。有菩萨</a><a name="0273a29" id="0273a29">从初发心乃至阿耨多罗三藐三菩提。初<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250272c.htm'><img src='up.gif' border=0></a>
<a href='T250273b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>