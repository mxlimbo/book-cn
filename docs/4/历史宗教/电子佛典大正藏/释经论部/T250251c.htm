<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0251c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷26)</font> 初序品中 十八不共法释论第四十一 <font face='Arial'>T25, p0251c</h2></font><hr>
<span class='old'>
</a><a name="0251b28" id="0251b28">自语其众。汝等皆默佛。是乐寂静人。见</a><a name="0251b29" id="0251b29">汝等静默或能来此。众即默然。佛入其</span><a name="0251c01" id="0251c01">众说婆罗门三谛。外道众皆默然。佛作是</a><a name="0251c02" id="0251c02">念。狂人辈皆为恶魔所覆。是法微妙乃至</a><a name="0251c03" id="0251c03">无有一人试作弟子者。作是念已从坐而</a><a name="0251c04" id="0251c04">去。是人魔蔽得离便自念。我等得闻妙法。</a><a name="0251c05" id="0251c05">云何不以自利即皆往诣佛所。为佛弟子</a><a name="0251c06" id="0251c06">得道离苦。复次外道弟子难其师故。不敢</a><a name="0251c07" id="0251c07">到佛所。是故佛自入其众中。众得闻法信</a><a name="0251c08" id="0251c08">受坚固。不复难师得为弟子或得道迹。</a><a name="0251c09" id="0251c09">如是等有种种智慧因缘。是故往入外道</a><a name="0251c10" id="0251c10">众。复次萨遮只尼揵子铜鍱络腹自誓言。</a><a name="0251c11" id="0251c11">无有人得我难而不流汗破坏者。大象</a><a name="0251c12" id="0251c12">乃至树木瓦石闻我难声亦皆流汗。作是</a><a name="0251c13" id="0251c13">誓已来至佛所与佛论议。佛质问之皆不</a><a name="0251c14" id="0251c14">能得答。汗流淹地举体如渍。佛告尼揵。</a><a name="0251c15" id="0251c15">汝先誓言。无有闻我难者而不流汗。汝</a><a name="0251c16" id="0251c16">今汗流淹地。汝试观佛见有汗相不。佛时</a><a name="0251c17" id="0251c17">脱郁多罗僧。示之言。汗在何处。复次有人</a><a name="0251c18" id="0251c18">言。或有头汗身不汗者。佛头虽不汗身必</a><a name="0251c19" id="0251c19">有汗。以是故佛脱郁多罗僧示其身。因是</a><a name="0251c20" id="0251c20">外道大得信向皆入佛法中。是智慧因缘身</a><a name="0251c21" id="0251c21">业随行。佛现舌相阴藏相者。有人疑佛身</a><a name="0251c22" id="0251c22">二相。而是人应得道疑故不得。以是故现</a><a name="0251c23" id="0251c23">二相。出舌覆面舌虽大还入口中而亦无</a><a name="0251c24" id="0251c24">妨。见者疑断。有人见出舌相。若生轻慢心。</a><a name="0251c25" id="0251c25">出舌如小儿相见还入口说法无妨。便起</a><a name="0251c26" id="0251c26">恭敬叹未曾有。有人疑佛阴藏不现。尔时</a><a name="0251c27" id="0251c27">世尊化作宝象宝马指示之言。阴藏相不</a><a name="0251c28" id="0251c28">现正如是。有人言佛出阴藏相。但示一人</a><a name="0251c29" id="0251c29">断其疑故。论议师辈言佛大慈悲心。若有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250251b.htm'><img src='up.gif' border=0></a>
<a href='T250252a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>