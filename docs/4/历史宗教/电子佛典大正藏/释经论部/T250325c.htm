<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0325c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷36)</font> 习相应品第三之一 信持无三毒义第五十二 <font face='Arial'>T25, p0325c</h2></font><hr>
<span class='old'>
</a><a name="0325b28" id="0325b28">故说是二法为意行。佛或说十二因缘中三</a><a name="0325b29" id="0325b29">行。福行罪行无动行。福行者欲界系善业。</span><a name="0325c01" id="0325c01">罪行者不善业。无动行者色无色界系业。阿</a><a name="0325c02" id="0325c02">毗昙除受想余心数法。及无想定灭尽定等</a><a name="0325c03" id="0325c03">心不相应法。是名为行众。识众者内外六</a><a name="0325c04" id="0325c04">入和合故生六觉名为识。以内缘力大故</a><a name="0325c05" id="0325c05">名为眼识。乃至名为意识。问曰。意即是识。</a><a name="0325c06" id="0325c06">云何意缘力故生意识。答曰。意生灭相故。多</a><a name="0325c07" id="0325c07">因前意故。缘法生意识。问曰。前意已灭</a><a name="0325c08" id="0325c08">云何能生后识。答曰。意有二种。一者念念</a><a name="0325c09" id="0325c09">灭。二者心次第相续名为一。为是相续心</a><a name="0325c10" id="0325c10">故。诸心名为一意。是故依意而生识无咎。</a><a name="0325c11" id="0325c11">意识难解故。九十六种外道不说依意故</a><a name="0325c12" id="0325c12">生识。但以依神为本。此五众四念处中广</a><a name="0325c13" id="0325c13">说。所以者何。身念处说色众。受念处说受</a><a name="0325c14" id="0325c14">众。心念处说识众。法念处说想众行众。问</a><a name="0325c15" id="0325c15">曰。不应有五众。但应有色众识众。识众</a><a name="0325c16" id="0325c16">随时分别故有异名。名为受想行。如不净</a><a name="0325c17" id="0325c17">识名为烦恼。净识名为善法。答曰。不然。所</a><a name="0325c18" id="0325c18">以者何。若名异故实亦异。若无异法名不</a><a name="0325c19" id="0325c19">应异。若唯有心而无心法者。心不应有</a><a name="0325c20" id="0325c20">垢有净。譬如清净池水。狂象入中令其混</a><a name="0325c21" id="0325c21">浊。若清水珠入水即清净。不得言水外无</a><a name="0325c22" id="0325c22">象无珠。心亦如是。烦恼入故能令心浊。诸</a><a name="0325c23" id="0325c23">慈悲等善法入心令心清净。以是故不得</a><a name="0325c24" id="0325c24">言烦恼慈悲等法即是心。问曰。汝不闻我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250325b.htm'><img src='up.gif' border=0></a>
<a href='T250326a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>