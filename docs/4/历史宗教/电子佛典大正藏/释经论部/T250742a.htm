<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0742a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷98)</font> 萨陀波仑品第八十八 信持无三毒义第五十二 <font face='Arial'>T25, p0742a</h2></font><hr>
<span class='old'>
</a><a name="0741c28" id="0741c28">为供养说法者故。丧是身大得法利。萨陀</a><a name="0741c29" id="0741c29">波仑定心断贪惜身意。于道中入一大城。</span><a name="0742a01" id="0742a01">欲得卖买如意故入此大城。一心欲卖</a><a name="0742a02" id="0742a02">身除羞愧破憍慢故。唱言谁须人。问曰。</a><a name="0742a03" id="0742a03">魔何以欲破其意。答曰。魔常为诸佛菩萨</a><a name="0742a04" id="0742a04">怨家故欲来破。复次诸小菩萨未得诸法</a><a name="0742a05" id="0742a05">实相。魔及恶人能坏。若得无生法忍住诸</a><a name="0742a06" id="0742a06">菩萨神通力无能破者。如小树栽小儿能破</a><a name="0742a07" id="0742a07">大不可破。复次此中自说魔破因缘。所谓</a><a name="0742a08" id="0742a08">是萨陀波仑爱法故。自卖身供养般若波罗</a><a name="0742a09" id="0742a09">蜜及法盛菩萨。当得正闻般若波罗蜜。如</a><a name="0742a10" id="0742a10">经中广说。问曰。若魔欲坏萨陀波仑。先来</a><a name="0742a11" id="0742a11">闻空中声。及见十方佛时何以不坏。今方</a><a name="0742a12" id="0742a12">隐蔽诸婆罗门居士。令不闻其声。答曰。萨</a><a name="0742a13" id="0742a13">陀波仑先心未定。惜身未尽见十方佛。已</a><a name="0742a14" id="0742a14">得诸三昧。其心乃定。今定心相现。是故魔</a><a name="0742a15" id="0742a15">惊。若菩萨心未定。未能动魔。若大菩萨其</a><a name="0742a16" id="0742a16">心已定。魔亦不来。萨陀波仑今欲定心出</a><a name="0742a17" id="0742a17">魔境界。是故魔来。譬如负债人未欲远</a><a name="0742a18" id="0742a18">去债主不遮。欲出他界则不听去。问曰。</a><a name="0742a19" id="0742a19">魔有大力。何以不杀此菩萨而但破坏。答</a><a name="0742a20" id="0742a20">曰。魔本不嫉其寿命。但憎其作佛心。是故</a><a name="0742a21" id="0742a21">欲坏。又复诸天神法人无重罪不得妄杀。</a><a name="0742a22" id="0742a22">但得坏乱恐怖。若神无此法则人无活者。</a><a name="0742a23" id="0742a23">是故不杀。婆罗门性中生受戒故名婆罗</a><a name="0742a24" id="0742a24">门。除此通名居士。居士真是居舍之士。</a><a name="0742a25" id="0742a25">非四姓中居士。除一长者女者。以其为</a><a name="0742a26" id="0742a26">佛道世世集功德故魔不能蔽。复有人</a><a name="0742a27" id="0742a27">言。是萨陀波仑不应死故令一女人闻。有</a><a name="0742a28" id="0742a28">人言。是昙无竭菩萨神通力故令长者女得</a><a name="0742a29" id="0742a29">闻。如是三唱无人买者便大愁忧。问曰。萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250741c.htm'><img src='up.gif' border=0></a>
<a href='T250742b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>