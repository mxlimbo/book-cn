<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0708a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷92)</font> 净佛国土品第八十二 信持无三毒义第五十二 <font face='Arial'>T25, p0708a</h2></font><hr>
<span class='old'>
</a><a name="0707c28" id="0707c28">金丸喻。不生法即是无为无作法故亦不可</a><a name="0707c29" id="0707c29">以得菩提。生不生二俱有过故。非生非不生</span><a name="0708a01" id="0708a01">得菩提耶。答言不也。问曰。若生不生二俱</a><a name="0708a02" id="0708a02">有过。非生非不生复不应有过。何以言不</a><a name="0708a03" id="0708a03">得。答曰。若分别非生非不生是好是丑取相</a><a name="0708a04" id="0708a04">生着故。故言有过。若能不着则是菩提道。</a><a name="0708a05" id="0708a05">须菩提问。若不以四句得者。云何得道。佛</a><a name="0708a06" id="0708a06">答。不以道不以非道则得菩提。何以故。</a><a name="0708a07" id="0708a07">菩提即是道。道即是菩提。菩提名诸法实</a><a name="0708a08" id="0708a08">相。是诸佛所得究竟实相无有变异。一切法</a><a name="0708a09" id="0708a09">入菩提中。皆寂灭相。如一切水入大海同</a><a name="0708a10" id="0708a10">为一味。是故佛说菩提性即是道性。若菩提</a><a name="0708a11" id="0708a11">性道性异者。不名菩提为无戏论寂灭相。</a><a name="0708a12" id="0708a12">是故说菩提即是道道即是菩提。复次是二</a><a name="0708a13" id="0708a13">法异者行道。不应到菩提。诸法因果不一</a><a name="0708a14" id="0708a14">不异故。须菩提复问。若尔者菩萨行道应便</a><a name="0708a15" id="0708a15">是佛。所以者何。道即是菩提故。又佛应是</a><a name="0708a16" id="0708a16">菩萨。何以故菩提即是道故。今何以说有差</a><a name="0708a17" id="0708a17">别。佛有十力等三十二相八十随形好。须菩</a><a name="0708a18" id="0708a18">提为新学菩萨故分别难佛。菩萨应即是</a><a name="0708a19" id="0708a19">佛。佛以反问答。佛得菩提不。答言不也。</a><a name="0708a20" id="0708a20">何以故。菩提不离佛。佛不离菩提。二法</a><a name="0708a21" id="0708a21">和合故。是佛是菩提。是故不应难言菩萨</a><a name="0708a22" id="0708a22">即是佛。此总相答。问曰。佛是众生。菩提是</a><a name="0708a23" id="0708a23">法。云何言佛即是菩提。答曰。先有三十二</a><a name="0708a24" id="0708a24">相庄严身。六波罗蜜等功德庄严心。而不</a><a name="0708a25" id="0708a25">名为佛。得菩提故名之为佛。是故言佛</a><a name="0708a26" id="0708a26">与菩提不异。微妙清净五众和合。假名为</a><a name="0708a27" id="0708a27">佛法。即是五众。五众不离假名。菩提即是</a><a name="0708a28" id="0708a28">五众实相。一切法皆入菩提故。是故佛即是</a><a name="0708a29" id="0708a29">菩提菩提即是佛。但凡夫心中分别有异。问<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250707c.htm'><img src='up.gif' border=0></a>
<a href='T250708b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>