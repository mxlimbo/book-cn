<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0121a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷8)</font> 初序品中 放光释论第十四 <font face='Arial'>T25, p0121a</h2></font><hr>
<span class='old'>
</a><a name="0120c28" id="0120c28">中者二禅。上者三禅。初禅有二种。乐根喜</a><a name="0120c29" id="0120c29">根。五识相应乐根。意识相应喜根。二禅中</span><a name="0121a01" id="0121a01">意识相应喜根。三禅意识相应乐根。一切三</a><a name="0121a02" id="0121a02">界中。除三禅更无意识相应乐根。是五识</a><a name="0121a03" id="0121a03">不能分别。不知名字相。眼识生如弹指顷。</a><a name="0121a04" id="0121a04">意识已生。以是故五识相应乐根。不能满</a><a name="0121a05" id="0121a05">足乐。意识相应乐根。能满足乐。以是故三</a><a name="0121a06" id="0121a06">禅中。诸功德少乐多故。无背舍胜处一切入。</a><a name="0121a07" id="0121a07">过是三禅更无乐。以是故言譬如比丘入</a><a name="0121a08" id="0121a08">第三禅。一切众生皆得好慧。持戒自守不</a><a name="0121a09" id="0121a09">娆众生者。问曰。何以故。次乐后言皆得</a><a name="0121a10" id="0121a10">好慧。答曰。人未得乐能作功德。既得乐已</a><a name="0121a11" id="0121a11">心着乐多故。不作功德。是故乐后次第心</a><a name="0121a12" id="0121a12">得好慧。好慧者。持戒自守不娆众生。问曰。</a><a name="0121a13" id="0121a13">持戒是名自守亦名不娆众生。何以故。复</a><a name="0121a14" id="0121a14">言自守不娆众生耶。答曰。身口善是名持</a><a name="0121a15" id="0121a15">戒。捡心就善是名自守。亦名不娆众生。</a><a name="0121a16" id="0121a16">一切诸功德。皆戒身定身慧身所摄。言好持</a><a name="0121a17" id="0121a17">戒是戒身摄。好自守者是定身摄。不娆</a><a name="0121a18" id="0121a18">众生禅中慈等诸功德。是慧身摄。问曰。亦无</a><a name="0121a19" id="0121a19">有人言不好持戒者。今何以言好持戒。</a><a name="0121a20" id="0121a20">答曰。有如婆罗门着世界法者。言舍家</a><a name="0121a21" id="0121a21">好持戒。是为断种人。又以自力得财广</a><a name="0121a22" id="0121a22">作功德如是有福。出家乞食自身不给。何</a><a name="0121a23" id="0121a23">能作诸功德。如是为呵好持戒。亦有着</a><a name="0121a24" id="0121a24">世界治法道人。呵好自守者言。人当以</a><a name="0121a25" id="0121a25">法治世。赏善罚恶法不可犯。不舍尊亲</a><a name="0121a26" id="0121a26">立法济世所益者大。何用独善其身自守</a><a name="0121a27" id="0121a27">无事。世乱而不理人急而不救。如是名为</a><a name="0121a28" id="0121a28">呵好自守。亦有人呵好不娆众生者言。</a><a name="0121a29" id="0121a29">有怨不能报有贼不能系。恶人不能治。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250120c.htm'><img src='up.gif' border=0></a>
<a href='T250121b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>