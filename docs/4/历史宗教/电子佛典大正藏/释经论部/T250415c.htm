<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0415c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷49)</font> 发趣品第二十 信持无三毒义第五十二 <font face='Arial'>T25, p0415c</h2></font><hr>
<span class='old'>
</a><a name="0415b28" id="0415b28">如是具清净檀波罗蜜。(四地竟)远离亲白衣者。</a><a name="0415b29" id="0415b29">行者以妨道故出家。若复习近白衣。则与</span><a name="0415c01" id="0415c01">本无异。以是故。行者先求自度然后度</a><a name="0415c02" id="0415c02">人。若未能自度而欲度人者。如不知浮</a><a name="0415c03" id="0415c03">人欲救于溺相与俱没。是菩萨远离亲白</a><a name="0415c04" id="0415c04">衣。则能集诸清净功德。深念佛故。变身</a><a name="0415c05" id="0415c05">至诸佛国。出家剃头着染衣。所以者何。常</a><a name="0415c06" id="0415c06">乐出家法。不乐习近白衣故。远离比丘尼</a><a name="0415c07" id="0415c07">者。如初品中说。问曰。菩萨等心视一切众</a><a name="0415c08" id="0415c08">生。云何不得共住。答曰。是菩萨未得阿鞞</a><a name="0415c09" id="0415c09">跋致。未断诸漏集诸功德人所乐着。以</a><a name="0415c10" id="0415c10">是故不得共住。又为离人诽谤。若诽谤者</a><a name="0415c11" id="0415c11">堕地狱故。远离悭惜他家者。菩萨作是念。</a><a name="0415c12" id="0415c12">我自舍家尚不贪不惜。云何贪惜他家。菩</a><a name="0415c13" id="0415c13">萨法欲令一切众生得乐。彼人助我与众</a><a name="0415c14" id="0415c14">生乐。云何悭惜。众生先世福德因缘。今世少</a><a name="0415c15" id="0415c15">有功夫故得供养我。何以悭嫉。远离无益</a><a name="0415c16" id="0415c16">谈说者。此即是绮语。为自心他心解愁事。</a><a name="0415c17" id="0415c17">说王法事贼事大海山林药草宝物诸方国</a><a name="0415c18" id="0415c18">土如是等事。无益于福无益于道。菩萨</a><a name="0415c19" id="0415c19">愍念一切众生没在无常苦火。我当救济。</a><a name="0415c20" id="0415c20">云何安坐空说无益之事。如人失火四边俱</a><a name="0415c21" id="0415c21">起。云何安处其内语说余事。此中佛说。若</a><a name="0415c22" id="0415c22">说声闻辟支佛事。犹为无益之言。何况余</a><a name="0415c23" id="0415c23">事。远离嗔恚者。心中初生名嗔心。以未定</a><a name="0415c24" id="0415c24">故。嗔心增长事定打斫杀害。是名恼心。恶</a><a name="0415c25" id="0415c25">口谗谤。是名讼心。若杀害打缚等。是名斗</a><a name="0415c26" id="0415c26">心。菩萨大慈悲众生故。则不生是心。常防</a><a name="0415c27" id="0415c27">此恶心不令得入。远离自大蔑人者。不见</a><a name="0415c28" id="0415c28">内外法。所谓受五众不受五众。远离十不善</a><a name="0415c29" id="0415c29">道者。菩萨观十不善道中过罪种种因缘。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250415b.htm'><img src='up.gif' border=0></a>
<a href='T250416a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>