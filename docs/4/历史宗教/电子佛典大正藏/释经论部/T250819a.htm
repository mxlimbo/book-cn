<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0819a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷3)</font> <font face='Arial'>T25, p0819a</h2></font><hr>
<span class='old'>
</a><a name="0818c28" id="0818c28">行处灭。不可取说也。故经答皆不可取不可</a><a name="0818c29" id="0818c29">说也。此答意言。报佛说法者。依世谛名相。道</span><a name="0819a01" id="0819a01">中。得言有行者修行证果为人说法。若据真</a><a name="0819a02" id="0819a02">如理中。泯然一相无有修得。亦无证说也。不</a><a name="0819a03" id="0819a03">可取不可说者。明真如证法体非名相。不为</a><a name="0819a04" id="0819a04">耳识所得故。言不可取。非音声性。难以言辨。</a><a name="0819a05" id="0819a05">故言不可说也。非法者。明上证法体非名相</a><a name="0819a06" id="0819a06">不可取说故。声教非证法。成上不可取不可</a><a name="0819a07" id="0819a07">说也。非非法者。若前证智法。非音声性故。不</a><a name="0819a08" id="0819a08">可取说者。则能诠经教条然离于所诠之理亦</a><a name="0819a09" id="0819a09">尔。经教则一向非法。为释此疑。故言非非法</a><a name="0819a10" id="0819a10">也。明能诠经教虽非即证法。非不由教得理</a><a name="0819a11" id="0819a11">故。不得云全一向非法亦是法。成上来所说</a><a name="0819a12" id="0819a12">法也。何以故。一切圣人皆以无为法得名者。</a><a name="0819a13" id="0819a13">何故明此上言非非法者。明能诠之教虽非</a><a name="0819a14" id="0819a14">证法。要因证能说。藉教得证。明知言教是法。</a><a name="0819a15" id="0819a15">非是一向非法。故引此一切圣人。以释成此</a><a name="0819a16" id="0819a16">义。何以故者。此言教何故是法非是非法。以</a><a name="0819a17" id="0819a17">是初地以上一切圣人证真如无为法。还说</a><a name="0819a18" id="0819a18">无为法故。知是法非是非法也。皆以无为法</a><a name="0819a19" id="0819a19">得名者。谓真如法名无为也。明初地菩萨并</a><a name="0819a20" id="0819a20">观三种二谛就现得二空故断除五住习气无</a><a name="0819a21" id="0819a21">明。离心意识。名为见道。乃至十地皆分有</a><a name="0819a22" id="0819a22">对治除断。此明由见真如正理能断烦恼。故</a><a name="0819a23" id="0819a23">曰圣人无为法得名也</a><a name="0819a24" id="0819a24"><p>论曰。以是义故者。论主未尝有释。何得直云</a><a name="0819a25" id="0819a25">以是义故。此即指前经文。如来设问。须菩</a><a name="0819a26" id="0819a26">提仰答。如来无有定法。如来有得有说。如前</a><a name="0819a27" id="0819a27">经中。二圣问答相解。我亦如是。解此经意。更</a><a name="0819a28" id="0819a28">不别释。即指经为解故。云以是义故。释迦</a><a name="0819a29" id="0819a29">牟尼佛非佛亦非说法者也。此义云何者。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250818c.htm'><img src='up.gif' border=0></a>
<a href='T250819b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>