<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0073a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷2)</font> 初序品中 婆伽婆释论第四 <font face='Arial'>T25, p0073a</h2></font><hr>
<span class='old'>
</a><a name="0072c19" id="0072c19">言。多少得。天人中易得多得。以是故佛</a><a name="0072c20" id="0072c20">为天人师。复次人中行乐因多。天中乐报</span><a name="0073a01" id="0073a01">多。善法是乐因。乐是善法报。余道中善</a><a name="0073a02" id="0073a02">因报少。以是故佛为天人师。复名佛陀。</a><a name="0073a03" id="0073a03">(秦言知者)知何等法。知过去未来现在众生数</a><a name="0073a04" id="0073a04">非众生数有常无常等一切诸法。菩提树下</a><a name="0073a05" id="0073a05">了了觉知故。名为佛陀。问曰。余人亦知一</a><a name="0073a06" id="0073a06">切诸法。如摩醯首罗天。(秦言大自在)八臂三眼</a><a name="0073a07" id="0073a07">骑白牛。如韦纽天(秦言遍闷)四臂捉贝持轮</a><a name="0073a08" id="0073a08">骑金翅鸟。如鸠摩罗天。(秦言童子)是天擎鸡持</a><a name="0073a09" id="0073a09">铃。捉赤幡骑孔雀。皆是诸天大将。如是</a><a name="0073a10" id="0073a10">等诸天各各言大。皆称一切智。有人作弟</a><a name="0073a11" id="0073a11">子学其经书。亦受其法。言是一切智。答曰。</a><a name="0073a12" id="0073a12">此不应一切智。何以故。嗔恚憍慢心着故。</a><a name="0073a13" id="0073a13">如偈说</a><a name="0073a14" id="0073a14"><p class='lg'>　　若彩画像及泥像　　　闻经中天及赞天</a><br><a name="0073a15" id="0073a15">　　如是四种诸天等　　　各各手执诸兵杖</a><br><a name="0073a16" id="0073a16">　　若力不如畏怖他　　　若心不善恐怖他</a><br><a name="0073a17" id="0073a17">　　此天定必若怖他　　　若少力故畏怖他</a><br><a name="0073a18" id="0073a18">　　是天一切常怖畏　　　不能除却诸衰苦</a><br><a name="0073a19" id="0073a19">　　有人奉事恭敬者　　　现世不免没忧海</a><br><a name="0073a20" id="0073a20">　　有人不敬不供养　　　现世不妨受富乐</a><br><a name="0073a21" id="0073a21">　　当知虚诳无实事　　　是故智人不属天</a><br><a name="0073a22" id="0073a22">　　若世间中诸众生　　　业因缘故如循环</a><br><a name="0073a23" id="0073a23">　　福德缘故生天上　　　杂业因缘故人中</a><br><a name="0073a24" id="0073a24">　　世间行业属因缘　　　是故智者不依天　</p></a><a name="0073a25" id="0073a25"><p>复次是三天爱之则欲令得一切愿。恶</a><a name="0073a26" id="0073a26">之则欲令七世灭。佛不尔。菩萨时若怨</a><a name="0073a27" id="0073a27">家贼来欲杀。尚自以身肉头目髓脑而供</a><a name="0073a28" id="0073a28">养之。何况得佛。不惜身时。以是故独佛</a><a name="0073a29" id="0073a29">应当受佛名号。应当归命佛。以佛为师<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250072c.htm'><img src='up.gif' border=0></a>
<a href='T250073b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>