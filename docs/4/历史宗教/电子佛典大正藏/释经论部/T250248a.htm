<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0248a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷26)</font> 初序品中 十八不共法释论第四十一 <font face='Arial'>T25, p0248a</h2></font><hr>
<span class='old'>
</a><a name="0247c28" id="0247c28">复次佛一切意业随智慧行故念无失。一</a><a name="0247c29" id="0247c29">一念随意行故。如是等名为念无失。如天</span><a name="0248a01" id="0248a01">问经中说</a><a name="0248a02" id="0248a02"><p class='lg'>　　何人无过失　　　何人不失念</a><br><a name="0248a03" id="0248a03">　　何人常一心　　　应作者能作</a><br><a name="0248a04" id="0248a04">　　正知一切法　　　一切障得脱</a><br><a name="0248a05" id="0248a05">　　诸功德成就　　　唯有佛一人　</p></a><a name="0248a06" id="0248a06"><p>无异想者。佛于一切众生。无分别无远近</a><a name="0248a07" id="0248a07">异想。是贵可为说。是贱不可为说。如日出</a><a name="0248a08" id="0248a08">普照万物。佛大悲光明一切怜愍等度。恭敬</a><a name="0248a09" id="0248a09">者不恭敬者。怨亲贵贱一切悉等。如客除</a><a name="0248a10" id="0248a10">粪人名尼陀。佛化度之得大阿罗汉。亦</a><a name="0248a11" id="0248a11">如德护居士火坑毒饭欲以害佛。即以其</a><a name="0248a12" id="0248a12">日除其三毒灭邪见火。如是等无有异</a><a name="0248a13" id="0248a13">想。复次佛于舍利弗弥勒菩萨等顺佛法</a><a name="0248a14" id="0248a14">行亦不爱。提婆达多富罗那外道六师邪见</a><a name="0248a15" id="0248a15">等亦不憎。是为佛于无量阿僧祇劫修熏</a><a name="0248a16" id="0248a16">心故。是众生中宝。如真金不可令异。复</a><a name="0248a17" id="0248a17">次佛以佛眼。一日一夜各三时观一切众</a><a name="0248a18" id="0248a18">生。谁可度者无令失时。等观众生故无</a><a name="0248a19" id="0248a19">有异想。复次佛种种因缘赞善法。种种因缘</a><a name="0248a20" id="0248a20">呵不善法。亦于善于恶心无增减。但为度</a><a name="0248a21" id="0248a21">众生故有是分别。是为无有异想。复次如</a><a name="0248a22" id="0248a22">一切不行经中说。佛观一切众生如己身。</a><a name="0248a23" id="0248a23">所作已办。无始无中无终。是名无异想。复次</a><a name="0248a24" id="0248a24">佛观一切众生及诸法。从本已来至不生不</a><a name="0248a25" id="0248a25">灭常清净如涅槃。是名无异想。复次不二</a><a name="0248a26" id="0248a26">入法门。是诸法实相门。异相即是二法。二法</a><a name="0248a27" id="0248a27">即是邪道。佛是无诳法人。不应行诳法。常</a><a name="0248a28" id="0248a28">行不二入法门。诳法即是异相。如是等名</a><a name="0248a29" id="0248a29">无异想。无不定心者。定名一心不乱。乱心中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250247c.htm'><img src='up.gif' border=0></a>
<a href='T250248b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>