<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0089a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷4)</font> 初序品中 菩萨释论第八 <font face='Arial'>T25, p0089a</h2></font><hr>
<span class='old'>
</a><a name="0088c28" id="0088c28">蜜云何满。答曰。不惜身命护持净戒。如须</a><a name="0088c29" id="0088c29">陀须摩王。以劫磨沙波陀大王故。乃至</span><a name="0089a01" id="0089a01">舍命不犯禁戒。昔有须陀须摩王。是王精</a><a name="0089a02" id="0089a02">进持戒常依实语。晨朝乘车将诸婇女入</a><a name="0089a03" id="0089a03">园游戏。出城门时有一婆罗门来乞语王</a><a name="0089a04" id="0089a04">言。王是大福德人我身贫穷。当见愍念赐</a><a name="0089a05" id="0089a05">丐少多。王言诺。敬如来告当相布施</a><a name="0089a06" id="0089a06">须我出还。作此语已入园澡浴嬉戏。时</a><a name="0089a07" id="0089a07">有两翅王名曰鹿足空中飞来。于婇女中</a><a name="0089a08" id="0089a08">捉王将去。譬如金翅鸟海中取龙。诸女啼</a><a name="0089a09" id="0089a09">哭号恸。一园惊城内外搔扰悲惶。鹿足负</a><a name="0089a10" id="0089a10">王腾跃虚空至所住止。置九十九诸王</a><a name="0089a11" id="0089a11">中。须陀须摩王涕零如雨。鹿足王语言。大</a><a name="0089a12" id="0089a12">刹利王汝何以啼如小儿。人生有死合会有</a><a name="0089a13" id="0089a13">离。须陀须摩王答言。我不畏死甚畏失</a><a name="0089a14" id="0089a14">信。我从生已来初不妄语。今日晨朝出</a><a name="0089a15" id="0089a15">门时有一婆罗门来从我乞。我时许言还</a><a name="0089a16" id="0089a16">当布施。不虑无常辜负彼心自招欺</a><a name="0089a17" id="0089a17">罪。是故啼耳。鹿足王言。汝意欲尔畏此妄</a><a name="0089a18" id="0089a18">语。听汝还去七日布施婆罗门讫便来还。</a><a name="0089a19" id="0089a19">若过七日不还我有两翅力取汝不难。</a><a name="0089a20" id="0089a20">须陀须摩王得还本国恣意布施。立太子</a><a name="0089a21" id="0089a21">为王。大会人民忏谢之言。我智不周物</a><a name="0089a22" id="0089a22">治不如法当见忠恕。如我今日身非已</a><a name="0089a23" id="0089a23">有正尔还去。举国人民及诸亲戚叩头留</a><a name="0089a24" id="0089a24">之。愿王留意慈荫此国。勿以鹿足鬼王</a><a name="0089a25" id="0089a25">为虑也。当设铁舍奇兵。鹿足虽神不畏之</a><a name="0089a26" id="0089a26">也。王言不得尔也。而说偈言</a><a name="0089a27" id="0089a27"><p class='lg'>　　实语第一戒　　　实语升天梯</a><br><a name="0089a28" id="0089a28">　　实语小而大　　　妄语入地狱</a><br><a name="0089a29" id="0089a29">　　我今守实语　　　宁弃身寿命<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250088c.htm'><img src='up.gif' border=0></a>
<a href='T250089b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>