<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0546b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷70)</font> 佛母品第四十八 信持无三毒义第五十二 <font face='Arial'>T25, p0546b</h2></font><hr>
<span class='old'>
</a><a name="0546a28" id="0546a28"><p>【论】释曰。佛悉知一切众生所作所行六十二</a><a name="0546a29" id="0546a29">邪见等诸邪见九十八结使等诸烦恼。是</span><a name="0546b01" id="0546b01">故说佛知众生心心数法出没屈申。在家</a><a name="0546b02" id="0546b02">者为爱等诸烦恼所没名为没。九十六种</a><a name="0546b03" id="0546b03">邪见。出家者名出。复次常着世乐故名</a><a name="0546b04" id="0546b04">为没或知无常怖畏求道故名出。复次</a><a name="0546b05" id="0546b05">受九十六种道法。不能得正道故还没在</a><a name="0546b06" id="0546b06">世间。屈者不离欲界。申者离欲界色界。离</a><a name="0546b07" id="0546b07">不离亦如是。如人立清池上见鱼。或有常</a><a name="0546b08" id="0546b08">在水中。或有暂出还没。或有出观四方。或</a><a name="0546b09" id="0546b09">有出欲渡者近岸还没。佛亦如是。以佛</a><a name="0546b10" id="0546b10">眼观十方六道众生。有常着五欲诸烦恼</a><a name="0546b11" id="0546b11">覆心不求出者。或有好心能布施能持戒</a><a name="0546b12" id="0546b12">而以邪疑覆心故还没。有人出五欲能</a><a name="0546b13" id="0546b13">得暖法顶法等。观四谛未得实法故还</a><a name="0546b14" id="0546b14">没。有人离五欲乃至无所有处。不得涅</a><a name="0546b15" id="0546b15">槃故还没。何等是出没屈申相。此中佛说所</a><a name="0546b16" id="0546b16">谓神及世间常。神者。凡夫人忆想分别随我</a><a name="0546b17" id="0546b17">心取相故计有神。外道说神有二种。一者</a><a name="0546b18" id="0546b18">常二者无常。若计神常者常修福德后受</a><a name="0546b19" id="0546b19">果报故。或由行道故。神得解脱。若谓神无</a><a name="0546b20" id="0546b20">常者为今世名利故有所作。常无常者。有</a><a name="0546b21" id="0546b21">人谓神。有二种。一者细微常住。二者现有所</a><a name="0546b22" id="0546b22">作。现有所作者。身死时无常。细神是常。有</a><a name="0546b23" id="0546b23">人言神非常非无常。常无常中俱有过。若</a><a name="0546b24" id="0546b24">神无常即无罪福。若常亦无罪福。何以</a><a name="0546b25" id="0546b25">故若常则苦乐不异。譬如虚空雨不能湿</a><a name="0546b26" id="0546b26">风日不能干。若无常则苦乐变异。譬如风</a><a name="0546b27" id="0546b27">雨在牛皮中则烂坏。以我心故说必有神。</a><a name="0546b28" id="0546b28">但非常非无常。佛言四种邪见皆缘五</a><a name="0546b29" id="0546b29">众。但于五众谬计为神。神及世间者。世间<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250546a.htm'><img src='up.gif' border=0></a>
<a href='T250546c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>