<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0414c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷49)</font> 发趣品第二十 信持无三毒义第五十二 <font face='Arial'>T25, p0414c</h2></font><hr>
<span class='old'>
</a><a name="0414b28" id="0414b28">德归之。复次佛说。依止善师。持戒禅定智</a><a name="0414b29" id="0414b29">慧解脱皆得增长。譬如众树依于雪山。根</span><a name="0414c01" id="0414c01">茎枝叶华果皆得茂盛以是故。佛说于诸</a><a name="0414c02" id="0414c02">师宗敬之如佛。问曰。恶师云何得供养信</a><a name="0414c03" id="0414c03">受。善师不能视之如佛。何况恶师。佛何</a><a name="0414c04" id="0414c04">以故。此中说于诸师尊如世尊想。答曰。</a><a name="0414c05" id="0414c05">菩萨不应顺世间法。顺世间法者。善者</a><a name="0414c06" id="0414c06">心着恶者远离。菩萨则不然。若有能开释</a><a name="0414c07" id="0414c07">深义解散疑结。于我有益则尽心敬之不</a><a name="0414c08" id="0414c08">念余恶。如弊囊盛宝不得以囊恶故不</a><a name="0414c09" id="0414c09">取其宝。又如夜行崄道弊人执炬。不得</a><a name="0414c10" id="0414c10">以人恶故不取其照。菩萨亦如是。于师</a><a name="0414c11" id="0414c11">得智慧光明不计其恶。复次弟子应作是</a><a name="0414c12" id="0414c12">念。师行般若波罗蜜无量方便力。不知以</a><a name="0414c13" id="0414c13">何因缘故有此恶事。如萨陀波仑。闻空中</a><a name="0414c14" id="0414c14">十方佛教。汝于法师莫念其短常生敬畏。</a><a name="0414c15" id="0414c15">复次菩萨作是念。法师好恶非是我事。我</a><a name="0414c16" id="0414c16">所求者唯欲闻法以自利益。如泥像木像</a><a name="0414c17" id="0414c17">无实功德。因发佛想故得无量福德。何况</a><a name="0414c18" id="0414c18">是人智慧方便能为人说。以是故。法师有</a><a name="0414c19" id="0414c19">过于我无咎。如世尊想者。我先说。菩萨</a><a name="0414c20" id="0414c20">异于世人。世人分别好丑。好者爱着犹不</a><a name="0414c21" id="0414c21">如佛。恶者轻慢了不比数。菩萨则不然。观</a><a name="0414c22" id="0414c22">诸法毕竟空。从本已来皆如无余涅槃相。</a><a name="0414c23" id="0414c23">观一切众生视之如佛。何况法师。有智慧</a><a name="0414c24" id="0414c24">利益。以能作佛事故视之如佛。勤求诸波</a><a name="0414c25" id="0414c25">罗蜜者。菩萨作是念。是六波罗蜜是无上正</a><a name="0414c26" id="0414c26">真道因缘。我当一心行是因缘。譬如商人</a><a name="0414c27" id="0414c27">农夫。随所适国土。所须之物地之所宜种</a><a name="0414c28" id="0414c28">子。勤修求办事无不成。又如今世行布施</a><a name="0414c29" id="0414c29">后得大富。持戒后得尊贵。修禅定智慧得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250414b.htm'><img src='up.gif' border=0></a>
<a href='T250415a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>