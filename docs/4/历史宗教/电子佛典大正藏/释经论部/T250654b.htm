<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0654b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷85)</font> 道树品第七十一 信持无三毒义第五十二 <font face='Arial'>T25, p0654b</h2></font><hr>
<span class='old'>
</a><a name="0654a28" id="0654a28">若。须菩提问世尊。是一切种智。为是有法</a><a name="0654a29" id="0654a29">为是无法。何等缘何等增上。何等行何等相。</span><a name="0654b01" id="0654b01">佛答须菩提。一切种智无所有。无所有名非</a><a name="0654b02" id="0654b02">法。无生无灭诸法如实缘亦无所有。念为增</a><a name="0654b03" id="0654b03">上寂灭为行无相为相。问曰。皆是毕竟空</a><a name="0654b04" id="0654b04">念。何以独言增上。答曰。诸法各各有力。佛</a><a name="0654b05" id="0654b05">智慧是毕竟空如法性实际无相所谓寂灭</a><a name="0654b06" id="0654b06">相。佛得一切种智。不复思惟无复难易。远</a><a name="0654b07" id="0654b07">近所念皆得故言念为增上须菩提问世</a><a name="0654b08" id="0654b08">尊。但一切种智无法。色等法亦无法。佛答。色</a><a name="0654b09" id="0654b09">等一切法亦是无法。自说因缘若法从因</a><a name="0654b10" id="0654b10">缘和合生即无自性。若法无自性即是空</a><a name="0654b11" id="0654b11">无法。以是因缘故当知一切法无所有性。</a><a name="0654b12" id="0654b12">须菩提问。初发心菩萨以何方便行檀波罗</a><a name="0654b13" id="0654b13">蜜乃至一切种智。净佛世界教化众生。佛</a><a name="0654b14" id="0654b14">答。无所有法性中学。入观亦能集诸功德。</a><a name="0654b15" id="0654b15">教化众生净佛世界。即是方便力。所谓有</a><a name="0654b16" id="0654b16">无二法能一时行故。所谓毕竟空集诸福德。</a><a name="0654b17" id="0654b17">是人行六波罗蜜时亦修治佛道。如佛心</a><a name="0654b18" id="0654b18">以毕竟空无所有法。行六波罗蜜乃至一切</a><a name="0654b19" id="0654b19">种智。是菩萨行是道。能具足佛十力四无所</a><a name="0654b20" id="0654b20">畏四无碍智十八不共法大慈大悲。行菩萨</a><a name="0654b21" id="0654b21">道时。具足是法坐道场。用一念相应慧</a><a name="0654b22" id="0654b22">得一切种智。如人夜失贯珠。电光暂现即</a><a name="0654b23" id="0654b23">时还得。故烦恼及习永尽更不复生。得佛已</a><a name="0654b24" id="0654b24">以佛眼观一切十方世界中一切物。尚不</a><a name="0654b25" id="0654b25">见无法。何况有法。毕竟空法能破颠倒。</a><a name="0654b26" id="0654b26">令菩萨成佛。是事尚不可得。何况凡夫颠倒</a><a name="0654b27" id="0654b27">有法。是故须菩提。当知一切法无所有相。是</a><a name="0654b28" id="0654b28">名菩萨方便。空尚不可得。何况有。须菩</a><a name="0654b29" id="0654b29">提。菩萨应行无所有般若波罗蜜。是菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250654a.htm'><img src='up.gif' border=0></a>
<a href='T250654c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>