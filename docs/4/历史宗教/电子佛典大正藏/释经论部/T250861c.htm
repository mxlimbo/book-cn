<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0861c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷9)</font> <font face='Arial'>T25, p0861c</h2></font><hr>
<span class='old'>
</a><a name="0861b28" id="0861b28">上有此众生名字。更无别定实众生异于真</a><a name="0861b29" id="0861b29">法界而为如来度也</span><a name="0861c01" id="0861c01"><p>如文殊般若经说。假使十方一切诸佛。一一</a><a name="0861c02" id="0861c02">佛住世。若一劫。若过一劫。昼夜说法。心不暂</a><a name="0861c03" id="0861c03">息。各各度于无量恒河沙众生。皆入涅槃。而</a><a name="0861c04" id="0861c04">众生界亦不增不减。何以故。离真如法界外。</a><a name="0861c05" id="0861c05">众生定相不可得故。是故众生界不增不减。</a><a name="0861c06" id="0861c06">又华严经云。不增众生界。不减众生界。此就</a><a name="0861c07" id="0861c07">平等法身真实法界理中。明无增减也。又小</a><a name="0861c08" id="0861c08">品般若中说。一切众生本来清净。假令诸</a><a name="0861c09" id="0861c09">佛。于百千万劫。唱言众生众生。而无一定实</a><a name="0861c10" id="0861c10">众生可得也。若以此等文验。于平等理中。无</a><a name="0861c11" id="0861c11">有众生异于诸佛而可度也。又若佛度众生。</a><a name="0861c12" id="0861c12">则是佛自度佛。法界还度法界。以此故知即</a><a name="0861c13" id="0861c13">法身上有此众生名字。不离法界外别有众</a><a name="0861c14" id="0861c14">生可度也。故不增不减经言。惑覆法身名为</a><a name="0861c15" id="0861c15">众生也。即复有疑。正可无定实众生可度。非</a><a name="0861c16" id="0861c16">无五阴所成虚假众生。如来何故不度。故经</a><a name="0861c17" id="0861c17">答云。须菩提。若实有众生。如来度者。如来则</a><a name="0861c18" id="0861c18">有我人相等见。此明非但无有定实众生可</a><a name="0861c19" id="0861c19">度。乃至亦无虚假众生可度。何以故。正五阴</a><a name="0861c20" id="0861c20">法上。名为众生。然此五阴无众生体。非但无</a><a name="0861c21" id="0861c21">众生体。复不异佛性土有是众生五阴虚妄</a><a name="0861c22" id="0861c22">名字故。亦不可度。若如来起心。谓异于真如</a><a name="0861c23" id="0861c23">法界有五阴所成虚假众生可度者。则犹有</a><a name="0861c24" id="0861c24">我相等惑不尽也</a><a name="0861c25" id="0861c25"><p>乘复有疑。若如来无有我相等惑者。如来何</a><a name="0861c26" id="0861c26">故自云。我过去曾作转轮圣王帝释梵王等。</a><a name="0861c27" id="0861c27">以此验之。明知如来有我相未尽。不应言如</a><a name="0861c28" id="0861c28">来无有我相也。故答言。须菩提。如来说有我</a><a name="0861c29" id="0861c29">者非则有我。明如来随世俗语故。言有我。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250861b.htm'><img src='up.gif' border=0></a>
<a href='T250862a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>