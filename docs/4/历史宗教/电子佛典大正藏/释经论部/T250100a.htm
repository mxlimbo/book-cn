<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0100a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷5)</font> 初序品中 菩萨功德释论第十 <font face='Arial'>T25, p0100a</h2></font><hr>
<span class='old'>
</a><a name="0099c24" id="0099c24">转世间受苦乐结使因缘。亦魔王力因缘。是</a><a name="0099c25" id="0099c25">魔名诸佛怨仇一切圣人贼。破一切逆流</span><a name="0100a01" id="0100a01">人事不喜涅槃。是名魔。是魔有三事。戏笑</a><a name="0100a02" id="0100a02">语言歌舞邪视。如是等从爱生。缚打鞭拷刺</a><a name="0100a03" id="0100a03">割斫截。如是等从嗔生。炙身自冻拔发自</a><a name="0100a04" id="0100a04">饿入火赴渊投岩。如是等从愚痴生。又</a><a name="0100a05" id="0100a05">大过失不净染着世间皆是魔事。憎恶利</a><a name="0100a06" id="0100a06">益不用涅槃及涅槃道亦是魔事。没大苦</a><a name="0100a07" id="0100a07">海不自觉知。如是等无量皆是魔事。已弃</a><a name="0100a08" id="0100a08">已舍是为过诸魔事</a><a name="0100a09" id="0100a09"><p>【经】一切业障悉得解脱<p>【论】一切恶业</a><a name="0100a10" id="0100a10">得解脱。是名业障得解脱。问曰。若三种障。</a><a name="0100a11" id="0100a11">烦恼障业障报障。何以舍二障但说业障。答</a><a name="0100a12" id="0100a12">曰。三障中业力最大故。积集诸业乃至百</a><a name="0100a13" id="0100a13">千万劫中。不失不烧不坏。与果报时不</a><a name="0100a14" id="0100a14">亡。是诸业能久住和合时。与果报。如</a><a name="0100a15" id="0100a15">谷草子在地中得时节而生不失不坏。是</a><a name="0100a16" id="0100a16">诸佛一切智第一尊重。如须弥山王尚不能</a><a name="0100a17" id="0100a17">转是诸业。何况凡人。如偈说</a><a name="0100a18" id="0100a18"><p class='lg'>　　生死轮载人　　　诸烦恼结使</a><br><a name="0100a19" id="0100a19">　　大力自在转　　　无人能禁止</a><br><a name="0100a20" id="0100a20">　　先世业自作　　　转为种种形</a><br><a name="0100a21" id="0100a21">　　业力最为大　　　世间中无比</a><br><a name="0100a22" id="0100a22">　　先世业自在　　　将人受果报</a><br><a name="0100a23" id="0100a23">　　业力故轮转　　　生死海中回</a><br><a name="0100a24" id="0100a24">　　大海水干竭　　　须弥山地尽</a><br><a name="0100a25" id="0100a25">　　先世因缘业　　　不烧亦不尽</a><br><a name="0100a26" id="0100a26">　　诸业久和集　　　造者自逐去</a><br><a name="0100a27" id="0100a27">　　譬如责物主　　　追逐人不置</a><br><a name="0100a28" id="0100a28">　　是诸业果报　　　无有能转者</a><br><a name="0100a29" id="0100a29">　　亦无逃避处　　　非求哀可免<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250099c.htm'><img src='up.gif' border=0></a>
<a href='T250100b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>