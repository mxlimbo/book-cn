<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1520 妙法莲华经论优波提舍 0017a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1520 妙法莲华经论优波提舍</font> <font face='Arial'>(卷1)</font> 方便品第二 <font face='Arial'>T26, p0017a</h2></font><hr>
<span class='old'>
</a><a name="0016c17" id="0016c17">等。于大乘谛中真如法界实际。人无我法无</a><a name="0016c18" id="0016c18">我等观故。方便者。小乘中观阴界入。厌苦</span><a name="0017a01" id="0017a01">离苦得解脱故。于大乘中修诸波罗蜜。四摄</a><a name="0017a02" id="0017a02">法摄取自身他身利益对治法故。遮者。如经</a><a name="0017a03" id="0017a03">舍利弗十方世界中尚无二乘何况有三如是</a><a name="0017a04" id="0017a04">等故。无二乘者。无二乘涅槃。唯佛如来证大</a><a name="0017a05" id="0017a05">菩提。究竟满足一切智慧。名大涅槃。非诸声</a><a name="0017a06" id="0017a06">闻辟支佛等有涅槃法。唯一佛乘故。一佛乘</a><a name="0017a07" id="0017a07">者。依四种义说应知。如来依此六种授记。是</a><a name="0017a08" id="0017a08">故前说何等法云何法何似法何相法何体法</a><a name="0017a09" id="0017a09">如是示现何等法者。谓未曾闻故。云何法者。</a><a name="0017a10" id="0017a10">谓种种言语譬喻说故。何似法者。唯为一大</a><a name="0017a11" id="0017a11">事故。何相法者。为随众生器说佛法故。何</a><a name="0017a12" id="0017a12">体法者。唯一乘体故。一乘体者。谓诸佛如</a><a name="0017a13" id="0017a13">来平等法身。声闻辟支佛乘。非彼平等法身</a><a name="0017a14" id="0017a14">之体。以因果行观不同故</a><a name="0017a15" id="0017a15"><p>自此已下说法为断四种疑应知。何等四</a><a name="0017a16" id="0017a16">种。一者何时说。二者云何知增上慢。</a><a name="0017a17" id="0017a17">三者云何堪说。四者云何不成妄语。何时</a><a name="0017a18" id="0017a18">说者。诸佛如来于何等时。起种种方便说法</a><a name="0017a19" id="0017a19">为断彼疑。如经佛告舍利弗诸佛出于五浊</a><a name="0017a20" id="0017a20">恶世所谓劫浊等故。云何知增上慢者。如</a><a name="0017a21" id="0017a21">来不为增上慢人说法。云何知彼是增上慢</a><a name="0017a22" id="0017a22">为断彼疑。如经若有比丘实得阿罗汉者若</a><a name="0017a23" id="0017a23">不信是法无有是处等故。云何堪说者。从佛</a><a name="0017a24" id="0017a24">闻法而起谤心。云何如来不成不堪说法人</a><a name="0017a25" id="0017a25">为断此疑。如经除佛灭度后现前无佛如是</a><a name="0017a26" id="0017a26">等故。云何不成妄语者。如来先说法异今</a><a name="0017a27" id="0017a27">说法异。云何如来不成妄语为断此疑故。如</a><a name="0017a28" id="0017a28">经舍利弗汝等当一心信解受持佛语诸佛如</a><a name="0017a29" id="0017a29">来言无虚妄无有余乘唯一佛乘故。乃至童子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260016c.htm'><img src='up.gif' border=0></a>
<a href='T260017b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>