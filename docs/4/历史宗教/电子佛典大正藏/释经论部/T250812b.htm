<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0812b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷3)</font> <font face='Arial'>T25, p0812b</h2></font><hr>
<span class='old'>
</a><a name="0812a28" id="0812a28">法非直为利现坐大众。乃亦被益未来像法</a><a name="0812a29" id="0812a29">众生。然现坐大众亲睹如来。复是久行大士。</span><a name="0812b01" id="0812b01">善根淳厚智慧深妙。是人于此深经。可容生</a><a name="0812b02" id="0812b02">信。未来世众生。善根微薄智慧鲜少。于此</a><a name="0812b03" id="0812b03">因果深经。不能生信。若尔则为如来空说无</a><a name="0812b04" id="0812b04">益。云何如来得言不空说法也。若空说无益。</a><a name="0812b05" id="0812b05">如来则非一切智人。如是因果二种甚深修</a><a name="0812b06" id="0812b06">多罗。未来末世为当有人能信。为无人能信</a><a name="0812b07" id="0812b07">也。有如此疑故。须菩提腾大众疑意。故白佛</a><a name="0812b08" id="0812b08">言。于如来灭后恶世之中。颇有众生。能信此</a><a name="0812b09" id="0812b09">经以之为实相不也。佛下答有人能信。明于</a><a name="0812b10" id="0812b10">未来恶世有持戒修福德智慧者三人。能信</a><a name="0812b11" id="0812b11">此经生于实相。故次明也</a><a name="0812b12" id="0812b12"><p>应问能信之人乃有其三何故单以我法二</a><a name="0812b13" id="0812b13">空。檦第六段名者。明持戒修福德二人。在</a><a name="0812b14" id="0812b14">于地前。仰习二空。闻中生信。有智慧人。乃是</a><a name="0812b15" id="0812b15">初地以上现见我法二空。证中生信。然前之</a><a name="0812b16" id="0812b16">二人。虽未现证。以其亦同观二空。仿佛见</a><a name="0812b17" id="0812b17">理故。俱列为能信之人。今明虽有三人能</a><a name="0812b18" id="0812b18">信。但遂三人所观胜境为名。故曰我空法</a><a name="0812b19" id="0812b19">空分也。然今将欲道有人能信。故先遮言莫</a><a name="0812b20" id="0812b20">作是说。明未来恶世中有人能信此经。不应</a><a name="0812b21" id="0812b21">问言颇有人能生信不也</a><a name="0812b22" id="0812b22"><p>须菩提既闻如来遮言莫作是说。即复生疑。</a><a name="0812b23" id="0812b23">我今不解佛意。为当一向无人能信直止我</a><a name="0812b24" id="0812b24">令默。为有人能信而止我令谛听也。故佛</a><a name="0812b25" id="0812b25">答有言。有者明有人能信也。虽云有人能信。</a><a name="0812b26" id="0812b26">未知何等人能信故。即云未来世有菩萨</a><a name="0812b27" id="0812b27">能信。又此菩萨有何等德行观何境界故。能</a><a name="0812b28" id="0812b28">信此经也。故次云有持戒修福德智慧也。此</a><a name="0812b29" id="0812b29">总明三种人有能信之德。所以名持戒者。明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250812a.htm'><img src='up.gif' border=0></a>
<a href='T250812c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>