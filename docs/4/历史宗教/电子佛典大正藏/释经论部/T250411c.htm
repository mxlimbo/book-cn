<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0411c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷49)</font> 发趣品第二十 信持无三毒义第五十二 <font face='Arial'>T25, p0411c</h2></font><hr>
<span class='old'>
</a><a name="0411b28" id="0411b28">故。不别五尘不识好丑。信等五根未成</a><a name="0411b29" id="0411b29">就亦复如是。不识善恶不知缚解。爱乐</span><a name="0411c01" id="0411c01">五欲没于邪见。信等五根成就者。乃能识</a><a name="0411c02" id="0411c02">别善恶。十善道声闻法犹尚爱乐。况无上道</a><a name="0411c03" id="0411c03">而不深念。初发无上道心。已于世间最上。</a><a name="0411c04" id="0411c04">何况成就。复次菩萨始得般若波罗蜜气味</a><a name="0411c05" id="0411c05">故。能生深心。如人闭在幽闇微隙见光。心</a><a name="0411c06" id="0411c06">则踊跃作是念言众人。独得见如是光</a><a name="0411c07" id="0411c07">明。欣悦爱乐即生深心。念是光明方便求</a><a name="0411c08" id="0411c08">出。菩萨亦如是。宿业因缘故。闭在十二入</a><a name="0411c09" id="0411c09">无明黑闇狱中。所有知见皆是虚妄。闻般若</a><a name="0411c10" id="0411c10">波罗蜜。少得气味深念萨婆若我当云何</a><a name="0411c11" id="0411c11">于此六情狱得出。如诸佛圣人。复次发阿</a><a name="0411c12" id="0411c12">耨多罗三藐三菩提心。随愿所行。以是故</a><a name="0411c13" id="0411c13">生深心。深心者一切诸法中爱无如爱萨</a><a name="0411c14" id="0411c14">婆若。一切众生中爱无如爱佛。又深入悲</a><a name="0411c15" id="0411c15">心利益众生。如是等名深心相。初地菩萨</a><a name="0411c16" id="0411c16">应常行是心。于一切众生等心者。菩萨得</a><a name="0411c17" id="0411c17">是深心已。等心于一切众生。众生常情爱</a><a name="0411c18" id="0411c18">其所亲恶其所憎。菩萨得深心故。怨亲平</a><a name="0411c19" id="0411c19">等视之无二。此中佛自说。等心者四无量</a><a name="0411c20" id="0411c20">心。是菩萨见众生受乐。则生慈喜心作是</a><a name="0411c21" id="0411c21">愿。我当令一切众生皆得佛乐。若见众生</a><a name="0411c22" id="0411c22">受苦。则生悲心愍之作是愿。我当拔一切</a><a name="0411c23" id="0411c23">众生苦。若见不苦不乐众生。则生舍心作</a><a name="0411c24" id="0411c24">是愿。我当令众生舍爱憎心。四无量心余</a><a name="0411c25" id="0411c25">义如先说。舍心者舍有二种。一者舍财行</a><a name="0411c26" id="0411c26">施。二者舍结得道。此以除悭为舍。与第</a><a name="0411c27" id="0411c27">二舍结作因缘。至七地中乃能舍结。问</a><a name="0411c28" id="0411c28">曰。舍相有种种。内外轻重财施法施世间出</a><a name="0411c29" id="0411c29">世间等。佛何以故。但说无分别忆想出世间<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250411b.htm'><img src='up.gif' border=0></a>
<a href='T250412a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>