<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0384a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷45)</font> 摩诃萨品第十三 信持无三毒义第五十二 <font face='Arial'>T25, p0384a</h2></font><hr>
<span class='old'>
</a><a name="0383c28" id="0383c28">皆令败坏如金刚宝能摧破诸山。住是金</a><a name="0383c29" id="0383c29">刚心中当于大众而作上首。以不可得空</span><a name="0384a01" id="0384a01">故。不可得空者。若菩萨生如是大心如金</a><a name="0384a02" id="0384a02">刚。而生憍慢者罪过凡夫。以是故说。用无</a><a name="0384a03" id="0384a03">所得。诸法无定相如幻如化。复次心如金</a><a name="0384a04" id="0384a04">刚者。堕三恶道所有众生我当代受勤</a><a name="0384a05" id="0384a05">苦。为一一众生故代受地狱苦。乃至是众</a><a name="0384a06" id="0384a06">生从三恶道出。集诸善本至无余涅槃已。</a><a name="0384a07" id="0384a07">复救一切众生。如是展转一切众生尽度</a><a name="0384a08" id="0384a08">已。后当自为集诸功德。无量阿僧祇劫乃</a><a name="0384a09" id="0384a09">当作佛。是中心不悔不缩。能如是代众生</a><a name="0384a10" id="0384a10">受勤苦自作诸功德。久住生死心不悔不</a><a name="0384a11" id="0384a11">没。如金刚地能持三千大千世界。令不</a><a name="0384a12" id="0384a12">动摇。是心坚牢故名为如金刚。大快心</a><a name="0384a13" id="0384a13">者。虽有牢固心未是大快。如马虽有大</a><a name="0384a14" id="0384a14">力而未大快。于众生中得二种等心。故</a><a name="0384a15" id="0384a15">不生欲染心。若有偏爱则为是贼。破我</a><a name="0384a16" id="0384a16">等心。为佛道之本常行慈悲心。故无有</a><a name="0384a17" id="0384a17">嗔心。常观诸法因缘和合生。无有自性故</a><a name="0384a18" id="0384a18">则无痴心。爱念众生过于赤子故无有恼</a><a name="0384a19" id="0384a19">心。不舍众生贵佛道故。不生声闻辟支</a><a name="0384a20" id="0384a20">佛心。问曰。若心牢固如金刚即是不动。今</a><a name="0384a21" id="0384a21">何以更说不动心。答曰。或时虽复牢固心</a><a name="0384a22" id="0384a22">犹有增减。如树虽牢固犹可动摇。动有二</a><a name="0384a23" id="0384a23">种。一者外因缘动如先说。二者内因缘动。诸</a><a name="0384a24" id="0384a24">邪见疑等。若常忆念一切智慧佛道。我当</a><a name="0384a25" id="0384a25">得是果报故心不动。复次菩萨应种种因</a><a name="0384a26" id="0384a26">缘利益众生。饮食乃至佛乐以利众生。常不</a><a name="0384a27" id="0384a27">舍众生欲令离苦。是名安乐心。亦不念</a><a name="0384a28" id="0384a28">有是心。复次菩萨乐法名为上首。法者不</a><a name="0384a29" id="0384a29">破坏诸法相。不破坏诸法相者。无法可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250383c.htm'><img src='up.gif' border=0></a>
<a href='T250384b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>