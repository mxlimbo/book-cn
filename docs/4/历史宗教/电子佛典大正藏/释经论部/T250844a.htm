<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0844a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷6)</font> <font face='Arial'>T25, p0844a</h2></font><hr>
<span class='old'>
</a><a name="0843c28" id="0843c28">量身故。云以事及时大也。福中胜福德者。明</a><a name="0843c29" id="0843c29">舍身持经二种福德也。此二种福中。持经之</span><a name="0844a01" id="0844a01">福胜舍身之福劣。故云福中胜福德也。此义</a><a name="0844a02" id="0844a02">云何至广说法故。上半偈也。得何等福德以</a><a name="0844a03" id="0844a03">下说未问挍量义。以下半偈答次第解释。然</a><a name="0844a04" id="0844a04">后以经结之。依论可知也</a><a name="0844a05" id="0844a05"><p class='juan'>
金刚仙论卷第六</p>
</a><a name="0844a06" id="0844a06"></a><a name="0844a07" id="0844a07"></a><a name="0844a08" id="0844a08"><p class='juan'>
金刚仙论卷第七</p>
</a><a name="0844a09" id="0844a09"></a><a name="0844a10" id="0844a10"><p>须菩提。以要言之。此经有不可思议不可称</a><a name="0844a11" id="0844a11">量无边功德者。此是大段中第九名为利益</a><a name="0844a12" id="0844a12">分。此经所以来者。前第八段中。明一切众生</a><a name="0844a13" id="0844a13">虽皆有真如佛性平等无差。要修行者见。不</a><a name="0844a14" id="0844a14">修行者则不能见。上已明依此经受持读诵</a><a name="0844a15" id="0844a15">三种修行能见佛性。然犹非究竟胜行。未知</a><a name="0844a16" id="0844a16">为直依此经三种修行得见佛性。为复更成</a><a name="0844a17" id="0844a17">就何等胜行。有何等利益。能见佛性。见佛性</a><a name="0844a18" id="0844a18">时。得何等果报。故今明不但依此经三种修</a><a name="0844a19" id="0844a19">行能见佛性。要更依经发思修二慧。复广修</a><a name="0844a20" id="0844a20">万行。现在能灭往罪。未来断除二障。得此现</a><a name="0844a21" id="0844a21">在未来现多种利益。方能见于佛性。终克常</a><a name="0844a22" id="0844a22">果也。然前段初偈中。言成就何业。今此中正</a><a name="0844a23" id="0844a23">出业体有多种。故次来也。上来已广明持此</a><a name="0844a24" id="0844a24">经者。得多福德。皆是利益。何故不障利益之</a><a name="0844a25" id="0844a25">名。所以此段独得利益之称者。然上来虽明</a><a name="0844a26" id="0844a26">依此经修行有多利益。未若此段明由持经</a><a name="0844a27" id="0844a27">因缘。发生思修二慧。能转过去重业。现世</a><a name="0844a28" id="0844a28">轻受未来复得世间出世间二种果报。以有</a><a name="0844a29" id="0844a29">如此多种利益。故偏名利益分也<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250843c.htm'><img src='up.gif' border=0></a>
<a href='T250844b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>