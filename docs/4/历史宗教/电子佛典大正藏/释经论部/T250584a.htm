<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0584a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷74)</font> 灯炷品第五十七 信持无三毒义第五十二 <font face='Arial'>T25, p0584a</h2></font><hr>
<span class='old'>
</a><a name="0583c28" id="0583c28">以虚诳法入正位得圣道。菩萨行般若波</a><a name="0583c29" id="0583c29">罗蜜时。所作福德知皆虚诳空无坚固。</span><a name="0584a01" id="0584a01">心不着是福德。是福德清净故胜余福德。</a><a name="0584a02" id="0584a02">如金刚虽小能摧破大山。此中佛说菩萨</a><a name="0584a03" id="0584a03">善学十八空。虽观空而能行诸功德。虽</a><a name="0584a04" id="0584a04">知涅槃无上道而怜愍众生故修集福德。</a><a name="0584a05" id="0584a05">虽知一切法相不可说。而为众生种种方便</a><a name="0584a06" id="0584a06">说法。虽知法性中无有分别一相无相。而</a><a name="0584a07" id="0584a07">为众生分别是善是不善是可行是不可行</a><a name="0584a08" id="0584a08">是取是舍是利是失等。若菩萨虽观毕竟空。</a><a name="0584a09" id="0584a09">而能起诸福德。是名不离般若波罗蜜行。若</a><a name="0584a10" id="0584a10">菩萨常不离般若波罗蜜。渐得无数无量无</a><a name="0584a11" id="0584a11">边功德。何以故。若菩萨初学般若时。烦恼力</a><a name="0584a12" id="0584a12">强般若力弱。渐渐得般若力。断诸烦恼灭</a><a name="0584a13" id="0584a13">诸戏论。是故得福德无数无量无边。无数无</a><a name="0584a14" id="0584a14">量无边义佛自分别说。所谓无数者不堕若</a><a name="0584a15" id="0584a15">有为性中若无为性中。三世量不可得故名</a><a name="0584a16" id="0584a16">无量。十方边不可得故名无边。须菩提问</a><a name="0584a17" id="0584a17">佛。五众颇有因缘。亦无数无量无边耶。佛</a><a name="0584a18" id="0584a18">答有以五众空故亦无数无量无边。须菩提</a><a name="0584a19" id="0584a19">问。世尊。但五众空非一切法空耶。佛答。一切</a><a name="0584a20" id="0584a20">法空。须菩提言。是空法即不可尽。不可尽故</a><a name="0584a21" id="0584a21">即是无数。无数即是无量。无量即是无边。是</a><a name="0584a22" id="0584a22">故空中尽不可得故名无尽。数不可得故名</a><a name="0584a23" id="0584a23">无数。量不可得故名无量。边不可得故名无</a><a name="0584a24" id="0584a24">边。四事名虽异义是一。所谓毕竟空。佛可</a><a name="0584a25" id="0584a25">其言如是。更自说因缘。须菩提。是空法相</a><a name="0584a26" id="0584a26">不可说。若不可说不名为空。佛以大慈悲</a><a name="0584a27" id="0584a27">心怜愍众生故方便为说。强作名字语言。</a><a name="0584a28" id="0584a28">令众生得解。所谓空。或说不可尽无数无</a><a name="0584a29" id="0584a29">量无边等。是实相不生不作故说不尽。诸圣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250583c.htm'><img src='up.gif' border=0></a>
<a href='T250584b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>