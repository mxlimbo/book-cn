<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1515 金刚般若波罗蜜经破取着不坏假名论 0889b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1515 金刚般若波罗蜜经破取着不坏假名论</font> <font face='Arial'>(卷1)</font> <font face='Arial'>T25, p0889b</h2></font><hr>
<span class='old'>
</a><a name="0889a28" id="0889a28">于诸法性皆无所得。是得菩提亦名法身。菩</a><a name="0889a29" id="0889a29">提法身无所得故。虽无动念仍先誓力。无边</span><a name="0889b01" id="0889b01">色像以严其身。十方国土周行不碍。凡有见</a><a name="0889b02" id="0889b02">闻靡不蒙益。圣者须菩提。以菩提无生故。密</a><a name="0889b03" id="0889b03">意答言。无有少法如来所得。非于无生而不</a><a name="0889b04" id="0889b04">现证。如经如来所说法。皆不可取不可说。非</a><a name="0889b05" id="0889b05">法非非法。此义云何。无生者。非是法亦非非</a><a name="0889b06" id="0889b06">法。法非法分别境故。不可取不可说者。无能</a><a name="0889b07" id="0889b07">取说故。证无所得故。如经以无为相说名圣</a><a name="0889b08" id="0889b08">人。无为者。无所得义。无为相者。无所得自性</a><a name="0889b09" id="0889b09">义。圣人者。见真实义</a><a name="0889b10" id="0889b10"><p>须菩提复念言。有尸罗等于经深信其福几</a><a name="0889b11" id="0889b11">何。是故广明持法威力。经曰须菩提于意</a><a name="0889b12" id="0889b12">云何。若满三千大千世界七宝以用布施。乃</a><a name="0889b13" id="0889b13">至为他人说。如是等为他说者。谓于二谛有</a><a name="0889b14" id="0889b14">所得无所得。理善能开演不颠倒故。其福胜</a><a name="0889b15" id="0889b15">彼。无量阿僧祇者。非心所量无量也。六十位</a><a name="0889b16" id="0889b16">数所不能及阿僧祇也。福德聚即非福德聚</a><a name="0889b17" id="0889b17">者。财施虽多比持经福即为少故。持经福多</a><a name="0889b18" id="0889b18">二门成立。谓教及理。云何为教如有经言。施</a><a name="0889b19" id="0889b19">中最者所谓法施。今此宝施是财施摄。云何</a><a name="0889b20" id="0889b20">为理。财施虽获富饶之果。住于生死无常败</a><a name="0889b21" id="0889b21">坏。法施能成究竟功德。永断一切生死苦因。</a><a name="0889b22" id="0889b22">如经阿耨多罗三藐三菩提从此经出。诸佛</a><a name="0889b23" id="0889b23">如来从此经生。云何出生。依此法门心无所</a><a name="0889b24" id="0889b24">得。证无生理妙菩提故。又说诸法无生等义。</a><a name="0889b25" id="0889b25">是语律仪。从此生于众德身故。由身律仪相</a><a name="0889b26" id="0889b26">圆满业生化身故。复以何义。则施唯得大财</a><a name="0889b27" id="0889b27">位果。非诸佛因。经曰佛法者。即非佛法是名</a><a name="0889b28" id="0889b28">佛法。其义云何。诸法体性空无所有。此若开</a><a name="0889b29" id="0889b29">显是佛法身。见有性者于法未悟。依此密意<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250889a.htm'><img src='up.gif' border=0></a>
<a href='T250889c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>