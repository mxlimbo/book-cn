<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1506 三法度论 0022c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1506 三法度论</font> <font face='Arial'>(卷2)</font> 恶品第二 <font face='Arial'>T25, p0022c</h2></font><hr>
<span class='old'>
</a><a name="0022b28" id="0022b28">俱行者。即此二事。作不实及不虚。如是恶</a><a name="0022b29" id="0022b29">口是以恶口亦名两舌。问云何绮语。答绮语</span><a name="0022c01" id="0022c01">者。不时不诚无义说。不时说。不诚无义说。</a><a name="0022c02" id="0022c02">是三种绮语。分别为无量。不时说者。应说时</a><a name="0022c03" id="0022c03">不说。不应说时说。如婚姻欢会时。或有人说。</a><a name="0022c04" id="0022c04">某族姓子。一切合会皆归磨灭。万物无常盛</a><a name="0022c05" id="0022c05">者必衰。君速舍此事。彼说此言。佛辟支佛</a><a name="0022c06" id="0022c06">声闻所称。但非时说故是绮语不诚说者。若</a><a name="0022c07" id="0022c07">实想故邪说。如异学说我是萨云若。彼虽有</a><a name="0022c08" id="0022c08">实想但绮语。所以者何。此非萨云若但想</a><a name="0022c09" id="0022c09">尔。若为人说。佛萨云若者是妄语。所以者</a><a name="0022c10" id="0022c10">何。本非萨云若意。无义说者。笑歌舞愁忧说。</a><a name="0022c11" id="0022c11">是谓口恶行。问云何意恶行。答意恶行者。贪</a><a name="0022c12" id="0022c12">恚邪见意所行恶故曰意恶行。是三种贪恚邪</a><a name="0022c13" id="0022c13">见。贪者愿他财物。问若愿他财物是贪者。重</a><a name="0022c14" id="0022c14">说有咎。在念中故彼中说。念者心欲欲使作</a><a name="0022c15" id="0022c15">他作喜。答此说非重。意欲尔故。念者意欲</a><a name="0022c16" id="0022c16">尔欲作。此中不欲作而欲夺他物。贪故令此</a><a name="0022c17" id="0022c17">财物于我有。如是染污意着他财物中。贪者</a><a name="0022c18" id="0022c18">向他物故说贪。恚者逼迫他恶意。问云何邪</a><a name="0022c19" id="0022c19">见。答邪见者。业果相违无见。业相违果相违</a><a name="0022c20" id="0022c20">无见。是略三种邪见。若分别无量。如此异</a><a name="0022c21" id="0022c21">见是邪见。问云何业相违。答业相违者。净不</a><a name="0022c22" id="0022c22">净意。不净净意。俱一意。净不净意不净净意</a><a name="0022c23" id="0022c23">俱一意。是三种业相违。净不净意者。善身</a><a name="0022c24" id="0022c24">口意业不善果。不净净意者。不善身口意业</a><a name="0022c25" id="0022c25">善果。俱一意者。善不善身口意业。善不善</a><a name="0022c26" id="0022c26">果。果亦如是。如分别业分别果亦尔。天上</a><a name="0022c27" id="0022c27">苦涅槃苦。如是比净果不净意。恶道乐生死</a><a name="0022c28" id="0022c28">乐。如是比不净果净意。恶道苦非苦。如是比</a><a name="0022c29" id="0022c29">俱一意。问云何无见。答无见者。业果众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250022b.htm'><img src='up.gif' border=0></a>
<a href='T250023a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>