<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0829c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷5)</font> <font face='Arial'>T25, p0829c</h2></font><hr>
<span class='old'>
</a><a name="0829b28" id="0829b28">此无量恒河七宝布施。明施诸佛如来。物既</a><a name="0829b29" id="0829b29">是多。得福亦胜。犹不及持一偈之福。况三千</span><a name="0829c01" id="0829c01">珍宝布施物少。又不辩前由取得福德何得</a><a name="0829c02" id="0829c02">是多。故转显挍量胜也。恒河沙者。从清凉池</a><a name="0829c03" id="0829c03">出。入于东海。长八万四千由旬。广四十里。或</a><a name="0829c04" id="0829c04">有广十里处。以从沙山中过故。有流沙色白。</a><a name="0829c05" id="0829c05">水亦同白色。状如乳。出河即清。此河极深。若</a><a name="0829c06" id="0829c06">象马车乘入者皆没。此河中沙。一切凡夫二</a><a name="0829c07" id="0829c07">乘不能算计知其头数。唯有诸佛。知之了了。</a><a name="0829c08" id="0829c08">初地以上菩萨亦能数知头数多少。性地菩</a><a name="0829c09" id="0829c09">萨虽不能数知。以一大阿僧祇劫来不妄语</a><a name="0829c10" id="0829c10">故。不假思惟发言。即者。此河中沙既如是故。</a><a name="0829c11" id="0829c11">引之为喻。又天竺国人。皆见此河故。诸经多</a><a name="0829c12" id="0829c12">引之为喻也。此河中沙。一沙为一河。尔许恒</a><a name="0829c13" id="0829c13">河中沙等三千大千世界满中七宝。以施诸</a><a name="0829c14" id="0829c14">佛。犹不如受持一偈之福也</a><a name="0829c15" id="0829c15"><p>论曰前已说多福德譬最何故此中复说者。</a><a name="0829c16" id="0829c16">释云前说三千七宝布施挍量不如持经一四</a><a name="0829c17" id="0829c17">句偈。此中何故复说恒河沙譬也。有如此问</a><a name="0829c18" id="0829c18">故。偈答说多义差别。说多义差别者。论主作</a><a name="0829c19" id="0829c19">偈。释前疑问。欲明多名。虽曰乃有限无限异。</a><a name="0829c20" id="0829c20">故重以斯喻。譬此无限布施异于三千之福</a><a name="0829c21" id="0829c21">故。云说多义差别也。亦成胜挍量者。前虽以</a><a name="0829c22" id="0829c22">三千譬最挍量不如持一偈之福。犹未显胜</a><a name="0829c23" id="0829c23">挍量义成。今复以恒沙譬喻。挍量持经之福。</a><a name="0829c24" id="0829c24">明无量恒沙七宝施福虽多是取相福。得世</a><a name="0829c25" id="0829c25">间果报终必有尽。明持经之福乃得无上佛</a><a name="0829c26" id="0829c26">果无尽之报。方显持经福胜。故持一四句偈</a><a name="0829c27" id="0829c27">功德。胜前二种布施之福。闻说此已。复生疑</a><a name="0829c28" id="0829c28">云。然此经理既深重如此。未知为但受持此</a><a name="0829c29" id="0829c29">经一偈之功胜前二种施福。为更有胜事也。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250829b.htm'><img src='up.gif' border=0></a>
<a href='T250830a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>