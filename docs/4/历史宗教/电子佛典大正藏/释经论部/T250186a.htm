<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0186a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷17)</font> 初序品中 禅波罗蜜第二十八 <font face='Arial'>T25, p0186a</h2></font><hr>
<span class='old'>
</a><a name="0185c28" id="0185c28"><p>复次持戒清净闲居独处。守摄诸根初夜后</a><a name="0185c29" id="0185c29">夜专精思惟。弃舍外乐以禅自娱。离诸欲</span><a name="0186a01" id="0186a01">不善法。依未到地得初禅。初禅如阿毗昙</a><a name="0186a02" id="0186a02">说。禅有四种。一味相应。二净三无漏。四初</a><a name="0186a03" id="0186a03">禅所摄报得五众。是中行者入净无漏。二禅</a><a name="0186a04" id="0186a04">三禅四禅亦如是。如佛所说。若有比丘离</a><a name="0186a05" id="0186a05">诸欲及恶不善法。有觉有观。离生喜乐入初</a><a name="0186a06" id="0186a06">禅。诸欲者。所爱着色等五欲。思惟分别呵欲</a><a name="0186a07" id="0186a07">如先说。恶不善法者。贪欲等五盖。离此内</a><a name="0186a08" id="0186a08">外二事故得初禅。初禅相有觉有观喜乐一</a><a name="0186a09" id="0186a09">心。有觉有观者。得初禅中未曾所得善法功</a><a name="0186a10" id="0186a10">德故。心大惊悟常为欲火所烧。得初禅时</a><a name="0186a11" id="0186a11">如入清凉池。又如贫人卒得宝藏。行者思</a><a name="0186a12" id="0186a12">惟分别欲界过罪。知初禅利益功德甚多。心</a><a name="0186a13" id="0186a13">大欢喜。是名有觉有观。问曰。有觉有观为</a><a name="0186a14" id="0186a14">一法是二法耶。答曰。二法。粗心初念是名</a><a name="0186a15" id="0186a15">为觉。细心分别是名为观。譬如撞钟初声</a><a name="0186a16" id="0186a16">大时名为觉。后声微细名为观。问曰。如阿</a><a name="0186a17" id="0186a17">毗昙说。欲界乃至初禅。一心中觉观相应。今</a><a name="0186a18" id="0186a18">云何言粗心初念名为觉细心分别名为观。</a><a name="0186a19" id="0186a19">答曰。二法虽在一心二相不俱。觉时观不</a><a name="0186a20" id="0186a20">明了。观时觉不明了。譬如日出众星不现。</a><a name="0186a21" id="0186a21">一切心心数法随时受名。亦复如是。如佛</a><a name="0186a22" id="0186a22">说若断一法我证汝得阿那含。一法者。所</a><a name="0186a23" id="0186a23">谓悭贪。实应说五下分结尽得阿那含。云</a><a name="0186a24" id="0186a24">何言但断一法。以是人悭贪偏多。诸余结</a><a name="0186a25" id="0186a25">使皆从而生。是故悭尽余结亦断。觉观随时</a><a name="0186a26" id="0186a26">受名。亦复如是。行者知是觉观虽是善法</a><a name="0186a27" id="0186a27">而娆乱定心。心欲离故呵是觉观作是念。</a><a name="0186a28" id="0186a28">觉观娆动禅心。譬如清水波荡则无所见。</a><a name="0186a29" id="0186a29">又如疲极之人得息欲睡。傍人唤呼种种恼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250185c.htm'><img src='up.gif' border=0></a>
<a href='T250186b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>