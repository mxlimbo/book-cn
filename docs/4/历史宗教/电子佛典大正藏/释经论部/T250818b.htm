<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0818b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷3)</font> <font face='Arial'>T25, p0818b</h2></font><hr>
<span class='old'>
</a><a name="0818a28" id="0818a28">成也。随慎者以下。释偈初句中随慎二字。</a><a name="0818a29" id="0818a29">明言教虽非即所证法。非不随慎于法故。</span><a name="0818b01" id="0818b01">取言教为法。不得全舍。所以复引取筏喻怗</a><a name="0818b02" id="0818b02">结也。自此以下等。论主生下我空法空第二</a><a name="0818b03" id="0818b03">段经文。从初至非有为相得名。将出生异疑</a><a name="0818b04" id="0818b04">之处故。牒前第五段经来也。若如是以下。作</a><a name="0818b05" id="0818b05">生疑法。用正出疑体也。广释如经中生起无</a><a name="0818b06" id="0818b06">异也</a><a name="0818b07" id="0818b07"><p>佛告须菩提。于意云何。如来得三菩提也者。</a><a name="0818b08" id="0818b08">此经犹属我空法空段。成上有能信人也。以</a><a name="0818b09" id="0818b09">何次第起。上第五段中言。不可以相成就见</a><a name="0818b10" id="0818b10">如来者。明不可以三相所成丈六应见法佛</a><a name="0818b11" id="0818b11">如来。以法身如来无生住灭非有为相故。有</a><a name="0818b12" id="0818b12">人乘此。更生疑。若释迦如来。从王宫生。六年</a><a name="0818b13" id="0818b13">苦行。修道成佛。四十五年住世说法。后入涅</a><a name="0818b14" id="0818b14">槃。有此三相非是佛者。今此三相所成丈六</a><a name="0818b15" id="0818b15">如来。为当是佛。为一向非佛。若是佛者。不应</a><a name="0818b16" id="0818b16">言不可以相成就见如来。若非是佛。不应言</a><a name="0818b17" id="0818b17">我发菩提心修苦行道场成佛转法轮。此释</a><a name="0818b18" id="0818b18">迦如来为实发菩提心修苦行道场成佛有所</a><a name="0818b19" id="0818b19">证有所说。为不发菩提心不修苦行不成道</a><a name="0818b20" id="0818b20">无所证无所说也。有如此疑。故次答意。明</a><a name="0818b21" id="0818b21">释迦如来非法身佛。非不是应化佛。化佛</a><a name="0818b22" id="0818b22">以众生感见故有。无实众生体。亦无四大。无</a><a name="0818b23" id="0818b23">心意识。不从修成故。非是实佛。既非实佛。</a><a name="0818b24" id="0818b24">然不发菩提心修苦行道场成佛实有所证。</a><a name="0818b25" id="0818b25">既无实证亦不说法。为断此前疑。故次明此</a><a name="0818b26" id="0818b26">段经也。前第五段中已别相法身佛。今此经</a><a name="0818b27" id="0818b27">中亦别相中明应佛也。须菩提于意云何者。</a><a name="0818b28" id="0818b28">明须菩提怀疑在心即应有问。如来亦应有</a><a name="0818b29" id="0818b29">答。以此经文略义隐多不作问答故。直问须<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250818a.htm'><img src='up.gif' border=0></a>
<a href='T250818c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>