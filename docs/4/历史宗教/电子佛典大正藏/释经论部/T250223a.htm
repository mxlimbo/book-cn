<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0223a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷22)</font> 初序品中 八念义第三十六之一 <font face='Arial'>T25, p0223a</h2></font><hr>
<span class='old'>
</a><a name="0222c28" id="0222c28">听。此四皆顺从无违。佛说得诸法相故无</a><a name="0222c29" id="0222c29">戏论。有义理说故破有无论。佛演说随顺</span><a name="0223a01" id="0223a01">第一义。虽说世间法亦无咎。与二谛不</a><a name="0223a02" id="0223a02">相违故。随顺利益。说于清净人中为美</a><a name="0223a03" id="0223a03">妙。于不净人中为苦恶。于美语苦语中亦</a><a name="0223a04" id="0223a04">无过罪。佛语皆随善法。亦不着善法。虽是</a><a name="0223a05" id="0223a05">垢法怨家亦不以为高。虽种种有所诃。</a><a name="0223a06" id="0223a06">亦无有诃罪。虽种种赞法亦无所依止。佛</a><a name="0223a07" id="0223a07">言说中亦无增无减。或略或广。佛语初善久</a><a name="0223a08" id="0223a08">久研求亦善。佛语虽多义味不薄。虽种种</a><a name="0223a09" id="0223a09">杂语义亦不乱。虽能引人心亦不令人生</a><a name="0223a10" id="0223a10">爱着。虽殊异高显。亦不令人畏难。虽遍有</a><a name="0223a11" id="0223a11">所到。凡小人亦不能解。佛语如是有种种</a><a name="0223a12" id="0223a12">希有事。能令人衣毛为竖。流汗气满身体</a><a name="0223a13" id="0223a13">战惧。亦能令诸天心厌声满十方六种动</a><a name="0223a14" id="0223a14">地。亦能令人于无始世界所坚著者能令</a><a name="0223a15" id="0223a15">舍。所不坚著者能令乐。佛语罪恶人闻之</a><a name="0223a16" id="0223a16">自有罪故忧怖热恼。善一心精进入道。人闻</a><a name="0223a17" id="0223a17">如服甘露味。初亦好中亦好后亦好。复次多</a><a name="0223a18" id="0223a18">会众中。各各欲有所闻。佛以一言答。各各</a><a name="0223a19" id="0223a19">得解。各各自见佛独为我说。于大众中虽</a><a name="0223a20" id="0223a20">有远近。闻者声无增减。满三千大千世界</a><a name="0223a21" id="0223a21">乃至十方无量世界。应度者闻。不应度者</a><a name="0223a22" id="0223a22">不闻。譬如雷霆振地。聋者不闻。听者</a><a name="0223a23" id="0223a23">得悟。如是种种念佛言语。何等是法义信</a><a name="0223a24" id="0223a24">戒舍闻定慧等为道。诸善法及三法印。如通</a><a name="0223a25" id="0223a25">达中说。一切有为法无常。一切法无我。寂灭</a><a name="0223a26" id="0223a26">涅槃。是名佛法义。是三印。一切论议师所</a><a name="0223a27" id="0223a27">不能坏。虽种种多有所说。亦无能转诸</a><a name="0223a28" id="0223a28">法性者。如冷相无能转令热。诸法性不可</a><a name="0223a29" id="0223a29">坏。假使人能伤虚空。是诸法印如法不可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250222c.htm'><img src='up.gif' border=0></a>
<a href='T250223b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>