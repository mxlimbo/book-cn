<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0731a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷96)</font> 涅槃如化品第八十七 信持无三毒义第五十二 <font face='Arial'>T25, p0731a</h2></font><hr>
<span class='old'>
</a><a name="0730c28" id="0730c28">意者怖畏后当无故。说诸法先有今无耶。</a><a name="0730c29" id="0730c29">须菩提自了了知诸法先自无今亦无。但以</span><a name="0731a01" id="0731a01">新发意者我见心覆故生惊怖。为除颠倒</a><a name="0731a02" id="0731a02">令得实见竟无所失。知诸烦恼颠倒实相</a><a name="0731a03" id="0731a03">所谓性空。是时则无恐怖。如是等法应教</a><a name="0731a04" id="0731a04">新发意者。若诸法先有以行道故无。应</a><a name="0731a05" id="0731a05">当恐怖初自无故不应恐怖。但为除颠倒</a><a name="0731a06" id="0731a06">耳</a><a name="0731a07" id="0731a07"><p><b>　　<A NAME="n298"></A>大智度论释萨陀波仑品第八十八</b></a><a name="0731a08" id="0731a08"><p>【经】佛告须菩提。菩萨摩诃萨求般若波罗蜜。</a><a name="0731a09" id="0731a09">当如萨陀波仑菩萨摩诃萨。是菩萨今在大</a><a name="0731a10" id="0731a10">雷音佛所行菩萨道。须菩提白佛言。世尊。萨</a><a name="0731a11" id="0731a11">陀波仑菩萨摩诃萨。云何求般若波罗蜜。佛</a><a name="0731a12" id="0731a12">言。萨陀波仑菩萨摩诃萨。本求般若波罗</a><a name="0731a13" id="0731a13">蜜时。不惜身命不求名利。于空闲林中闻</a><a name="0731a14" id="0731a14">空中声言。汝善男子从是东行。莫念疲极。莫</a><a name="0731a15" id="0731a15">念睡眠。莫念饮食。莫念昼夜。莫念寒热。</a><a name="0731a16" id="0731a16">莫念内外。善男子。行时莫观左右。汝行时</a><a name="0731a17" id="0731a17">莫坏身相。莫坏色相。莫坏受想行识相。何</a><a name="0731a18" id="0731a18">以故。若坏是诸相则于佛法有碍。若于佛</a><a name="0731a19" id="0731a19">法有碍便往来五道生死中。亦不能得般若</a><a name="0731a20" id="0731a20">波罗蜜。尔时萨陀波仑菩萨报空中声言。我</a><a name="0731a21" id="0731a21">当从教。何以故。我欲为一切众生作大明。欲</a><a name="0731a22" id="0731a22">集一切诸佛法。欲得阿耨多罗三藐三菩提</a><a name="0731a23" id="0731a23">故。萨陀波仑菩萨复闻空中声言。善哉善</a><a name="0731a24" id="0731a24">哉。善男子。汝于空无相无作之法应生信</a><a name="0731a25" id="0731a25">心。以离相心求般若波罗蜜。离我相乃至离</a><a name="0731a26" id="0731a26">知者见者相。当远离恶知识。当亲近供养善</a><a name="0731a27" id="0731a27">知识。何等是善知识。能说空无相无作无生</a><a name="0731a28" id="0731a28">无灭法及一切种智。令人心入欢喜信乐。是</a><a name="0731a29" id="0731a29">为善知识。善男子。汝若如是行不久当闻般<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250730c.htm'><img src='up.gif' border=0></a>
<a href='T250731b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>