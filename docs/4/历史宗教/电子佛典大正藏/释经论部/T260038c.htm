<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0038c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷4)</font> 阿惟越致相品第八 <font face='Arial'>T26, p0038c</h2></font><hr>
<span class='old'>
</a><a name="0038b28" id="0038b28">内有功德故身有威德。不但说身色颜貌</a><a name="0038b29" id="0038b29">端正而已。志干者所谓威德势力。若有人能</span><a name="0038c01" id="0038c01">修集善法除灭恶法。于此事中有力名为</a><a name="0038c02" id="0038c02">志干。虽复身若天王光如日月。若不能</a><a name="0038c03" id="0038c03">修集善法除灭恶法者。名为无志干也。</a><a name="0038c04" id="0038c04">虽复身色丑陋形如饿鬼。能修善除恶乃</a><a name="0038c05" id="0038c05">名为志干耳。是故汝难非也。好乐下劣法</a><a name="0038c06" id="0038c06">者。除佛乘已余乘比于佛乘。小劣不如故</a><a name="0038c07" id="0038c07">名为下。非以恶也。其余恶事亦名为下。二</a><a name="0038c08" id="0038c08">乘所得于佛为下耳。俱出世间入无余涅</a><a name="0038c09" id="0038c09">槃故不名为恶。是故若人远离佛乘信乐</a><a name="0038c10" id="0038c10">二乘。是为乐下法。是人虽乐上事。以信</a><a name="0038c11" id="0038c11">乐二乘远离大乘故亦名乐下法。复次下</a><a name="0038c12" id="0038c12">名恶事。所谓五欲又断常等六十二见一切</a><a name="0038c13" id="0038c13">外道论议。一切增长生死。是为下法。行此</a><a name="0038c14" id="0038c14">法故名为乐下法。深著名利者。于布施财</a><a name="0038c15" id="0038c15">利供养称赞事中。深心系念善为方便。不</a><a name="0038c16" id="0038c16">得清净法味故贪乐此事。心不端直者。其</a><a name="0038c17" id="0038c17">性谄曲喜行欺诳。吝护他家者。是人随所</a><a name="0038c18" id="0038c18">入家。见有余人得利养恭敬赞叹。即生嫉</a><a name="0038c19" id="0038c19">妒忧愁不悦。心不清净计我深故。贪着利</a><a name="0038c20" id="0038c20">养生嫉妒心嫌恨檀越。不信乐空法者。</a><a name="0038c21" id="0038c21">诸佛三种说空法。所谓三解脱门。于此空</a><a name="0038c22" id="0038c22">法不信不乐不以为贵。心不通达故。但</a><a name="0038c23" id="0038c23">贵言说者。但乐言辞不能如说修行。但</a><a name="0038c24" id="0038c24">有口说不能信解诸法得其趣味。是名</a><a name="0038c25" id="0038c25">败坏相。若人发菩提心。有如是相者。当知</a><a name="0038c26" id="0038c26">是败坏菩萨。败坏名不调顺。譬如最弊恶马</a><a name="0038c27" id="0038c27">名为败坏。但有马名无有马用。败坏菩萨</a><a name="0038c28" id="0038c28">亦如是。但有空名无有实行。若人不欲</a><a name="0038c29" id="0038c29">作败坏菩萨者。当除恶法随法受名。问<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260038b.htm'><img src='up.gif' border=0></a>
<a href='T260039a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>