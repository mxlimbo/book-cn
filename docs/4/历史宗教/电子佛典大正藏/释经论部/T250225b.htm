<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0225b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷22)</font> 初序品中 八念义第三十六之一 <font face='Arial'>T25, p0225b</h2></font><hr>
<span class='old'>
</a><a name="0225a28" id="0225a28"><p>婆罗门闻是偈已。作是念。佛大圣人具知</a><a name="0225a29" id="0225a29">我心。惭愧取钵入舍盛满美食以奉上佛。</span><a name="0225b01" id="0225b01">佛不受作是言。我为说偈故得此食我不</a><a name="0225b02" id="0225b02">食也。婆罗门言。是食当与谁。佛言。我不见</a><a name="0225b03" id="0225b03">天及人能消是食者。汝持去置少草地</a><a name="0225b04" id="0225b04">若无虫水中。即如佛教持食着无虫水</a><a name="0225b05" id="0225b05">中。水即大沸烟火俱出。如投大热铁。婆罗</a><a name="0225b06" id="0225b06">门见已惊怖言未曾有也。乃至食中神力如</a><a name="0225b07" id="0225b07">是。还到佛所头面礼佛足。忏悔乞出家受</a><a name="0225b08" id="0225b08">戒。佛言善来。即时须发自堕便成沙门。渐</a><a name="0225b09" id="0225b09">渐断结得阿罗汉道。复有摩诃憍昙弥。以</a><a name="0225b10" id="0225b10">金色上下宝衣奉佛。佛知众僧堪能受用</a><a name="0225b11" id="0225b11">告憍昙弥。以此上下衣与众僧。以是故知</a><a name="0225b12" id="0225b12">佛宝僧宝福无多少。檀越言。若为佛布施。</a><a name="0225b13" id="0225b13">僧能消能受。何以故。婆罗埵逝婆罗门食佛</a><a name="0225b14" id="0225b14">不教令僧食。诸沙弥答言。为显僧大力</a><a name="0225b15" id="0225b15">故。若不见食在水中有大神力者。无以</a><a name="0225b16" id="0225b16">知僧力为大。若为佛施物而僧得受。便知</a><a name="0225b17" id="0225b17">僧力为大。譬如药师欲试毒药。先以与鸡</a><a name="0225b18" id="0225b18">鸡即时死然后自服。乃知药师威力为大。</a><a name="0225b19" id="0225b19">是故檀越当知</a><a name="0225b20" id="0225b20"><p class='lg'>　　若人爱敬佛　　　亦当爱敬僧</a><br><a name="0225b21" id="0225b21">　　不当有分别　　　同皆为宝故　</p></a><a name="0225b22" id="0225b22"><p>尔时檀越闻说是事欢喜言。我某甲从今</a><a name="0225b23" id="0225b23">日若有入僧数中。若小若大一心信敬不</a><a name="0225b24" id="0225b24">敢分别。诸沙弥言。汝心信敬无上福田。不</a><a name="0225b25" id="0225b25">久当得道。何以故</a><a name="0225b26" id="0225b26"><p class='lg'>　　多闻及持戒　　　智慧禅定者</a><br><a name="0225b27" id="0225b27">　　皆入僧数中　　　如万川归海</a><br><a name="0225b28" id="0225b28">　　譬如众药草　　　依止于雪山</a><br><a name="0225b29" id="0225b29">　　百谷诸草木　　　皆依止于地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250225a.htm'><img src='up.gif' border=0></a>
<a href='T250225c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>