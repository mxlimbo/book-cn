<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0058c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷1)</font> 初序品中 缘起义释论第一 <font face='Arial'>T25, p0058c</h2></font><hr>
<span class='old'>
</a><a name="0058b28" id="0058b28">复次佛世尊欲令众生欢喜故。说是般若</a><a name="0058b29" id="0058b29">波罗蜜经言。汝等应生大喜。何以故。一切</span><a name="0058c01" id="0058c01">众生入邪见网。为异学恶师所惑。我于</a><a name="0058c02" id="0058c02">一切恶师邪网中得出。十力大师难可值</a><a name="0058c03" id="0058c03">见。汝今已遇。我随时开发三十七品等诸</a><a name="0058c04" id="0058c04">深法藏。恣汝采取。复次一切众生为结使病</a><a name="0058c05" id="0058c05">所烦恼。无始生死已来。无人能治此病</a><a name="0058c06" id="0058c06">者。常为外道恶师所误。我今出世为大医</a><a name="0058c07" id="0058c07">王集诸法药。汝等当服。是故佛说摩诃般</a><a name="0058c08" id="0058c08">若波罗蜜经。复次有人念言。佛与人同亦</a><a name="0058c09" id="0058c09">有生死。实受饥渴寒热老病苦。佛欲断</a><a name="0058c10" id="0058c10">彼意故。说是摩诃般若波罗蜜经。示言。我</a><a name="0058c11" id="0058c11">身不可思议。梵天王等诸天祖父。于恒河沙</a><a name="0058c12" id="0058c12">等劫中。欲思量我身寻究我声不能测</a><a name="0058c13" id="0058c13">度。况我智慧三昧。如偈说</a><a name="0058c14" id="0058c14"><p class='lg'>　　诸法实相中　　　诸梵天王等</a><br><a name="0058c15" id="0058c15">　　一切天地主　　　迷惑不能了</a><br><a name="0058c16" id="0058c16">　　此法甚深妙　　　无能测量者</a><br><a name="0058c17" id="0058c17">　　佛出悉开解　　　其明如日照　</p></a><a name="0058c18" id="0058c18"><p>又如佛初转法轮时。应时菩萨从他方</a><a name="0058c19" id="0058c19">来欲量佛身。上过虚空无量佛刹。至华</a><a name="0058c20" id="0058c20">上佛世界。见佛身如故。菩萨说言</a><a name="0058c21" id="0058c21"><p class='lg'>　　虚空无有边　　　佛功德亦尔</a><br><a name="0058c22" id="0058c22">　　设欲量其身　　　唐劳不能尽</a><br><a name="0058c23" id="0058c23">　　上过虚空界　　　无量诸佛土</a><br><a name="0058c24" id="0058c24">　　见释师子身　　　如故而不异</a><br><a name="0058c25" id="0058c25">　　佛身如金山　　　演出大光明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250058b.htm'><img src='up.gif' border=0></a>
<a href='T250059a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>