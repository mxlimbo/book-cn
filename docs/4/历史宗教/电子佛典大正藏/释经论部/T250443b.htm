<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0443b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷54)</font> 天主品第二十七 信持无三毒义第五十二 <font face='Arial'>T25, p0443b</h2></font><hr>
<span class='old'>
</a><a name="0443a28" id="0443a28">恩。不应不报恩。过去诸佛及诸弟子。为诸菩</a><a name="0443a29" id="0443a29">萨说六波罗蜜示教利喜。世尊尔时亦在中</span><a name="0443b01" id="0443b01">学。得阿耨多罗三藐三菩提。我今亦当为诸</a><a name="0443b02" id="0443b02">菩萨说六波罗蜜示教利喜。令得阿耨多罗</a><a name="0443b03" id="0443b03">三藐三菩提</a><a name="0443b04" id="0443b04"><p>【论】问曰。初品中佛放殊胜光明。诸天大</a><a name="0443b05" id="0443b05">集此间。何以更说。答曰。有人言。此是后会。</a><a name="0443b06" id="0443b06">有人言。即是前会天。以须菩提善能说深般</a><a name="0443b07" id="0443b07">若波罗蜜诸天欢喜。以是故佛微笑。常光益</a><a name="0443b08" id="0443b08">更发明。诸天光明不复现。如日出时星月灯</a><a name="0443b09" id="0443b09">烛无复光明。譬如焦炷在阎浮檀金边。四</a><a name="0443b10" id="0443b10">天王天者。东方名提多罗吒。(秦言治国)主干</a><a name="0443b11" id="0443b11">闼婆及毗舍阇。南方名毗流离。(秦言增长)主拘</a><a name="0443b12" id="0443b12">槃茶及薜荔多。西方名毗流波叉。(秦言杂语)</a><a name="0443b13" id="0443b13">主诸龙王及富多那。北方名鞞沙门。(秦言多闻)</a><a name="0443b14" id="0443b14">主夜叉及罗刹。释提桓因。释迦秦言能。提</a><a name="0443b15" id="0443b15">婆秦言天。因提秦言主。合而言之释提婆</a><a name="0443b16" id="0443b16">那民。须夜磨夜摩天王名也。秦言妙善。删</a><a name="0443b17" id="0443b17">兜率陀兜率陀天王名也。秦言妙足。须涅</a><a name="0443b18" id="0443b18">蜜陀秦言化乐。婆舍跋提。秦言他化自在</a><a name="0443b19" id="0443b19">天。此间一梵天王名尸弃。秦言火。从梵</a><a name="0443b20" id="0443b20">天乃至首陀婆天。秦言净居天。业报生身</a><a name="0443b21" id="0443b21">光者。欲界天以灯烛明珠等施。及布施持戒</a><a name="0443b22" id="0443b22">禅定等清净故。身常光明不须日月。色界</a><a name="0443b23" id="0443b23">天行禅离欲。修习火三昧故。身常出妙</a><a name="0443b24" id="0443b24">光。胜于日月及欲界报光明离欲天。取要</a><a name="0443b25" id="0443b25">言之。是诸天光明皆由心清净故得。佛常</a><a name="0443b26" id="0443b26">光明者。面各一丈。诸天光明大者。虽无量</a><a name="0443b27" id="0443b27">由旬。于佛光边蔽而不现。释提桓因见</a><a name="0443b28" id="0443b28">佛神力光明作是念。佛光明能蔽诸天光。</a><a name="0443b29" id="0443b29">智慧之明亦当能破我等愚闇。又以佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250443a.htm'><img src='up.gif' border=0></a>
<a href='T250443c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>