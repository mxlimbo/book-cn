<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0805a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷2)</font> <font face='Arial'>T25, p0805a</h2></font><hr>
<span class='old'>
</a><a name="0804c28" id="0804c28">六波罗蜜。明十地菩萨乘六波罗蜜趣于极</a><a name="0804c29" id="0804c29">果。故曰因大乘也。二者果头大乘。谓无为法</span><a name="0805a01" id="0805a01">身佛果是也。今言于大乘中者。是因大乘。亦</a><a name="0805a02" id="0805a02">得义通因果也。大乘之义乃有无量。且略辨</a><a name="0805a03" id="0805a03">四种。一者体大。明大乘之体苞含万德出生</a><a name="0805a04" id="0805a04">五乘因果。故名体大也。二者大人所乘。明菩</a><a name="0805a05" id="0805a05">萨大士乘此地行趣于佛果也。三者大人所</a><a name="0805a06" id="0805a06">证。明唯诸佛如来穷会此法也。四者能成大</a><a name="0805a07" id="0805a07">义。明诸佛既证常果复能化益众生有大恩</a><a name="0805a08" id="0805a08">义。故曰能成大义也。具此四义。故名大乘也。</a><a name="0805a09" id="0805a09">发阿耨多罗三藐三菩提心者。菩提亦有二</a><a name="0805a10" id="0805a10">种。一者因菩提。谓十地万行也。二者果菩提。</a><a name="0805a11" id="0805a11">无为法身是也。通此因果二种。以为无上菩</a><a name="0805a12" id="0805a12">提也。今所言菩提心者。即是初地僧祇行满。</a><a name="0805a13" id="0805a13">现见真如所证无生法忍。以此为菩提心也。</a><a name="0805a14" id="0805a14">随分证用无为法身。即是果菩提也。发者</a><a name="0805a15" id="0805a15">亦言生成证得也。阿之言无。耨多罗言上。</a><a name="0805a16" id="0805a16">名为无上。亦云最胜最上。三之言正。藐言遍</a><a name="0805a17" id="0805a17">知。正者真如智即一切智也。遍智者有中一</a><a name="0805a18" id="0805a18">切种智也。又言三者亦是正也。菩提言道。此</a><a name="0805a19" id="0805a19">是如来果头无上最胜正遍知。离断常二边。</a><a name="0805a20" id="0805a20">知中道正理。初地菩萨证会此道故。言发阿</a><a name="0805a21" id="0805a21">耨三菩提心也。亦有解言。三藐者正也。明声</a><a name="0805a22" id="0805a22">闻道不正佛菩萨道正。此明不同声闻。后三</a><a name="0805a23" id="0805a23">言遍也。明缘觉之人观境起行不能周遍诸佛</a><a name="0805a24" id="0805a24">菩萨能遍观万境广修万行。此明不同缘觉</a><a name="0805a25" id="0805a25">也。云何住等。此三问中别句。一云何住者。</a><a name="0805a26" id="0805a26">即起此住分经也。二云何修行三云何降伏</a><a name="0805a27" id="0805a27">其心者。此二问即起下第四如实修行分也。</a><a name="0805a28" id="0805a28">如来所以赞言善哉善哉须菩提者。上第二</a><a name="0805a29" id="0805a29">段中。须菩提虽叹如来希有善护念付嘱地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250804c.htm'><img src='up.gif' border=0></a>
<a href='T250805b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>