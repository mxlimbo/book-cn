<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1522 十地经论 0126a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1522 十地经论</font> <font face='Arial'>(卷1)</font> <font face='Arial'>T26, p0126a</h2></font><hr>
<span class='old'>
</a><a name="0125c28" id="0125c28">智处故。六者教出辩才。得佛十力不坏于</a><a name="0125c29" id="0125c29">可度者令断烦恼故。如经与诸佛不坏力</span><a name="0126a01" id="0126a01">故。七者不畏辩才。得佛决定无畏于他言</a><a name="0126a02" id="0126a02">说不怯弱故。如经与如来无所畏不怯弱</a><a name="0126a03" id="0126a03">故。八者无量辩才。于一切智随顺宣说修</a><a name="0126a04" id="0126a04">多罗等法六种正见故。如经与一切智人智</a><a name="0126a05" id="0126a05">无碍分别法正见故。九者同化辩才。得一切</a><a name="0126a06" id="0126a06">佛无畏身等三种教化。随所度者显示殊胜</a><a name="0126a07" id="0126a07">三业神化故。如经与一切如来善分别身口</a><a name="0126a08" id="0126a08">意庄严起故。又诸佛有力有慈悲。何故以</a><a name="0126a09" id="0126a09">十种无畏身唯加金刚藏而不加余者</a><a name="0126a10" id="0126a10"><p>经曰。何以故。以得菩萨大乘光明三昧法</a><a name="0126a11" id="0126a11">故。亦是菩萨本愿起故。善净深心故。善净</a><a name="0126a12" id="0126a12">智圆满故。善集助道法故。善修本业故。</a><a name="0126a13" id="0126a13">念持无量法故。信解清净光明法故。善得</a><a name="0126a14" id="0126a14">陀罗尼门不坏故。法界智印善印故</a><a name="0126a15" id="0126a15"><p>论曰。以是菩萨得大乘光明三昧法余者</a><a name="0126a16" id="0126a16">不得故。得三昧法有二种。一者本愿成就</a><a name="0126a17" id="0126a17">现前故。如经亦是菩萨本愿起故。二者三昧</a><a name="0126a18" id="0126a18">身摄功德故。此三昧身摄功德有八种。依自</a><a name="0126a19" id="0126a19">利利他故。一者因净。深心趣菩萨地尽清净</a><a name="0126a20" id="0126a20">故。如经善净深心故。深心者信乐等。复是一</a><a name="0126a21" id="0126a21">切善法根本故。二者智净。趣菩萨地尽修道</a><a name="0126a22" id="0126a22">真如观智故。如经善净智圆满故。此真如观</a><a name="0126a23" id="0126a23">内智圆满普照法界。犹如日轮光遍世界故。</a><a name="0126a24" id="0126a24">三者身转净。生生转胜善行成满故。如经善</a><a name="0126a25" id="0126a25">集助道法故。四者心调伏净。善断烦恼习</a><a name="0126a26" id="0126a26">故。如经善修本业故。五者闻摄净。堪能</a><a name="0126a27" id="0126a27">受持一切如来所说秘密法故。如经念持无</a><a name="0126a28" id="0126a28">量法故。六者通净。得胜通自在故。如经信</a><a name="0126a29" id="0126a29">解清净光明法故。以决定信力摄取通故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260125c.htm'><img src='up.gif' border=0></a>
<a href='T260126b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>