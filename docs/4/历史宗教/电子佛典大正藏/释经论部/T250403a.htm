<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0403a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷48)</font> 四念处品第十九 信持无三毒义第五十二 <font face='Arial'>T25, p0403a</h2></font><hr>
<span class='old'>
</a><a name="0402c28" id="0402c28">菩萨摩诃萨如是内身中循身观。勤精进一</a><a name="0402c29" id="0402c29">心除世间贪忧。以不可得故。复次须菩提。</span><a name="0403a01" id="0403a01">菩萨摩诃萨若来若去视瞻一心。屈申俯仰</a><a name="0403a02" id="0403a02">服僧伽梨执持衣钵。饮食卧息坐立睡觉语</a><a name="0403a03" id="0403a03">默入禅出禅亦常一心。如是须菩提。菩萨摩</a><a name="0403a04" id="0403a04">诃萨行般若波罗蜜。内身中循身观。以不可</a><a name="0403a05" id="0403a05">得故。复次须菩提。菩萨摩诃萨内身中循身</a><a name="0403a06" id="0403a06">观时一心念。入息时知入息。出息时知出息。</a><a name="0403a07" id="0403a07">入息长时知入息长。出息长时知出息长。入</a><a name="0403a08" id="0403a08">息短时知入息短。出息短时知出息短。譬如</a><a name="0403a09" id="0403a09">旋师若旋师弟子。绳长知长绳短知短。菩</a><a name="0403a10" id="0403a10">萨摩诃萨亦如是。一心念入息时知入息。出</a><a name="0403a11" id="0403a11">息时知出息。入息长时知入息长。出息长时</a><a name="0403a12" id="0403a12">知出息长。入息短时知入息短。出息短时知</a><a name="0403a13" id="0403a13">出息短。如是须菩提。菩萨摩诃萨内身中循</a><a name="0403a14" id="0403a14">身观。勤精进一心除世间贪忧。以不可得故。</a><a name="0403a15" id="0403a15">复次须菩提。菩萨摩诃萨观身四大作是念。</a><a name="0403a16" id="0403a16">身中有地大水大火大风大。譬如屠牛师若</a><a name="0403a17" id="0403a17">屠牛弟子。以刀杀牛分作四分。作四分已</a><a name="0403a18" id="0403a18">若立若坐观此四分。菩萨摩诃萨亦如是行</a><a name="0403a19" id="0403a19">般若波罗蜜时。种种观身四大。地大水大</a><a name="0403a20" id="0403a20">火大风大。如是须菩提。菩萨摩诃萨内身中</a><a name="0403a21" id="0403a21">循身观。以不可得故。复次须菩提。菩萨摩</a><a name="0403a22" id="0403a22">诃萨观内身。从足至顶周匝薄皮。种种不净</a><a name="0403a23" id="0403a23">充满身中。作是念。身中有发毛爪齿薄皮</a><a name="0403a24" id="0403a24">厚皮筋肉骨髓脾肾心肝肺小肠大肠胃胞</a><a name="0403a25" id="0403a25">屎尿垢汗目泪涕唾脓血黄白痰阴肪[<a href='javascript:showpic("images/029375.gif")'>月*册</a>]</a><a name="0403a26" id="0403a26">脑膜。譬如田夫仓中隔盛杂谷。种种充满稻</a><a name="0403a27" id="0403a27">麻黍粟豆麦。明眼之人开仓即知。是麻是黍</a><a name="0403a28" id="0403a28">是稻是粟是麦是豆。分别悉知。菩萨摩诃萨</a><a name="0403a29" id="0403a29">亦如是观是身。从足至顶周匝薄皮。种种不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250402c.htm'><img src='up.gif' border=0></a>
<a href='T250403b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>