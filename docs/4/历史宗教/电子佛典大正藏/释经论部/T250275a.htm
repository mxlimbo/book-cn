<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0275a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷29)</font> 初序品中 回向释论第四十五 <font face='Arial'>T25, p0275a</h2></font><hr>
<span class='old'>
</a><a name="0274c28" id="0274c28">世。以智慧等诸功德饶益利根众生。身相</a><a name="0274c29" id="0274c29">庄严饶益钝根众生。心庄严开涅槃门。身</span><a name="0275a01" id="0275a01">庄严开天人乐门。身庄严故置众生于三福</a><a name="0275a02" id="0275a02">处。心庄严故置众生入三解脱门。身庄严</a><a name="0275a03" id="0275a03">故拔众生于三恶道。心庄严故拔众生于三</a><a name="0275a04" id="0275a04">界狱。如是等无量利益因缘故。以相好庄</a><a name="0275a05" id="0275a05">严生身</a><a name="0275a06" id="0275a06"><p>【经】欲生菩萨家。欲得鸠摩罗伽地。欲得不</a><a name="0275a07" id="0275a07">离诸佛。当学般若波罗蜜<p>【论】菩萨家者。若</a><a name="0275a08" id="0275a08">于众生中。发甚深大悲心。是为生菩萨家。</a><a name="0275a09" id="0275a09">如生王家无敢轻者。亦不畏饥渴寒热等。</a><a name="0275a10" id="0275a10">入菩萨道中生菩萨家亦如是。以佛子</a><a name="0275a11" id="0275a11">故。诸天龙鬼神诸圣人等。无敢轻者益加</a><a name="0275a12" id="0275a12">恭敬。不畏恶道人天贱处。不畏声闻辟支</a><a name="0275a13" id="0275a13">佛人外道论师来沮其心。复次菩萨初发意</a><a name="0275a14" id="0275a14">一心作愿。从今日不复随诸恶心。但欲度</a><a name="0275a15" id="0275a15">脱一切众生。当得阿耨多罗三藐三菩提。</a><a name="0275a16" id="0275a16">复次菩萨。若能知诸法实相不生不灭。得无</a><a name="0275a17" id="0275a17">生法忍。从是以往常住菩萨道。如前所说</a><a name="0275a18" id="0275a18">持心经中。我见锭光佛时得诸法无生忍。</a><a name="0275a19" id="0275a19">初具足六波罗蜜。自尔之前都无布施持戒</a><a name="0275a20" id="0275a20">等。复次若菩萨作是念。如恒河沙等劫。为</a><a name="0275a21" id="0275a21">一日一夜。用是日夜三十日为月。十二月</a><a name="0275a22" id="0275a22">为岁。如是岁数过百千万亿劫乃有一佛。</a><a name="0275a23" id="0275a23">于是佛所供养持戒集诸功德。如是恒河</a><a name="0275a24" id="0275a24">沙等诸佛。然后受记作佛。菩萨心不懈怠。</a><a name="0275a25" id="0275a25">不没不厌悉皆乐行。复次菩萨于诸邪定</a><a name="0275a26" id="0275a26">五逆众生及断善根人中。而生慈悲令入</a><a name="0275a27" id="0275a27">正道不求恩报。复次菩萨初发心以来。不</a><a name="0275a28" id="0275a28">为诸烦恼所覆所坏。复次菩萨虽观诸法</a><a name="0275a29" id="0275a29">实相。于诸观心亦不生着。复次菩萨自然<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250274c.htm'><img src='up.gif' border=0></a>
<a href='T250275b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>