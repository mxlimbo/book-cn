<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0067c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷9)</font> 四法品第十九 <font face='Arial'>T26, p0067c</h2></font><hr>
<span class='old'>
</a><a name="0067b28" id="0067b28">复有四法。为三圣称叹。何等为四。一乃至</a><a name="0067b29" id="0067b29">失命不为恶事。二常行法施。三受法常一</span><a name="0067c01" id="0067c01">其心。四若生染心。即能正观染心起染因</a><a name="0067c02" id="0067c02">缘。是染根者何名为染。何者是染于何事</a><a name="0067c03" id="0067c03">起谁生是染。如是正忆念。知虚妄无实无</a><a name="0067c04" id="0067c04">有。决定信解诸法空故。无所有法故。如</a><a name="0067c05" id="0067c05">是正观染因缘故。不起诸恶业。余一切烦</a><a name="0067c06" id="0067c06">恼亦如是观。菩萨得是大人所称叹法。离</a><a name="0067c07" id="0067c07">诸恶烦恼业故。心则具足舍心者如说</a><a name="0067c08" id="0067c08"><p class='lg'>　　具足于舍心　　　求世出世利</a><br><a name="0067c09" id="0067c09">　　求此诸利时　　　心无有厌倦　</p></a><a name="0067c10" id="0067c10"><p>是菩萨具足舍法。欲行法施行财施利益</a><a name="0067c11" id="0067c11">众生故。若求世间出世间诸利。未得时心</a><a name="0067c12" id="0067c12">无疲懈。世间利者。善解世间经书技艺方术</a><a name="0067c13" id="0067c13">巧便等。出世间利者。诸无漏根力觉道法。</a><a name="0067c14" id="0067c14">如说</a><a name="0067c15" id="0067c15"><p class='lg'>　　如是求二利　　　心无有疲懈</a><br><a name="0067c16" id="0067c16">　　以无疲懈故　　　能得诸深法</a><br><a name="0067c17" id="0067c17">　　因从求经书　　　而能得智慧</a><br><a name="0067c18" id="0067c18">　　具足知世间　　　最上第一法　</p></a><a name="0067c19" id="0067c19"><p>无疲懈者。疲懈名厌恶。所学若无厌恶则</a><a name="0067c20" id="0067c20">心无疲倦。若无疲倦则求诸经艺医方技</a><a name="0067c21" id="0067c21">术礼仪法则皆无疲倦。无疲倦故则得智</a><a name="0067c22" id="0067c22">慧。具足深知世间宜法。世间法者。方俗所</a><a name="0067c23" id="0067c23">宜随世间心。世间治法皆悉能知。是故能</a><a name="0067c24" id="0067c24">知上中下众生。随宜而引导。善解世间事</a><a name="0067c25" id="0067c25">深有惭愧心。随宜引导者。于上中下者各</a><a name="0067c26" id="0067c26">有所宜。惭愧者。自耻所行名为惭。因他</a><a name="0067c27" id="0067c27">生耻名为愧。有人以自作而羞见他而愧。</a><a name="0067c28" id="0067c28">世间法中愧为先用。如经说。二清白法护</a><a name="0067c29" id="0067c29">持世间。所谓惭愧。如偈说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260067b.htm'><img src='up.gif' border=0></a>
<a href='T260068a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>