<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0228b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷22)</font> 初序品中 八念义第三十六之一 <font face='Arial'>T25, p0228b</h2></font><hr>
<span class='old'>
</a><a name="0228a28" id="0228a28">修死相。有比丘言。我不望过七月活。</a><a name="0228a29" id="0228a29">有比丘言七日。有言六五四三二一日活。</span><a name="0228b01" id="0228b01">佛言。汝等皆是放逸修死相。有言从旦至</a><a name="0228b02" id="0228b02">食时。有言一食顷。佛言。汝等亦是放逸修死</a><a name="0228b03" id="0228b03">相。一比丘偏袒白佛。我于出气不望入。</a><a name="0228b04" id="0228b04">于入气不望出。佛言。是真修死相为不</a><a name="0228b05" id="0228b05">放逸。比丘。一切有为法念念生灭。住时甚少</a><a name="0228b06" id="0228b06">其犹如幻。欺诳无智行者。如是等种种因缘</a><a name="0228b07" id="0228b07">念死相。问曰。法是三世诸佛师。何以故念</a><a name="0228b08" id="0228b08">佛在前。是八念云何有次第。答曰。是法虽</a><a name="0228b09" id="0228b09">是十方三世诸佛师。佛能演出是法其功大</a><a name="0228b10" id="0228b10">故。譬如雪山中有宝山。宝山顶有如意宝珠</a><a name="0228b11" id="0228b11">种种宝物多。有人欲上或有半道还者。有</a><a name="0228b12" id="0228b12">近而还者。有一大德国王。怜愍众生为作</a><a name="0228b13" id="0228b13">大梯。人民大小乃至七岁小儿。皆得上山</a><a name="0228b14" id="0228b14">随意取如意珠等种种宝物。佛亦如是世间</a><a name="0228b15" id="0228b15">诸法实相宝山。九十六种异道皆不能得。乃</a><a name="0228b16" id="0228b16">至梵天王求诸法实相亦不能得。何况余</a><a name="0228b17" id="0228b17">人。佛以大慈悲怜愍众生故。具足六波</a><a name="0228b18" id="0228b18">罗蜜。得一切智慧方便。说十二部经八万四</a><a name="0228b19" id="0228b19">千法聚梯。阿若憍陈如舍利弗目揵连摩诃</a><a name="0228b20" id="0228b20">迦叶。乃至七岁沙弥苏摩等。皆得诸无漏法</a><a name="0228b21" id="0228b21">根力觉道实相。实相虽微妙。一切众生皆</a><a name="0228b22" id="0228b22">蒙佛恩故得。以是故念佛在前。次第念法</a><a name="0228b23" id="0228b23">次第念僧。僧随佛语能解法故第三。余人</a><a name="0228b24" id="0228b24">不能解僧能得解。以是故称为宝。人中宝</a><a name="0228b25" id="0228b25">者是佛。九十六种道法中宝者是佛法。一切</a><a name="0228b26" id="0228b26">众中宝者是僧。复次以佛因缘故。法出世</a><a name="0228b27" id="0228b27">间。以法因缘故有僧。行者念我云何当得</a><a name="0228b28" id="0228b28">法宝。得在僧数中。当除却一切粗细身口</a><a name="0228b29" id="0228b29">恶业。是故次第说持戒。复次云何分别有七<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250228a.htm'><img src='up.gif' border=0></a>
<a href='T250228c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>