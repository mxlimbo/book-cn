<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0538a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷68)</font> 两不和合品第四十七 信持无三毒义第五十二 <font face='Arial'>T25, p0538a</h2></font><hr>
<span class='old'>
</a><a name="0537c23" id="0537c23">佛法为行道故。不为益身。如养马养猪。</a><a name="0537c24" id="0537c24">是故断数数食受一食法。有人虽一食而</span><a name="0538a01" id="0538a01">贪心极啖。腹胀气塞妨废行道。是故受节</a><a name="0538a02" id="0538a02">量食法。节量者略说随所能食三分留</a><a name="0538a03" id="0538a03">一分。则身轻安稳易消无患。于身无损。</a><a name="0538a04" id="0538a04">则行道无废。如经中舍利弗说。我若食五</a><a name="0538a05" id="0538a05">口六口足之。以水则足支身。于秦人中</a><a name="0538a06" id="0538a06">食不十口许。有人虽节量食过中饮浆</a><a name="0538a07" id="0538a07">则心乐着。求种种浆果浆蜜浆等。求欲无</a><a name="0538a08" id="0538a08">厌。不能一心修习善法。如马不着辔勒</a><a name="0538a09" id="0538a09">左右啖草不肯进路。若着辔勒则不</a><a name="0538a10" id="0538a10">啖草意断随人意去。是故受中后不饮</a><a name="0538a11" id="0538a11">浆。无常空观是入佛法门。能厌离三界。冢</a><a name="0538a12" id="0538a12">间常有悲啼哭声死尸狼藉。眼见无常后</a><a name="0538a13" id="0538a13">或火烧鸟兽所食不久灭尽。因是尸观一</a><a name="0538a14" id="0538a14">切法中易得无常相空相。又冢间住若见死</a><a name="0538a15" id="0538a15">尸嗅烂不净易得。九相观是离欲初门。是</a><a name="0538a16" id="0538a16">故受冢间住法能作不净无常等观已得</a><a name="0538a17" id="0538a17">道。事办舍至树下。或未得道者心则不大</a><a name="0538a18" id="0538a18">厌取是相树下思惟。如佛生时成道时转法</a><a name="0538a19" id="0538a19">轮时般涅槃时皆在树下。行者随诸佛法</a><a name="0538a20" id="0538a20">常处树下。如是等因缘故受树下坐法。行</a><a name="0538a21" id="0538a21">者或观树下如半舍无异荫覆凉乐又生</a><a name="0538a22" id="0538a22">爱者。我所住者好彼树不如。如是等生漏</a><a name="0538a23" id="0538a23">故至露地住作是思惟。树下有二种过。一</a><a name="0538a24" id="0538a24">者雨漏湿冷。二者鸟屎污身毒虫所住。有</a><a name="0538a25" id="0538a25">如是等过。空地则无此患。露地住则着衣</a><a name="0538a26" id="0538a26">脱衣随意快乐。月光遍照空中明。净心易</a><a name="0538a27" id="0538a27">入空三昧。身四仪中坐为第一。食易消化</a><a name="0538a28" id="0538a28">气息调和。求道者大事未办。诸烦恼贼常</a><a name="0538a29" id="0538a29">伺其便不宜安卧。若行若立则心动难摄。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250537c.htm'><img src='up.gif' border=0></a>
<a href='T250538b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>