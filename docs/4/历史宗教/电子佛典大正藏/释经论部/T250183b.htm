<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0183b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷17)</font> 初序品中 禅波罗蜜第二十八 <font face='Arial'>T25, p0183b</h2></font><hr>
<span class='old'>
</a><a name="0183a28" id="0183a28">五果尽皆不生。人民穷乏无复生路。婆罗</a><a name="0183a29" id="0183a29">奈国王忧愁懊恼。命诸大官集议雨事。</span><a name="0183b01" id="0183b01">明者议言。我曾传闻。仙人山中有一角仙</a><a name="0183b02" id="0183b02">人。以足不便故。上山躄地伤足。嗔咒此</a><a name="0183b03" id="0183b03">雨令十二年不堕。王思惟言。若十二年不</a><a name="0183b04" id="0183b04">雨我国了矣。无复人民。王即开募。其有</a><a name="0183b05" id="0183b05">能令仙人失五通。属我为民者。当与分</a><a name="0183b06" id="0183b06">国半治。是婆罗奈国有淫女。名曰扇陀。端</a><a name="0183b07" id="0183b07">正无双。来应王募问诸人言。此是人非</a><a name="0183b08" id="0183b08">人。众人言。是人耳。仙人所生。淫女言。若是</a><a name="0183b09" id="0183b09">人者我能坏之。作是语已取金槃盛好</a><a name="0183b10" id="0183b10">宝物。语国王言。我当骑此仙人项来。淫</a><a name="0183b11" id="0183b11">女即时求五百乘车载五百美女。五百鹿</a><a name="0183b12" id="0183b12">车载种种欢喜丸。皆以众药和之。以众</a><a name="0183b13" id="0183b13">彩画之令似杂果及持种种大力美酒色</a><a name="0183b14" id="0183b14">味如水。服树皮衣草衣。行林树间以像</a><a name="0183b15" id="0183b15">仙人。于仙人庵边作草庵而住。一角仙人</a><a name="0183b16" id="0183b16">游行见之。诸女皆出迎逆。好华好香供养</a><a name="0183b17" id="0183b17">仙人。仙人大喜。诸女皆以美言敬辞问讯</a><a name="0183b18" id="0183b18">仙人。将入房中坐好床蓐。与好净酒以</a><a name="0183b19" id="0183b19">为净水。与欢喜丸以为果蓏。食饮饱已语</a><a name="0183b20" id="0183b20">诸女言。我从生已来初未得如此好果好</a><a name="0183b21" id="0183b21">水。诸女言。我以一心行善故天与我。愿</a><a name="0183b22" id="0183b22">得此好果好水。仙人问诸女。汝何以故肤</a><a name="0183b23" id="0183b23">色肥盛。答言。我曹食此好果。饮此美水故</a><a name="0183b24" id="0183b24">肥盛如此。女白仙人言。汝何以不在此</a><a name="0183b25" id="0183b25">间住。答曰。亦可住耳。女言。可共澡洗即亦</a><a name="0183b26" id="0183b26">可之。女手柔软触之心动。便复与诸美女</a><a name="0183b27" id="0183b27">更互相洗。欲心转生遂成淫事。即失神通</a><a name="0183b28" id="0183b28">天为大雨七日七夜。令得欢喜饮食。七</a><a name="0183b29" id="0183b29">日已后酒果皆尽。继以山水木果。其味不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250183a.htm'><img src='up.gif' border=0></a>
<a href='T250183c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>