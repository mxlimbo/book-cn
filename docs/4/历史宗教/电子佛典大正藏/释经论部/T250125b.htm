<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0125b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷9)</font> 初序品中 十方诸菩萨来释论第十五 <font face='Arial'>T25, p0125b</h2></font><hr>
<span class='old'>
</a><a name="0125a28" id="0125a28">经不依未了义。依法者法有十二部应</a><a name="0125a29" id="0125a29">随此法。不应随人。依义者。义中无诤好</span><a name="0125b01" id="0125b01">恶罪福虚实故。语以得义义非语也。如人</a><a name="0125b02" id="0125b02">以指指月以示惑者。惑者视指而不视月。</a><a name="0125b03" id="0125b03">人语之言。我以指指月令汝知之。汝何</a><a name="0125b04" id="0125b04">看指而不视月。此亦如是。语为义指。语非</a><a name="0125b05" id="0125b05">义也。是以故不应依语。依智者。智能筹量</a><a name="0125b06" id="0125b06">分别善恶。识常求乐不入正要。是故言不</a><a name="0125b07" id="0125b07">应依识。依了义经者。有一切智人佛第</a><a name="0125b08" id="0125b08">一。一切诸经书中佛法第一。一切众生中比</a><a name="0125b09" id="0125b09">丘僧第一。布施得大富。持戒得生天。如是</a><a name="0125b10" id="0125b10">等是了义经。如说法师。说法有五种利。一</a><a name="0125b11" id="0125b11">者大富。二者人所爱。三者端正。四者名声。</a><a name="0125b12" id="0125b12">五者后得涅槃。是为未了义。云何未了。施</a><a name="0125b13" id="0125b13">得大富是为了。了可解。说法无财施而言</a><a name="0125b14" id="0125b14">得富。得富者说法人种种赞施。破人悭心</a><a name="0125b15" id="0125b15">亦自除悭。以是因缘得富。是故言未了。是</a><a name="0125b16" id="0125b16">多持经方便说非实义。是经中佛虽言世</a><a name="0125b17" id="0125b17">无二佛俱出。不言一切十方世界。虽言</a><a name="0125b18" id="0125b18">世无二转轮圣王。亦不言一切三千大千</a><a name="0125b19" id="0125b19">世界无。但言四天下世界中。无二转轮圣</a><a name="0125b20" id="0125b20">王。作福清净故独王一世无诸怨敌。若有</a><a name="0125b21" id="0125b21">二王不名清净。虽佛无嫉妒心。然以行业</a><a name="0125b22" id="0125b22">世世清净故。亦不一世界有二佛出。百亿</a><a name="0125b23" id="0125b23">须弥山。百亿日月。名为三千大千世界。如</a><a name="0125b24" id="0125b24">是十方恒河沙等三千大千世界。是名为</a><a name="0125b25" id="0125b25">一佛世界。是中更无余佛。实一释迦牟尼</a><a name="0125b26" id="0125b26">佛。是一佛世界中。常化作诸佛种种法门种</a><a name="0125b27" id="0125b27">种身种种因缘种种方便。以度众生。以是</a><a name="0125b28" id="0125b28">故。多持经中。一时一世界无二佛。不言十</a><a name="0125b29" id="0125b29">方无佛。复次如汝言。佛言一事难值是佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250125a.htm'><img src='up.gif' border=0></a>
<a href='T250125c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>