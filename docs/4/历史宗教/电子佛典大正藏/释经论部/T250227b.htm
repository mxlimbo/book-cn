<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0227b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷22)</font> 初序品中 八念义第三十六之一 <font face='Arial'>T25, p0227b</h2></font><hr>
<span class='old'>
</a><a name="0227a28" id="0227a28">得。名为新法。财施但能救诸饥渴寒热等</a><a name="0227a29" id="0227a29">病。法施能除九十八诸烦恼等病。如是等种</span><a name="0227b01" id="0227b01">种因缘。分别财施法施。行者应念法施。问</a><a name="0227b02" id="0227b02">曰。何等是法施。答曰。佛所说十二部经。清</a><a name="0227b03" id="0227b03">净心为福德与他说。是名法施。复有以</a><a name="0227b04" id="0227b04">神通力令人得道。亦名法施。如网明菩萨</a><a name="0227b05" id="0227b05">经中说。有人见佛光明。得道者生天者。如</a><a name="0227b06" id="0227b06">是等口虽不说令他得法故。亦名法施。</a><a name="0227b07" id="0227b07">是法施应观众生心性烦恼多少智慧利钝。</a><a name="0227b08" id="0227b08">应随所利益而为说法。譬如随病服药</a><a name="0227b09" id="0227b09">则有益。有淫欲重有嗔恚重有愚痴重。</a><a name="0227b10" id="0227b10">有两两杂三三杂。淫重者为说不净观。嗔重</a><a name="0227b11" id="0227b11">者为说慈心。痴重者为说深因缘。两杂者</a><a name="0227b12" id="0227b12">说两观。三杂者说三观。若人不知病相。</a><a name="0227b13" id="0227b13">错投药者病则为增。若着众生相者。</a><a name="0227b14" id="0227b14">为说但有五众此中无我。若言无众生</a><a name="0227b15" id="0227b15">相者。即为说五众相续有。不令堕断灭</a><a name="0227b16" id="0227b16">故。求富乐者为说布施。欲生天者为说</a><a name="0227b17" id="0227b17">持戒。人中多所贫乏者。为说天上事。恼</a><a name="0227b18" id="0227b18">患居家者。为说出家法。着钱财居家者。</a><a name="0227b19" id="0227b19">为说在家五戒法。若不乐世间。为说三</a><a name="0227b20" id="0227b20">法印。无常无我涅槃。依随经法自演作义</a><a name="0227b21" id="0227b21">理。譬喻庄严法施为众生说。如是等种种</a><a name="0227b22" id="0227b22">利益。故当念法施。舍烦恼者。三结乃至九</a><a name="0227b23" id="0227b23">十八使等皆断除却。是名为舍。念舍是法</a><a name="0227b24" id="0227b24">如舍毒蛇如舍桎梏。得安隐欢喜。复次</a><a name="0227b25" id="0227b25">念舍烦恼亦入念法中。问曰。若入念法中。</a><a name="0227b26" id="0227b26">今何以更说。答曰。舍诸烦恼。是法微妙难</a><a name="0227b27" id="0227b27">得无上无量。是故更别说。复次念法与念</a><a name="0227b28" id="0227b28">舍异。念法念佛法微妙诸法中第一。念舍</a><a name="0227b29" id="0227b29">念诸烦恼罪恶舍之为快。行相别。是为异。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250227a.htm'><img src='up.gif' border=0></a>
<a href='T250227c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>