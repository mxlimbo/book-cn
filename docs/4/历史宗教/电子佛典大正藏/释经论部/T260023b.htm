<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0023b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷1)</font> 入初地品第二 <font face='Arial'>T26, p0023b</h2></font><hr>
<span class='old'>
</a><br><a name="0023a28" id="0023a28">　　我得自度已　　　当复度众生</a><br><a name="0023a29" id="0023a29">　　为得十力故　　　入于必定聚</span><br><a name="0023b01" id="0023b01">　　则生如来家　　　无有诸过咎</a><br><a name="0023b02" id="0023b02">　　即转世间惯　　　入出世上道</a><br><a name="0023b03" id="0023b03">　　是以得初地　　　此地名欢喜　</p></a><a name="0023b04" id="0023b04"><p>厚种善根者。如法修集诸功德。名为厚种</a><a name="0023b05" id="0023b05">善根。善根者不贪不恚不痴。一切善法从此</a><a name="0023b06" id="0023b06">三生故名为善根。如一切恶法皆从贪恚</a><a name="0023b07" id="0023b07">痴生。是故此三名不善根。阿毗昙中种种分</a><a name="0023b08" id="0023b08">别。欲界系色界系无色界系不系合为十二。</a><a name="0023b09" id="0023b09">有心相应有心不相应合二十四。此中无漏善</a><a name="0023b10" id="0023b10">根得阿耨多罗三藐三菩提时修集。余九菩</a><a name="0023b11" id="0023b11">萨地中修集。又未发心时久修集。或一心中</a><a name="0023b12" id="0023b12">有三。或一心中有六。或一心中有九。或一</a><a name="0023b13" id="0023b13">心中有十二。或但集心相应不集心不相</a><a name="0023b14" id="0023b14">应。或集心不相应不集心相应。或集心相</a><a name="0023b15" id="0023b15">应亦心不相应。或不集心相应心不相应。是</a><a name="0023b16" id="0023b16">诸善根分别。如阿毗昙中广说。此中善根为</a><a name="0023b17" id="0023b17">众生求无上道故。所行诸善法皆名善根。</a><a name="0023b18" id="0023b18">能生萨婆若智故名为善根。行于诸行者。</a><a name="0023b19" id="0023b19">善行名清净。诸行名持戒。清净持戒次第</a><a name="0023b20" id="0023b20">而行。是持戒与七法和合故名为善行。何</a><a name="0023b21" id="0023b21">等为七。一惭二愧三多闻四精进五念六慧</a><a name="0023b22" id="0023b22">七净命净身口业。行此七法具持诸戒。是</a><a name="0023b23" id="0023b23">名善行诸行。又经说诸禅为行处。是故得</a><a name="0023b24" id="0023b24">禅者名为善行诸行。此论中不必以禅乃</a><a name="0023b25" id="0023b25">得发心。所以者何。佛在世时无量众生皆亦</a><a name="0023b26" id="0023b26">发心不必有禅。又白衣在家亦名为行。善</a><a name="0023b27" id="0023b27">集资用者。上偈中所说。厚种善根善行诸</a><a name="0023b28" id="0023b28">行多供养佛善知识护具足深心悲念众</a><a name="0023b29" id="0023b29">生信解上法。是名资用。又本行善法必应<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260023a.htm'><img src='up.gif' border=0></a>
<a href='T260023c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>