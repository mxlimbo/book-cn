<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0035a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷3)</font> 释愿品第五 <font face='Arial'>T26, p0035a</h2></font><hr>
<span class='old'>
</a><a name="0034c28" id="0034c28">边故名为法性无边。若一切众生灭度涅槃</a><a name="0034c29" id="0034c29">性不增不减。是故涅槃性无边。若过去十</span><a name="0035a01" id="0035a01">方诸佛无量无边。今现在十方诸佛亦无量</a><a name="0035a02" id="0035a02">无边。未来十方世界诸佛亦无量无边。是故</a><a name="0035a03" id="0035a03">佛生性无边。诸佛智无量。不可称不可量无</a><a name="0035a04" id="0035a04">等无等等无对无比故。诸佛智性亦无量无</a><a name="0035a05" id="0035a05">边。如佛告阿难。是声闻人诸佛智无量。是</a><a name="0035a06" id="0035a06">故诸佛智性无量无边。于过去世一一众生</a><a name="0035a07" id="0035a07">无量无边心。是诸心皆有缘生。未来世亦如</a><a name="0035a08" id="0035a08">是。现在世一切众生心。亦无量无边皆有缘</a><a name="0035a09" id="0035a09">生。是故心所缘亦无量无边。诸佛力略说有</a><a name="0035a10" id="0035a10">四十不共法。是四十不共法。一一法行处无</a><a name="0035a11" id="0035a11">量无边。行处无量无边故智亦无量无边。是</a><a name="0035a12" id="0035a12">故说佛行处智无量无边。世间转法转智转</a><a name="0035a13" id="0035a13">者。转名以此法有所转。世间者。世间有二</a><a name="0035a14" id="0035a14">种。国土世间众生世间。此中说众生世间。诸</a><a name="0035a15" id="0035a15">佛及诸菩萨。以无量无边方便力引导众</a><a name="0035a16" id="0035a16">生。法转者。以无量无边善根福德摄取诸</a><a name="0035a17" id="0035a17">佛法。智转者。无量诸善法六波罗蜜十地等</a><a name="0035a18" id="0035a18">摄取佛智。是故智转无边。此三同转故合</a><a name="0035a19" id="0035a19">为一愿。是菩萨一一愿牢坚故。成是十无尽</a><a name="0035a20" id="0035a20">愿。方如虚空时如未来际。如是以略说广</a><a name="0035a21" id="0035a21">说。解是十愿究竟</a><a name="0035a22" id="0035a22"><p><b>　　<A NAME="n22"></A>发菩提心品第六</b></a><a name="0035a23" id="0035a23"><p>问曰。初发心是诸愿根本。云何为初发心。答</a><a name="0035a24" id="0035a24">曰</a><a name="0035a25" id="0035a25"><p class='lg'>　　初发菩提心　　　或三四因缘　</p></a><a name="0035a26" id="0035a26"><p>众生初发菩提心。或以三因缘。或以四因</a><a name="0035a27" id="0035a27">缘。如是和合有七因缘。发阿耨多罗三藐</a><a name="0035a28" id="0035a28">三菩提心。问曰。何等为七。答曰</a><a name="0035a29" id="0035a29"><p class='lg'>　　一者诸如来　　　令发菩提心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260034c.htm'><img src='up.gif' border=0></a>
<a href='T260035b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>