<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0720c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷94)</font> 四谛品第八十四 信持无三毒义第五十二 <font face='Arial'>T25, p0720c</h2></font><hr>
<span class='old'>
</a><a name="0720b28" id="0720b28">疮如怨如贼等。于八圣道分中为正见。余</a><a name="0720b29" id="0720b29">七事助成发起。能断一切法中爱。如以酒</span><a name="0720c01" id="0720c01">发药。此人于一切世间无所复贪。得离</a><a name="0720c02" id="0720c02">苦火。然后示以妙法。复次此中佛自说因</a><a name="0720c03" id="0720c03">缘。所谓于四圣谛中摄一切善法。有人言。</a><a name="0720c04" id="0720c04">佛何以但说苦等四法。以是故佛说。一切助</a><a name="0720c05" id="0720c05">道善法。皆摄在四谛中。助道善法因缘故</a><a name="0720c06" id="0720c06">分别有三宝。众生不信三宝故不得离六</a><a name="0720c07" id="0720c07">道生死。问曰。须菩提何以作是粗问言为</a><a name="0720c08" id="0720c08">以苦灭以苦智灭以集灭集智灭。答曰。此</a><a name="0720c09" id="0720c09">非粗问。今问见苦等四谛体故灭。为用智</a><a name="0720c10" id="0720c10">故灭。爱等诸烦恼灭故名有余涅槃。若以苦</a><a name="0720c11" id="0720c11">谛得道。一切众生牛羊等亦应得道。若用</a><a name="0720c12" id="0720c12">苦智得道。离苦则无智。离苦智不名为</a><a name="0720c13" id="0720c13">苦谛。但名为苦。苦谛苦智和合故生。不得</a><a name="0720c14" id="0720c14">言但以苦灭但以智灭。乃至道谛亦如是。</a><a name="0720c15" id="0720c15">佛答。不以苦谛灭。亦不以苦智灭。乃至</a><a name="0720c16" id="0720c16">道谛道智亦如是。我说是四谛平等即是</a><a name="0720c17" id="0720c17">灭。不用苦谛灭。不用乃至道谛灭。何以</a><a name="0720c18" id="0720c18">故。是苦等四法皆从缘生。虚妄不实无</a><a name="0720c19" id="0720c19">有自性故不名为实。不实故云何能灭。</a><a name="0720c20" id="0720c20">问曰。二谛有漏凡夫所行法故。可是虚诳不</a><a name="0720c21" id="0720c21">实。道谛是无漏法无所著。虽从因缘和合</a><a name="0720c22" id="0720c22">生而不虚诳。又灭谛是无为法不从因</a><a name="0720c23" id="0720c23">缘有。云何言四法皆是虚诳。答曰。初得道</a><a name="0720c24" id="0720c24">知二谛是虚诳。将入无余涅槃亦知道谛</a><a name="0720c25" id="0720c25">虚诳。以空空三昧等舍离道谛。如说筏喻。</a><a name="0720c26" id="0720c26">灭谛亦无定法。如经中说。离有为无无</a><a name="0720c27" id="0720c27">为。因有为故说无为。苦灭如灯灭。不应</a><a name="0720c28" id="0720c28">戏论求其处所。是故佛说不以用苦乃至用</a><a name="0720c29" id="0720c29">道得灭。须菩提问佛。何者是四谛平等。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250720b.htm'><img src='up.gif' border=0></a>
<a href='T250721a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>