<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0149c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷12)</font> 初序品中 檀波罗蜜法施义第二十 <font face='Arial'>T25, p0149c</h2></font><hr>
<span class='old'>
</a><a name="0149b28" id="0149b28">细身即此中阴。中阴身无出无入。譬如然</a><a name="0149b29" id="0149b29">灯生灭相续不常不断。佛言一切色众。若</span><a name="0149c01" id="0149c01">过去未来现在。若内若外若粗若细皆悉无</a><a name="0149c02" id="0149c02">常。汝神微细色者。亦应无常断灭。如是等</a><a name="0149c03" id="0149c03">种种因缘可知非色相。神非无色相。无色</a><a name="0149c04" id="0149c04">者四众及无为。四众无常故。不自在故。属因</a><a name="0149c05" id="0149c05">缘故。不应是神。三无为中不计有神。无</a><a name="0149c06" id="0149c06">所受故。如是等种种因缘。知神非无色</a><a name="0149c07" id="0149c07">相。如是天地间若内若外。三世十方求我</a><a name="0149c08" id="0149c08">不可得。但十二入和合生六识。三事和合名</a><a name="0149c09" id="0149c09">触。触生受想思等心数法。是法中无明力故</a><a name="0149c10" id="0149c10">身见生。身见生故谓有神。是身见见苦谛苦</a><a name="0149c11" id="0149c11">法智及苦比智则断。断时则不见有神。汝</a><a name="0149c12" id="0149c12">先言若内无神色。识念念生灭。云何分别知</a><a name="0149c13" id="0149c13">色青黄赤白。汝若有神亦不能独知。要依</a><a name="0149c14" id="0149c14">眼识故能知。若尔者神无用也。眼识知色</a><a name="0149c15" id="0149c15">色生灭。相似生相似灭。然后心中有法生</a><a name="0149c16" id="0149c16">名为念。是念相有为法。虽灭过去是念能</a><a name="0149c17" id="0149c17">知。如圣人智慧力。能知未来世事。念念亦如</a><a name="0149c18" id="0149c18">是。能知过去法。若前眼识灭生后眼识。后</a><a name="0149c19" id="0149c19">眼识转利有力。色虽暂有不住。以念力利</a><a name="0149c20" id="0149c20">故能知。以是事故虽念念生灭无常。能分别</a><a name="0149c21" id="0149c21">知色。又汝言今现在人识新新生灭。身命断</a><a name="0149c22" id="0149c22">时亦尽。诸行罪福谁随谁受。谁受苦乐谁解</a><a name="0149c23" id="0149c23">脱者。今当答汝。今未得实道。是人诸烦</a><a name="0149c24" id="0149c24">恼覆心。作生因缘业。死时从此五阴相续</a><a name="0149c25" id="0149c25">生五阴。譬如一灯更然一灯。又如谷生。</a><a name="0149c26" id="0149c26">有三因缘地水种子。后世身生亦如是。有</a><a name="0149c27" id="0149c27">身有有漏业有结使。三事故后身生。是中身</a><a name="0149c28" id="0149c28">业因缘不可断不可破。但诸结使可断。结</a><a name="0149c29" id="0149c29">使断时虽有残身残业可得解脱。如有谷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250149b.htm'><img src='up.gif' border=0></a>
<a href='T250150a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>