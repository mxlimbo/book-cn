<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0168c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷15)</font> 初序品中 羼提波罗蜜法忍义第二十五 <font face='Arial'>T25, p0168c</h2></font><hr>
<span class='old'>
</a><a name="0168b28" id="0168b28">曰。于众生中若嗔恼害命得罪。怜愍得福。</a><a name="0168b29" id="0168b29">寒热风雨无有增损。云何而忍。答曰。虽无</span><a name="0168c01" id="0168c01">增损而自生恼乱忧苦害菩萨道。以是故</a><a name="0168c02" id="0168c02">应当忍。复次非但杀恼众生故得罪。为恶</a><a name="0168c03" id="0168c03">心作因缘故有罪。所以者何。虽杀众生</a><a name="0168c04" id="0168c04">而无记心是便无罪。慈念众生虽无所与</a><a name="0168c05" id="0168c05">而大得福。以是故寒热风雨虽无增损。然</a><a name="0168c06" id="0168c06">以能生恶意故得罪。以是故应当忍。复次</a><a name="0168c07" id="0168c07">菩萨。自知宿罪因缘生此苦处。此我自作</a><a name="0168c08" id="0168c08">我应自受。如是思惟是故能忍。复次菩萨思</a><a name="0168c09" id="0168c09">惟。国土有二种。有净有不净。菩萨若生不</a><a name="0168c10" id="0168c10">净国中。受此辛苦饥寒众恼。自发净愿。我</a><a name="0168c11" id="0168c11">成佛时国中无此众苦。此虽不净乃是我</a><a name="0168c12" id="0168c12">利。复次菩萨思惟。世间八法贤圣所不能</a><a name="0168c13" id="0168c13">免。何况于我。以是故应当忍。复次菩萨思</a><a name="0168c14" id="0168c14">惟。知此人身无牢无强。为老病死所逐。</a><a name="0168c15" id="0168c15">虽复天身清净无老无病。耽着天乐。譬如</a><a name="0168c16" id="0168c16">醉人。不得修行道福出家离欲。以是故。</a><a name="0168c17" id="0168c17">于此人身自忍修福利益众生。复次菩萨</a><a name="0168c18" id="0168c18">思惟我受此四大五众身。应有种种苦分。</a><a name="0168c19" id="0168c19">无有受身而不苦者。富贵贫贱出家在家。</a><a name="0168c20" id="0168c20">愚智明闇无得免者。何以故。富贵之人常</a><a name="0168c21" id="0168c21">有畏怖守护财物。譬如肥羊早就屠机。</a><a name="0168c22" id="0168c22">如乌衔肉众乌逐之。贫贱之人有饥寒之</a><a name="0168c23" id="0168c23">苦。出家之人今世虽苦后世受福得道。在</a><a name="0168c24" id="0168c24">家之人今世虽乐。后世受苦。愚人先求今</a><a name="0168c25" id="0168c25">世乐。无常对至后则受苦。智人思惟无常</a><a name="0168c26" id="0168c26">苦。后则受乐得道。如是等受身之人无不</a><a name="0168c27" id="0168c27">有苦。是故菩萨应当行忍。复次菩萨思惟</a><a name="0168c28" id="0168c28">一切世间皆苦我当云何于中而欲求乐。</a><a name="0168c29" id="0168c29">复次菩萨思惟。我于无量劫中常受众苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250168b.htm'><img src='up.gif' border=0></a>
<a href='T250169a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>