<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0688a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷89)</font> 善达品第七十九 信持无三毒义第五十二 <font face='Arial'>T25, p0688a</h2></font><hr>
<span class='old'>
</a><a name="0687c28" id="0687c28">言不也。佛所化人无有根本实事。亦无垢</a><a name="0687c29" id="0687c29">无净。亦不在五道生死。如是须菩提。菩萨摩</span><a name="0688a01" id="0688a01">诃萨善达诸法相亦如是。须菩提言。世尊。一</a><a name="0688a02" id="0688a02">切色如化不。一切受想行识如化不。佛言。</a><a name="0688a03" id="0688a03">一切色如化。一切受想行识如化。世尊。若一</a><a name="0688a04" id="0688a04">切色如化。一切受想行识如化。一切法如化。</a><a name="0688a05" id="0688a05">化人无色无受想行识。无垢无净无五道生</a><a name="0688a06" id="0688a06">死亦无解脱处。菩萨有何等功用。佛告须菩</a><a name="0688a07" id="0688a07">提。于汝意云何。菩萨摩诃萨本行菩萨道时。</a><a name="0688a08" id="0688a08">颇见有众生从地狱饿鬼畜生人天中得解</a><a name="0688a09" id="0688a09">脱不。须菩提言。不也世尊。佛言。如是如是。</a><a name="0688a10" id="0688a10">须菩提。菩萨摩诃萨不见众生从三界得解</a><a name="0688a11" id="0688a11">脱。何以故。菩萨摩诃萨见知一切法如幻如</a><a name="0688a12" id="0688a12">化。世尊。若菩萨摩诃萨见知一切法如幻如</a><a name="0688a13" id="0688a13">化。为何事故行六波罗蜜四禅四无量心四</a><a name="0688a14" id="0688a14">无色定三十七助道法。乃至行大慈大悲净</a><a name="0688a15" id="0688a15">佛国土成就众生。佛告须菩提。若众生自知</a><a name="0688a16" id="0688a16">诸法如幻如化。菩萨摩诃萨终不于阿僧祇</a><a name="0688a17" id="0688a17">劫为众生行菩萨道。须菩提。以众生自不知</a><a name="0688a18" id="0688a18">诸法如幻如化。以是故菩萨摩诃萨于无量</a><a name="0688a19" id="0688a19">阿僧祇劫行六波罗蜜。成就众生净佛国土。</a><a name="0688a20" id="0688a20">得阿耨多罗三藐三菩提。须菩提白佛言。世</a><a name="0688a21" id="0688a21">尊。若一切法如梦如响如影如焰如幻如</a><a name="0688a22" id="0688a22">化。众生在何处住。菩萨行六波罗蜜而拔出</a><a name="0688a23" id="0688a23">之。须菩提。众生但住名相虚妄忆想分别中。</a><a name="0688a24" id="0688a24">是故菩萨行般若波罗蜜。于名相虚妄中拔</a><a name="0688a25" id="0688a25">出众生。须菩提白佛言。世尊。何等是名何</a><a name="0688a26" id="0688a26">等是相。佛言此名强作假施设。所谓此色此</a><a name="0688a27" id="0688a27">受想行识。此男此女。此大此小。此地狱此畜</a><a name="0688a28" id="0688a28">生此饿鬼此人此天。此有为此无为。此须陀</a><a name="0688a29" id="0688a29">洹果斯陀含果阿那含果阿罗汉果辟支佛道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250687c.htm'><img src='up.gif' border=0></a>
<a href='T250688b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>