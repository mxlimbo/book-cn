<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1535 大乘四法经释 0365a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1535 大乘四法经释</font> <font face='Arial'>(卷1)</font> <font face='Arial'>T26, p0365a</h2></font><hr>
<span class='old'>
</a><a name="0364c28" id="0364c28">有十二分。谓契经等一一行相如余处明。今</a><a name="0364c29" id="0364c29">此经者。无请说故。自说分摄。不舍无上菩提</span><a name="0365a01" id="0365a01">心等。是其菩萨广大行故。方广分摄。有伽他</a><a name="0365a02" id="0365a02">故。应颂分摄。是了义故。论议分摄。具譬喻</a><a name="0365a03" id="0365a03">故。譬喻分摄。是故当知五分摄也</a><a name="0365a04" id="0365a04"><p>四言辩归藏者。如上所说十二分教。[<a href='javascript:showpic("images/010829.gif")'>物/心</a>]而言</a><a name="0365a05" id="0365a05">之归其三藏。一素怛揽藏。此云契经。贯穿连</a><a name="0365a06" id="0365a06">缀。所诠定学。契理契机益他故。藏者摄也。</a><a name="0365a07" id="0365a07">二者毗奈耶藏。此云调伏。所摄戒学。调和三</a><a name="0365a08" id="0365a08">业。制伏恶行而摄益故。三阿毗达磨藏。此云</a><a name="0365a09" id="0365a09">对法。所诠惠学。对向涅槃。对观四谛。而摄益</a><a name="0365a10" id="0365a10">故。契经等分云何三藏而相摄耶。对法集云。</a><a name="0365a11" id="0365a11">契经。应颂。记别。讽颂。自说。此是声闻素怛</a><a name="0365a12" id="0365a12">揽藏。缘起。譬喻。本事。本生。并伽眷属。名</a><a name="0365a13" id="0365a13">毗奈耶藏。方广。希法。此是菩萨素怛揽藏</a><a name="0365a14" id="0365a14">之所摄也。若唯了义亦阿毗达磨藏摄。如理</a><a name="0365a15" id="0365a15">应思。次当释经之正文。门分为二。一释经</a><a name="0365a16" id="0365a16">题。二释正经。初释题者。一切圣教夫立名</a><a name="0365a17" id="0365a17">者。皆约四种而立其名。谓人处法喻。今此经</a><a name="0365a18" id="0365a18">者。约法立也。言大者。有七大义。一所缘大</a><a name="0365a19" id="0365a19">般若等经所明。一切难行苦行。广大境界。是</a><a name="0365a20" id="0365a20">其菩萨所缘境故。二修行大。广修自行及他</a><a name="0365a21" id="0365a21">行故。三智大。能了人法二无我故。四精进</a><a name="0365a22" id="0365a22">大。三无数劫行难行故。五方便不住生死及</a><a name="0365a23" id="0365a23">涅槃故。六业大。尽生死际。能作诸佛一切业</a><a name="0365a24" id="0365a24">故。七成就大。而能成就十力无畏不共法等</a><a name="0365a25" id="0365a25">大功德故。以此七大。而起二乘故言大也。言</a><a name="0365a26" id="0365a26">乘者。运载之义。生死为此岸。涅槃名彼岸。有</a><a name="0365a27" id="0365a27">情名中流。此经所说四种法船。运载有情。超</a><a name="0365a28" id="0365a28">生死海。令至涅槃故。名为乘。言四者。数也。</a><a name="0365a29" id="0365a29">何故列数。论中自明。言法者。轨持为义。下经<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260364c.htm'><img src='up.gif' border=0></a>
<a href='T260365b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>