<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0400c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷47)</font> 摩诃衍品第十八 信持无三毒义第五十二 <font face='Arial'>T25, p0400c</h2></font><hr>
<span class='old'>
</a><a name="0400b28" id="0400b28">山令灭尽无余。金刚轮者。此三昧能破一</a><a name="0400b29" id="0400b29">切诸法无遮无碍。譬如金刚轮转时无所</span><a name="0400c01" id="0400c01">不破无所障碍。复次初金刚。二金刚轮。三</a><a name="0400c02" id="0400c02">如金刚。名字分别佛说其义亦异。论者释</a><a name="0400c03" id="0400c03">其因缘亦异。不应致难。心住三昧者。心相</a><a name="0400c04" id="0400c04">轻疾远逝无形。难制难持常是动相。如猕</a><a name="0400c05" id="0400c05">猴子。又如掣电。亦如蛇舌。得是三昧故</a><a name="0400c06" id="0400c06">能摄令住。乃至天欲心不动转。何况人欲普</a><a name="0400c07" id="0400c07">明三昧者。得是三昧于一切法见光明相</a><a name="0400c08" id="0400c08">无黑相。如昼所见夜亦如是。如见前</a><a name="0400c09" id="0400c09">见后亦尔。如见上见下亦尔。心中无碍。</a><a name="0400c10" id="0400c10">修是三昧故得天眼通。普见光明了了无</a><a name="0400c11" id="0400c11">碍。善修是神通故得成慧眼。普照诸法所</a><a name="0400c12" id="0400c12">见无碍。安立三昧者。得是三昧者一切诸</a><a name="0400c13" id="0400c13">功德善法中安立牢固。如须弥山在大海安</a><a name="0400c14" id="0400c14">立不动。宝聚三昧者。得是三昧所有国土悉</a><a name="0400c15" id="0400c15">成七宝。问曰。此是肉眼所见。禅定所见。答</a><a name="0400c16" id="0400c16">曰。天眼肉眼皆能见。何以故。外六尘不定故。</a><a name="0400c17" id="0400c17">行者常修习禅定。是故能转本相。妙法印三</a><a name="0400c18" id="0400c18">昧者。妙法名诸佛菩萨深功德智慧。得是</a><a name="0400c19" id="0400c19">三昧得诸深妙功德智慧。法等三昧者。等</a><a name="0400c20" id="0400c20">有二种。众生等法等。法等相应三昧名为法</a><a name="0400c21" id="0400c21">等。断喜三昧者。得是三昧观诸法无常苦</a><a name="0400c22" id="0400c22">空无我不净等。心生厌离。十想中一切世</a><a name="0400c23" id="0400c23">间不可乐想相应三昧是到法顶三昧者。法</a><a name="0400c24" id="0400c24">名菩萨法。所谓六波罗蜜。到般若波罗蜜中</a><a name="0400c25" id="0400c25">得方便力到法山顶。得是三昧能住是法</a><a name="0400c26" id="0400c26">山顶。诸无明烦恼不能动摇。能散三昧者。</a><a name="0400c27" id="0400c27">得是三昧能破散诸法。散空相应三昧是。</a><a name="0400c28" id="0400c28">分别诸法句三昧者。得是三昧能分别一切</a><a name="0400c29" id="0400c29">诸法语言字句。为众生说辞无滞碍。乐说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250400b.htm'><img src='up.gif' border=0></a>
<a href='T250401a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>