<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0121c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷9)</font> 初序品中 放光释论第十四 <font face='Arial'>T25, p0121c</h2></font><hr>
<span class='old'>
</a><a name="0121b28" id="0121b28">贤圣虽有光明威德有量有限。譬如众星</a><a name="0121b29" id="0121b29">日光既出则没不现。佛从无量阿僧祇劫</span><a name="0121c01" id="0121c01">集大功德。一切具足因缘大故果报亦大。余</a><a name="0121c02" id="0121c02">人无此。复次佛世世修诸苦行无量无数。</a><a name="0121c03" id="0121c03">头目髓脑常施众生。岂唯国财妻子而已。一</a><a name="0121c04" id="0121c04">切种种戒种种忍种种精进种种禅定。及无</a><a name="0121c05" id="0121c05">比清净不可坏不可尽智慧。世世修行已</a><a name="0121c06" id="0121c06">具足满。此果力故得不可称量殊特威神。</a><a name="0121c07" id="0121c07">以是故言因缘大故果报亦大。问曰。若佛</a><a name="0121c08" id="0121c08">神力无量威德巍巍不可称说。何以故受九</a><a name="0121c09" id="0121c09">罪报。一者梵志女孙陀利谤。五百阿罗汉亦</a><a name="0121c10" id="0121c10">被谤。二者旃遮婆罗门女。系木盂作腹谤</a><a name="0121c11" id="0121c11">佛。三者提婆达推山压佛伤足大指。四者</a><a name="0121c12" id="0121c12">迸木刺脚。五者毗楼璃王兴兵杀诸释子</a><a name="0121c13" id="0121c13">佛时头痛。六者受阿耆达多婆罗门请而食</a><a name="0121c14" id="0121c14">马麦。七者冷风动故脊痛。八者六年苦行。九</a><a name="0121c15" id="0121c15">者入婆罗门聚落乞食不得空钵而还。复</a><a name="0121c16" id="0121c16">有冬至前后八夜寒风破竹索三衣御寒。</a><a name="0121c17" id="0121c17">又复患热阿难在后扇佛。如是等世界小</a><a name="0121c18" id="0121c18">事佛皆受之。若佛神力无量。三千大千世界。</a><a name="0121c19" id="0121c19">乃至东方恒河沙等诸佛世界。南西北方四</a><a name="0121c20" id="0121c20">维上下。光明色像威德巍巍。何以故受诸罪</a><a name="0121c21" id="0121c21">报。答曰。佛在人中生人父母。受人身力</a><a name="0121c22" id="0121c22">一指节力胜千万亿那由他白象力。神通力</a><a name="0121c23" id="0121c23">无量无数不可思议。是净饭王子厌老病死</a><a name="0121c24" id="0121c24">苦。出家得佛道。是人岂受罪报为寒热等</a><a name="0121c25" id="0121c25">所困。如佛神力不可思议。不可思议法中。</a><a name="0121c26" id="0121c26">何有寒热诸患。复次佛有二种身。一者法性</a><a name="0121c27" id="0121c27">身。二者父母生身。是法性身满十方虚空无</a><a name="0121c28" id="0121c28">量无边。色像端正相好庄严。无量光明无量</a><a name="0121c29" id="0121c29">音声。听法众亦满虚空。(此众亦是法性身非生死人所得见也)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250121b.htm'><img src='up.gif' border=0></a>
<a href='T250122a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>