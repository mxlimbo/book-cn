<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0111c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷7)</font> 初序品中 放光释论第十四 <font face='Arial'>T25, p0111c</h2></font><hr>
<span class='old'>
</a><a name="0111b28" id="0111b28">故。种种驰念皆亦摄之。如此系念入三昧</a><a name="0111b29" id="0111b29">王三昧。云何名三昧王三昧。是三昧于诸三</span><a name="0111c01" id="0111c01">昧中最第一自在能缘无量诸法。如诸人中</a><a name="0111c02" id="0111c02">王第一。王中转轮圣王第一。一切天上天下</a><a name="0111c03" id="0111c03">佛第一。此三昧亦如是。于诸三昧中最第</a><a name="0111c04" id="0111c04">一。问曰。若以佛力故。一切三昧皆应第一。</a><a name="0111c05" id="0111c05">何以故独称三昧王为第一。答曰。虽应以</a><a name="0111c06" id="0111c06">佛神力故佛所行诸三昧皆第一。然诸法中</a><a name="0111c07" id="0111c07">应有差降。如转轮圣王众宝。虽胜一切诸</a><a name="0111c08" id="0111c08">王宝。然此珍宝中自有差别贵贱悬殊。是</a><a name="0111c09" id="0111c09">三昧王三昧。何定摄何等相。有人言。三昧</a><a name="0111c10" id="0111c10">王三昧名为自在相。善五众摄。在第四禅</a><a name="0111c11" id="0111c11">中。何以故。一切诸佛于第四禅中。行见谛</a><a name="0111c12" id="0111c12">道得阿那含。即时十八心中得佛道。在第</a><a name="0111c13" id="0111c13">四禅中舍寿。于第四禅中起入无余涅槃。</a><a name="0111c14" id="0111c14">第四禅中有八生住处背舍胜处。一切入多</a><a name="0111c15" id="0111c15">在第四禅中。第四禅名不动。无遮禅定法。</a><a name="0111c16" id="0111c16">欲界中诸欲遮禅定心。初禅中觉观心动。二</a><a name="0111c17" id="0111c17">禅中大喜动。三禅中大乐动。四禅中无动。复</a><a name="0111c18" id="0111c18">次初禅火所烧。二禅水所及。三禅风所至。</a><a name="0111c19" id="0111c19">四禅无此三患。无出入息舍念清净。以是</a><a name="0111c20" id="0111c20">故三昧王三昧。应在第四禅中。如好宝物</a><a name="0111c21" id="0111c21">置之好藏。更有人言。佛三昧谁能知其相。</a><a name="0111c22" id="0111c22">一切诸佛法。一相无相无量无数不可思议。</a><a name="0111c23" id="0111c23">诸余三昧尚不可量不可数不可思议。何</a><a name="0111c24" id="0111c24">况三昧王三昧。如此三昧唯佛能知。如佛神</a><a name="0111c25" id="0111c25">足持戒尚不可知。何况三昧王三昧。复次</a><a name="0111c26" id="0111c26">三昧王三昧诸一切三昧皆入其中。故名</a><a name="0111c27" id="0111c27">三昧王三昧。譬如阎浮提众川万流皆入大</a><a name="0111c28" id="0111c28">海。亦如一切民人皆属国王。问曰。佛一切</a><a name="0111c29" id="0111c29">智无所不知。何以故入此三昧王三昧。然<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250111b.htm'><img src='up.gif' border=0></a>
<a href='T250112a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>