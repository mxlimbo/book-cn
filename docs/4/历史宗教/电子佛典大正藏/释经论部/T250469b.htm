<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0469b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷58)</font> 劝受持品第三十四 信持无三毒义第五十二 <font face='Arial'>T25, p0469b</h2></font><hr>
<span class='old'>
</a><a name="0469a28" id="0469a28">心不生。何故乃使两阵相对。答曰。诸天</a><a name="0469a29" id="0469a29">多着福乐染欲心利。虽知般若有大功德。</span><a name="0469b01" id="0469b01">不能常诵故。又以忉利天不净业因缘故。</a><a name="0469b02" id="0469b02">致有怨敌不得不斗。诸天命欲终时五死</a><a name="0469b03" id="0469b03">相现。一者华鬘萎。二者掖下汗出。三者蝇</a><a name="0469b04" id="0469b04">来着身。四者见更有天坐己坐处。五者自</a><a name="0469b05" id="0469b05">不乐本坐。诸天见是死相念惜天乐。见</a><a name="0469b06" id="0469b06">当生恶处心怀忧毒。尔时若闻般若波罗</a><a name="0469b07" id="0469b07">蜜实相诸法虚诳无常空寂信是佛法。心清</a><a name="0469b08" id="0469b08">净故还生本处。是天人不但还生本处。以</a><a name="0469b09" id="0469b09">闻般若故。世世受福乐。渐成无上道。此</a><a name="0469b10" id="0469b10">中因缘如经说。般若波罗蜜为大明咒者</a><a name="0469b11" id="0469b11">是。问曰。释提桓因何以故。名般若为大明</a><a name="0469b12" id="0469b12">咒。答曰。诸外道圣人。有种种咒术利益人</a><a name="0469b13" id="0469b13">民。诵是咒故能随意所欲。使诸鬼神诸</a><a name="0469b14" id="0469b14">仙人有是咒故。大得名声。人民归伏贵咒</a><a name="0469b15" id="0469b15">术故。是以帝释白佛言。诸咒术中般若波</a><a name="0469b16" id="0469b16">罗蜜是大咒术。何以故。能常与众生道德乐</a><a name="0469b17" id="0469b17">故。余咒术乐因缘能起烦恼。又不善业故堕</a><a name="0469b18" id="0469b18">三恶道。复次余咒术。能随贪欲嗔恚自在作</a><a name="0469b19" id="0469b19">恶。是般若波罗蜜咒。能灭禅定佛道涅槃诸</a><a name="0469b20" id="0469b20">着。何况贪恚粗病。是故名为大明咒无上咒</a><a name="0469b21" id="0469b21">无等等咒。复次是咒能令人离老病死。能</a><a name="0469b22" id="0469b22">立众生于大乘。能令行者于一切众生中最</a><a name="0469b23" id="0469b23">大。是故言大咒。能如是利益故名为无上。</a><a name="0469b24" id="0469b24">先有仙人所作咒术。所谓能知他人心咒。</a><a name="0469b25" id="0469b25">名抑叉尼。能飞行变化咒。名揵陀梨。能</a><a name="0469b26" id="0469b26">住寿过千万岁咒。于诸咒中无与等。于</a><a name="0469b27" id="0469b27">此无等咒术中。般若波罗蜜过出无量故。名</a><a name="0469b28" id="0469b28">无等等。复次诸佛法名无等。般若波罗蜜。得</a><a name="0469b29" id="0469b29">佛因缘故言无等等。复次诸佛于一切众生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250469a.htm'><img src='up.gif' border=0></a>
<a href='T250469c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>