<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0692a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷89)</font> 善达品第七十九 信持无三毒义第五十二 <font face='Arial'>T25, p0692a</h2></font><hr>
<span class='old'>
</a><a name="0691c28" id="0691c28">亦知灭道谛即是无漏无相。是故言三乘</a><a name="0691c29" id="0691c29">不异无相法。佛复问。须陀洹乃至佛不即</span><a name="0692a01" id="0692a01">是无相法耶。答言。是以是因缘故当知一</a><a name="0692a02" id="0692a02">切法皆是无相。若无相汝云何难言有诸道。</a><a name="0692a03" id="0692a03">正以无相故有三乘诸道。佛言。若菩萨能</a><a name="0692a04" id="0692a04">如是学无相法。则能增益诸善法。所谓六</a><a name="0692a05" id="0692a05">波罗蜜乃至十八不共法。此中佛自说因缘。</a><a name="0692a06" id="0692a06">菩萨唯住三解脱门。不以余法为要。所以</a><a name="0692a07" id="0692a07">者何。三解脱门是实法。余四念处等法虽实</a><a name="0692a08" id="0692a08">皆方便说。三解脱门近涅槃。亦能摄一切实</a><a name="0692a09" id="0692a09">善法。是故说菩萨应学。问曰。若菩萨学是</a><a name="0692a10" id="0692a10">三解脱门。即学五众十二入十八界等。是三</a><a name="0692a11" id="0692a11">解脱门皆空无相无分别。是五众诸法皆是</a><a name="0692a12" id="0692a12">有相有分别法。云何学三解脱门故学是余</a><a name="0692a13" id="0692a13">法。答曰。菩萨学是三解脱门。则出三界尽</a><a name="0692a14" id="0692a14">三漏故。于诸法中得实智慧无所不通。</a><a name="0692a15" id="0692a15">先来五众中皆虚妄邪行。今得此三解脱门</a><a name="0692a16" id="0692a16">故得正通达。此中佛自说因缘。菩萨行是</a><a name="0692a17" id="0692a17">三解脱门无相法时。知色生知色灭知色</a><a name="0692a18" id="0692a18">如。乃至识亦尔。如经中广说。须菩提复</a><a name="0692a19" id="0692a19">问。如佛所言。菩萨知色等相。知色等生。</a><a name="0692a20" id="0692a20">知色等灭。知色等如。若如是分别将无色</a><a name="0692a21" id="0692a21">性坏法性耶。佛答。若有法出法性者。色</a><a name="0692a22" id="0692a22">性应坏法性。一切法实相名为法性。是故</a><a name="0692a23" id="0692a23">一切法皆入法性中。色性实相即是法性同</a><a name="0692a24" id="0692a24">一性。云何色性能坏法性。佛更说因缘。诸</a><a name="0692a25" id="0692a25">佛贤圣不见出法性更有法者。不得故不</a><a name="0692a26" id="0692a26">说。诸佛贤圣最可信者。菩萨应如是学法</a><a name="0692a27" id="0692a27">性。须菩提白佛。若菩萨学法性是为无</a><a name="0692a28" id="0692a28">所学。所以者何。法性无性故。佛答。法性无性</a><a name="0692a29" id="0692a29">者。若菩萨学法性为学一切法。若法性当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250691c.htm'><img src='up.gif' border=0></a>
<a href='T250692b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>