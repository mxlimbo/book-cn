<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0248b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷26)</font> 初序品中 十八不共法释论第四十一 <font face='Arial'>T25, p0248b</h2></font><hr>
<span class='old'>
</a><a name="0248a28" id="0248a28">行不二入法门。诳法即是异相。如是等名</a><a name="0248a29" id="0248a29">无异想。无不定心者。定名一心不乱。乱心中</span><a name="0248b01" id="0248b01">不能得见实事。如水波荡不得见面。</a><a name="0248b02" id="0248b02">如风中灯不得好照。以是故说佛无不定</a><a name="0248b03" id="0248b03">心。问曰。定名从未到地乃至灭尽定。入此</a><a name="0248b04" id="0248b04">定中不能起身业口业。佛若常定无不定</a><a name="0248b05" id="0248b05">心者。云何得游行诸国。具四威仪。为大</a><a name="0248b06" id="0248b06">众种种因缘譬喻说法。如是事欲界系心及</a><a name="0248b07" id="0248b07">梵世。不入定可有是事。答曰。无不定心者。</a><a name="0248b08" id="0248b08">有种种义。定名常摄心善法中住。佛于诸</a><a name="0248b09" id="0248b09">法实相中。定不退失。是名无不定心。复次</a><a name="0248b10" id="0248b10">欲界中有定。入是定中可说法。以是故阿</a><a name="0248b11" id="0248b11">毗昙中。说欲界系四圣种四念处四正勤四</a><a name="0248b12" id="0248b12">如意足五根五力无诤三昧愿智四无碍智。</a><a name="0248b13" id="0248b13">有如是等妙功德。佛入欲界中定故。名无</a><a name="0248b14" id="0248b14">不定心。诸声闻辟支佛从定起。若入无记</a><a name="0248b15" id="0248b15">心若入善。或退入垢心。佛从定起入欲</a><a name="0248b16" id="0248b16">界定。初无散乱心时。以是故名无不定心。</a><a name="0248b17" id="0248b17">复次如声闻法。化人说法化主不说。化主</a><a name="0248b18" id="0248b18">说化人不说。佛则不尔。化人化主俱能说</a><a name="0248b19" id="0248b19">法。定心亦应异。声闻入定则无说。佛在定</a><a name="0248b20" id="0248b20">亦能说法亦能游行。如密迹经心密中说。</a><a name="0248b21" id="0248b21">诸佛心常在定中。心亦应说法。复次散乱心</a><a name="0248b22" id="0248b22">法诸结使疑悔等佛皆无。阿罗汉虽无四谛</a><a name="0248b23" id="0248b23">中疑。一切法中处处有疑。佛于一切法中</a><a name="0248b24" id="0248b24">常定无疑。无不定智慧故。复次声闻有诸</a><a name="0248b25" id="0248b25">烦恼习气故。有退法故散乱。佛于一切智</a><a name="0248b26" id="0248b26">处中。智满故无乱。如瓶中水满则无声无</a><a name="0248b27" id="0248b27">动。复次唯佛一人名不诳法。三坚固人中</a><a name="0248b28" id="0248b28">最上。苦乐心不异。一相异相生灭相断常相</a><a name="0248b29" id="0248b29">来去相。如是等诸法相。皆是诳法。虚妄和合<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250248a.htm'><img src='up.gif' border=0></a>
<a href='T250248c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>