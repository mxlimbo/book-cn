<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0181b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷17)</font> 初序品中 禅波罗蜜第二十八 <font face='Arial'>T25, p0181b</h2></font><hr>
<span class='old'>
</a><a name="0181a28" id="0181a28"><p class='lg'>　　白雪覆山地　　　鸟兽皆隐藏</a><br><a name="0181a29" id="0181a29">　　我独无所恃　　　惟愿见愍伤　</p></span><a name="0181b01" id="0181b01"><p>优婆塞两手掩耳。而答偈言</a><a name="0181b02" id="0181b02"><p class='lg'>　　无羞弊恶人　　　说此不净言</a><br><a name="0181b03" id="0181b03">　　水漂火烧去　　　不欲闻汝声</a><br><a name="0181b04" id="0181b04">　　有妇心不欲　　　何况造邪淫</a><br><a name="0181b05" id="0181b05">　　诸欲乐甚浅　　　大苦患甚深</a><br><a name="0181b06" id="0181b06">　　诸欲得无厌　　　失之为大苦</a><br><a name="0181b07" id="0181b07">　　未得愿欲得　　　得之为所恼</a><br><a name="0181b08" id="0181b08">　　诸欲乐甚少　　　忧苦毒甚多</a><br><a name="0181b09" id="0181b09">　　为之失身命　　　如蛾赴灯火　</p></a><a name="0181b10" id="0181b10"><p>山神闻此偈已。即擎此人送至伴中。是为</a><a name="0181b11" id="0181b11">智者呵欲不可。着五欲者。名为妙色声</a><a name="0181b12" id="0181b12">香味触。欲求禅定皆应弃之。云何弃色。</a><a name="0181b13" id="0181b13">观色之患。若人着色诸结使火。尽皆炽然烧</a><a name="0181b14" id="0181b14">害人身。如火烧金银。煮沸热蜜虽有色味</a><a name="0181b15" id="0181b15">烧身烂口。急应舍之。若人染着妙色美味</a><a name="0181b16" id="0181b16">亦复如是。复次好恶在人色无定也。何以</a><a name="0181b17" id="0181b17">知之。如遥见所爱之人即生喜爱心。若遥</a><a name="0181b18" id="0181b18">见怨家恶人即生怒害心。若见中人则无</a><a name="0181b19" id="0181b19">怒无喜。若欲弃此喜怒。当除邪念及色一</a><a name="0181b20" id="0181b20">时俱舍。譬如洋金烧身。若欲除之。不得</a><a name="0181b21" id="0181b21">但欲弃火而留金。要当金火俱弃。如频婆</a><a name="0181b22" id="0181b22">娑罗王。以色故身入敌国。独在淫女阿梵</a><a name="0181b23" id="0181b23">婆罗房中。忧填王以色染故。截五百仙人</a><a name="0181b24" id="0181b24">手足。如是等种种因缘。是名呵色欲。云何</a><a name="0181b25" id="0181b25">呵声。声相不停暂闻即灭。愚痴之人不解</a><a name="0181b26" id="0181b26">声相无常变失故。于音声中妄生好乐。于</a><a name="0181b27" id="0181b27">已过之声念而生着。如五百仙人在山中</a><a name="0181b28" id="0181b28">住。甄陀罗女于雪山池中浴。闻其歌声即</a><a name="0181b29" id="0181b29">失禅定。心醉狂逸不能自持。譬如大风吹<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250181a.htm'><img src='up.gif' border=0></a>
<a href='T250181c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>