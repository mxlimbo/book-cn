<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0317a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷35)</font> 报应品第二 信持无三毒义第五十二 <font face='Arial'>T25, p0317a</h2></font><hr>
<span class='old'>
</a><a name="0316c28" id="0316c28">佛。以求阿耨多罗三藐三菩提。太子白父</a><a name="0316c29" id="0316c29">王言。我得见妙日身佛大得善利。父王闻</span><a name="0317a01" id="0317a01">已。舍所爱重之物以与太子。与其官属国</a><a name="0317a02" id="0317a02">内人民俱诣佛所。佛为说法。王得一切法</a><a name="0317a03" id="0317a03">无闇灯陀罗尼。时王思惟。不可以白衣法</a><a name="0317a04" id="0317a04">摄治国土。受于五欲而可得道。作是思</a><a name="0317a05" id="0317a05">惟已。立德主太子为王。出家求道。是时太</a><a name="0317a06" id="0317a06">子于月十五日六宝来应。喜德妻变为宝</a><a name="0317a07" id="0317a07">女。如不可思议经中广说。如是等因缘故</a><a name="0317a08" id="0317a08">知。善男子善女人。世世愿为菩萨父母妻子</a><a name="0317a09" id="0317a09">眷属</a><a name="0317a10" id="0317a10"><p>【经】尔时四天王乃至阿迦尼吒天。皆大欢</a><a name="0317a11" id="0317a11">喜各自念言。我等当作方便令是菩萨离于</a><a name="0317a12" id="0317a12">淫欲。从初发意常作童真。莫使与色欲共会。</a><a name="0317a13" id="0317a13">若受五欲障生梵天。何况阿耨多罗三藐三</a><a name="0317a14" id="0317a14">菩提。以是故舍利弗。菩萨摩诃萨断淫欲出</a><a name="0317a15" id="0317a15">家者。应得阿耨多罗三藐三菩提。非不断欲</a><a name="0317a16" id="0317a16"><p>【论】问曰。诸天何以作是愿。答曰。世间中</a><a name="0317a17" id="0317a17">有五欲第一无不爱乐。于五欲中触为第</a><a name="0317a18" id="0317a18">一能系人心。如人堕在深泥难可拯济。</a><a name="0317a19" id="0317a19">以是故诸天方便令菩萨远离淫欲。复次若</a><a name="0317a20" id="0317a20">受余欲犹不失智慧。淫欲会时身心慌迷。</a><a name="0317a21" id="0317a21">无所省觉深着自没。以是故诸天令菩萨</a><a name="0317a22" id="0317a22">离之。问曰。云何令离。答曰。如释迦文菩萨。</a><a name="0317a23" id="0317a23">在净饭王宫欲出城游观。净居诸天化为</a><a name="0317a24" id="0317a24">老病死人令其心厌。又令夜半见诸宫人</a><a name="0317a25" id="0317a25">妓直。恶露不净涕唾流涎屎尿涂漫。菩萨见</a><a name="0317a26" id="0317a26">已即便秽厌。或时诸天令女人恶心妒忌不</a><a name="0317a27" id="0317a27">识恩德。恶口欺诳无所省察。菩萨见已即</a><a name="0317a28" id="0317a28">生念言。身虽似人其心可恶即便舍之。</a><a name="0317a29" id="0317a29">欲使菩萨从初发心常作童真行。不与<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250316c.htm'><img src='up.gif' border=0></a>
<a href='T250317b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>