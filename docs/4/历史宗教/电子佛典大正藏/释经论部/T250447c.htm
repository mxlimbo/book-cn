<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0447c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷54)</font> 天主品第二十七 信持无三毒义第五十二 <font face='Arial'>T25, p0447c</h2></font><hr>
<span class='old'>
</a><a name="0447b28" id="0447b28"><p>【经】尔时会中有诸天子作是念。诸夜叉言</a><a name="0447b29" id="0447b29">语字句所说尚可了知。须菩提所说言语</span><a name="0447c01" id="0447c01">论义解释。般若波罗蜜了不可知。须菩提知</a><a name="0447c02" id="0447c02">诸天子心所念。语诸天子。不解不知耶。诸天</a><a name="0447c03" id="0447c03">子言。大德。不解不知。须菩提语诸天子。汝等</a><a name="0447c04" id="0447c04">法应不知。我无所论说乃至不说一字。亦无</a><a name="0447c05" id="0447c05">听者。何以故。诸字非般若波罗蜜。般若波罗</a><a name="0447c06" id="0447c06">蜜中无听者。诸佛阿耨多罗三藐三菩提无</a><a name="0447c07" id="0447c07">字无说。诸天子如佛化作化人。是化人复化</a><a name="0447c08" id="0447c08">作四部众。比丘比丘尼优婆塞优婆夷。化人</a><a name="0447c09" id="0447c09">于四部众中说法。于汝意云何。是中有说者</a><a name="0447c10" id="0447c10">有听者有知者不。诸天子言。不也大德。须菩</a><a name="0447c11" id="0447c11">提言。一切法皆如化。此中无说者无听者</a><a name="0447c12" id="0447c12">无知者。诸天子。譬如人梦中见佛说法。于</a><a name="0447c13" id="0447c13">汝意云何。是中有说者有听者有知者不。诸</a><a name="0447c14" id="0447c14">天子言。不也大德。须菩提语诸天子。一切</a><a name="0447c15" id="0447c15">法皆如梦。无说无听无知者。诸天子。譬如</a><a name="0447c16" id="0447c16">二人在大深涧各住一面赞佛法众。有二</a><a name="0447c17" id="0447c17">向出。于诸天子意云何。是二人向展转</a><a name="0447c18" id="0447c18">相解不。诸天子言。不也大德。须菩提语诸</a><a name="0447c19" id="0447c19">天子。一切法亦如是。无说无听无知者。诸天</a><a name="0447c20" id="0447c20">子。譬如工幻师。于四衢道中化作佛及四部</a><a name="0447c21" id="0447c21">众于中说法。于诸天子意云何。是中有说者</a><a name="0447c22" id="0447c22">有听者有知者不。诸天子。言不也大德。须菩</a><a name="0447c23" id="0447c23">提语诸天子。一切诸法如幻。无说者无听者</a><a name="0447c24" id="0447c24">无知者。尔时诸天子心念。须菩提所说。欲令</a><a name="0447c25" id="0447c25">易解转深转妙。须菩提知诸天子心所念。语</a><a name="0447c26" id="0447c26">诸天子言。色非深非妙。受想行识非深非妙。</a><a name="0447c27" id="0447c27">色性非深非妙。受想行识性非深非妙。眼性</a><a name="0447c28" id="0447c28">乃至意性。色性乃至法性。眼界性乃至意界</a><a name="0447c29" id="0447c29">性。眼识乃至意识。眼触乃至意触。眼触因缘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250447b.htm'><img src='up.gif' border=0></a>
<a href='T250448a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>