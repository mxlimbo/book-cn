<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0710c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷93)</font> 净佛国土品第八十二 信持无三毒义第五十二 <font face='Arial'>T25, p0710c</h2></font><hr>
<span class='old'>
</a><a name="0710b28" id="0710b28">烛。或有菩萨雨诸华香幡盖璎珞以为供</a><a name="0710b29" id="0710b29">养。复作是愿。令我国土众生端正如华身</span><a name="0710c01" id="0710c01">相严净无有丑陋。如是等种种好色因缘。</a><a name="0710c02" id="0710c02">复有菩萨以天伎乐娱乐于佛若佛塔庙。</a><a name="0710c03" id="0710c03">是菩萨或时以神通力故作天伎乐。或作</a><a name="0710c04" id="0710c04">天王转轮圣王伎乐。或作阿修罗神龙王等</a><a name="0710c05" id="0710c05">天伎乐供养。愿我国中常闻好音。问曰。诸</a><a name="0710c06" id="0710c06">佛贤圣是离欲人。则不须音乐歌舞。何以</a><a name="0710c07" id="0710c07">伎乐供养。答曰。诸佛虽于一切法中心</a><a name="0710c08" id="0710c08">无所著。于世间法尽无所须。诸佛怜愍众</a><a name="0710c09" id="0710c09">生故出世。应随供养者令随愿得福故</a><a name="0710c10" id="0710c10">受。如以华香供养。亦非佛所须。佛身常有</a><a name="0710c11" id="0710c11">妙香诸天所不及。为利益众生故受。是</a><a name="0710c12" id="0710c12">菩萨欲净佛土故求好音声。欲使国土中</a><a name="0710c13" id="0710c13">众生闻好音声其心柔软。心柔软故易可</a><a name="0710c14" id="0710c14">受化。是故以音声因缘而供养佛。或有菩</a><a name="0710c15" id="0710c15">萨满三千大千世界香。供养诸佛若塔。根</a><a name="0710c16" id="0710c16">香茎香叶香末香。若天香若变化香若菩萨</a><a name="0710c17" id="0710c17">果报生香。作是愿令我国土中常有好香</a><a name="0710c18" id="0710c18">无有作者。或有菩萨以百味供养诸佛及</a><a name="0710c19" id="0710c19">僧。有人言。能以百种供养。是名百味。有</a><a name="0710c20" id="0710c20">人言。饼种数五百。其味有百。是名百味。</a><a name="0710c21" id="0710c21">有人言。百种药草药果作欢喜丸。是名百</a><a name="0710c22" id="0710c22">味。有人言。饮食羹饼总有百味。有人言。饮</a><a name="0710c23" id="0710c23">食种种备足故。称为百味。人饮食故百味。</a><a name="0710c24" id="0710c24">天饮食则百千种味。菩萨福德生果报食。及</a><a name="0710c25" id="0710c25">神通力变化食。则有无量味。能转人心令</a><a name="0710c26" id="0710c26">离欲清净。是四种食菩萨随因缘供养佛及</a><a name="0710c27" id="0710c27">僧。是故国土中自然有百味饮食。或有菩萨</a><a name="0710c28" id="0710c28">以天涂香。天竺国热。又以身臭故以香涂</a><a name="0710c29" id="0710c29">身供养诸佛及僧。以此因缘故。令我国<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250710b.htm'><img src='up.gif' border=0></a>
<a href='T250711a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>