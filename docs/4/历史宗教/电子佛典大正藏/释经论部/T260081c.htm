<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0081c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷11)</font> 四十不共法中善知不定品第二十三 <font face='Arial'>T26, p0081c</h2></font><hr>
<span class='old'>
</a><a name="0081b28" id="0081b28">谬无失。无谬者。语义不乖违故。无失者。</a><a name="0081b29" id="0081b29">不失义故。不失道因缘故名不失。不谬</span><a name="0081c01" id="0081c01">道果因缘故名不谬。不少故名不失。不过</a><a name="0081c02" id="0081c02">故名不谬。以通达四无碍智故。念安慧常</a><a name="0081c03" id="0081c03">调和故。远离断常无因邪因等诸见故。所说</a><a name="0081c04" id="0081c04">法中不使人有迷闷。所言初后无相违过。</a><a name="0081c05" id="0081c05">随此义经。应此中广说。如经说。诸比丘为</a><a name="0081c06" id="0081c06">汝说法。初善中善后善。语善义善淳一无杂</a><a name="0081c07" id="0081c07">具说梵行。以希有事说法者。随所教化即</a><a name="0081c08" id="0081c08">得道果。是名希有。若有所答若所受记皆</a><a name="0081c09" id="0081c09">实不异。是亦希有。式惯。此道不</a><a name="0081c10" id="0081c10">杂烦恼能断烦恼。是亦希有。佛有所说皆</a><a name="0081c11" id="0081c11">有利益终不空言是亦希有。若人于佛法</a><a name="0081c12" id="0081c12">中勤心精进。能断不善法增益善法。是亦</a><a name="0081c13" id="0081c13">希有。复次有三希有。现神通希有。逆说彼</a><a name="0081c14" id="0081c14">心希有。有教化希有。以是三希有说法。名</a><a name="0081c15" id="0081c15">为以希有说法。诸众圣中最上导师者。诸佛</a><a name="0081c16" id="0081c16">知一切众生心所行所乐。结使深浅诸根利</a><a name="0081c17" id="0081c17">钝。上中下智慧。善知通达故。于众圣中最</a><a name="0081c18" id="0081c18">上导师。又能善知四谛相。善知诸法总相别</a><a name="0081c19" id="0081c19">相。又以说法不空因缘不谬不失法故。于</a><a name="0081c20" id="0081c20">众圣中最上导师。问曰。四众亦能说法破外</a><a name="0081c21" id="0081c21">道令入佛法。何以但称佛为最上导师。答</a><a name="0081c22" id="0081c22">曰。当以假喻说。若一切众生智慧势力皆如</a><a name="0081c23" id="0081c23">辟支佛。是诸众生若不承佛意。欲度一人</a><a name="0081c24" id="0081c24">无有是处。若是诸人说法时。乃至不能</a><a name="0081c25" id="0081c25">断无色界结使毫厘分。若佛欲度众生有</a><a name="0081c26" id="0081c26">所言说。乃至外道邪见诸龙夜叉等及余不</a><a name="0081c27" id="0081c27">解佛语者皆悉令解。是等亦能转化无量</a><a name="0081c28" id="0081c28">众生。乃至今日声闻众令众生住四果中。</a><a name="0081c29" id="0081c29">皆是如来最上导师相。是故佛名最上导师。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260081b.htm'><img src='up.gif' border=0></a>
<a href='T260082a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>