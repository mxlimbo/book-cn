<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0853a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷8)</font> <font face='Arial'>T25, p0853a</h2></font><hr>
<span class='old'>
</a><a name="0852c28" id="0852c28">善心不善心无记心有漏无漏三三等心数。</a><a name="0852c29" id="0852c29">不可限量。一众生有若干种心。恒沙世界众</span><a name="0853a01" id="0853a01">生。各有尔许心数差别不同。如来以三达灵</a><a name="0853a02" id="0853a02">知。于一念中朗照故。不应难云若如来但有</a><a name="0853a03" id="0853a03">五眼则知境不尽也。此明眼虽有五。而知境</a><a name="0853a04" id="0853a04">斯尽也</a><a name="0853a05" id="0853a05"><p>佛言须菩提。于意云何。如恒河中所有沙。佛</a><a name="0853a06" id="0853a06">说是沙不者。前举五眼。明佛肉具能见之</a><a name="0853a07" id="0853a07">智。然智不孤起。必知境。今将明五眼所知</a><a name="0853a08" id="0853a08">之境。故佛问须菩提。汝意地思惟筹量。谓如</a><a name="0853a09" id="0853a09">来知此恒河中沙头数多少不也。应如是问。</a><a name="0853a10" id="0853a10">所以乃言如来说是沙不者。明理而言之。要</a><a name="0853a11" id="0853a11">先知后说。今言如来说者。明知如来知故方</a><a name="0853a12" id="0853a12">说故云佛说是沙不也。须菩提言。如是世尊。</a><a name="0853a13" id="0853a13">如来说是沙者。明须菩提得冥加力故。解如</a><a name="0853a14" id="0853a14">来意。故仰述如来所说言。如是世尊。如来实</a><a name="0853a15" id="0853a15">了了知此恒河中沙头数多少。故说非为不</a><a name="0853a16" id="0853a16">知也</a><a name="0853a17" id="0853a17"><p>此喻意。明以一恒河。为一众生。此一众生。有</a><a name="0853a18" id="0853a18">善不善无记等心数法。多少如恒河中沙。复</a><a name="0853a19" id="0853a19">以此沙数恒河。为一众生。一众生亦有尔许</a><a name="0853a20" id="0853a20">数心数法。复以此沙数佛世界。尔许世界</a><a name="0853a21" id="0853a21">中。复有无量恒沙。复以一河。为一众生。尔</a><a name="0853a22" id="0853a22">许众生心数法。皆了了知。况余非心心法</a><a name="0853a23" id="0853a23">也</a><a name="0853a24" id="0853a24"><p>乘此。更生疑念。如地前菩萨。以信解力故。</a><a name="0853a25" id="0853a25">亦知一三千世界中众生心数法。未知今言</a><a name="0853a26" id="0853a26">如来知恒沙众生心数法者。为同地前菩萨</a><a name="0853a27" id="0853a27">但知一佛三千世界中恒沙众生心数法。为</a><a name="0853a28" id="0853a28">遍知十方无量恒河沙世界中众生心数法也。</a><a name="0853a29" id="0853a29">将释此疑故。佛重问须菩提。于意云何。如一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250852c.htm'><img src='up.gif' border=0></a>
<a href='T250853b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>