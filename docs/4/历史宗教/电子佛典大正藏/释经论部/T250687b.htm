<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0687b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷89)</font> 四摄品第七十八 信持无三毒义第五十二 <font face='Arial'>T25, p0687b</h2></font><hr>
<span class='old'>
</a><a name="0687a28" id="0687a28">生说法。是故以二空破二事。虽有余空。</a><a name="0687a29" id="0687a29">不如毕竟空甚深毕尽。余空如火烧木犹</span><a name="0687b01" id="0687b01">有灰烬。毕竟空无灰无烬。有人言。若说十</a><a name="0687b02" id="0687b02">八空无咎。略说故说二空。须菩提言。若以</a><a name="0687b03" id="0687b03">世谛故。分别有善恶白黑及诸圣果者。第</a><a name="0687b04" id="0687b04">一义中凡夫人应有须陀洹等圣果。何以故。</a><a name="0687b05" id="0687b05">若以世谛虚妄中分别有诸贤圣者。第一义</a><a name="0687b06" id="0687b06">中凡夫应作贤圣。须菩提分别实相凡夫</a><a name="0687b07" id="0687b07">为异。佛言。第一义一相。是故须菩提言。凡</a><a name="0687b08" id="0687b08">夫应是圣人。尔时佛答。若凡夫知分别是</a><a name="0687b09" id="0687b09">第一义是世谛者。凡夫人应有须陀洹等诸</a><a name="0687b10" id="0687b10">圣果。以凡夫实不知道。不知分别道不</a><a name="0687b11" id="0687b11">知行道修道。何况得道果。佛言。圣人能</a><a name="0687b12" id="0687b12">作是分别故说是圣果。尔时须菩提自知</a><a name="0687b13" id="0687b13">有失故。言无量无相无动性中。我云何取</a><a name="0687b14" id="0687b14">相欲量无量法。云何强以凡夫法为圣果。</a><a name="0687b15" id="0687b15">尔时受佛语知行道者得果不行道者不</a><a name="0687b16" id="0687b16">得果。是故白佛修道得果不。佛言不。问</a><a name="0687b17" id="0687b17">曰。佛上说分别修道得道果。今云何言不。</a><a name="0687b18" id="0687b18">答曰。佛先说非着心。今须菩提以着心问。</a><a name="0687b19" id="0687b19">欲从道中出果。如麻中出油。若尔者道之</a><a name="0687b20" id="0687b20">与果同为虚诳。是故言不。听者生念若修</a><a name="0687b21" id="0687b21">不得不修应当得。是故佛言修尚不得。何</a><a name="0687b22" id="0687b22">况不修。譬如二人欲有所到。一者住不行。</a><a name="0687b23" id="0687b23">二道失道二俱不到。若不修道尚无少许</a><a name="0687b24" id="0687b24">摄心乐。何况道果。若心取相修道。虽有摄</a><a name="0687b25" id="0687b25">心禅定乐无有道果。若不取相着心。修道</a><a name="0687b26" id="0687b26">则有道果。是故佛说菩萨行般若波罗蜜。不</a><a name="0687b27" id="0687b27">分别有为无为性故。有道果差别。尔时须</a><a name="0687b28" id="0687b28">菩提问。若尔者佛何以故。说断三结得须</a><a name="0687b29" id="0687b29">陀洹。有如是等分别。佛以反问答。于汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250687a.htm'><img src='up.gif' border=0></a>
<a href='T250687c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>