<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0278b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷30)</font> 初序品中 善根供养义第四十六 <font face='Arial'>T25, p0278b</h2></font><hr>
<span class='old'>
</a><a name="0278a27" id="0278a27">乘之人皆不能持。惟有十住菩萨不可思</a><a name="0278a28" id="0278a28">议方便智力悉能听受。众生其有见法身</span><a name="0278b01" id="0278b01">佛。无有三毒及众烦恼寒热诸苦。一切</a><a name="0278b02" id="0278b02">皆灭无愿不满。如如意珠尚令众生随愿</a><a name="0278b03" id="0278b03">皆得。岂况于佛。珠与一切世间之愿。佛</a><a name="0278b04" id="0278b04">与一切出世间愿。若言佛不能悉满众生</a><a name="0278b05" id="0278b05">所愿。是语不然。复次释迦文尼佛王宫受</a><a name="0278b06" id="0278b06">身现受人法。有寒热饥渴睡眠。受诸诽谤</a><a name="0278b07" id="0278b07">老病死等。内心智慧神德。真佛正觉无有异</a><a name="0278b08" id="0278b08">也。欲满众生所愿悉皆能满。而不满者以</a><a name="0278b09" id="0278b09">无数世来常满众生衣食之愿而不免苦。</a><a name="0278b10" id="0278b10">今但以涅槃无为常乐益之。如人怜愍所</a><a name="0278b11" id="0278b11">亲。不与杂毒美食。如是世间愿者生诸结</a><a name="0278b12" id="0278b12">使。又复离时心生大苦。是故不以为要。</a><a name="0278b13" id="0278b13">复次有人言。释迦牟尼佛。已满众生所愿。</a><a name="0278b14" id="0278b14">而众生自不能得。如毗摩罗诘经说。佛以</a><a name="0278b15" id="0278b15">足指案地。即时国土七宝庄严。我佛国如</a><a name="0278b16" id="0278b16">是。为多怒害者现佛国异。又如龙王等</a><a name="0278b17" id="0278b17">心降雨。在人为水。饿鬼身上皆为炭火。问</a><a name="0278b18" id="0278b18">曰。若能满一切众生愿者。则众生有边无</a><a name="0278b19" id="0278b19">有受诸饥寒苦者。何以故。一切众生皆满</a><a name="0278b20" id="0278b20">所愿。愿离苦得乐故。答曰。满一切者名字</a><a name="0278b21" id="0278b21">一切。非实一切。如法句偈说</a><a name="0278b22" id="0278b22"><p class='lg'>　　一切皆惧死　　　莫不畏杖痛</a><br><a name="0278b23" id="0278b23">　　恕己可为譬　　　勿杀勿行杖　</p></a><a name="0278b24" id="0278b24"><p>虽言一切畏杖痛。如无色众生。无身故则</a><a name="0278b25" id="0278b25">无杖痛。色界众生。虽可有身亦无杖痛。</a><a name="0278b26" id="0278b26">欲界众生亦有不受杖痛。而言一切。谓应</a><a name="0278b27" id="0278b27">得杖者说言一切。非实一切。以是故菩萨</a><a name="0278b28" id="0278b28">满一切众生所愿。谓应可得者。然菩萨心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250278a.htm'><img src='up.gif' border=0></a>
<a href='T250278c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>