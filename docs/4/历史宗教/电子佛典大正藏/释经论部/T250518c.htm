<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0518c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷65)</font> 诸波罗蜜品第四十四 信持无三毒义第五十二 <font face='Arial'>T25, p0518c</h2></font><hr>
<span class='old'>
</a><a name="0518b28" id="0518b28">诃波罗蜜。又以智慧深入种种法门。观般</a><a name="0518b29" id="0518b29">若波罗蜜。如大海水无量无边。深知般若</span><a name="0518c01" id="0518c01">波罗蜜功德。因发大欢喜。欲以种种因缘</a><a name="0518c02" id="0518c02">赞叹般若。是故白佛言。世尊无边波罗蜜。</a><a name="0518c03" id="0518c03">是般若波罗蜜。无边义从品初至竟。皆是</a><a name="0518c04" id="0518c04">无边义。妨说余事故略说。若广说则无量。</a><a name="0518c05" id="0518c05">复次常是一边。无常是一边。我无我有无。</a><a name="0518c06" id="0518c06">世间有边无边。众生有边无边。如是等法名</a><a name="0518c07" id="0518c07">为邪见边。得般若波罗蜜。则无是诸边故</a><a name="0518c08" id="0518c08">言无边。复次譬如物尽处名为边。虚空无</a><a name="0518c09" id="0518c09">色无形故无边。般若波罗蜜。毕竟清净故。无</a><a name="0518c10" id="0518c10">有边无有尽无取处无受处。是故佛答</a><a name="0518c11" id="0518c11">如虚空无边故。般若波罗蜜亦无边。菩萨得</a><a name="0518c12" id="0518c12">法忍。观一切法皆平等。是故说一切法等</a><a name="0518c13" id="0518c13">故。言等波罗蜜。菩萨用毕竟空心离诸烦</a><a name="0518c14" id="0518c14">恼。亦离诸法。是故名离波罗蜜。菩萨用是</a><a name="0518c15" id="0518c15">般若波罗蜜总相别相。求诸法不得定相。</a><a name="0518c16" id="0518c16">如毛发许。以不可得故。于一切法心不着。</a><a name="0518c17" id="0518c17">若有邪见戏论人。用邪见着心。欲破坏是</a><a name="0518c18" id="0518c18">菩萨。是菩萨无所著故。不可破坏。是名不</a><a name="0518c19" id="0518c19">坏波罗蜜。此岸名为生死。彼岸名涅槃。中</a><a name="0518c20" id="0518c20">有诸烦恼大河。一切出家人欲舍此岸贪</a><a name="0518c21" id="0518c21">着彼岸而般若波罗蜜无彼岸。彼岸是涅</a><a name="0518c22" id="0518c22">槃无色无名。是故说无色无名。故是名无彼</a><a name="0518c23" id="0518c23">岸波罗蜜。有虚空则有出入息。出入息皆</a><a name="0518c24" id="0518c24">从虚诳业因缘生。出者非入入者非出。念</a><a name="0518c25" id="0518c25">念生灭不可得实相。息不可得故。一切法亦</a><a name="0518c26" id="0518c26">不可得。不可得故名空种波罗蜜。一切法空</a><a name="0518c27" id="0518c27">寂相故。不须觉观。觉观无故则无言说。无</a><a name="0518c28" id="0518c28">言说故说般若波罗蜜断语言道。是故名</a><a name="0518c29" id="0518c29">不可说波罗蜜。二法摄一切法。所谓名色。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250518b.htm'><img src='up.gif' border=0></a>
<a href='T250519a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>