<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0743b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷98)</font> 萨陀波仑品第八十八 信持无三毒义第五十二 <font face='Arial'>T25, p0743b</h2></font><hr>
<span class='old'>
</a><a name="0743a28" id="0743a28">道故来相试。欲知汝心坚软云何。欲令汝</a><a name="0743a29" id="0743a29">信故言须人心髓祠天。实不须也。汝愿何</span><a name="0743b01" id="0743b01">等当以相与。汝是好人为是佛种当相拥</a><a name="0743b02" id="0743b02">护。萨陀波仑直信心善软深着佛道故不</a><a name="0743b03" id="0743b03">分别众生。闻帝释语便言。与我阿耨多罗</a><a name="0743b04" id="0743b04">三藐三菩提。帝释言。此非我力所能办。是</a><a name="0743b05" id="0743b05">佛境界。复次有人言。帝释大苦困萨陀波仑。</a><a name="0743b06" id="0743b06">今以此语谢之。帝释意谓求金银宝物。不</a><a name="0743b07" id="0743b07">知乃索阿耨多罗三藐三菩提。既不能与</a><a name="0743b08" id="0743b08">愧负而已。复更语言。必相供养更索余愿。帝</a><a name="0743b09" id="0743b09">释语意我既大相苦困不得直尔而去要相</a><a name="0743b10" id="0743b10">供养。萨陀波仑虽不惜身欲以此身供养</a><a name="0743b11" id="0743b11">昙无竭闻般若波罗蜜。是故语言。若汝无</a><a name="0743b12" id="0743b12">此力。令我身体平复如故。帝释言。如汝所</a><a name="0743b13" id="0743b13">言。疮即平满与本无异。问曰。先已割肉云</a><a name="0743b14" id="0743b14">何令得平满。答曰。佛说有五不可思议。龙</a><a name="0743b15" id="0743b15">事所作尚不可思议。何况天。又虚空中微尘</a><a name="0743b16" id="0743b16">充满。帝释福德生心便能和合平满。如诸天</a><a name="0743b17" id="0743b17">及地狱中身非是三生身。罪福因缘故和</a><a name="0743b18" id="0743b18">合便有。是时帝释知其心坚与愿已即时</a><a name="0743b19" id="0743b19">灭去。尔时萨陀波仑宿世微罪已毕福德明</a><a name="0743b20" id="0743b20">盛。是故长者女将归。有所须者从我父</a><a name="0743b21" id="0743b21">母索之。如经中广说。问曰。是女先言汝</a><a name="0743b22" id="0743b22">所须物尽从我索之。今何以言从我父母</a><a name="0743b23" id="0743b23">索。答曰。今既将归到舍。以萨陀波仑目见</a><a name="0743b24" id="0743b24">入舍从父母得之愧不称前言。是故先自</a><a name="0743b25" id="0743b25">说从我父母牵之。又女虽力能得宝以</a><a name="0743b26" id="0743b26">子女法故从父母索之。女既入舍如先</a><a name="0743b27" id="0743b27">所许。从父母索与。其国无有佛法。是故</a><a name="0743b28" id="0743b28">问女阿谁是萨陀波仑菩萨。女如所见如</a><a name="0743b29" id="0743b29">所闻尽向父母说萨陀波仑事。今父母当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250743a.htm'><img src='up.gif' border=0></a>
<a href='T250743c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>