<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0191c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷18)</font> 初序品中 般若相义第三十 <font face='Arial'>T25, p0191c</h2></font><hr>
<span class='old'>
</a><a name="0191b28" id="0191b28">山一切无出栴檀木。若余处或有好语。皆</a><a name="0191b29" id="0191b29">从佛法中得自非佛法。初闻似好久则不</span><a name="0191c01" id="0191c01">妙。譬如牛乳驴乳。其色虽同牛乳攒则成</a><a name="0191c02" id="0191c02">酥。驴乳攒则成尿。佛法语及外道语。不</a><a name="0191c03" id="0191c03">杀不盗慈愍众生摄心离欲观空虽同。然外</a><a name="0191c04" id="0191c04">道语初虽似妙。穷尽所归则为虚诳。一切</a><a name="0191c05" id="0191c05">外道皆着我见。若实有我应堕二种。若坏</a><a name="0191c06" id="0191c06">相若不坏相。若坏相应如牛皮。若不坏相应</a><a name="0191c07" id="0191c07">如虚空。此二处无杀罪无不杀福。若如虚</a><a name="0191c08" id="0191c08">空雨露不能润。风热不能干。是则堕常</a><a name="0191c09" id="0191c09">相。若常者苦不能恼乐不能悦。若不受苦</a><a name="0191c10" id="0191c10">乐。不应避祸就福。若如牛皮则为风雨</a><a name="0191c11" id="0191c11">所坏若坏则堕无常。若无常则无罪福。外</a><a name="0191c12" id="0191c12">道语若实如是。何有不杀为福杀生为罪。</a><a name="0191c13" id="0191c13">问曰。外道戒福所失如是。其禅定智慧复云</a><a name="0191c14" id="0191c14">何。答曰。外道以我心逐禅故。多爱见慢故。</a><a name="0191c15" id="0191c15">不舍一切法故。无有实智慧。问曰。汝言外</a><a name="0191c16" id="0191c16">道观空。观空则舍一切法。云何言不舍一</a><a name="0191c17" id="0191c17">切法故。无有实智慧。答曰。外道虽观空。</a><a name="0191c18" id="0191c18">而取空相。虽知诸法空。而不自知我空。</a><a name="0191c19" id="0191c19">爱着观空智慧故。问曰。外道有无想定。心</a><a name="0191c20" id="0191c20">心数法都灭。都灭故无有取相爱着智慧</a><a name="0191c21" id="0191c21">咎。答曰。无想定力强令心灭。非实智慧力。</a><a name="0191c22" id="0191c22">又于此中生涅槃想。不知是和合作法。</a><a name="0191c23" id="0191c23">以是故堕颠倒中。是中心虽暂灭。得因缘</a><a name="0191c24" id="0191c24">还生。譬如人无梦睡时心想不行悟则还</a><a name="0191c25" id="0191c25">有。问曰无想定其失如是。更有非有想非无</a><a name="0191c26" id="0191c26">想定。是中无一切妄想。亦不如强作无想</a><a name="0191c27" id="0191c27">定灭想。是中以智慧力故无想。答曰。是中</a><a name="0191c28" id="0191c28">有想细微故不觉若无想佛弟子。复何缘更</a><a name="0191c29" id="0191c29">求实智慧。佛法中是非有想非无想中识。依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250191b.htm'><img src='up.gif' border=0></a>
<a href='T250192a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>