<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1522 十地经论 0134b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1522 十地经论</font> <font face='Arial'>(卷2)</font> <font face='Arial'>T26, p0134b</h2></font><hr>
<span class='old'>
</a><a name="0134a28" id="0134a28">是次第如是许说。而众未知广说略说。不</a><a name="0134a29" id="0134a29">可广说唯许略说。地义满足。如第三偈说</span><a name="0134b01" id="0134b01"><p class='lg'>　　如是智入行　　　亿劫说不尽</a><br><a name="0134b02" id="0134b02">　　今如是略说　　　如实满足住　</p></a><a name="0134b03" id="0134b03"><p>智入者。此所说地法众生以智入。云何入如</a><a name="0134b04" id="0134b04">实满足摄取。入如行修故。如行修满足故。示</a><a name="0134b05" id="0134b05">彼广说义摄取故。住者如来家决定住故。我</a><a name="0134b06" id="0134b06">如是说前言恭敬听不说云何恭敬是故</a><a name="0134b07" id="0134b07">示现。偈言</a><a name="0134b08" id="0134b08"><p class='lg'>　　一心恭敬待　　　承佛力善说</a><br><a name="0134b09" id="0134b09">　　说上法妙音　　　喻相应善字　</p></a><a name="0134b10" id="0134b10"><p>一心恭敬待者有二种。一身正恭敬待。如威</a><a name="0134b11" id="0134b11">仪住堪受说法故。二心正恭敬待。如心决</a><a name="0134b12" id="0134b12">定堪能忆持故。此句劝诫二种恭敬待。所</a><a name="0134b13" id="0134b13">谓身心故。善说者示己无谄无有憍慢故。</a><a name="0134b14" id="0134b14">承佛力者示己无增上慢故。下半偈说上法</a><a name="0134b15" id="0134b15">妙音喻相应善字。示现何事以何事云何</a><a name="0134b16" id="0134b16">事依止何事。示现何事者所谓上法。以何</a><a name="0134b17" id="0134b17">事者谓妙音声。云何事者譬喻相应。依止何</a><a name="0134b18" id="0134b18">事者谓依止善字。我一切善说。又相应者譬</a><a name="0134b19" id="0134b19">喻共相应。善字者有二种相。一随方言音善</a><a name="0134b20" id="0134b20">随顺故。二字句圆满。不增不减与理相应故</a><a name="0134b21" id="0134b21">言善字。前言承佛神力。未说云何力。第五</a><a name="0134b22" id="0134b22">偈示现佛神力事。偈言</a><a name="0134b23" id="0134b23"><p class='lg'>　　是言说甚难　　　无量佛神力</a><br><a name="0134b24" id="0134b24">　　光焰入我身　　　是力我能说　</p></a><a name="0134b25" id="0134b25"><p>已说请分。自此以后正说初地。此说分中</a><a name="0134b26" id="0134b26">说何等事。分别有三。一住二释名三安住。</a><a name="0134b27" id="0134b27">住中有四种。依何身为何义以何因有何</a><a name="0134b28" id="0134b28">相。彼心生时即住初地。是名为住。于中诸</a><a name="0134b29" id="0134b29">佛子善集善根故。如是等四十句说此住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260134a.htm'><img src='up.gif' border=0></a>
<a href='T260134c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>