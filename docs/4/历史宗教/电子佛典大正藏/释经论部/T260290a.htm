<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1529 遗教经论 0290a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1529 遗教经论</font> <font face='Arial'>(卷1)</font> <font face='Arial'>T26, p0290a</h2></font><hr>
<span class='old'>
</a><a name="0289c28" id="0289c28">定分</a><a name="0289c29" id="0289c29"><p>经曰。汝等。若于苦等四谛。有所疑者可疾问</span><a name="0290a01" id="0290a01">之。无得怀疑不求决也。尔时世尊如是三唱</a><a name="0290a02" id="0290a02">人无问者。所以者何。众无疑故。时阿[<a href='javascript:showpic("images/060797.gif")'>少/兔</a>]楼</a><a name="0290a03" id="0290a03">驮观察众心。而白佛言。世尊。月可令热日可</a><a name="0290a04" id="0290a04">令冷。佛说四谛不可令异。佛说苦谛实苦不</a><a name="0290a05" id="0290a05">可令乐。集真是因更无异因。苦若灭者即是</a><a name="0290a06" id="0290a06">因灭。因灭故果灭。灭苦之道实是真道更无</a><a name="0290a07" id="0290a07">余道。世尊。是诸比丘于四谛中决定无疑</a><a name="0290a08" id="0290a08"><p>论曰。入证决定者。示现于所证法中成就决</a><a name="0290a09" id="0290a09">定无所疑故。是中有三门摄义。示现决定无</a><a name="0290a10" id="0290a10">疑。一者方便显发门。二者满足成就门。三者</a><a name="0290a11" id="0290a11">分别说门。方便显发门者。示现于诸实法处</a><a name="0290a12" id="0290a12">显发故。以彼法是修行者当观察及依之起</a><a name="0290a13" id="0290a13">行故。如经汝等若于苦等四谛故。于四谛中</a><a name="0290a14" id="0290a14">有作无作法。示现有疑无疑分齐故。如经有</a><a name="0290a15" id="0290a15">所疑者可疾问之无得怀疑不求决也故。疾</a><a name="0290a16" id="0290a16">问者示二种将毕竟故。如向已说二种毕竟</a><a name="0290a17" id="0290a17">事故。无得怀疑者。于见无作谛处及修行</a><a name="0290a18" id="0290a18">有作谛处。彼二相违处皆不得疑故。满足成</a><a name="0290a19" id="0290a19">就门者。有三种示现。一者示现法轮满足成</a><a name="0290a20" id="0290a20">就三转实法故。如经尔时世尊如是三唱故。</a><a name="0290a21" id="0290a21">二者示现证法满足成就。如经人无问者故。</a><a name="0290a22" id="0290a22">三者示现断功德满足成就。如经所以者何</a><a name="0290a23" id="0290a23">众无疑故。分别说门者。示现彼众上首。知大</a><a name="0290a24" id="0290a24">众心行成就决定。复了知所证实义故。分别</a><a name="0290a25" id="0290a25">说彼彼事答如来故。如经时阿[<a href='javascript:showpic("images/060797.gif")'>少/兔</a>]楼驮观察</a><a name="0290a26" id="0290a26">众心如是等故。日月冷热者。示于四谛中违</a><a name="0290a27" id="0290a27">顺观行不可异故。实苦不可令乐者。以佛说</a><a name="0290a28" id="0290a28">故苦乐各实不变异故。更无异因者。示苦灭</a><a name="0290a29" id="0290a29">各自因故。复示灭道同是自性观故。决定者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260289c.htm'><img src='up.gif' border=0></a>
<a href='T260290b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>