<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1520 妙法莲华经论优波提舍 0012a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1520 妙法莲华经论优波提舍</font> <font face='Arial'>(卷1)</font> 序品第一 <font face='Arial'>T26, p0012a</h2></font><hr>
<span class='old'>
</a><a name="0011c19" id="0011c19">根故。五者断一切疑不退转。如经常为诸佛</a><a name="0011c20" id="0011c20">之所称叹故。六者为何等何等事说法。入彼</span><a name="0012a01" id="0012a01">彼法不退转。如经以大慈悲而修身心故。七</a><a name="0012a02" id="0012a02">者入一切智如实境界不退转。如经善入佛</a><a name="0012a03" id="0012a03">慧故。八者依我空法空不退转。如经通达大</a><a name="0012a04" id="0012a04">智故。九者入如实境界不退转。如经到于彼</a><a name="0012a05" id="0012a05">岸故。十者应作所作住持不退转。如经能度</a><a name="0012a06" id="0012a06">无量百千众生故</a><a name="0012a07" id="0012a07"><p>摄取事门者。示现诸菩萨住。何等清净地中。</a><a name="0012a08" id="0012a08">因何等方便何等境界中。应作所作故。地清</a><a name="0012a09" id="0012a09">净者。八地已上三地无相行寂静清净故。方</a><a name="0012a10" id="0012a10">便者有四种。一者摄取妙法方便住持妙法。以</a><a name="0012a11" id="0012a11">乐说力为人说故。二者摄取善知识方便。以</a><a name="0012a12" id="0012a12">依善知识所作应作故。三者摄取众生方便。</a><a name="0012a13" id="0012a13">以不舍众生故。四者摄取智方便。以教化众</a><a name="0012a14" id="0012a14">生令入彼智故。境界者易解。复有摄取事</a><a name="0012a15" id="0012a15">门。示现诸地。摄取胜功德。不同二乘功德故。</a><a name="0012a16" id="0012a16">八地者。无功用智不同下上故。不同下</a><a name="0012a17" id="0012a17">者。下功用行不能动故。不同上者。上无相行</a><a name="0012a18" id="0012a18">不能动自然而行故。于九地中。得胜进陀罗</a><a name="0012a19" id="0012a19">尼门具足四无碍自在故。于第十地中不退</a><a name="0012a20" id="0012a20">转法轮得佛受位。如转轮王子故。以得同摄</a><a name="0012a21" id="0012a21">功德故。摄功德成就者。示现依何处依何</a><a name="0012a22" id="0012a22">心依何智依何境界行依何等能办故。依</a><a name="0012a23" id="0012a23">何处者。依善知识故。依何心者。我依众生心</a><a name="0012a24" id="0012a24">教化。毕竟利益一切众生故。依何智者。依</a><a name="0012a25" id="0012a25">三种智。一者授记密智。二者诸通智。三者真</a><a name="0012a26" id="0012a26">实智。依何等境界行依何等能办者。即三</a><a name="0012a27" id="0012a27">种智摄应知。威仪如法住成就者。有四种示</a><a name="0012a28" id="0012a28">现。何等为四。一者四众围绕。二者前后。三</a><a name="0012a29" id="0012a29">者供养恭敬。四者尊重赞叹。如经尔时世尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260011c.htm'><img src='up.gif' border=0></a>
<a href='T260012b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>