<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0649b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷84)</font> 三惠品第七十 信持无三毒义第五十二 <font face='Arial'>T25, p0649b</h2></font><hr>
<span class='old'>
</a><a name="0649a28" id="0649a28">是念。佛所得道甚深不可得底。是故复问菩</a><a name="0649a29" id="0649a29">萨住何处实际作证。佛反问须菩提。问曰。</span><a name="0649b01" id="0649b01">佛何以故不直答而反问须菩提。答曰。须</a><a name="0649b02" id="0649b02">菩提自于所得道中了了无或贵尚佛所</a><a name="0649b03" id="0649b03">证故。四句戏论如有着心不了故问。是故</a><a name="0649b04" id="0649b04">佛以须菩提所得证反问。汝得道时住四句</a><a name="0649b05" id="0649b05">中得证耶。答言不也。我无所住而得漏尽。</a><a name="0649b06" id="0649b06">汝以无所住而心得解脱。当知菩萨摩诃</a><a name="0649b07" id="0649b07">萨亦如是。不住四句而证实际。是故佛反</a><a name="0649b08" id="0649b08">问。复有人言。四种答中是名反问答。问曰。</a><a name="0649b09" id="0649b09">须菩提住金刚三昧心得解脱。云何言不</a><a name="0649b10" id="0649b10">住道中。答曰。住名取相定有是法。是人更</a><a name="0649b11" id="0649b11">求无为胜法故不名为住有为法。为不</a><a name="0649b12" id="0649b12">用故不于中住。复有人言住是名相。凡</a><a name="0649b13" id="0649b13">夫法中便有分别。是金刚是解脱。得无相</a><a name="0649b14" id="0649b14">法则无所分别。佛为无相法故反问须菩</a><a name="0649b15" id="0649b15">提。汝不应以名相故问。汝不应以名</a><a name="0649b16" id="0649b16">相为难。一切种智是佛智。一切种智名一</a><a name="0649b17" id="0649b17">切三世法中通达无碍。知大小精粗无事</a><a name="0649b18" id="0649b18">不知。佛自说一切种智义有二种相。一者</a><a name="0649b19" id="0649b19">通达诸法实相故寂灭相。如大海水中风不</a><a name="0649b20" id="0649b20">能动。以其深故波浪不起。一切种智亦</a><a name="0649b21" id="0649b21">如是。戏论风所不能动。二者一切诸法可</a><a name="0649b22" id="0649b22">以名相文字言说了了通达无碍。摄有无</a><a name="0649b23" id="0649b23">二事故名一切种智。有人言。十力四无所畏</a><a name="0649b24" id="0649b24">四无碍法十八不共法。尽是智慧相和合。名</a><a name="0649b25" id="0649b25">为一切种智。复有人言。金刚三昧次第得无</a><a name="0649b26" id="0649b26">碍解脱故。若大小近远深浅难易无事不</a><a name="0649b27" id="0649b27">知。如是等种种无量因缘名一切种智。须</a><a name="0649b28" id="0649b28">菩提闻是已问佛。智慧故有上中下分别。</a><a name="0649b29" id="0649b29">烦恼断复有差别不。佛言无差别。断时有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250649a.htm'><img src='up.gif' border=0></a>
<a href='T250649c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>