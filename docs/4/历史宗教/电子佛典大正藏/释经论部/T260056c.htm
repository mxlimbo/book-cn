<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0056c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷7)</font> 五戒品第十五 <font face='Arial'>T26, p0056c</h2></font><hr>
<span class='old'>
</a><a name="0056b28" id="0056b28"><p>在家菩萨以三自归行上诸功德应坚住</a><a name="0056b29" id="0056b29">五戒。五戒是总在家之法。应离杀心慈愍</span><a name="0056c01" id="0056c01">众生。知自止足不贪他物。乃至一草非与</a><a name="0056c02" id="0056c02">不取。离于邪淫厌恶房内。防远外色目</a><a name="0056c03" id="0056c03">不邪视。常观恶露生厌离想。了知五欲究</a><a name="0056c04" id="0056c04">竟皆苦。若念妻欲亦应除舍。常观不净心</a><a name="0056c05" id="0056c05">怀怖畏。结使所逼离欲不着。常知世间为</a><a name="0056c06" id="0056c06">苦无我应发是愿。我于何时心中当得不</a><a name="0056c07" id="0056c07">生欲想。况复身行远离妄语。乐行实语不</a><a name="0056c08" id="0056c08">欺于人。心口相应有念安慧如见闻觉知</a><a name="0056c09" id="0056c09">而为人说。以法自处乃至失命言不诡异。</a><a name="0056c10" id="0056c10">酒是放逸众恶之门。常应远离不过于口。</a><a name="0056c11" id="0056c11">不狂乱不迷醉。不轻躁不惊怖。不无羞</a><a name="0056c12" id="0056c12">不戏调。常能一心筹量好丑。是菩萨或时乐</a><a name="0056c13" id="0056c13">舍一切而作是念。须食与食须饮与饮。若</a><a name="0056c14" id="0056c14">以酒施应生是念。今是行檀波罗蜜时随</a><a name="0056c15" id="0056c15">所须与。后当方便教使离酒得念智慧</a><a name="0056c16" id="0056c16">令不放逸。何以故。檀波罗蜜法悉满人愿。</a><a name="0056c17" id="0056c17">在家菩萨以酒施者是则无罪。以是五戒福</a><a name="0056c18" id="0056c18">德回向阿耨多罗三藐三菩提。护持五戒</a><a name="0056c19" id="0056c19">如护重宝如自护身命。问曰。是菩萨但</a><a name="0056c20" id="0056c20">应护持五戒。不护持诸余善业耶。答曰</a><a name="0056c21" id="0056c21"><p class='lg'>　　菩萨应坚住　　　总相五戒中</a><br><a name="0056c22" id="0056c22">　　余身口意业　　　悉亦复应行　</p></a><a name="0056c23" id="0056c23"><p>在家五戒已说其义。受此五戒应坚牢住。</a><a name="0056c24" id="0056c24">及余三种善业亦应修行。复次在家菩萨所</a><a name="0056c25" id="0056c25">应行法</a><a name="0056c26" id="0056c26"><p class='lg'>　　随应利众生　　　说法而教化　</p></a><a name="0056c27" id="0056c27"><p>是菩萨于诸众生。随有所乏皆能施与。若</a><a name="0056c28" id="0056c28">在国土城郭聚落林间树下。是中众生随所</a><a name="0056c29" id="0056c29">利益说法教化。所谓不信者为说信法。不恭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260056b.htm'><img src='up.gif' border=0></a>
<a href='T260057a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>