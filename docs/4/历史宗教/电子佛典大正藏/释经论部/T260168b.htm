<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1522 十地经论 0168b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1522 十地经论</font> <font face='Arial'>(卷8)</font> <font face='Arial'>T26, p0168b</h2></font><hr>
<span class='old'>
</a><a name="0168a28" id="0168a28">者。得至不住道行胜故。不住道行胜者。不</a><a name="0168a29" id="0168a29">舍众生过去现在未来大悲摄胜故。一切所</span><a name="0168b01" id="0168b01">知法中智净故。一切种微细因缘集观故。不</a><a name="0168b02" id="0168b02">住世间涅槃故。如经复以大悲为首。乃</a><a name="0168b03" id="0168b03">至观世间生灭故</a><a name="0168b04" id="0168b04"><p>经曰。是菩萨观世间生灭已。作是念。世间</a><a name="0168b05" id="0168b05">所有受身生处差别皆以贪着我故。若离着</a><a name="0168b06" id="0168b06">我则无世间生处。菩萨复作是念。此诸凡</a><a name="0168b07" id="0168b07">夫愚痴所盲贪着于我。无智闇障常求有</a><a name="0168b08" id="0168b08">无。恒随邪念妄行邪道。集起妄行罪行</a><a name="0168b09" id="0168b09">福行不动行。以是行故起心种子。有漏有取</a><a name="0168b10" id="0168b10">想故。起未来生老死身复生后有。业为地</a><a name="0168b11" id="0168b11">无明覆蔽。爱水为润我心溉灌。种种见网令</a><a name="0168b12" id="0168b12">得增长。生名色牙生已增长。名色增长已</a><a name="0168b13" id="0168b13">成诸根。诸根成已迭互相对生触。触相对生</a><a name="0168b14" id="0168b14">受。受后所悕生爱。以有爱故生取。取增长</a><a name="0168b15" id="0168b15">已生有。有成已生五阴身。五阴身增长已。</a><a name="0168b16" id="0168b16">于五道中渐渐衰变名为老。衰老变灭名为</a><a name="0168b17" id="0168b17">死。死后生诸热恼。因热恼故生一切忧悲</a><a name="0168b18" id="0168b18">苦恼聚。是因缘集。无有集者自然而集。无</a><a name="0168b19" id="0168b19">有灭者自然而灭。是菩萨如是随顺观因</a><a name="0168b20" id="0168b20">缘集</a><a name="0168b21" id="0168b21"><p>论曰。是中世间所有受身生处差别者。五道</a><a name="0168b22" id="0168b22">中所有生死差别是名世间所有差别。此因</a><a name="0168b23" id="0168b23">缘集有三种观门应知。一成答相差别。二</a><a name="0168b24" id="0168b24">第一义谛差别。三世谛差别。云何成差别。初</a><a name="0168b25" id="0168b25">明唯因缘集释无我义。成一切世间所有</a><a name="0168b26" id="0168b26">受身生处。皆以贪着我故。若离着我则无</a><a name="0168b27" id="0168b27">世间生处。即无我义成。若第一义中实有我</a><a name="0168b28" id="0168b28">相者。着我之心即是第一义智。不应在世</a><a name="0168b29" id="0168b29">间受身生处生。又复若第一义中实有我相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260168a.htm'><img src='up.gif' border=0></a>
<a href='T260168c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>