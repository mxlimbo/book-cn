<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0644c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷83)</font> 三惠品第七十 信持无三毒义第五十二 <font face='Arial'>T25, p0644c</h2></font><hr>
<span class='old'>
</a><a name="0644b28" id="0644b28">是二事凡夫人起诸行业若善若不善。是菩</a><a name="0644b29" id="0644b29">萨知诸法实相。所谓不生不灭。是故不作</span><a name="0644c01" id="0644c01">三种业。不起业相应诸法。是名无作解脱</a><a name="0644c02" id="0644c02">门。不生不灭是无相解脱门。复问。世尊。何等</a><a name="0644c03" id="0644c03">方便故能不作不起诸行业。佛答。若菩萨</a><a name="0644c04" id="0644c04">能观诸法自相空。所谓色色相空。乃至阿耨</a><a name="0644c05" id="0644c05">多罗三藐三菩提。阿耨多罗三藐三菩提相</a><a name="0644c06" id="0644c06">空。菩萨尔时能作二事。一能不作不起</a><a name="0644c07" id="0644c07">诸行业。二能于一切法中行自相空。复问。</a><a name="0644c08" id="0644c08">世尊。若色等法自相空。云何菩萨应般若波</a><a name="0644c09" id="0644c09">罗蜜中行。佛答。不行是名菩萨般若中行。此</a><a name="0644c10" id="0644c10">中自说因缘。般若波罗蜜体不可得。行者</a><a name="0644c11" id="0644c11">行法行处不可得。法空故般若波罗蜜不可</a><a name="0644c12" id="0644c12">得。行处亦不可得。众生空故行者不可得。</a><a name="0644c13" id="0644c13">一切戏论不可得故。菩萨不行名为般若波</a><a name="0644c14" id="0644c14">罗蜜行。须菩提问。若不行是般若行者。初发</a><a name="0644c15" id="0644c15">心菩萨云何应行般若。须菩提意。若不行为</a><a name="0644c16" id="0644c16">行者。初发心菩萨心则迷闷。若以行为行者</a><a name="0644c17" id="0644c17">是则颠倒。是故问。佛答。初发心菩萨应学</a><a name="0644c18" id="0644c18">无所得法。无所得法即是无行学名。以方</a><a name="0644c19" id="0644c19">便力渐渐行。所谓布施时以无所得法故。</a><a name="0644c20" id="0644c20">应布施诸法实相毕竟空。毕竟空中无有</a><a name="0644c21" id="0644c21">可得若有若无。菩萨住如是智慧心中。应</a><a name="0644c22" id="0644c22">若多若少布施。布施物与者受者平等观故。</a><a name="0644c23" id="0644c23">所谓皆不可得。乃至萨婆若亦如是。须菩提</a><a name="0644c24" id="0644c24">作是念。有所得故则是世间颠倒。无所得故</a><a name="0644c25" id="0644c25">即是涅槃。是故问佛。云何有所得。云何无所</a><a name="0644c26" id="0644c26">得。佛略答二相是有所得。无二相是无所得。</a><a name="0644c27" id="0644c27">二相者眼一色一两一和合名为二。以眼故</a><a name="0644c28" id="0644c28">知是色。以色故知是眼。眼色是相待法。问</a><a name="0644c29" id="0644c29">曰。若不见色时亦有眼。云何眼不离色。答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250644b.htm'><img src='up.gif' border=0></a>
<a href='T250645a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>