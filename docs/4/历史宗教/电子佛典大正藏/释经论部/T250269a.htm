<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0269a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷28)</font> 初序品中 欲住六神通释论第四十三 <font face='Arial'>T25, p0269a</h2></font><hr>
<span class='old'>
</a><a name="0268c28" id="0268c28">净。一心精进初夜后夜勤修思惟离五欲乐。</a><a name="0268c29" id="0268c29">系心一处行是方便得是三昧。是名三昧</span><a name="0269a01" id="0269a01">门。复次欲界系三昧是未到地三昧门。未</a><a name="0269a02" id="0269a02">到地三昧是初禅门。初禅及二禅边地三昧</a><a name="0269a03" id="0269a03">是二禅三昧门。乃至非有想非无想处三昧</a><a name="0269a04" id="0269a04">亦如是。暖法定是顶法三昧门。顶法是忍法</a><a name="0269a05" id="0269a05">三昧门。忍法是世间第一法三昧门。世间第</a><a name="0269a06" id="0269a06">一法。是苦法忍三昧门。苦法忍乃至金刚三</a><a name="0269a07" id="0269a07">昧门。略说一切三昧有三相。入住出相是。出</a><a name="0269a08" id="0269a08">相入相名为门。住相是三昧体。如是等法是</a><a name="0269a09" id="0269a09">声闻法中三昧门。摩诃衍法中三昧门。如禅</a><a name="0269a10" id="0269a10">波罗蜜义中诸三昧分别广说。复次尸罗波</a><a name="0269a11" id="0269a11">罗蜜是三昧门。何以故。三支是佛道。所谓</a><a name="0269a12" id="0269a12">戒支定支慧支。清净戒支。是定支门能</a><a name="0269a13" id="0269a13">生是定。定支能生慧支。是三支能断烦</a><a name="0269a14" id="0269a14">恼能与涅槃。以是故尸罗波罗蜜及智慧名</a><a name="0269a15" id="0269a15">三昧近门。余三波罗蜜。虽是门义名远门。</a><a name="0269a16" id="0269a16">如布施因缘得福德。福德故所愿皆得。如</a><a name="0269a17" id="0269a17">所愿故心柔软。慈悲心故知畏罪念众生。</a><a name="0269a18" id="0269a18">观世间空无常故。摄心行忍辱。忍辱亦是</a><a name="0269a19" id="0269a19">三昧门。精进者于五欲中制心除五盖摄</a><a name="0269a20" id="0269a20">心不乱。心去则摄不令驰散。亦是三昧</a><a name="0269a21" id="0269a21">门。复次初地是二地三昧门。如是展转乃</a><a name="0269a22" id="0269a22">至九地是十地三昧门。十地是无量诸佛三</a><a name="0269a23" id="0269a23">昧门。如是等名为诸三昧门。问曰。陀罗尼</a><a name="0269a24" id="0269a24">门三昧门为同为异。若同何以重说。若异</a><a name="0269a25" id="0269a25">有何义。答曰。先已说三昧门陀罗尼门异。</a><a name="0269a26" id="0269a26">今当更说。三昧但是心相应法。陀罗尼亦</a><a name="0269a27" id="0269a27">是心相应亦是心不相应。问曰。云何知陀罗</a><a name="0269a28" id="0269a28">尼是心不相应。答曰。如人得闻持陀罗尼。</a><a name="0269a29" id="0269a29">虽心嗔恚亦不失。常随人行如影随形。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250268c.htm'><img src='up.gif' border=0></a>
<a href='T250269b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>