<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1520 妙法莲华经论优波提舍 0017b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1520 妙法莲华经论优波提舍</font> <font face='Arial'>(卷1)</font> 方便品第二 <font face='Arial'>T26, p0017b</h2></font><hr>
<span class='old'>
</a><a name="0017a28" id="0017a28">经舍利弗汝等当一心信解受持佛语诸佛如</a><a name="0017a29" id="0017a29">来言无虚妄无有余乘唯一佛乘故。乃至童子</span><a name="0017b01" id="0017b01">戏聚沙为佛塔如是诸人等皆已成佛道者。</a><a name="0017b02" id="0017b02">谓发菩提心行菩萨行者。所作善根能证菩</a><a name="0017b03" id="0017b03">提。非诸凡夫及决定声闻未发菩提心者之</a><a name="0017b04" id="0017b04">所能得故。如是乃至小低头等。亦如是</a><a name="0017b05" id="0017b05"><p><b>　　<A NAME="n11"></A>譬喻品第三</b></a><a name="0017b06" id="0017b06"><p>舍利弗说偈</a><a name="0017b07" id="0017b07"><p class='lg'>　　金色三十二　　　十力诸解脱</a><br><a name="0017b08" id="0017b08">　　同共一法中　　　而不得此事</a><br><a name="0017b09" id="0017b09">　　八十种妙好　　　十八不共法</a><br><a name="0017b10" id="0017b10">　　如是等功德　　　而我皆已失　</p></a><a name="0017b11" id="0017b11"><p>此偈示现何义。舍利弗自呵责身。我不见</a><a name="0017b12" id="0017b12">诸佛不往佛所。闻法不供养恭敬诸佛。无</a><a name="0017b13" id="0017b13">利益众生事。未得法退。是故舍利弗呵责</a><a name="0017b14" id="0017b14">自身。不见者。不见诸佛如来大人相生恭</a><a name="0017b15" id="0017b15">敬供养心故。往者。示现教化众生力故。放</a><a name="0017b16" id="0017b16">金色光明者。见佛自身异身得无量功德故。</a><a name="0017b17" id="0017b17">闻者。能作利益一切众生故。力者。众生有</a><a name="0017b18" id="0017b18">疑。依十力断疑故。供养者。示现教化众生</a><a name="0017b19" id="0017b19">力故。十八不共法者。远离诸障碍故。恭敬者。</a><a name="0017b20" id="0017b20">生无量福德。依如来教得解脱故。人无我</a><a name="0017b21" id="0017b21">法无我。一切法平等故。是故舍利弗自呵责</a><a name="0017b22" id="0017b22">身。我未得如是法。于未得中退故。自此已</a><a name="0017b23" id="0017b23">下。为七种具足烦恼性众生。说七譬喻。</a><a name="0017b24" id="0017b24">对治七种增上慢应知。又三种染无烦恼</a><a name="0017b25" id="0017b25">人三昧解脱见等染慢。对治此故说三平等</a><a name="0017b26" id="0017b26">应知。何者七种具足烦恼性人。一者求势</a><a name="0017b27" id="0017b27">力人。二者求声闻解脱人。三者求大乘人。四</a><a name="0017b28" id="0017b28">者有定人。五者无定人。六者集功德人。七者</a><a name="0017b29" id="0017b29">不集功德人。七种增上慢者。颠倒求功德增<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260017a.htm'><img src='up.gif' border=0></a>
<a href='T260017c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>