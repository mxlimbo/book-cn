<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1532 胜思惟梵天所问经论 0354a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1532 胜思惟梵天所问经论</font> <font face='Arial'>(卷4)</font> <font face='Arial'>T26, p0354a</h2></font><hr>
<span class='old'>
</a><a name="0353c28" id="0353c28">以教化方便摄取众生故。摄取修行故。摄取</a><a name="0353c29" id="0353c29">修行果故。布施得大富乃至慧舍诸烦恼者。依</span><a name="0354a01" id="0354a01">善法修行摄取因果也。以忍为对对治丑陋。</a><a name="0354a02" id="0354a02">以忍能生欢喜心故。以忍能作端正因故。以</a><a name="0354a03" id="0354a03">闻慧等勤修诸行能作智因故。以过苦苦因</a><a name="0354a04" id="0354a04">故。以慧如实观能离诸烦恼。以诸烦恼因散</a><a name="0354a05" id="0354a05">灭不集故。又此闻慧行修善法观。何者是观</a><a name="0354a06" id="0354a06">因以多闻慧为摄彼观故。摄取彼观也。修</a><a name="0354a07" id="0354a07">行身等行摄取十善业道。依十种业摄取天</a><a name="0354a08" id="0354a08">人中成就诸功德故。摄取彼业也。无量摄取</a><a name="0354a09" id="0354a09">业怜愍众生故。以教化方便摄取众生也。摄</a><a name="0354a10" id="0354a10">取众生淳熟方便。以依止奢摩他修行一切</a><a name="0354a11" id="0354a11">善法。是故奢摩他得毗婆舍那修行故。摄取</a><a name="0354a12" id="0354a12">修行也。以依三乘得三乘涅槃故。摄取修行</a><a name="0354a13" id="0354a13">果也。以摄取乞乞少欲头陀等。为诸众生少</a><a name="0354a14" id="0354a14">作利益故。不能说法故。为令众生随顺入故</a><a name="0354a15" id="0354a15"><p>如来如是说浅法已。然后方乃为说深法。此</a><a name="0354a16" id="0354a16">明何义。说粗浅法明因果。为根不熟可化</a><a name="0354a17" id="0354a17">众生自心觉知明因果事。众生摄取能作所</a><a name="0354a18" id="0354a18">作我等相见。是故如来明因果已。式绰</a><a name="0354a19" id="0354a19">治能治所治。示现自身离彼邪见。如来实</a><a name="0354a20" id="0354a20">不得我众生寿命及丈夫等故。此义云何。有</a><a name="0354a21" id="0354a21">我众生寿命丈夫义。如先说应如是知。以不</a><a name="0354a22" id="0354a22">见彼能治所治因果法故。略说依随世间果</a><a name="0354a23" id="0354a23">报以不见施等受果报故。以不见悭等不</a><a name="0354a24" id="0354a24">受果报故。以得远离能治所治修行法故。以</a><a name="0354a25" id="0354a25">不见彼离世间果得涅槃果有无法相故。梵</a><a name="0354a26" id="0354a26">天如来常为众生说法。而诸众生依如来教</a><a name="0354a27" id="0354a27">如所说法如实修行勤修诸行。为何义修行</a><a name="0354a28" id="0354a28">勤行彼行。乃至不得涅槃不见涅槃。此明何</a><a name="0354a29" id="0354a29">义。如浅说法众生摄取见诸法相。如是修行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260353c.htm'><img src='up.gif' border=0></a>
<a href='T260354b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>