<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0060b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷1)</font> 初序品中 缘起义释论第一 <font face='Arial'>T25, p0060b</h2></font><hr>
<span class='old'>
</a><a name="0060a28" id="0060a28">观功德。若贪欲人求好事观功德者。则</a><a name="0060a29" id="0060a29">增益贪欲故。因缘观法于愚痴病中名为</span><a name="0060b01" id="0060b01">善对治法。于贪欲嗔恚病中不名为善。非</a><a name="0060b02" id="0060b02">对治法。所以者何。先邪观故生邪见。邪见</a><a name="0060b03" id="0060b03">即是愚痴。问曰。如佛法中说十二因缘。甚</a><a name="0060b04" id="0060b04">深如说。佛告阿难。是因缘法甚深难见难</a><a name="0060b05" id="0060b05">解难觉难观。细心巧慧人乃能解。愚痴人</a><a name="0060b06" id="0060b06">于浅近法犹尚难解。何况甚深因缘。今云</a><a name="0060b07" id="0060b07">何言愚痴人应观因缘法。答曰。愚痴人者。</a><a name="0060b08" id="0060b08">非谓如牛羊等愚痴。是人欲求实道。邪心</a><a name="0060b09" id="0060b09">观故生种种邪见。如是愚痴人当观因缘。</a><a name="0060b10" id="0060b10">是名为善对治法。若行嗔恚淫欲人欲</a><a name="0060b11" id="0060b11">求乐欲恼他。于此人中非善非对治法。</a><a name="0060b12" id="0060b12">不净慈心思惟。是二人中是善是对治法。何</a><a name="0060b13" id="0060b13">以故。是二观能拔嗔恚贪欲毒刺故。复次着</a><a name="0060b14" id="0060b14">常颠倒众生。不知诸法相似相续。有如</a><a name="0060b15" id="0060b15">是人观无常。是对治悉檀。非第一义。何</a><a name="0060b16" id="0060b16">以故。一切诸法自性空故。如说偈言</a><a name="0060b17" id="0060b17"><p class='lg'>　　无常见有常　　　是名为颠倒</a><br><a name="0060b18" id="0060b18">　　空中无无常　　　何处见有常　</p></a><a name="0060b19" id="0060b19"><p>问曰。一切有为法皆无常相。应是第一义。</a><a name="0060b20" id="0060b20">云何言无常非实。所以者何。一切有为法</a><a name="0060b21" id="0060b21">生住灭相。前生次住后灭故。云何言无常</a><a name="0060b22" id="0060b22">非实。答曰。有为法不应有三相。何以故。三</a><a name="0060b23" id="0060b23">相不实故。若诸法生住灭。是有为相者。今</a><a name="0060b24" id="0060b24">生中亦应有三相。生是有为相故。如是</a><a name="0060b25" id="0060b25">一一处亦应有三相。是则无穷。住灭亦如</a><a name="0060b26" id="0060b26">是。若诸生住灭。各更无有生住灭者。不</a><a name="0060b27" id="0060b27">应名有为法。何以故。有为法相无故。以</a><a name="0060b28" id="0060b28">是故。诸法无常非第一义。复次若一切实</a><a name="0060b29" id="0060b29">性无常则无行业报。何以故。无常名生灭。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250060a.htm'><img src='up.gif' border=0></a>
<a href='T250060c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>