<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0749b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷99)</font> 昙无竭品第八十九 信持无三毒义第五十二 <font face='Arial'>T25, p0749b</h2></font><hr>
<span class='old'>
</a><a name="0749a28" id="0749a28">菩萨则庄严说法处华香供养。复次萨陀波</a><a name="0749a29" id="0749a29">仑作是庄严。欲令昙无竭知其爱法欲法</span><a name="0749b01" id="0749b01">相。深心信乐故现是事。是故生心共五百</a><a name="0749b02" id="0749b02">女等展力扫洒。自以其金银珍宝敷座。萨</a><a name="0749b03" id="0749b03">陀波仑等虽自有妙好茵褥。为爱法情至</a><a name="0749b04" id="0749b04">故。以身所著上衣敷座。求水洒地。魔隐</a><a name="0749b05" id="0749b05">蔽故求不能得。此中自说因缘。魔作是</a><a name="0749b06" id="0749b06">念。若萨陀波仑求水不得其心则劣。志愿</a><a name="0749b07" id="0749b07">不满故。又令自鄙其身。我薄福德故。为</a><a name="0749b08" id="0749b08">供养法求水不得。以自轻忧愁覆心故。</a><a name="0749b09" id="0749b09">福德不增智慧不照不明者。诸忧愁烦恼</a><a name="0749b10" id="0749b10">覆心故。诸福德智慧不能照明。譬如日障</a><a name="0749b11" id="0749b11">蔽故其照不明。魔知其心大不可沮坏</a><a name="0749b12" id="0749b12">但小沮坏令其稽留。尔时萨陀波仑自刺</a><a name="0749b13" id="0749b13">其身。出血洒地欲以淹尘。人血肉虽臭以</a><a name="0749b14" id="0749b14">其至心求水不得。意不分别香臭好恶。为</a><a name="0749b15" id="0749b15">欲淹尘不惜身命。又萨陀波仑深心爱着</a><a name="0749b16" id="0749b16">般若波罗蜜故无所爱惜。有人言。多有诸</a><a name="0749b17" id="0749b17">天龙鬼神等。常随逐萨陀波仑佐助守护。是</a><a name="0749b18" id="0749b18">故所出之血变为香水。如羼提仙人被割</a><a name="0749b19" id="0749b19">截时血化为乳。又以无量福德成就故随</a><a name="0749b20" id="0749b20">愿即成。问曰。若福德成就随愿即得。魔不</a><a name="0749b21" id="0749b21">应隐蔽其水。答曰。是菩萨新发意能成小</a><a name="0749b22" id="0749b22">愿未能却魔。此中萨陀波仑自说出血因</a><a name="0749b23" id="0749b23">缘。我从无始生死已来。数数丧身未曾为</a><a name="0749b24" id="0749b24">法。问曰。若萨陀波仑爱法刺身出血。若其</a><a name="0749b25" id="0749b25">身死谁复听法。答曰。是事如破骨出髓中</a><a name="0749b26" id="0749b26">答。又此中诸天大菩萨守护故令其不死。又</a><a name="0749b27" id="0749b27">复恶魔知其心不可沮坏。水则还出。萨</a><a name="0749b28" id="0749b28">陀波仑等皆无异心者。如人初习慈心。欲</a><a name="0749b29" id="0749b29">为众生及为般若波罗蜜故不惜身命。既<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250749a.htm'><img src='up.gif' border=0></a>
<a href='T250749c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>