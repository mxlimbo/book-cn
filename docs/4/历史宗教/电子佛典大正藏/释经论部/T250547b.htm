<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0547b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷70)</font> 佛母品第四十八 信持无三毒义第五十二 <font face='Arial'>T25, p0547b</h2></font><hr>
<span class='old'>
</a><a name="0547a28" id="0547a28">是身者。有人言身即是神。所以者何。分折</a><a name="0547a29" id="0547a29">此身求神不可得故。复次受好丑苦乐皆</span><a name="0547b01" id="0547b01">是身。是故言身即是神。身异神异者。有人</a><a name="0547b02" id="0547b02">言。神微细五情所不得。亦非凡夫人所见。</a><a name="0547b03" id="0547b03">摄心清净得禅定人乃能得见。是故言身</a><a name="0547b04" id="0547b04">异神异。复次若身即是神。身灭神亦灭。是</a><a name="0547b05" id="0547b05">邪见说身异神异。身灭神常在。是边见。死</a><a name="0547b06" id="0547b06">后有如去者。问曰。先说常无常等。即是后</a><a name="0547b07" id="0547b07">世或有或无。今何以别说如去四句。答曰。</a><a name="0547b08" id="0547b08">上总说一切世间常非常。后世有无事要故</a><a name="0547b09" id="0547b09">别说。如去者如人来此间生。去至后世</a><a name="0547b10" id="0547b10">亦如是。有人言先世无所从来。灭亦无所</a><a name="0547b11" id="0547b11">去。有人言身神和合为人。死后神去身不</a><a name="0547b12" id="0547b12">去。是名如去不如去。非有如去非无如去</a><a name="0547b13" id="0547b13">者。见去不去有失故说非去非不去。是人</a><a name="0547b14" id="0547b14">不能舍神而着非去非不去。如是诸邪见</a><a name="0547b15" id="0547b15">烦恼等是名心出没屈伸。所以者何。邪见者</a><a name="0547b16" id="0547b16">种种道求出不得故欲出而没。邪见力多</a><a name="0547b17" id="0547b17">难解故说常无常等十四事。外道虽复种</a><a name="0547b18" id="0547b18">种忆想分别。佛言皆缘五众依止五众无</a><a name="0547b19" id="0547b19">神无常。佛知五众空无相无作无戏论。但</a><a name="0547b20" id="0547b20">知五众如不如凡夫虚诳颠倒见如。五众</a><a name="0547b21" id="0547b21">如一切法如亦如是。何以故二法摄一切法。</a><a name="0547b22" id="0547b22">所谓有为无为。五众是有为法。五众如即</a><a name="0547b23" id="0547b23">是无为法。观察筹量思惟五众。能行六波</a><a name="0547b24" id="0547b24">罗蜜。是故说五众如即是一切法如。一切法</a><a name="0547b25" id="0547b25">如即是六波罗蜜如。行六波罗蜜菩萨求实</a><a name="0547b26" id="0547b26">道。观五众无常空生三十七品八背舍九次</a><a name="0547b27" id="0547b27">第等。是声闻道。知已直过行十八空十力</a><a name="0547b28" id="0547b28">等诸佛法。皆正观五众。五众如无分别故。皆</a><a name="0547b29" id="0547b29">是一切诸法如。是故说善法如即是不善法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250547a.htm'><img src='up.gif' border=0></a>
<a href='T250547c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>