<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0452a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷55)</font> 散华品第二十九 信持无三毒义第五十二 <font face='Arial'>T25, p0452a</h2></font><hr>
<span class='old'>
</a><a name="0451c28" id="0451c28">一切法皆空。若行者于一法中了了决定知</a><a name="0451c29" id="0451c29">空。则一切法中皆亦明了。若五众不生则非</span><a name="0452a01" id="0452a01">五众相。乃至一切种智亦如是。五众从因</a><a name="0452a02" id="0452a02">缘和合生无有定性。但有假名。假名实相</a><a name="0452a03" id="0452a03">者。所谓五众如法性实际。须菩提所说不违</a><a name="0452a04" id="0452a04">此理何以故。圣人知名字是俗谛。实相是</a><a name="0452a05" id="0452a05">第一义谛。有所说者随凡夫人。第一义谛</a><a name="0452a06" id="0452a06">中无彼此亦无诤。乃至一切种智亦如是。</a><a name="0452a07" id="0452a07">众生空乃至知者见者空故。须陀洹但有假</a><a name="0452a08" id="0452a08">名。乃至佛亦如是</a><a name="0452a09" id="0452a09"><p>【经】尔时释提桓因作是念。是慧命须菩提。</a><a name="0452a10" id="0452a10">其智甚深不坏假名。而说诸法实相。佛知</a><a name="0452a11" id="0452a11">释提桓因心所念语释提桓因言。如是如是。</a><a name="0452a12" id="0452a12">憍尸迦。须菩提其智甚深不坏假名。而说诸</a><a name="0452a13" id="0452a13">法实相。释提桓因白佛言。大德须菩提。云</a><a name="0452a14" id="0452a14">何不坏假名。而说诸法实相。佛告释提桓因。</a><a name="0452a15" id="0452a15">色但假名。须菩提不坏假名。而说诸法实</a><a name="0452a16" id="0452a16">相受想行识但假名须菩提亦不坏假名。而</a><a name="0452a17" id="0452a17">说诸法实相。所以者何。是诸法实相无坏</a><a name="0452a18" id="0452a18">不坏故。须菩提所说亦无坏不坏。眼乃至意</a><a name="0452a19" id="0452a19">触因缘生诸受亦如是。檀波罗蜜乃至般若</a><a name="0452a20" id="0452a20">波罗蜜。内空乃至无法有法空。四念处乃至</a><a name="0452a21" id="0452a21">十八不共法亦如是。须陀洹果乃至阿罗汉</a><a name="0452a22" id="0452a22">果。辟支佛道菩萨道佛道。一切智一切种智</a><a name="0452a23" id="0452a23">亦如是。须陀洹乃至阿罗汉辟支佛佛。是但</a><a name="0452a24" id="0452a24">假名。须菩提不坏假名。而说诸法实相。何</a><a name="0452a25" id="0452a25">以故。是诸法实相无坏不坏故。须菩提所</a><a name="0452a26" id="0452a26">说。亦无坏不坏如是。憍尸迦。须菩提不坏假</a><a name="0452a27" id="0452a27">名。而说诸法实相。须菩提语释提桓因。如</a><a name="0452a28" id="0452a28">是如是。憍尸迦。如佛所说。诸法但假名。菩萨</a><a name="0452a29" id="0452a29">摩诃萨当作是知。诸法但假名。应如是学般<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250451c.htm'><img src='up.gif' border=0></a>
<a href='T250452b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>