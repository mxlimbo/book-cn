<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0716a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷94)</font> 毕定品第八十三 信持无三毒义第五十二 <font face='Arial'>T25, p0716a</h2></font><hr>
<span class='old'>
</a><a name="0715c28" id="0715c28">法。以是故。须菩提菩萨摩诃萨行般若波罗</a><a name="0715c29" id="0715c29">蜜时应起神通。须菩提譬如鸟无翅不能高</span><a name="0716a01" id="0716a01">翔。菩萨无神通不能随意教化众生。以是故</a><a name="0716a02" id="0716a02">须菩提。菩萨摩诃萨行般若波罗蜜。应起诸</a><a name="0716a03" id="0716a03">神通。起诸神通已。若欲饶益众生随意能益。</a><a name="0716a04" id="0716a04">是菩萨用天眼见如恒河沙等诸国土。及见</a><a name="0716a05" id="0716a05">是国土中众生。见已用神通力往到其所。知</a><a name="0716a06" id="0716a06">众生心随其所应而为说法。或说布施或说</a><a name="0716a07" id="0716a07">持戒或说禅定。乃至或说涅槃法。是菩萨</a><a name="0716a08" id="0716a08">用天耳闻二种音声。若人若非人。用天耳</a><a name="0716a09" id="0716a09">闻十方诸佛所说法皆能受持。如所闻法为</a><a name="0716a10" id="0716a10">众生说。或说布施乃至或说涅槃。是菩萨</a><a name="0716a11" id="0716a11">净他心智。用他心智知众生心。随其所应而</a><a name="0716a12" id="0716a12">为说法。或说布施乃至或说涅槃。是菩萨宿</a><a name="0716a13" id="0716a13">命智忆念种种本生处。亦自忆亦忆他人。用</a><a name="0716a14" id="0716a14">是宿命智念过去在在处处诸佛名字及弟子</a><a name="0716a15" id="0716a15">众。有众生信乐宿命者。为现宿命事而为</a><a name="0716a16" id="0716a16">说法。或说布施乃至或说涅槃。用如意神通</a><a name="0716a17" id="0716a17">力到种种无量诸佛国土。供养诸佛从诸佛</a><a name="0716a18" id="0716a18">种善根还来本国。是菩萨漏尽神通智证。用</a><a name="0716a19" id="0716a19">是漏尽神通智证故。为众生随应说法。或说</a><a name="0716a20" id="0716a20">布施乃至或说涅槃。如是须菩提。菩萨摩诃</a><a name="0716a21" id="0716a21">萨行般若波罗蜜时。应如是起诸神通。菩</a><a name="0716a22" id="0716a22">萨用修是神通故。随意受身苦乐不染。譬如</a><a name="0716a23" id="0716a23">佛所化人作一切事苦乐不染。菩萨摩诃萨</a><a name="0716a24" id="0716a24">行般若波罗蜜时。应如是游戏神通能净佛</a><a name="0716a25" id="0716a25">国土成就众生。复次须菩提。菩萨摩诃萨不</a><a name="0716a26" id="0716a26">净佛国土。不成就众生。不能得阿耨多罗三</a><a name="0716a27" id="0716a27">藐三菩提。何以故。因缘不具足故。不能得</a><a name="0716a28" id="0716a28">阿耨多罗三藐三菩提。须菩提白佛言。世尊。</a><a name="0716a29" id="0716a29">何等是菩萨摩诃萨因缘具足已得阿耨多罗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250715c.htm'><img src='up.gif' border=0></a>
<a href='T250716b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>