<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0051c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷6)</font> 分别布施品第十二 <font face='Arial'>T26, p0051c</h2></font><hr>
<span class='old'>
</a><a name="0051b28" id="0051b28">受者有罪故从施者受者施不净。施者功</a><a name="0051b29" id="0051b29">德受者功德。施者罪受者罪。先已说。问曰。</span><a name="0051c01" id="0051c01">汝说此四种施中。菩萨应行何施。答曰</a><a name="0051c02" id="0051c02"><p class='lg'>　　四种布施中　　　行二种净施</a><br><a name="0051c03" id="0051c03">　　不求于名利　　　及以求果报　</p></a><a name="0051c04" id="0051c04"><p>是布施有四种三净三不净。不净尽不行。净</a><a name="0051c05" id="0051c05">中行二净。一者施者净不于受者净。二者</a><a name="0051c06" id="0051c06">共净。于此二净施中应常精进。何以故。是</a><a name="0051c07" id="0051c07">菩萨不期果报故。若期果报者。则求受者</a><a name="0051c08" id="0051c08">清净。净名施者受者功德庄严其心清净。</a><a name="0051c09" id="0051c09">不净名施者有悭惜心。如佛说悭为施垢。</a><a name="0051c10" id="0051c10">余烦恼虽为不净悭最为重。问曰。若菩萨</a><a name="0051c11" id="0051c11">于施者净及共净。应勤行此二施。悭为施</a><a name="0051c12" id="0051c12">者垢。亦是施大垢。若菩萨未离欲未能断</a><a name="0051c13" id="0051c13">悭。云何能行此二净施。答曰</a><a name="0051c14" id="0051c14"><p class='lg'>　　若物能起悭　　　则不畜此物　</p></a><a name="0051c15" id="0051c15"><p>菩萨若于有命无命物知生悭心者则不</a><a name="0051c16" id="0051c16">畜此物。是故有所施皆无吝惜。问曰。外物</a><a name="0051c17" id="0051c17">可不畜身当云何。答曰</a><a name="0051c18" id="0051c18"><p class='lg'>　　常为利众生　　　解身如药树　</p></a><a name="0051c19" id="0051c19"><p>为利益众生故。信解身如药树。如药树</a><a name="0051c20" id="0051c20">众生有用根茎枝叶华实等各得差病。随</a><a name="0051c21" id="0051c21">意而取无有遮护。菩萨亦如是。为利众</a><a name="0051c22" id="0051c22">生故能自舍身。作是念。若众生取我头目</a><a name="0051c23" id="0051c23">手足肢节脊腹髀膊耳鼻齿舌血肉骨髓</a><a name="0051c24" id="0051c24">等。随其所须皆能与之。或举身尽施。如是</a><a name="0051c25" id="0051c25">降伏其心修集善根。为方便所护。行檀波</a><a name="0051c26" id="0051c26">罗蜜</a><a name="0051c27" id="0051c27"><p class='lg'>　　总相别相施　　　皆悉能回向　</p></a><a name="0051c28" id="0051c28"><p>是菩萨能以二种净施能知二种回向。一</a><a name="0051c29" id="0051c29">为总相。二为别相。总相回向者。有所施皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260051b.htm'><img src='up.gif' border=0></a>
<a href='T260052a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>