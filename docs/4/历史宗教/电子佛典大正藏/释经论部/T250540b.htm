<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0540b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷69)</font> 两不和合品第四十七 信持无三毒义第五十二 <font face='Arial'>T25, p0540b</h2></font><hr>
<span class='old'>
</a><a name="0540a28" id="0540a28">又不知师别有读诵利益因缘故不和合。</a><a name="0540a29" id="0540a29">复次弟子直信着善法。师不着法。以方</span><a name="0540b01" id="0540b01">便行六波罗蜜。弟子谓为不深乐六波罗</a><a name="0540b02" id="0540b02">蜜。何以知之。师或时赞叹六波罗蜜。或时</a><a name="0540b03" id="0540b03">断人着故破散六波罗蜜。弟子有方便亦</a><a name="0540b04" id="0540b04">如是。问曰。若弟子得陀罗尼师无陀罗尼。</a><a name="0540b05" id="0540b05">何以为师。答曰。陀罗尼有种种。有弟子得</a><a name="0540b06" id="0540b06">闻持陀罗尼。能持能诵不能解义。师能为</a><a name="0540b07" id="0540b07">解说。弟子或能得诸法实相陀罗尼义。而不</a><a name="0540b08" id="0540b08">能次第读诵。或师得闻持陀罗尼未得</a><a name="0540b09" id="0540b09">大悲故。轻贱弟子不能教导。问曰。弟子</a><a name="0540b10" id="0540b10">欲受持般若波罗蜜师不与。或可有是云</a><a name="0540b11" id="0540b11">何师欲与法弟子不欲受。答曰如先答。</a><a name="0540b12" id="0540b12">弟子见师有过故不欲受法。复次师欲</a><a name="0540b13" id="0540b13">教化前人为弟子。而是人或邪见诸恶</a><a name="0540b14" id="0540b14">因缘故不肯受教。复次一切众生所行法</a><a name="0540b15" id="0540b15">同则和合。一人离五盖一人不离故相轻。</a><a name="0540b16" id="0540b16">相轻故不和合。一切上法皆尔。复次书诵</a><a name="0540b17" id="0540b17">般若波罗蜜乃至正忆念时。一人呵三恶</a><a name="0540b18" id="0540b18">道。一人赞叹诸天。是事如先答。虽不能</a><a name="0540b19" id="0540b19">都破其善行。且坏其大乘授小乘法。复</a><a name="0540b20" id="0540b20">次师少欲知足不乐众聚。弟子多有人</a><a name="0540b21" id="0540b21">众。师作是念。弟子虽好可度而将徒众</a><a name="0540b22" id="0540b22">多。师深着善法舍离弟子。弟子一身亦如</a><a name="0540b23" id="0540b23">是。复次说法者意若弟子随我意行。若去</a><a name="0540b24" id="0540b24">若住随时问讯。如是等听法者但欲从求</a><a name="0540b25" id="0540b25">法利。不能行此众事是不和合。或时听法</a><a name="0540b26" id="0540b26">者随意进止问讯等。说法者不听作是</a><a name="0540b27" id="0540b27">念。何用是事损我功德。听法者意谓轻贱</a><a name="0540b28" id="0540b28">不相好喜是不和合。复次师为利养故欲</a><a name="0540b29" id="0540b29">与法。弟子心则不敬师。云何欲卖经法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250540a.htm'><img src='up.gif' border=0></a>
<a href='T250540c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>