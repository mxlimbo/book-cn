<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0750a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷99)</font> 昙无竭品第八十九 信持无三毒义第五十二 <font face='Arial'>T25, p0750a</h2></font><hr>
<span class='old'>
</a><a name="0749c28" id="0749c28">刺水分洒地。身中水种虽多。血是命之所</a><a name="0749c29" id="0749c29">在。是故刺以洒地。华不自有。昙无竭出时</span><a name="0750a01" id="0750a01">欲至不容远求。又所须复多。当以遍覆其</a><a name="0750a02" id="0750a02">地。是故生念欲得。帝释知其念即以天华</a><a name="0750a03" id="0750a03">中妙者。名曼陀罗。三千石与之。足以周事。</a><a name="0750a04" id="0750a04">帝释所以不以人华与者。欲令发希有</a><a name="0750a05" id="0750a05">心故。萨陀波仑受华已分作二分。好者留</a><a name="0750a06" id="0750a06">以说法时散。余者覆地。其国俗法以华覆</a><a name="0750a07" id="0750a07">地。令行其上以为供养。尔时昙无竭如其</a><a name="0750a08" id="0750a08">先要。满七岁已从三昧起。与无量百千</a><a name="0750a09" id="0750a09">众恭敬围绕直趣法座。为说般若故。问</a><a name="0750a10" id="0750a10">曰。若诸菩萨入微妙三昧中谁能令起。答</a><a name="0750a11" id="0750a11">曰。行者初入时自作限齐。然后入定时至。其</a><a name="0750a12" id="0750a12">心自在从三昧起。悲心故而生觉观。如一</a><a name="0750a13" id="0750a13">比丘。入灭受定三昧时。自期闻犍捶</a><a name="0750a14" id="0750a14">时当起。既入已时僧坊失火。诸比丘惶懅</a><a name="0750a15" id="0750a15">不打犍捶而去。尔时过十二岁已檀越</a><a name="0750a16" id="0750a16">更和合。众僧欲起僧坊方打犍捶。闻</a><a name="0750a17" id="0750a17">犍捶声起即身散而死。后诸得道者说其</a><a name="0750a18" id="0750a18">如此。复次有人言。法性生身大菩萨。如诸</a><a name="0750a19" id="0750a19">佛常入三昧无散乱粗心。以神通力故能</a><a name="0750a20" id="0750a20">说法。飞行度脱众生。世俗法故有出入三</a><a name="0750a21" id="0750a21">昧相。是故虽入微妙三昧而能还出。以大</a><a name="0750a22" id="0750a22">悲心牵故。譬如咒术出龙。大众围绕者。是</a><a name="0750a23" id="0750a23">内眷属恭敬。散华烧香随从而出。为说般若</a><a name="0750a24" id="0750a24">波罗蜜故。说般若波罗蜜者。因世谛名字</a><a name="0750a25" id="0750a25">语言欲示众生第一义不动相故。萨陀波</a><a name="0750a26" id="0750a26">仑见昙无竭即得清净欢喜乐遍其身如</a><a name="0750a27" id="0750a27">比丘入于三禅。所以者何。多欲众生虽非</a><a name="0750a28" id="0750a28">净妙得犹喜乐。何况得见真功德庄严身</a><a name="0750a29" id="0750a29">者。萨陀波仑从空中佛闻昙无竭即生大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250749c.htm'><img src='up.gif' border=0></a>
<a href='T250750b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>