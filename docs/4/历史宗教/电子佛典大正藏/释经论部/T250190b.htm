<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0190b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷18)</font> 初序品中 般若波罗蜜第二十九 <font face='Arial'>T25, p0190b</h2></font><hr>
<span class='old'>
</a><a name="0190a28" id="0190a28">中当广说。今但略说。如人入海。有始入者。</a><a name="0190a29" id="0190a29">有尽其源底者。深浅虽异俱名为入。佛菩</span><a name="0190b01" id="0190b01">萨亦如是。佛则穷尽其底。菩萨未断诸烦</a><a name="0190b02" id="0190b02">恼习。势力少故不能深入如后品中说。譬</a><a name="0190b03" id="0190b03">喻如人于闇室然灯。照诸器物皆悉分了。</a><a name="0190b04" id="0190b04">更有大灯益复明审。则知后灯所破之闇。</a><a name="0190b05" id="0190b05">与前灯合住。前灯虽与闇共住而亦能照</a><a name="0190b06" id="0190b06">物。若前灯无闇则后灯无所增益。诸佛菩</a><a name="0190b07" id="0190b07">萨智慧亦如是。菩萨智慧虽与烦恼习合</a><a name="0190b08" id="0190b08">而能得诸法实相。亦如前灯亦能照物。佛</a><a name="0190b09" id="0190b09">智慧尽诸烦恼习。亦得诸法实相。如后灯</a><a name="0190b10" id="0190b10">倍复明了。问曰。云何是诸法实相。答曰。众人</a><a name="0190b11" id="0190b11">各各说诸法实相自以为实。此中实相者。</a><a name="0190b12" id="0190b12">不可破坏。常住不异无能作者。如后品中。</a><a name="0190b13" id="0190b13">佛语须菩提。若菩萨观一切法。非常非无</a><a name="0190b14" id="0190b14">常。非苦非乐。非我非无我。非有非无等。</a><a name="0190b15" id="0190b15">亦不作是观。是名菩萨行般若波罗蜜。是</a><a name="0190b16" id="0190b16">义舍一切观。灭一切言语离诸心行。从本</a><a name="0190b17" id="0190b17">已来不生不灭如涅槃相。一切诸法相亦如</a><a name="0190b18" id="0190b18">是。是名诸法实相。如赞般若波罗蜜偈</a><a name="0190b19" id="0190b19">说</a><a name="0190b20" id="0190b20"><p class='lg'>　　般若波罗蜜　　　实法不颠倒</a><br><a name="0190b21" id="0190b21">　　念想观已除　　　言语法亦灭</a><br><a name="0190b22" id="0190b22">　　无量众罪除　　　清净心常一</a><br><a name="0190b23" id="0190b23">　　如是尊妙人　　　则能见般若</a><br><a name="0190b24" id="0190b24">　　如虚空无染　　　无戏无文字</a><br><a name="0190b25" id="0190b25">　　若能如是观　　　是即为见佛</a><br><a name="0190b26" id="0190b26">　　若如法观佛　　　般若及涅槃</a><br><a name="0190b27" id="0190b27">　　是三则一相　　　其实无有异</a><br><a name="0190b28" id="0190b28">　　诸佛及菩萨　　　能利益一切</a><br><a name="0190b29" id="0190b29">　　般若为之母　　　能出生养育<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250190a.htm'><img src='up.gif' border=0></a>
<a href='T250190c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>