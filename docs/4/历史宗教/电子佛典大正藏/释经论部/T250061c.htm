<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0061c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷1)</font> 初序品中 缘起义释论第一 <font face='Arial'>T25, p0061c</h2></font><hr>
<span class='old'>
</a><a name="0061b28" id="0061b28">慢心。为广论议故出家作梵志。入南天竺</a><a name="0061b29" id="0061b29">国始读经书。诸人问言。汝志何求。学习何</span><a name="0061c01" id="0061c01">经。长爪答言。十八种大经尽欲读之。诸</a><a name="0061c02" id="0061c02">人语言。尽汝寿命犹不能知一。何况能尽。</a><a name="0061c03" id="0061c03">长爪自念。昔作憍慢为姊所胜。今此诸人</a><a name="0061c04" id="0061c04">复见轻辱。为是二事故。自作誓言我不</a><a name="0061c05" id="0061c05">剪爪。要读十八种经书尽。人见爪长因</a><a name="0061c06" id="0061c06">号为长爪梵志。是人以种种经书智慧力。</a><a name="0061c07" id="0061c07">种种讥刺是法是非法是应是不应是实是</a><a name="0061c08" id="0061c08">不实是有是无。破他论议。譬如大力狂象</a><a name="0061c09" id="0061c09">唐突蹴踏无能制者。如是长爪梵志以论</a><a name="0061c10" id="0061c10">议力。摧伏诸论师已。还至摩伽陀国王舍</a><a name="0061c11" id="0061c11">城那罗聚落。至本生处问人言。我姊生子</a><a name="0061c12" id="0061c12">今在何处。有人语言。汝姊子者适生八岁。</a><a name="0061c13" id="0061c13">读一切经书尽。至年十六论议胜一切人。</a><a name="0061c14" id="0061c14">有释种道人姓瞿昙。与作弟子。长爪闻之</a><a name="0061c15" id="0061c15">即起憍慢。生不信心而作是言。如我姊子</a><a name="0061c16" id="0061c16">聪明如是。彼以何术诱诳剃头作弟子。说</a><a name="0061c17" id="0061c17">是语已直向佛所。尔时舍利弗初受戒半月。</a><a name="0061c18" id="0061c18">佛边侍立以扇扇佛。长爪梵志见佛问讯</a><a name="0061c19" id="0061c19">讫。一面坐作是念。一切论可破一切语可</a><a name="0061c20" id="0061c20">坏。一切执可转。是中何者是诸法实相。何</a><a name="0061c21" id="0061c21">者是第一义。何者性。何者相。不颠倒。如是</a><a name="0061c22" id="0061c22">思惟。譬如大海水中欲尽其涯底。求之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250061b.htm'><img src='up.gif' border=0></a>
<a href='T250062a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>