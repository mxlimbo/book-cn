<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1525 弥勒菩萨所问经论 0250a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1525 弥勒菩萨所问经论</font> <font face='Arial'>(卷4)</font> <font face='Arial'>T26, p0250a</h2></font><hr>
<span class='old'>
</a><a name="0249c28" id="0249c28"><p>又定不定众生相者。定众生相不定众生相。</a><a name="0249c29" id="0249c29">彼众生相名为定不定众生相。又定众生相</span><a name="0250a01" id="0250a01">者。有百千人作心于中定杀某人。是名为定。</a><a name="0250a02" id="0250a02">若杀彼人得成杀罪。若杀余人不得杀罪。不</a><a name="0250a03" id="0250a03">定者。以舍一切故随杀得罪。以彼处不离</a><a name="0250a04" id="0250a04">众生相故。疑者。疑心杀生亦得杀罪。以彼</a><a name="0250a05" id="0250a05">是众生既舍众生。其心虽疑以舍慈悲心杀</a><a name="0250a06" id="0250a06">众生故得杀生罪。起舍命方便者。此明何义。</a><a name="0250a07" id="0250a07">若杀者于彼事中起不善心。必欲断彼众生</a><a name="0250a08" id="0250a08">命根。非慈悲心无护罪心。舍众生心作杀方</a><a name="0250a09" id="0250a09">便是名为起</a><a name="0250a10" id="0250a10"><p>又作不作相无作相者。作者所作事。不作者</a><a name="0250a11" id="0250a11">所不作事。彼作事共起。虽作业灭而善无记</a><a name="0250a12" id="0250a12">法相续不断。问曰。云何不作而名为业。答</a><a name="0250a13" id="0250a13">曰。以能与作事作因与作果事作因。此明何</a><a name="0250a14" id="0250a14">义。处处亦有因中。说果果中说因。如如来</a><a name="0250a15" id="0250a15">经中说。可见可触名无作色。以作不可见不</a><a name="0250a16" id="0250a16">可触而作名为可见可触。以彼不作说名可</a><a name="0250a17" id="0250a17">见可触。如是彼处若身所依身事刀杖等杀</a><a name="0250a18" id="0250a18">生。名为作不作。得名身业。又如自在人口</a><a name="0250a19" id="0250a19">敕令杀仙人。嗔心欲杀众生。受敕使者。依</a><a name="0250a20" id="0250a20">自在人口敕而杀信仙夜叉。依仙嗔心而杀</a><a name="0250a21" id="0250a21">众生。彼自在人及仙人等作杀生因。使人夜</a><a name="0250a22" id="0250a22">叉身业成时。彼自在人及以仙人。俱得成就</a><a name="0250a23" id="0250a23">不作身业。又如受戒人。临受戒时身动口</a><a name="0250a24" id="0250a24">说。及受戒时默然而住。身口不动。师羯磨已。</a><a name="0250a25" id="0250a25">彼人成就无作身业。此亦如是又如口业事。</a><a name="0250a26" id="0250a26">而口不言但动头眴目奋眉举手如是等相表</a><a name="0250a27" id="0250a27">前事者。亦得成就不作口业。又应身作业。</a><a name="0250a28" id="0250a28">而身不动口说种种身业方便。彼事成时亦</a><a name="0250a29" id="0250a29">得成就不作身业。有人言。口意亦得成就杀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260249c.htm'><img src='up.gif' border=0></a>
<a href='T260250b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>