<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0736c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷97)</font> 萨陀波仑品第八十八 信持无三毒义第五十二 <font face='Arial'>T25, p0736c</h2></font><hr>
<span class='old'>
</a><a name="0736b28" id="0736b28">空无生无灭。今得是三昧则不着是性。</a><a name="0736b29" id="0736b29">不得其决定相。破诸法无明三昧者。诸法</span><a name="0736c01" id="0736c01">于凡夫人心中以无明因缘故邪曲不正。</a><a name="0736c02" id="0736c02">所谓常乐我净。得是三昧故常等颠倒相应</a><a name="0736c03" id="0736c03">无明破。但观一切法无常空无我。问曰。若是</a><a name="0736c04" id="0736c04">菩萨破一切法中无明。此人尚不须见佛。</a><a name="0736c05" id="0736c05">何用至昙无竭菩萨所。答曰。破无明不唯</a><a name="0736c06" id="0736c06">一种。有遮令不起亦名为破。有得诸法</a><a name="0736c07" id="0736c07">实相故破无明。又无明种数甚多。有菩萨</a><a name="0736c08" id="0736c08">所破分有佛所破分。有小菩萨所破分大菩</a><a name="0736c09" id="0736c09">萨所破分。如先说灯譬喻。又须陀洹亦名</a><a name="0736c10" id="0736c10">破无明。乃至阿罗汉方是实破。大乘法中亦</a><a name="0736c11" id="0736c11">如是。新发意菩萨得诸法实相故亦名破</a><a name="0736c12" id="0736c12">无明。乃至佛无明尽破无余。是故萨陀波仑</a><a name="0736c13" id="0736c13">于佛法中邪见无明及我见皆尽。故得名</a><a name="0736c14" id="0736c14">破无明三昧无咎。诸法不异三昧者。得是</a><a name="0736c15" id="0736c15">三昧观一切法一相。所谓无相诸法。不坏</a><a name="0736c16" id="0736c16">自在三昧者。得是三昧观一切法如法性实</a><a name="0736c17" id="0736c17">际无为相故名不坏。得是法已得自在。了</a><a name="0736c18" id="0736c18">了知诸法。为佛道故不证是法。诸法能</a><a name="0736c19" id="0736c19">照明三昧者。以总相别相知一切法。诸法</a><a name="0736c20" id="0736c20">离闇三昧者。无明有二种。一者厚二者薄。</a><a name="0736c21" id="0736c21">薄者名无明。厚者名黑闇。破厚无明故名</a><a name="0736c22" id="0736c22">离闇。先破薄无明故名破诸法无明。诸法</a><a name="0736c23" id="0736c23">无异相续三昧者。五众念念灭。相似相续生。</a><a name="0736c24" id="0736c24">死时相续生而不相似。得是三昧知诸法</a><a name="0736c25" id="0736c25">念念相续法不异。诸法不可得三昧者。即是</a><a name="0736c26" id="0736c26">一切法空相应三昧。散华三昧者。得是三</a><a name="0736c27" id="0736c27">昧者。于十方佛前能以七宝华散佛。诸法</a><a name="0736c28" id="0736c28">无我三昧者。观一切法无我。如幻威势三昧</a><a name="0736c29" id="0736c29">者。得是三昧者能种种变化身如大幻师。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250736b.htm'><img src='up.gif' border=0></a>
<a href='T250737a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>