<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0292c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷31)</font> 初序品中 十八空义第四十八 <font face='Arial'>T25, p0292c</h2></font><hr>
<span class='old'>
</a><a name="0292b28" id="0292b28">故。性空中但有因缘和合无有实性。毕竟</a><a name="0292b29" id="0292b29">空三世清净有如是等差别。复次一切诸法</span><a name="0292c01" id="0292c01">性有二种。一者总性。二者别性。总性者。</a><a name="0292c02" id="0292c02">无常苦空无我无生无灭无来无去无入无出</a><a name="0292c03" id="0292c03">等。别性者。如火热性水湿性心为识性。如</a><a name="0292c04" id="0292c04">人喜作诸恶故名为恶性。好集善事故名</a><a name="0292c05" id="0292c05">为善性。如十力经中说。佛知世间种种性。</a><a name="0292c06" id="0292c06">如是诸性皆空是名性空。何以故。若无常性</a><a name="0292c07" id="0292c07">是实应失业果报。所以者何。生灭过去不</a><a name="0292c08" id="0292c08">住故。六情亦不受尘亦不积习因缘。若无</a><a name="0292c09" id="0292c09">积习则无诵经坐禅等。以是故知无常性</a><a name="0292c10" id="0292c10">不可得。无常尚不可得。何况常相。复次苦性</a><a name="0292c11" id="0292c11">亦不可得。若实有是苦则不应生染着心。</a><a name="0292c12" id="0292c12">若人厌畏苦痛于诸乐中亦应厌畏。佛</a><a name="0292c13" id="0292c13">亦不应说三受苦受乐受不苦不乐受。</a><a name="0292c14" id="0292c14">亦不应苦中生嗔乐中生爱不苦不乐中</a><a name="0292c15" id="0292c15">生痴。若一相者乐中应生嗔苦中应生爱。</a><a name="0292c16" id="0292c16">但是事不然。如是等苦性何不可得。何况乐</a><a name="0292c17" id="0292c17">性虚妄而可得。复次空相亦不可得。所以者</a><a name="0292c18" id="0292c18">何若有空相则无罪福。无罪福故亦无今</a><a name="0292c19" id="0292c19">世后世。复次诸法相待有。所以者何。若有空</a><a name="0292c20" id="0292c20">应当有实。若有实应当有空。空性尚无。</a><a name="0292c21" id="0292c21">何况有实。复次若无我者则无缚无解。亦</a><a name="0292c22" id="0292c22">无从今世至后世受罪福。亦无业因缘</a><a name="0292c23" id="0292c23">果报。如是等因缘知无我性尚不可得。何况</a><a name="0292c24" id="0292c24">我性。复次无生无灭性亦不实。何以故。若实</a><a name="0292c25" id="0292c25">则堕常见。若一切法常则无罪无福。若有</a><a name="0292c26" id="0292c26">者常有。无者常无。若无者不生。有者不失。</a><a name="0292c27" id="0292c27">如不生不灭性不可得。何况生灭性。无来</a><a name="0292c28" id="0292c28">无去无入无出等诸总性亦如是。复次诸法</a><a name="0292c29" id="0292c29">别性是亦不然。何以故。如火能烧造色能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250292b.htm'><img src='up.gif' border=0></a>
<a href='T250293a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>