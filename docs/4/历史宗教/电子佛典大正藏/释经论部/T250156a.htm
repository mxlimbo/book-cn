<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0156a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷13)</font> 初序品中 戒相义第二十二之一 <font face='Arial'>T25, p0156a</h2></font><hr>
<span class='old'>
</a><a name="0155c28" id="0155c28">人杀己先自思惟。全戒利重全身为重。</a><a name="0155c29" id="0155c29">破戒为失丧身为失。如是思惟已。知持戒</span><a name="0156a01" id="0156a01">为重全身为轻。若苟免全身身何所得。</a><a name="0156a02" id="0156a02">是身名为老病死薮。必当坏败。若为持戒</a><a name="0156a03" id="0156a03">失身其利甚重。又复思惟。我前后失身世世</a><a name="0156a04" id="0156a04">无数。或作恶贼禽兽之身。但为财利诸不善</a><a name="0156a05" id="0156a05">事。今乃得为持净戒故。不惜此身舍命</a><a name="0156a06" id="0156a06">持戒。胜于毁禁全身。百千万倍不可</a><a name="0156a07" id="0156a07">为喻。如是定心应当舍身。以护净戒。如</a><a name="0156a08" id="0156a08">一须陀洹人。生屠杀家年向成人。应当修</a><a name="0156a09" id="0156a09">其家业而不肯杀生。父母与刀并一口羊</a><a name="0156a10" id="0156a10">闭着屋中。而语之言。若不杀羊。不令汝出</a><a name="0156a11" id="0156a11">得见日月生活饮食。儿自思惟言。我若杀</a><a name="0156a12" id="0156a12">此一羊。便当终为此业。岂以身故为此大罪。</a><a name="0156a13" id="0156a13">便以刀自杀。父母开户见。羊在一面立儿</a><a name="0156a14" id="0156a14">已命绝。当自杀时即生天上。若如此者是</a><a name="0156a15" id="0156a15">为不惜寿命全护净戒。如是等义是名</a><a name="0156a16" id="0156a16">不杀生戒。不与取者。知他物生盗心。取物</a><a name="0156a17" id="0156a17">去离本处物属我。是名盗。若不作是名不</a><a name="0156a18" id="0156a18">盗。其余方便计。乃至手捉未离地者</a><a name="0156a19" id="0156a19">名助盗法。财物有二种。有属他有不属</a><a name="0156a20" id="0156a20">他。取属他物是为盗罪。属他物亦有二</a><a name="0156a21" id="0156a21">种。一者聚落中二者空地。此二处物。盗心取</a><a name="0156a22" id="0156a22">得盗罪若物在空地当捡。知是物近谁</a><a name="0156a23" id="0156a23">国。是物应当有属不应取。如毗尼中说</a><a name="0156a24" id="0156a24">种种不盗。是名不盗相。问曰。不盗有何等</a><a name="0156a25" id="0156a25">利。答曰。人命有二种。一者内。二者外。若夺</a><a name="0156a26" id="0156a26">财物是为夺外命。何以故。命依饮食衣被</a><a name="0156a27" id="0156a27">等故活。若劫若夺是名夺外命。如偈说</a><a name="0156a28" id="0156a28"><p class='lg'>　　一切诸众生　　　衣食以自活</a><br><a name="0156a29" id="0156a29">　　若夺若劫取　　　是名劫夺命　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250155c.htm'><img src='up.gif' border=0></a>
<a href='T250156b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>