<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0147b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷12)</font> 初序品中 檀波罗蜜法施义第二十 <font face='Arial'>T25, p0147b</h2></font><hr>
<span class='old'>
</a><a name="0147a28" id="0147a28">功德。倚是而生憍慢爱结等。以是故言无</a><a name="0147a29" id="0147a29">所舍。以无所舍故无憍慢。无憍慢故爱</span><a name="0147b01" id="0147b01">结等不生。复次施者有二种。一者世间人二</a><a name="0147b02" id="0147b02">者出世间人。世间人能舍财不能舍施。出世</a><a name="0147b03" id="0147b03">间人能舍财能舍施。何以故。以财物施心俱</a><a name="0147b04" id="0147b04">不可得故。以是故言具足无所舍法。复次</a><a name="0147b05" id="0147b05">檀波罗蜜中。言财施受者三事不可得。问曰。</a><a name="0147b06" id="0147b06">三事和合故名为檀。今言三事不可得。云何</a><a name="0147b07" id="0147b07">名檀波罗蜜具足满。今有财有施有受者。</a><a name="0147b08" id="0147b08">云何三事不可得。如所施叠实有。何以</a><a name="0147b09" id="0147b09">故。叠有名则有叠法。若无叠法亦无</a><a name="0147b10" id="0147b10">叠名。以有名故应实有叠。复次叠有</a><a name="0147b11" id="0147b11">长有短粗细白黑黄赤。有因有缘有作有</a><a name="0147b12" id="0147b12">破有果报随法生心。十尺为长五尺为</a><a name="0147b13" id="0147b13">短。缕大为粗缕小为细。随染有色有缕为</a><a name="0147b14" id="0147b14">因。织具为缘。是因缘和合故为叠。人功</a><a name="0147b15" id="0147b15">为作人毁为破。御寒暑弊身体名果</a><a name="0147b16" id="0147b16">报。人得之大喜失之大忧。以之施故得福</a><a name="0147b17" id="0147b17">助道。若盗若劫戮之都市。死入地狱。如是</a><a name="0147b18" id="0147b18">等种种因缘。故知有此叠是名叠法。云何</a><a name="0147b19" id="0147b19">言施物不可得。答曰。汝言有名故有是事。</a><a name="0147b20" id="0147b20">不然。何以知之。名有二种有实有不实。</a><a name="0147b21" id="0147b21">不实名。如有一草名朱利。(朱利秦言贼也)草亦</a><a name="0147b22" id="0147b22">不盗不劫实非贼而名为贼。又如兔角龟</a><a name="0147b23" id="0147b23">毛。亦但有名而无实叠虽不如兔角龟毛</a><a name="0147b24" id="0147b24">无。然因缘会故有。因缘散故无。如林如军</a><a name="0147b25" id="0147b25">是皆有名而无实。譬如木人虽有人名</a><a name="0147b26" id="0147b26">不应求其人法。叠中虽有名亦不应求</a><a name="0147b27" id="0147b27">叠真实。叠能生人心念因缘。得之便喜失</a><a name="0147b28" id="0147b28">之便忧。是为念因缘。心生有二因缘。有从</a><a name="0147b29" id="0147b29">实而生。有从不实而生。如梦中所见如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250147a.htm'><img src='up.gif' border=0></a>
<a href='T250147c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>