<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0738a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷98)</font> 萨陀波仑品第八十八 信持无三毒义第五十二 <font face='Arial'>T25, p0738a</h2></font><hr>
<span class='old'>
</a><a name="0737c28" id="0737c28">住阿鞞跋致地。我等观是诸三昧性。不见有</a><a name="0737c29" id="0737c29">法出三昧入三昧者。亦不见行佛道者。亦不</span><a name="0738a01" id="0738a01">见得阿耨多罗三藐三菩提者。善男子是名</a><a name="0738a02" id="0738a02">般若波罗蜜。所谓不念有是诸法。善男子我</a><a name="0738a03" id="0738a03">等于无所念法中住。得是金色身。丈六光</a><a name="0738a04" id="0738a04">明三十二相八十随形好不可思议智慧无上</a><a name="0738a05" id="0738a05">戒无上三昧无上智慧一切功德皆悉具足。</a><a name="0738a06" id="0738a06">一切功德具足故。佛尚不能取相说尽。何况</a><a name="0738a07" id="0738a07">声闻辟支佛及诸余人。以是故善男子于是</a><a name="0738a08" id="0738a08">佛法中倍应恭敬爱念生清净心。于善知识</a><a name="0738a09" id="0738a09">中应生如佛想。何以故。为善知识守护故。菩</a><a name="0738a10" id="0738a10">萨疾得阿耨多罗三藐三菩提。是时萨陀波</a><a name="0738a11" id="0738a11">仑菩萨。白十方诸佛言。何等是我善知识所</a><a name="0738a12" id="0738a12">应亲近供养者。十方诸佛告萨陀波仑菩萨</a><a name="0738a13" id="0738a13">言。汝善男子昙无竭菩萨。世世教化成就汝</a><a name="0738a14" id="0738a14">阿耨多罗三藐三菩提。昙无竭菩萨守护汝</a><a name="0738a15" id="0738a15">教。汝般若波罗蜜方便力。是汝善知识汝供</a><a name="0738a16" id="0738a16">养。昙无竭菩萨若一劫若二劫若三劫乃至</a><a name="0738a17" id="0738a17">过百千劫。顶戴恭敬以一切乐具三千世界</a><a name="0738a18" id="0738a18">中所有妙色声香味触。尽以供养未能报须</a><a name="0738a19" id="0738a19">臾之恩。何以故。昙无竭菩萨摩诃萨因缘故。</a><a name="0738a20" id="0738a20">令汝得如是等诸三昧。得般若波罗蜜方便</a><a name="0738a21" id="0738a21">力。诸佛如是教化安慰。萨陀波仑菩萨令欢</a><a name="0738a22" id="0738a22">喜已。忽然不现</a><a name="0738a23" id="0738a23"><p>是时萨陀波仑菩萨从三昧起已不复见</a><a name="0738a24" id="0738a24">佛。作是念。是诸佛从何所来去至何所。不</a><a name="0738a25" id="0738a25">见诸佛故。复惆怅不乐谁断我疑。复作是念。</a><a name="0738a26" id="0738a26">昙无竭菩萨久远已来。常行般若波罗蜜。得</a><a name="0738a27" id="0738a27">方便力及诸陀罗尼。于菩萨法中得自在。多</a><a name="0738a28" id="0738a28">供养过去诸佛。世世为我师常利益我。我当</a><a name="0738a29" id="0738a29">问昙无竭菩萨。诸佛从何所来去至何所。尔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250737c.htm'><img src='up.gif' border=0></a>
<a href='T250738b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>