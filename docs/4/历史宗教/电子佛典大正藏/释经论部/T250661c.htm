<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0661c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷86)</font> 遍学品第七十四 信持无三毒义第五十二 <font face='Arial'>T25, p0661c</h2></font><hr>
<span class='old'>
</a><a name="0661b28" id="0661b28">行识相是二。眼相乃至意相是二。色相乃至</a><a name="0661b29" id="0661b29">法相是二。檀波罗蜜乃至佛相。阿耨多罗三</span><a name="0661c01" id="0661c01">藐三菩提相。有为无为性相是二。须菩提。一</a><a name="0661c02" id="0661c02">切相皆是二。一切二皆是有法。适有法便有</a><a name="0661c03" id="0661c03">生死。适有生死不得离生老病死忧悲苦恼。</a><a name="0661c04" id="0661c04">以是因缘故。须菩提当知。二相者。无有檀</a><a name="0661c05" id="0661c05">波罗蜜乃至般若波罗蜜。无有道无有果。乃</a><a name="0661c06" id="0661c06">至无有顺忍。何况见色相。乃至见一切种智</a><a name="0661c07" id="0661c07">相。若无修道云何得须陀洹果乃至阿罗汉</a><a name="0661c08" id="0661c08">果辟支佛道阿耨多罗三藐三菩提及断一</a><a name="0661c09" id="0661c09">切烦恼习</a><a name="0661c10" id="0661c10"><p>【论】释曰。佛说菩萨行六波罗蜜不受世间</a><a name="0661c11" id="0661c11">果报。须菩提叹未曾有。白佛言。世尊。是菩</a><a name="0661c12" id="0661c12">萨大智慧成就。行是深法能作因而不受</a><a name="0661c13" id="0661c13">果。是菩萨为大利故不受小报。佛可其</a><a name="0661c14" id="0661c14">意已更自说因缘。所谓菩萨于诸法性中</a><a name="0661c15" id="0661c15">不动。诸法性者无所有毕竟空如法性实</a><a name="0661c16" id="0661c16">际。菩萨定心安住是中不动。须菩提问世</a><a name="0661c17" id="0661c17">尊。何等性中不动。佛答。色性中不动。乃至</a><a name="0661c18" id="0661c18">大慈悲等性中不动。何以故。是诸法性众</a><a name="0661c19" id="0661c19">因缘生故。不自在无定相。无定相故无所</a><a name="0661c20" id="0661c20">有。诸法者所谓色等法。因是色等法故说</a><a name="0661c21" id="0661c21">无为。是故无为法。亦无所有。何以故。不可</a><a name="0661c22" id="0661c22">以无所有法得所有法。须菩提言。若无所有</a><a name="0661c23" id="0661c23">不能得所有者。岂可以所有法得所有</a><a name="0661c24" id="0661c24">法耶。佛答不。何以故。无所有法一切圣人</a><a name="0661c25" id="0661c25">所称赞。所住处尚不能有所得。何况所有</a><a name="0661c26" id="0661c26">法。所有法得无所有不。佛言不。何以故。所</a><a name="0661c27" id="0661c27">有无所有二俱有过故言不。可以无所有</a><a name="0661c28" id="0661c28">得无所有不。佛言不。何以故。所有法有生</a><a name="0661c29" id="0661c29">相住相。以虚诳故尚无所得。何况无所有。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250661b.htm'><img src='up.gif' border=0></a>
<a href='T250662a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>