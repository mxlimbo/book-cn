<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0865c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷9)</font> <font face='Arial'>T25, p0865c</h2></font><hr>
<span class='old'>
</a><a name="0865b28" id="0865b28">无我。明因缘法体本来不生名为无生。真如</a><a name="0865b29" id="0865b29">法体本来寂绝我无我相。名为无生。亦得云</span><a name="0865c01" id="0865c01">无于三相。就初地为言。故云无生法忍。以</a><a name="0865c02" id="0865c02">此菩萨得真如无我无生忍解故。不起二种</a><a name="0865c03" id="0865c03">无相也。又疑问。若有漏无漏二种福德悉皆</a><a name="0865c04" id="0865c04">不失者。此菩萨便是取有漏福德。若取有漏</a><a name="0865c05" id="0865c05">福德因。使受三界果报故。如来答以诸菩</a><a name="0865c06" id="0865c06">萨不取福德故。此且据偏而答。明菩萨于初</a><a name="0865c07" id="0865c07">地中不取世间有漏福德。然须菩提亦就偏</a><a name="0865c08" id="0865c08">领解。言以诸菩萨不取福德如佛所说也</a><a name="0865c09" id="0865c09"><p>佛言须菩提。菩萨受福德不取福德。上须菩</a><a name="0865c10" id="0865c10">提似谬解佛意。闻言菩萨不取福德。疑谓有</a><a name="0865c11" id="0865c11">漏无漏悉皆不取。故佛答须菩提。菩萨受福</a><a name="0865c12" id="0865c12">德不取福德。不取福德。明非是全不取不受</a><a name="0865c13" id="0865c13">有漏无漏一切福德。止不取有漏福德。非不</a><a name="0865c14" id="0865c14">受无漏福德。然菩萨若得云受福德。亦得言</a><a name="0865c15" id="0865c15">取福德。若使得云不取福德。亦得言不受</a><a name="0865c16" id="0865c16">福德。何故言菩萨受福德。此明直绮互彰名</a><a name="0865c17" id="0865c17">也。又解。何故但言受。不言取福德者。恐即滥</a><a name="0865c18" id="0865c18">于取相之取故。单言受福德。不言取也。是</a><a name="0865c19" id="0865c19">故菩萨取福德者。明取出世间无漏福德也。</a><a name="0865c20" id="0865c20">亦得言是故菩萨不取福德。然此中得云取</a><a name="0865c21" id="0865c21">福德者。明知须菩提言不取者。是偏语耳。故</a><a name="0865c22" id="0865c22">知亦得言取受不取不受也</a><a name="0865c23" id="0865c23"><p>论曰有人起如是心等。作生疑答之意。不异</a><a name="0865c24" id="0865c24">经中也。此一段经。凡以二偈释。初一偈。作问</a><a name="0865c25" id="0865c25">答意释疑。明菩萨得无生忍时不失因果非</a><a name="0865c26" id="0865c26">是断灭。第二偈。释引喻量不及无漏福德</a><a name="0865c27" id="0865c27">也。上经中有疑。今问云何断疑。即作偈答。不</a><a name="0865c28" id="0865c28">失功德因及彼胜果报。此二句。释莫作是念</a><a name="0865c29" id="0865c29">说诸法断灭相已前经也。明菩萨得初地无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250865b.htm'><img src='up.gif' border=0></a>
<a href='T250866a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>