<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0412a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷49)</font> 发趣品第二十 信持无三毒义第五十二 <font face='Arial'>T25, p0412a</h2></font><hr>
<span class='old'>
</a><a name="0411c28" id="0411c28">曰。舍相有种种。内外轻重财施法施世间出</a><a name="0411c29" id="0411c29">世间等。佛何以故。但说无分别忆想出世间</span><a name="0412a01" id="0412a01">施。答曰布施虽有种种相。但说大者不取</a><a name="0412a02" id="0412a02">相。复次佛于一切法不着。亦以此教菩</a><a name="0412a03" id="0412a03">萨布施。令如佛法不着。此中应广说无</a><a name="0412a04" id="0412a04">分别布施。余布施相处处已种种说。近善知</a><a name="0412a05" id="0412a05">识义如先说。求法者法有三种。一者诸法</a><a name="0412a06" id="0412a06">中无上。所谓涅槃。二者得涅槃方便八圣道。</a><a name="0412a07" id="0412a07">三者一切善语实语。助八圣道者。所谓八万</a><a name="0412a08" id="0412a08">四千法众十二部经四藏。所谓阿含阿毗昙</a><a name="0412a09" id="0412a09">毗尼杂藏摩诃般若波罗蜜等。诸摩诃衍经</a><a name="0412a10" id="0412a10">皆名为法。此中求法者。书写诵读正忆念。</a><a name="0412a11" id="0412a11">如是等治众生心病故。集诸法药不惜身</a><a name="0412a12" id="0412a12">命。如释迦文佛本为菩萨时。名曰乐法。</a><a name="0412a13" id="0412a13">时世无佛不闻善语。四方求法精勤不懈。</a><a name="0412a14" id="0412a14">了不能得。尔时魔变作婆罗门而语之言。</a><a name="0412a15" id="0412a15">我有佛所说一偈。汝能以皮为纸以骨为</a><a name="0412a16" id="0412a16">笔以血为墨书写此偈。当以与汝。乐法</a><a name="0412a17" id="0412a17">即时自念。我世世丧身无数不得是利。即</a><a name="0412a18" id="0412a18">自剥皮曝之令干欲书其偈。魔便灭身。是</a><a name="0412a19" id="0412a19">时佛知其至心。即从下方踊出为说深法。</a><a name="0412a20" id="0412a20">即得无生法忍。又如萨陀波仑苦行求法。</a><a name="0412a21" id="0412a21">如释迦文菩萨五百钉钉身。为求法故。又</a><a name="0412a22" id="0412a22">如金坚王。割身五百处。为灯炷投岩入</a><a name="0412a23" id="0412a23">火。如是等种种苦行难行为众生求法。复</a><a name="0412a24" id="0412a24">次佛自说求法相。为萨婆若。不堕声闻辟</a><a name="0412a25" id="0412a25">支佛地。常出家者。菩萨知在家有种种罪</a><a name="0412a26" id="0412a26">因缘。我若在家自不能得行清净行。何能</a><a name="0412a27" id="0412a27">令人得诸净行。若随在家法。则有鞭杖等</a><a name="0412a28" id="0412a28">苦恼众生。若随善法行。则破居家法。筹量</a><a name="0412a29" id="0412a29">二事。我今不出家者。死时俱亦当舍。今自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250411c.htm'><img src='up.gif' border=0></a>
<a href='T250412b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>