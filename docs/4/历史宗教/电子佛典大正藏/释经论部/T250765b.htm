<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1510a 金刚般若论 0765b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1510a 金刚般若论</font> <font face='Arial'>(卷2)</font> <font face='Arial'>T25, p0765b</h2></font><hr>
<span class='old'>
</a><a name="0765a28" id="0765a28">法应见佛者。法者谓真如义也。此何因缘。偈</a><a name="0765a29" id="0765a29">言导师法为身故。以如为缘故。出生诸佛净</span><a name="0765b01" id="0765b01">身。此不可见。但应见法故彼不应见。复何因</a><a name="0765b02" id="0765b02">缘故不可见。以彼法真如相故。非如言说而</a><a name="0765b03" id="0765b03">知。唯自证知故。不如言说者。非见实不能知</a><a name="0765b04" id="0765b04">故。为显示此义故。偈言法体不可知故。彼不</a><a name="0765b05" id="0765b05">能知。于此住处中得显示。以法身应见如来</a><a name="0765b06" id="0765b06">非以相具足故。若尔如来虽不应以相具足</a><a name="0765b07" id="0765b07">见。应以相具足为因。得阿耨多罗三藐三菩</a><a name="0765b08" id="0765b08">提。为离此着故。经言须菩提于意云何。如来</a><a name="0765b09" id="0765b09">可以相具足。于阿耨多罗三藐三菩提正觉</a><a name="0765b10" id="0765b10">也。如是等于彼心具足中。为不住生死涅槃。</a><a name="0765b11" id="0765b11">故经言须菩提汝作是念。发行菩萨乘者如</a><a name="0765b12" id="0765b12">是等。于中经言于法不说断灭者。谓如所住</a><a name="0765b13" id="0765b13">法而通达。不断一切生死影像法。于涅槃自</a><a name="0765b14" id="0765b14">在行利益众生事。此中为遮一向寂静故。显</a><a name="0765b15" id="0765b15">示不住涅槃。若不住涅槃应受生死苦恼。为</a><a name="0765b16" id="0765b16">离此着故。经言须菩提若善男子善女人。乃</a><a name="0765b17" id="0765b17">至是故菩萨取福德等。于中经言无我无生</a><a name="0765b18" id="0765b18">法忍者何义。如来于有为法得自在故。无彼</a><a name="0765b19" id="0765b19">生死法我。又非业烦恼力生故无生故名无</a><a name="0765b20" id="0765b20">我者。无生者此中云何得显示。如说摄取余</a><a name="0765b21" id="0765b21">福。尚于生死中不受苦恼。何况菩萨于无我</a><a name="0765b22" id="0765b22">无生法中。得忍已所生福德胜多于彼。经言</a><a name="0765b23" id="0765b23">须菩提菩萨不应受福聚者。此显示不住生</a><a name="0765b24" id="0765b24">死故。若住生死即受福聚。经言须菩提言不</a><a name="0765b25" id="0765b25">应受福聚耶者。此有何义。以世尊于余处说</a><a name="0765b26" id="0765b26">应受福聚故。经言世尊言受福聚。不取福聚</a><a name="0765b27" id="0765b27">是名受福。而不取者。此显示以方便应受而</a><a name="0765b28" id="0765b28">不应取。如前已说于行住心具足中。为威仪</a><a name="0765b29" id="0765b29">行住故。经言须菩提若有人言。如来若去若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250765a.htm'><img src='up.gif' border=0></a>
<a href='T250765c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>