<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0310c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷4)</font> <font face='Arial'>T26, p0310c</h2></font><hr>
<span class='old'>
</a><a name="0310b28" id="0310b28">回求相续。大圆镜智方便善巧勤修习故。证</a><a name="0310b29" id="0310b29">得此智依缘法界相续无动。虽无作意分别</span><a name="0310c01" id="0310c01">戏论。而相续转为增上缘。令诸有情随所求</a><a name="0310c02" id="0310c02">愿。安立长养成熟无量善根种子。得世间乐</a><a name="0310c03" id="0310c03">出世解脱。此由如来大圆镜智起。化生用为</a><a name="0310c04" id="0310c04">诸有情宣说法要。令知染净取净舍染。即是</a><a name="0310c05" id="0310c05">利乐有情根本</a><a name="0310c06" id="0310c06"><p>经曰。又如圆镜极善摩莹。鉴净无垢光明遍</a><a name="0310c07" id="0310c07">照。如是如来大圆镜智。于佛智上一切烦恼</a><a name="0310c08" id="0310c08">所知障垢。永出离故。极善摩莹为依止。定</a><a name="0310c09" id="0310c09">所摄持故。鉴净无垢作诸众生利乐事故。光</a><a name="0310c10" id="0310c10">明遍照</a><a name="0310c11" id="0310c11"><p>论曰。鉴谓自性极清净故。净谓差别离客尘</a><a name="0310c12" id="0310c12">故。言无垢者。总前二种周圆离垢极清净故。</a><a name="0310c13" id="0310c13">光者由鉴。明者由净。言遍照者。由无垢故。</a><a name="0310c14" id="0310c14">于佛智上等者。即烦恼障及所知障。俱名为</a><a name="0310c15" id="0310c15">垢。究竟断故名永出离。由有永出诸障垢义</a><a name="0310c16" id="0310c16">故。说镜智极善摩莹。又烦恼者。谓贪嗔等</a><a name="0310c17" id="0310c17">一切烦恼缠随眠位。若行不行皆有势力。障</a><a name="0310c18" id="0310c18">生圣道。障得涅槃。乱身心故名烦恼障。所知</a><a name="0310c19" id="0310c19">障者。于所知境不染无知障一切智。不障涅</a><a name="0310c20" id="0310c20">槃。虽有此障。见声闻等得涅槃故。即此二障</a><a name="0310c21" id="0310c21">亦名为垢碍。清净智令不生故。染净智故。由</a><a name="0310c22" id="0310c22">得对治客尘障垢。毕竟不生名永出离。由永</a><a name="0310c23" id="0310c23">离障大圆镜智恒时极净。是故说为极善摩</a><a name="0310c24" id="0310c24">莹。为依止定所摄持故者。是所依止故名依</a><a name="0310c25" id="0310c25">止。大圆镜智依此生故。依止即定名依止。定</a><a name="0310c26" id="0310c26">或智依。定名依止。定从此无间解脱道生。极</a><a name="0310c27" id="0310c27">清净故。此所依定。即是殊胜金刚喻定。由</a><a name="0310c28" id="0310c28">彼定力障永断故。此智为彼所依止。定力所</a><a name="0310c29" id="0310c29">摄持故名摄持。彼定无间此智生故。由彼定<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260310b.htm'><img src='up.gif' border=0></a>
<a href='T260311a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>