<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0399a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷47)</font> 摩诃衍品第十八 信持无三毒义第五十二 <font face='Arial'>T25, p0399a</h2></font><hr>
<span class='old'>
</a><a name="0398c28" id="0398c28">行相多少深浅。如大将知诸兵力多少。复次</a><a name="0398c29" id="0398c29">菩萨得是三昧。诸烦恼魔及魔人无能坏者。</span><a name="0399a01" id="0399a01">譬如转轮圣王主兵宝将所往至处无不降</a><a name="0399a02" id="0399a02">伏。宝印三昧者。能印诸三昧。于诸宝中法</a><a name="0399a03" id="0399a03">宝是实宝。今世后世乃至涅槃能为利益。</a><a name="0399a04" id="0399a04">如经中说。佛语比丘。为汝说法。所说法</a><a name="0399a05" id="0399a05">者。所谓法印。法印即是宝印。宝印即是三</a><a name="0399a06" id="0399a06">解脱门。复次有人言。三法印名为宝印三昧。</a><a name="0399a07" id="0399a07">一切法无我。一切作法无常。寂灭涅槃。是三</a><a name="0399a08" id="0399a08">法印一切人天无能如法坏者。入是三昧</a><a name="0399a09" id="0399a09">能三种观诸法。是名宝印。复次般若波罗</a><a name="0399a10" id="0399a10">蜜是宝。是相应三昧名印。是名宝印。师子</a><a name="0399a11" id="0399a11">游戏三昧者。菩萨得是三昧。于一切三昧</a><a name="0399a12" id="0399a12">中出入迟速皆得自在。譬如众兽戏时若</a><a name="0399a13" id="0399a13">见师子率皆怖慑。师子戏时自在无所畏</a><a name="0399a14" id="0399a14">难。复次师子戏时于诸群兽强者则杀伏者</a><a name="0399a15" id="0399a15">则放。菩萨亦如是。得是三昧于诸外道强</a><a name="0399a16" id="0399a16">者破之信者度之。复次师子游戏者。如初</a><a name="0399a17" id="0399a17">品中说。菩萨入是三昧中。地为六反震动。</a><a name="0399a18" id="0399a18">令一切十方世界地狱汤冷盲者得视</a><a name="0399a19" id="0399a19">聋者得听等。妙月三昧者。如月满清净无</a><a name="0399a20" id="0399a20">诸翳障能除夜闇。此三昧亦如是。菩萨入</a><a name="0399a21" id="0399a21">是三昧。能除诸法邪见无明闇蔽等。月幢相</a><a name="0399a22" id="0399a22">三昧者。如大军将幢以宝作月像。见此</a><a name="0399a23" id="0399a23">幢相人皆随从。菩萨入是三昧中。诸法通达</a><a name="0399a24" id="0399a24">无碍皆悉随从。出诸法三昧者。菩萨得是三</a><a name="0399a25" id="0399a25">昧。令诸三昧增长。譬如时雨林木茂盛。观顶</a><a name="0399a26" id="0399a26">三昧者。入是三昧中能遍见诸三昧。如住</a><a name="0399a27" id="0399a27">山顶悉见众物。毕法性三昧者。法性无量</a><a name="0399a28" id="0399a28">无二难可执持。入是三昧必能得定相。譬</a><a name="0399a29" id="0399a29">如虚空无能住者。得神足力则能处之。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250398c.htm'><img src='up.gif' border=0></a>
<a href='T250399b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>