<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1515 金刚般若波罗蜜经破取着不坏假名论 0896c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1515 金刚般若波罗蜜经破取着不坏假名论</font> <font face='Arial'>(卷2)</font> <font face='Arial'>T25, p0896c</h2></font><hr>
<span class='old'>
</a><br><a name="0896b27" id="0896b27">　　露泡梦电云　　　应作如是观　</p></a><a name="0896b28" id="0896b28"><p>今此颂中。观察有为九种体相。何谓为九。所</span><a name="0896c01" id="0896c01">谓观察自在。观察境物观察迁动。观察体性</a><a name="0896c02" id="0896c02">观察少盛。观察寿观察作者。观察心观察有</a><a name="0896c03" id="0896c03">无。此中观察自在如星。譬如星等着象于空</a><a name="0896c04" id="0896c04">随方运行。光色炽盛假令久住终随劫尽。如</a><a name="0896c05" id="0896c05">是人天受诸福报。丰财重位众所瞻仰。虽久</a><a name="0896c06" id="0896c06">自在会亦归空。观察境物如翳。譬如翳目</a><a name="0896c07" id="0896c07">于净空中见有毛轮飞花二月。无明翳识亦</a><a name="0896c08" id="0896c08">复如是。于真实理无物之处。而见内外世出</a><a name="0896c09" id="0896c09">世间种种诸法。观察迁动如灯。譬如灯焰即</a><a name="0896c10" id="0896c10">生处灭不至余处。然因此焰余处焰生。念念</a><a name="0896c11" id="0896c11">相续如有迁动。众生亦尔。前趣诸蕴即前趣</a><a name="0896c12" id="0896c12">灭不往余趣。然因前蕴后趣蕴。生以相续故。</a><a name="0896c13" id="0896c13">状如迁动。言诸凡夫数往余趣。观察体性如</a><a name="0896c14" id="0896c14">幻。如因幻力变作女人容貌可观体性非有。</a><a name="0896c15" id="0896c15">不了之者取为真实。一切法亦复如是。从妄</a><a name="0896c16" id="0896c16">缘生初无实体。未了实者生有体见。观察少</a><a name="0896c17" id="0896c17">盛如露。譬如朝露见日即晞。盛年容色亦复</a><a name="0896c18" id="0896c18">如是。一遇无常已从衰谢。观察寿如泡。譬如</a><a name="0896c19" id="0896c19">水泡或有始生未成体相。或才生已或暂停</a><a name="0896c20" id="0896c20">住即归散灭。寿亦如是。或始托生在于胎藏。</a><a name="0896c21" id="0896c21">正生生已从作婴儿。少年中年乃至衰老归</a><a name="0896c22" id="0896c22">于坏灭。观察作者如梦。譬如梦中随先见闻。</a><a name="0896c23" id="0896c23">忆念分别熏习住故。虽无作者种种境界分</a><a name="0896c24" id="0896c24">明现前。如是众生无始时来。有诸烦恼善不</a><a name="0896c25" id="0896c25">善业熏习而住。虽无有我是能作者。而现无</a><a name="0896c26" id="0896c26">涯生死等事。观察心如电。譬如电光生时即</a><a name="0896c27" id="0896c27">灭。心亦如是。刹那必谢。观察有无如云。如</a><a name="0896c28" id="0896c28">空中云。先无后有须臾复灭。有为诸法亦复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250896b.htm'><img src='up.gif' border=0></a>
<a href='T250897a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>