<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0199c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷19)</font> 初序品中 三十七品义第三十一 <font face='Arial'>T25, p0199c</h2></font><hr>
<span class='old'>
</a><a name="0199b28" id="0199b28">我。何以故。不自在故。譬如病风之人不</a><a name="0199b29" id="0199b29">能俯仰行来。病咽塞者不能语言。以是故</span><a name="0199c01" id="0199c01">知身不自在。如人有物随意取用。身不得</a><a name="0199c02" id="0199c02">尔。不自在。故审知无我。行者思惟是身如</a><a name="0199c03" id="0199c03">是。不净无常苦空无我。有如是等无量过</a><a name="0199c04" id="0199c04">恶。如是等种种观身。是名身念处。得是身</a><a name="0199c05" id="0199c05">念处观已复思惟。众生以何因缘故。贪着</a><a name="0199c06" id="0199c06">此身。乐受故。所以者何。从内六情外六尘</a><a name="0199c07" id="0199c07">和合故。生六种识。六种识中生三种受。苦</a><a name="0199c08" id="0199c08">受乐受不苦不乐受。是乐受一切众生所欲</a><a name="0199c09" id="0199c09">苦受一切众生所不欲。不苦不乐受不取不</a><a name="0199c10" id="0199c10">弃如说</a><a name="0199c11" id="0199c11"><p class='lg'>　　若作恶人及出家　　　诸天世人及蠕动</a><br><a name="0199c12" id="0199c12">　　一切十方五道中　　　无不好乐而恶苦</a><br><a name="0199c13" id="0199c13">　　狂惑颠倒无智故　　　不知涅槃常乐处　</p></a><a name="0199c14" id="0199c14"><p>行者观是乐受。以实知之无有乐也。但有</a><a name="0199c15" id="0199c15">众苦。何以故。乐名实乐无有颠倒。一切世</a><a name="0199c16" id="0199c16">间乐受。皆从颠倒生无有实者。复次是乐</a><a name="0199c17" id="0199c17">受。虽欲求乐能得大苦。如说</a><a name="0199c18" id="0199c18"><p class='lg'>　　若人入海遭恶风　　　海浪崛起如黑山</a><br><a name="0199c19" id="0199c19">　　若入大阵斗战中　　　经大险道恶山间</a><br><a name="0199c20" id="0199c20">　　豪贵长者降屈身　　　亲近小人为色欲</a><br><a name="0199c21" id="0199c21">　　如是种种大苦事　　　皆为着乐贪心故　</p></a><a name="0199c22" id="0199c22"><p>以是故知乐受能生种种苦。复次虽佛说</a><a name="0199c23" id="0199c23">三种受有乐受。乐少故名为苦。如一斗蜜</a><a name="0199c24" id="0199c24">投之大河则失气味。问曰。若世间乐颠倒</a><a name="0199c25" id="0199c25">因缘故苦。诸圣人禅定生无漏乐。应是实</a><a name="0199c26" id="0199c26">乐。何以故。此乐不从愚痴颠倒有故。此云</a><a name="0199c27" id="0199c27">何是苦。答曰。非是苦也。虽佛说无常即是</a><a name="0199c28" id="0199c28">苦。为有漏法故说苦。何以故。凡夫人于有</a><a name="0199c29" id="0199c29">漏法中心着。以有漏法无常失坏故生苦。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250199b.htm'><img src='up.gif' border=0></a>
<a href='T250200a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>