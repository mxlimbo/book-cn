<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0090c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷13)</font> 譬喻品第二十六 <font face='Arial'>T26, p0090c</h2></font><hr>
<span class='old'>
</a><a name="0090b28" id="0090b28">令至佛法入涅槃大城。薪名多闻思修慧</a><a name="0090b29" id="0090b29">能至大智慧业。如薪能令火然亦令猛</span><a name="0090c01" id="0090c01">盛。如是闻思修慧能生大慧能令增长。</a><a name="0090c02" id="0090c02">如火能烧能煮能照智慧火亦如是。烧诸</a><a name="0090c03" id="0090c03">烦恼成熟诸善根照四圣谛。如火是智慧</a><a name="0090c04" id="0090c04">薪是能生智慧等诸法。多水名多有诸流</a><a name="0090c05" id="0090c05">河渠随意取用充足大众。泉井及池所不</a><a name="0090c06" id="0090c06">能尔</a><a name="0090c07" id="0090c07"><p>复次多水者。如人乘船随水至大城。井泉</a><a name="0090c08" id="0090c08">陂池水则不能得尔。如经说。信为大河福</a><a name="0090c09" id="0090c09">德为岸。如河除热除渴除垢能生势力。善</a><a name="0090c10" id="0090c10">法中信亦如是。能灭三毒热。除三恶行垢。</a><a name="0090c11" id="0090c11">除三有渴。为涅槃故。于善法中得势力。</a><a name="0090c12" id="0090c12">如彼好道多有诸根药草则行者无乏。十</a><a name="0090c13" id="0090c13">地道亦如是。根名深心所爱。如有根故则</a><a name="0090c14" id="0090c14">生芽茎枝叶等及诸果实。深心爱道。生</a><a name="0090c15" id="0090c15">正忆念大愿等诸功德。药草名诸波罗蜜。如</a><a name="0090c16" id="0090c16">药草能灭诸毒诸波罗蜜药草灭贪恚痴毒</a><a name="0090c17" id="0090c17">诸烦恼病亦复如是。如彼好道不失韦婆</a><a name="0090c18" id="0090c18">陀。则行道安隐。韦陀秦言无对义。是符檄。</a><a name="0090c19" id="0090c19">如行者不失符檄则在所欲至无有障</a><a name="0090c20" id="0090c20">碍。十地道亦如是。不失韦婆陀则在所</a><a name="0090c21" id="0090c21">过诸地所集善根则能随意助成。增长现</a><a name="0090c22" id="0090c22">在善根。彼又能教化声闻道辟支佛道欲界</a><a name="0090c23" id="0090c23">色界诸天道众生。令住佛道。若魔若外道不</a><a name="0090c24" id="0090c24">能干乱。是名不失韦婆陀。如彼好道无有</a><a name="0090c25" id="0090c25">蚊虻毒虫之属。十地道亦如是无有忧愁</a><a name="0090c26" id="0090c26">啼哭之声。如彼好道无有贼难。十地道亦</a><a name="0090c27" id="0090c27">如是无有五盖诸恶贼众。如佛告比丘。聚</a><a name="0090c28" id="0090c28">落贼者。所谓五盖。如贼先夺人物后乃害</a><a name="0090c29" id="0090c29">命。五盖贼亦如是。先夺善根后断慧命。则<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260090b.htm'><img src='up.gif' border=0></a>
<a href='T260091a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>