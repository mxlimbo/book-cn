<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0344c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷39)</font> 往生品第四之上 信持无三毒义第五十二 <font face='Arial'>T25, p0344c</h2></font><hr>
<span class='old'>
</a><a name="0344b28" id="0344b28">说。菩萨应当净身口业</a><a name="0344b29" id="0344b29"><p>【经】舍利弗。有菩萨摩诃萨。行六波罗蜜时</span><a name="0344c01" id="0344c01">得诸根净。以是净根而不自高亦不下他</a><a name="0344c02" id="0344c02"><p>【论】释曰。是菩萨常深净行六波罗蜜故。得</a><a name="0344c03" id="0344c03">眼等诸根净利人皆爱敬。慧等诸心数法根</a><a name="0344c04" id="0344c04">净利无比。为度众生故。世间常法若得殊</a><a name="0344c05" id="0344c05">异心则自高。轻诸余人。作是念。汝无此事</a><a name="0344c06" id="0344c06">我独有此。以是因缘故还失佛道。如经中</a><a name="0344c07" id="0344c07">说。菩萨轻余菩萨。念念一劫远于佛道。经</a><a name="0344c08" id="0344c08">尔所劫更修佛道。以是故而不自高亦不</a><a name="0344c09" id="0344c09">下他</a><a name="0344c10" id="0344c10"><p>【经】舍利弗。有菩萨摩诃萨。从初发心住檀波</a><a name="0344c11" id="0344c11">罗蜜尸罗波罗蜜。乃至阿鞞跋致地。终不堕</a><a name="0344c12" id="0344c12">恶道<p>【论】释曰。是菩萨从初已来性畏恶</a><a name="0344c13" id="0344c13">道。所作功德愿不坠堕。乃至阿鞞跋致地</a><a name="0344c14" id="0344c14">者。以未到中间畏堕恶道故作愿。菩萨作</a><a name="0344c15" id="0344c15">是念。若我堕三恶道者。自不能度何能度</a><a name="0344c16" id="0344c16">人。又受三恶道苦恼时。以嗔恼故结使增</a><a name="0344c17" id="0344c17">长。还起恶业复受苦报。如是无穷。何时当</a><a name="0344c18" id="0344c18">得修行佛道。问曰。若持戒果报不堕恶道</a><a name="0344c19" id="0344c19">者。何以复说布施。答曰。持戒是不堕恶道</a><a name="0344c20" id="0344c20">根本。布施亦能不堕</a><a name="0344c21" id="0344c21"><p>复次菩萨持戒虽不堕恶道中。生人中</a><a name="0344c22" id="0344c22">贫穷。不能自利又不益人。以是故行布</a><a name="0344c23" id="0344c23">施。余波罗蜜各有其事</a><a name="0344c24" id="0344c24"><p>【经】舍利弗。有菩萨摩诃萨。从初发心乃至</a><a name="0344c25" id="0344c25">阿鞞跋致地。常不舍十善行<p>【论】释曰。佛说</a><a name="0344c26" id="0344c26">持戒故不堕恶道布施随逐。今不知云何</a><a name="0344c27" id="0344c27">行尸罗波罗蜜。乃至阿鞞跋致地。是故复</a><a name="0344c28" id="0344c28">说常行十善。复次先菩萨持戒不牢固布施</a><a name="0344c29" id="0344c29">随助。今说但持戒牢固不舍十善不堕三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250344b.htm'><img src='up.gif' border=0></a>
<a href='T250345a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>