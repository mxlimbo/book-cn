<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0814c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷3)</font> <font face='Arial'>T25, p0814c</h2></font><hr>
<span class='old'>
</a><a name="0814b28" id="0814b28">解。故起分别。由我有智慧能解我法二空。此</a><a name="0814b29" id="0814b29">微分别。是我见家根本。从粗为言。故云着我</span><a name="0814c01" id="0814c01">人等。此释前我空也</a><a name="0814c02" id="0814c02"><p>若有法相者。亦分别言我有智慧故能解二</a><a name="0814c03" id="0814c03">种法空。此释前法空。亦得言先释法空也。然</a><a name="0814c04" id="0814c04">此二所以不定者。明同是善法中取着更无</a><a name="0814c05" id="0814c05">别境。故前后皆无妨也。若依次第。应先释我</a><a name="0814c06" id="0814c06">空后释法空。次第二明法空故。弃释法空。复</a><a name="0814c07" id="0814c07">方释我空也</a><a name="0814c08" id="0814c08"><p>又此若取法相二句。经中列之在先。不应取</a><a name="0814c09" id="0814c09">法非不取法者。依经列之在后。及下论释在</a><a name="0814c10" id="0814c10">二句之前。何以故。然此第三经文为释。须明</a><a name="0814c11" id="0814c11">三人有生信差别。义便故释在先也。此前二</a><a name="0814c12" id="0814c12">句所以复在悉知悉见后释者。为证成前二</a><a name="0814c13" id="0814c13">人能信之行。然后方释前之二句也</a><a name="0814c14" id="0814c14"><p>何以故者。此是第三何以故也。疑者闻前法</a><a name="0814c15" id="0814c15">空中第三第四句释。疑云。证法虽无名相。非</a><a name="0814c16" id="0814c16">不可依言辞而说。故言亦非无相。便执言若</a><a name="0814c17" id="0814c17">前证法可以名句诠说。此能诠名句则是证</a><a name="0814c18" id="0814c18">智中有。若尔证法便是有相。那得上言真如</a><a name="0814c19" id="0814c19">证法体无名相。然如来言自不定。我谓为有。</a><a name="0814c20" id="0814c20">如来说无。我适谓无。如来复为我说有。何以</a><a name="0814c21" id="0814c21">故。不为我定说。故言何以故也。为遣此执故。</a><a name="0814c22" id="0814c22">答言不应取法非不取法。此明中道之理不</a><a name="0814c23" id="0814c23">可定说有无。若定说有无。恐堕二边。若堕二</a><a name="0814c24" id="0814c24">边。则着我人众生等相。故不得定说也。不应</a><a name="0814c25" id="0814c25">取法者。明虽藉诠而说。而亦理非名相。不</a><a name="0814c26" id="0814c26">应取声教为证法谓是有相也。非不取法者。</a><a name="0814c27" id="0814c27">闻言不应取法。便证法一向无名相。不可假</a><a name="0814c28" id="0814c28">教而说。若无名相不可假教说者。则复谓音</a><a name="0814c29" id="0814c29">声言教令非是法。弃其能诠之义。为遣此疑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250814b.htm'><img src='up.gif' border=0></a>
<a href='T250815a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>