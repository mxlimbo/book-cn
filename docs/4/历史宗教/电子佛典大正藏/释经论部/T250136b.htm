<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0136b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷11)</font> 初序品中 舍利弗因缘第十六 <font face='Arial'>T25, p0136b</h2></font><hr>
<span class='old'>
</a><a name="0136a28" id="0136a28">自与语。皆遣年少弟子传言问之。其答酬</a><a name="0136a29" id="0136a29">旨趣辞理超绝。时诸论师叹未曾有。愚智大</span><a name="0136b01" id="0136b01">小一切皆伏。王大欢喜即命有司。封一聚落</a><a name="0136b02" id="0136b02">常以给之。王乘象舆振铃告告宣示一切</a><a name="0136b03" id="0136b03">十六大国六大城中无不庆悦。是时告占</a><a name="0136b04" id="0136b04">师子名拘律陀。姓大目揵连。舍利弗友而亲</a><a name="0136b05" id="0136b05">之。舍利弗才明见重。目揵连豪爽最贵。</a><a name="0136b06" id="0136b06">此二人者才智相比德行互同。行则俱游住</a><a name="0136b07" id="0136b07">则同止。少长缱绻结要终始。后俱厌世出家</a><a name="0136b08" id="0136b08">学道作梵志弟子。情求道门久而无征。以</a><a name="0136b09" id="0136b09">问于师。师名删阇耶。而答之言。自我求道</a><a name="0136b10" id="0136b10">弥历年岁。不知为有道果无耶。我非其</a><a name="0136b11" id="0136b11">人耶而亦不得。他日其师寝疾。舍利弗在</a><a name="0136b12" id="0136b12">头边立。大目连在足边立。喘喘然其命将</a><a name="0136b13" id="0136b13">终。乃愍尔而笑。二人同心俱问笑意。师答</a><a name="0136b14" id="0136b14">之言。世俗无眼为恩爱所侵。我见金地国</a><a name="0136b15" id="0136b15">王死。其大夫人自投火[<a href='javascript:showpic("images/032436.gif")'>廿/积</a>]求同一处。而此</a><a name="0136b16" id="0136b16">二人行报各异生处殊绝。是时二人笔受师</a><a name="0136b17" id="0136b17">语。欲以验其虚实。后有金地商人。远来摩</a><a name="0136b18" id="0136b18">伽陀国。二人以疏验之果如师语。乃怃然</a><a name="0136b19" id="0136b19">叹曰。我等非其人耶。为是师隐我耶。二人</a><a name="0136b20" id="0136b20">相与誓曰。若先得甘露要毕同味。是时佛</a><a name="0136b21" id="0136b21">度迦叶兄弟千人。次游诸国到王舍城顿</a><a name="0136b22" id="0136b22">止竹园。二梵志师闻佛出世。俱入王舍城</a><a name="0136b23" id="0136b23">欲知消息。尔时有一比丘。名阿说示。(五人之一)</a><a name="0136b24" id="0136b24">着衣持钵入城乞食。舍利弗见其仪服异</a><a name="0136b25" id="0136b25">容诸根静默。就而问言。汝谁弟子师是何人。</a><a name="0136b26" id="0136b26">答言。释种太子厌老病死苦出家。学道得</a><a name="0136b27" id="0136b27">阿耨多罗三藐三菩提。是我师也。舍利弗言。</a><a name="0136b28" id="0136b28">汝师教授为我说之。即答偈曰</a><a name="0136b29" id="0136b29"><p class='lg'>　　我年既幼稚　　　学日又初浅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250136a.htm'><img src='up.gif' border=0></a>
<a href='T250136c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>