<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0395c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷46)</font> 摩诃衍品第十八 信持无三毒义第五十二 <font face='Arial'>T25, p0395c</h2></font><hr>
<span class='old'>
</a><a name="0395b28" id="0395b28">此三事和合总名杀不善道。以是故知。说</a><a name="0395b29" id="0395b29">十善道则摄一切戒。复次是菩萨生慈悲</span><a name="0395c01" id="0395c01">心。发阿耨多罗三藐三菩提。布施利益众</a><a name="0395c02" id="0395c02">生。随其所须皆给与之。持戒不恼众生。不</a><a name="0395c03" id="0395c03">加诸苦常施无畏。十善业道为根本。余者</a><a name="0395c04" id="0395c04">是不恼众生远因缘。戒律为今世取涅槃</a><a name="0395c05" id="0395c05">故。淫欲虽不恼众生。心系缚故为大罪。以</a><a name="0395c06" id="0395c06">是故戒律中淫欲为初。白衣不杀戒在前。</a><a name="0395c07" id="0395c07">为求福德故。菩萨不求今世涅槃。于无量</a><a name="0395c08" id="0395c08">世中往返生死修诸功德。十善道为旧</a><a name="0395c09" id="0395c09">戒。余律仪为客。复次若佛出好世则无此</a><a name="0395c10" id="0395c10">戒律。如释迦文佛。虽在恶世十二年中亦</a><a name="0395c11" id="0395c11">无此戒。以是故知是客。复次有二种戒。有</a><a name="0395c12" id="0395c12">佛时或有或无。十善有佛无佛常有。复次戒</a><a name="0395c13" id="0395c13">律中戒虽复细微忏则清净。犯十善戒虽</a><a name="0395c14" id="0395c14">复忏悔。三恶道罪不除。如比丘杀畜生。虽</a><a name="0395c15" id="0395c15">复得悔罪报犹不除。如是等种种因缘故。</a><a name="0395c16" id="0395c16">但说十善业道。亦自行亦教他人。名为尸</a><a name="0395c17" id="0395c17">罗波罗蜜。十善道七事是戒。三为守护故。</a><a name="0395c18" id="0395c18">通名为尸罗波罗蜜。余波罗蜜亦如是。随</a><a name="0395c19" id="0395c19">义分别。如初品中六波罗蜜论议广说。是</a><a name="0395c20" id="0395c20">经名般若波罗蜜。般若波罗蜜名舍离相。以</a><a name="0395c21" id="0395c21">是故。一切法中皆用无所得故。问曰若用</a><a name="0395c22" id="0395c22">有所得集诸善法。犹尚为难。何况用无所</a><a name="0395c23" id="0395c23">得。答曰。若得是无所得智慧。是时能妨善</a><a name="0395c24" id="0395c24">行或生邪疑。若不得是无所得智慧。是时</a><a name="0395c25" id="0395c25">无所妨。亦不生邪疑。佛亦不称著心取相</a><a name="0395c26" id="0395c26">行诸善道。何以故。虚诳住世间终归于尽。</a><a name="0395c27" id="0395c27">若着心修善破者则易。若着空生悔还失</a><a name="0395c28" id="0395c28">是道。譬如火起草中得水则灭。若水中生</a><a name="0395c29" id="0395c29">火则无物能灭。初习行着心取相菩萨修福<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250395b.htm'><img src='up.gif' border=0></a>
<a href='T250396a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>