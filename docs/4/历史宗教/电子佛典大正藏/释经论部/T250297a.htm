<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0297a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷32)</font> 初序品中 四缘义第四十九 <font face='Arial'>T25, p0297a</h2></font><hr>
<span class='old'>
</a><a name="0296c28" id="0296c28">应诸行及色从二缘生。除次第缘缘缘有</a><a name="0296c29" id="0296c29">为法。性羸故无有从一缘生。报生心心</span><a name="0297a01" id="0297a01">数法从五因生。不隐没无记非垢法故除</a><a name="0297a02" id="0297a02">遍因。诸烦恼亦从五因生。除报因。何以</a><a name="0297a03" id="0297a03">故。诸烦恼是隐没。报是不隐没故除报因。</a><a name="0297a04" id="0297a04">报生色及心不相应诸行从四因生。色非</a><a name="0297a05" id="0297a05">心心数法故除相应因。不隐没无记法故除</a><a name="0297a06" id="0297a06">遍因。染污色及心不相应诸行亦从四因生。</a><a name="0297a07" id="0297a07">非心心数法故除相应因。垢故除报因。诸</a><a name="0297a08" id="0297a08">余心心数法除初无漏心皆从四因生。除</a><a name="0297a09" id="0297a09">报因遍因。所以者何。非无记故除报因。</a><a name="0297a10" id="0297a10">非垢故除遍因。诸余不相应法所谓色心不</a><a name="0297a11" id="0297a11">相应诸行。若有自种因则从三因生。除相</a><a name="0297a12" id="0297a12">应因报因遍因。若无自种因则从二因生。</a><a name="0297a13" id="0297a13">共生因无障因。初无漏心心数法从三因生。</a><a name="0297a14" id="0297a14">相应因共生因无障因。是初无漏心中色及</a><a name="0297a15" id="0297a15">心不相应诸行从二因生。共生因无障因。</a><a name="0297a16" id="0297a16">无有法从一因生。若六因生是名四缘。菩</a><a name="0297a17" id="0297a17">萨行般若波罗蜜。如是观四缘心无所著。</a><a name="0297a18" id="0297a18">虽分别是法而知其空皆如幻化。幻化中</a><a name="0297a19" id="0297a19">虽有种种别异。智者观之知无有实。但</a><a name="0297a20" id="0297a20">诳于眼为分别。知凡夫人法皆是颠倒虚</a><a name="0297a21" id="0297a21">诳而无有实故有四缘。如是云何为实。贤</a><a name="0297a22" id="0297a22">圣法因从凡夫法生故亦是不实。如先十八</a><a name="0297a23" id="0297a23">空中说。菩萨于般若波罗蜜中。无有一法</a><a name="0297a24" id="0297a24">定性可取故则不可破。以众生着因缘空</a><a name="0297a25" id="0297a25">法故名为可破。譬如小儿见水中月心生</a><a name="0297a26" id="0297a26">爱着。欲取而不能得心怀忧恼。智者教言</a><a name="0297a27" id="0297a27">虽可眼见不可手捉。但破可取不破可</a><a name="0297a28" id="0297a28">见。菩萨观知诸法从四缘生。而不取四缘</a><a name="0297a29" id="0297a29">中定相。四缘和合生如水中月。虽为虚诳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250296c.htm'><img src='up.gif' border=0></a>
<a href='T250297b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>