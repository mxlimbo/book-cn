<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0638c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷82)</font> 大方便品第六十九 信持无三毒义第五十二 <font face='Arial'>T25, p0638c</h2></font><hr>
<span class='old'>
</a><a name="0638b28" id="0638b28">喻。树是般若波罗蜜。果是阿耨多罗三藐</a><a name="0638b29" id="0638b29">三菩提。若人欲得阿耨多罗三藐三菩提。</span><a name="0638c01" id="0638c01">应当种般若波罗蜜子。人是行者。水是五</a><a name="0638c02" id="0638c02">波罗蜜。如人溉灌树时虽未见果实时</a><a name="0638c03" id="0638c03">至则得。时节和合是具足诸法。如经中说。</a><a name="0638c04" id="0638c04">赞叹般若。若菩萨欲不随他行得诸法实</a><a name="0638c05" id="0638c05">相。若有邪见人来破坏。觉而不随。若欲净</a><a name="0638c06" id="0638c06">佛国土坐道场转法轮。当学般若。须菩提</a><a name="0638c07" id="0638c07">问佛如佛所教。菩萨当学般若。佛言我教</a><a name="0638c08" id="0638c08">令学般若。须菩提作是念。一切法平等相。</a><a name="0638c09" id="0638c09">何以故。但教学般若。佛答学是般若波罗</a><a name="0638c10" id="0638c10">蜜。于一切法得自在故。我教学般若波罗</a><a name="0638c11" id="0638c11">蜜。般若波罗蜜于一切法中最大。如佛于</a><a name="0638c12" id="0638c12">一切众生中最尊。又如万川大海为大。如</a><a name="0638c13" id="0638c13">经中说射师喻。若菩萨能如是一切法中行</a><a name="0638c14" id="0638c14">自在般若。魔若魔人所不能胜。何况增上</a><a name="0638c15" id="0638c15">慢及邪见人。是菩萨为十方诸佛所念。诸</a><a name="0638c16" id="0638c16">佛念义如先说。此中佛说若菩萨行六波罗</a><a name="0638c17" id="0638c17">蜜亦能观六波罗蜜毕竟空。如是人有大</a><a name="0638c18" id="0638c18">功夫故为诸佛所念譬如勇士入阵破贼</a><a name="0638c19" id="0638c19">而不被疮则为主所念。菩萨亦如是。破</a><a name="0638c20" id="0638c20">诸烦恼贼具足六波罗蜜。而不着六波罗</a><a name="0638c21" id="0638c21">蜜。则为诸佛所念。诸佛不取是菩萨色故</a><a name="0638c22" id="0638c22">念。不取受想行识故念。何以故。色等诸</a><a name="0638c23" id="0638c23">法虚诳不实故。诸佛观是菩萨身如实相故</a><a name="0638c24" id="0638c24">念。须菩提欢喜言。菩萨多有所学。亦学俗</a><a name="0638c25" id="0638c25">法亦学道法。亦学诸波罗蜜。亦学毕竟</a><a name="0638c26" id="0638c26">空。亦学起亦学灭。凡夫学起不能学灭。</a><a name="0638c27" id="0638c27">声闻学灭不能学起。菩萨亦学起亦学灭。</a><a name="0638c28" id="0638c28">是故言多有所学。是起灭如幻如梦毕竟</a><a name="0638c29" id="0638c29">空故实无所学。佛可其言自说因缘。菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250638b.htm'><img src='up.gif' border=0></a>
<a href='T250639a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>