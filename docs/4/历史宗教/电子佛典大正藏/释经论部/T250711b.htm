<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0711b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷93)</font> 净佛国土品第八十二 信持无三毒义第五十二 <font face='Arial'>T25, p0711b</h2></font><hr>
<span class='old'>
</a><a name="0711a28" id="0711a28">福德成就。五欲一等故不复贵着。亦不</a><a name="0711a29" id="0711a29">更求故无所妨。又复若行者离五欲修苦</span><a name="0711b01" id="0711b01">行则增长嗔恚。又复忆念五欲则生烦恼。</a><a name="0711b02" id="0711b02">尔时则无所向。是故佛言。舍苦乐用智慧</a><a name="0711b03" id="0711b03">处中道。是故净佛国土。五欲施无妨。问曰。</a><a name="0711b04" id="0711b04">若尔者毗尼中何以一比丘言。我知佛法义</a><a name="0711b05" id="0711b05">受五欲不妨道。是比丘应呵乃至三。不止</a><a name="0711b06" id="0711b06">摈出。答曰。佛法有二种。小乘大乘。小乘</a><a name="0711b07" id="0711b07">中薄福之人三毒偏多。如婆差经中佛说。</a><a name="0711b08" id="0711b08">我白衣弟子非一非二乃至出五百人。受</a><a name="0711b09" id="0711b09">赤栴檀涂身及受好香花。妻子共卧使令</a><a name="0711b10" id="0711b10">奴婢而断三结得须陀洹。尽三结薄三</a><a name="0711b11" id="0711b11">毒得斯陀含。是阿梨吒比丘闻是事即言。</a><a name="0711b12" id="0711b12">虽受五欲而不妨道。不知是事。佛为谁</a><a name="0711b13" id="0711b13">说。佛为白衣故说。此比丘持着出家法中</a><a name="0711b14" id="0711b14">说。是须陀洹斯陀含等不作是言我尽形</a><a name="0711b15" id="0711b15">寿不犯欲。以有余三毒故。时时忘道而</a><a name="0711b16" id="0711b16">发淫心。出家人于僧中口自誓言。我尽形</a><a name="0711b17" id="0711b17">寿不犯淫欲。佛言。若出家人犯欲则弃。是</a><a name="0711b18" id="0711b18">比丘自誓而犯。是一罪。知佛所制而故违</a><a name="0711b19" id="0711b19">犯。是二罪。是比丘见白衣得道故。而以自</a><a name="0711b20" id="0711b20">身同彼。是故堕罪。净佛国土有二种众</a><a name="0711b21" id="0711b21">生。若出家若在家。在家者虽受五欲无罪</a><a name="0711b22" id="0711b22">亦无所妨。如兜率陀诸天及郁单曰人。虽</a><a name="0711b23" id="0711b23">受五欲不起重罪。出家众生随佛所</a><a name="0711b24" id="0711b24">听。出家五欲亦无过咎。小乘法中为阿</a><a name="0711b25" id="0711b25">梨吒比丘说。薄福重罪之人心多悔故。净</a><a name="0711b26" id="0711b26">佛土者世世习行六波罗蜜三解脱门。虽</a><a name="0711b27" id="0711b27">得五欲亦不染着。如经中说。所谓菩萨摩</a><a name="0711b28" id="0711b28">诃萨行般若波罗蜜作是念。我当自入初</a><a name="0711b29" id="0711b29">禅。亦当教化众生入初禅四禅四无量心。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250711a.htm'><img src='up.gif' border=0></a>
<a href='T250711c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>