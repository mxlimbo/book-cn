<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0392c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷46)</font> 无缚无脱品第十七 信持无三毒义第五十二 <font face='Arial'>T25, p0392c</h2></font><hr>
<span class='old'>
</a><a name="0392b28" id="0392b28">檀波罗蜜乃至般若波罗蜜。四念处乃至一</a><a name="0392b29" id="0392b29">切种智无缚无脱。是菩萨摩诃萨住无缚无</span><a name="0392c01" id="0392c01">脱檀波罗蜜中。乃至住无缚无脱般若波罗</a><a name="0392c02" id="0392c02">蜜。住无缚无脱四念处。乃至住无缚无脱一</a><a name="0392c03" id="0392c03">切种智。无缚无脱成就众生。无缚无脱净佛</a><a name="0392c04" id="0392c04">世界。无缚无脱诸佛当供养。无缚无脱当听</a><a name="0392c05" id="0392c05">法。无缚无脱诸佛终不离。无缚无脱诸神通</a><a name="0392c06" id="0392c06">终不离。无缚无脱五眼终不离。无缚无脱陀</a><a name="0392c07" id="0392c07">罗尼门终不离。无缚无脱诸三昧终不离。无</a><a name="0392c08" id="0392c08">缚无脱当生道种智。无缚无脱当得一切种</a><a name="0392c09" id="0392c09">智。无缚无脱法轮转。无缚无脱众生安立三</a><a name="0392c10" id="0392c10">乘。如是富楼那。菩萨摩诃萨行无缚无脱六</a><a name="0392c11" id="0392c11">波罗蜜。当知一切法无缚无脱。无所有故离</a><a name="0392c12" id="0392c12">故寂灭故不生故。富楼那。是名菩萨摩诃萨</a><a name="0392c13" id="0392c13">无缚无脱大庄严<p>【论】释曰。须菩提言。如</a><a name="0392c14" id="0392c14">我闻佛义。无大庄严为大庄严。何以故。自</a><a name="0392c15" id="0392c15">相空故。问曰。须菩提何以故如是说。答曰。</a><a name="0392c16" id="0392c16">佛说发大庄严义甚深难得难解。会中众生</a><a name="0392c17" id="0392c17">闻是事心或退没。如是庄严毕竟空。亦以</a><a name="0392c18" id="0392c18">神通力故。一时能遍至十方如恒河沙世</a><a name="0392c19" id="0392c19">界。可适众生。言此是圣王事。我等云何能</a><a name="0392c20" id="0392c20">知。以是故。须菩提说。发大庄严非深非难。</a><a name="0392c21" id="0392c21">非但发大庄严自相空易行易得。色色中定</a><a name="0392c22" id="0392c22">相不可得。乃至十八不共法亦尔。若菩萨能</a><a name="0392c23" id="0392c23">如是知诸法空寂灭相。而不舍本愿精进。</a><a name="0392c24" id="0392c24">是故名发大庄严非是难得。佛证须菩提</a><a name="0392c25" id="0392c25">所说。故言如是。作法皆是虚诳故言萨婆若</a><a name="0392c26" id="0392c26">无作法。众生毕竟空故亦无作法。佛说作者</a><a name="0392c27" id="0392c27">不可得故一切智非作相。众生不可得故作</a><a name="0392c28" id="0392c28">者不可得。作者不可得故萨婆若非作非起</a><a name="0392c29" id="0392c29">相。复次色亦无所能作。法空故。乃至诸佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250392b.htm'><img src='up.gif' border=0></a>
<a href='T250393a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>