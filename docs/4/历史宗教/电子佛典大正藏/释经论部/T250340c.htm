<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0340c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷38)</font> 往生品第四之上 信持无三毒义第五十二 <font face='Arial'>T25, p0340c</h2></font><hr>
<span class='old'>
</a><a name="0340b29" id="0340b29"><p>【经】舍利弗。有菩萨摩诃萨。三生补处行般</a><a name="0340b30" id="0340b30">若波罗蜜。以方便力入初禅乃至第四禅。</span><a name="0340c01" id="0340c01">入慈心乃至舍。入空处乃至非有想非无想</a><a name="0340c02" id="0340c02">处。修四念处乃至八圣道分。入空三昧无相</a><a name="0340c03" id="0340c03">无作三昧不随禅生。生有佛处修梵行。若生</a><a name="0340c04" id="0340c04">兜率天上。随其寿终具足善根不失正念。</a><a name="0340c05" id="0340c05">与无数百千亿万诸天围绕恭敬。来生此间</a><a name="0340c06" id="0340c06">得阿耨多罗三藐三菩提</a><a name="0340c07" id="0340c07"><p>【论】问曰。是三生菩萨在十住地已具足诸</a><a name="0340c08" id="0340c08">功德。今何以修习诸行。答曰。心未入涅槃</a><a name="0340c09" id="0340c09">要有所行。所谓四禅乃至三三昧。复次是</a><a name="0340c10" id="0340c10">菩萨于天人中示行人法修行求道。复次</a><a name="0340c11" id="0340c11">是菩萨虽在十住地犹有烦恼习在。又于</a><a name="0340c12" id="0340c12">诸法犹有所不知。是故修道。复次是菩</a><a name="0340c13" id="0340c13">萨虽行深行。三十七品三解脱门等犹未</a><a name="0340c14" id="0340c14">取证。今为证故更修诸行。复次虽是大菩</a><a name="0340c15" id="0340c15">萨于佛犹小。譬如大聚火虽有能照于</a><a name="0340c16" id="0340c16">日则不现。如放钵经中。弥勒菩萨语文殊</a><a name="0340c17" id="0340c17">尸利。如我后身作佛。如恒河沙等文殊尸</a><a name="0340c18" id="0340c18">利。不知我举足下足事。以是故虽在十住</a><a name="0340c19" id="0340c19">犹应修行。问曰。三生菩萨何以不广度</a><a name="0340c20" id="0340c20">众生而要生佛前。答曰。是菩萨所度已多。</a><a name="0340c21" id="0340c21">今垂欲成佛应在佛前。所以者何。非但</a><a name="0340c22" id="0340c22">度众生得成佛。诸佛深法应当听闻故。问</a><a name="0340c23" id="0340c23">曰。若为咨问佛事故在佛前者。何以故。</a><a name="0340c24" id="0340c24">释迦文佛作菩萨时。在迦叶佛前恶口毁</a><a name="0340c25" id="0340c25">呰。答曰。是事先已说。法身菩萨种种变化</a><a name="0340c26" id="0340c26">身以度众生。或时行人法。有饥渴寒热老</a><a name="0340c27" id="0340c27">病憎爱嗔喜赞叹呵骂等。除诸重罪余者皆</a><a name="0340c28" id="0340c28">行。是释迦文菩萨尔时为迦叶佛弟名郁多</a><a name="0340c29" id="0340c29">罗。兄智慧熟不好多语。弟智慧未备故多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250340b.htm'><img src='up.gif' border=0></a>
<a href='T250341a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>