<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0297c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷32)</font> 初序品中 四缘义第四十九 <font face='Arial'>T25, p0297c</h2></font><hr>
<span class='old'>
</a><a name="0297b28" id="0297b28">分别求实不可得不可破。无诸过失如自</a><a name="0297b29" id="0297b29">相空中说。地若实是坚相者。何以故胶蜡等</span><a name="0297c01" id="0297c01">与火会时舍其自性。有神通人入地如水</a><a name="0297c02" id="0297c02">又分散木石则失坚相。又破地以为微尘</a><a name="0297c03" id="0297c03">以方破尘终归于空亦失坚相。如是推求</a><a name="0297c04" id="0297c04">地相则不可得。若不可得其实皆空空则是</a><a name="0297c05" id="0297c05">地之实相。一切别相皆亦如是。是名为如。</a><a name="0297c06" id="0297c06">法性者如前说各各法空。空有差品是为</a><a name="0297c07" id="0297c07">如。同为一空是为法性。是法性亦有二种。</a><a name="0297c08" id="0297c08">一者用无著心分别诸法各自有性故。</a><a name="0297c09" id="0297c09">二者名无量法。所谓诸法实相。如持心经</a><a name="0297c10" id="0297c10">说。法性无量。声闻人虽得法性。以智慧有</a><a name="0297c11" id="0297c11">量故不能无量说。如人虽到大海以器</a><a name="0297c12" id="0297c12">小故不能取无量水是为法性。实际者。</a><a name="0297c13" id="0297c13">以法性为实证故为际。如阿罗汉名为</a><a name="0297c14" id="0297c14">住于实际。问曰。如法性实际是三事为一</a><a name="0297c15" id="0297c15">为异。若一云何说三。若三今应当分别说。</a><a name="0297c16" id="0297c16">答曰。是三皆是诸法实相异名。所以者何。凡</a><a name="0297c17" id="0297c17">夫无智于一切法作邪观。所谓常乐净实</a><a name="0297c18" id="0297c18">我等。佛弟子如法本相观。是时不见常是</a><a name="0297c19" id="0297c19">名无常。不见乐是名苦。不见净是名不</a><a name="0297c20" id="0297c20">净。不见实是名空。不见我是名无我。若</a><a name="0297c21" id="0297c21">不见常而见无常者是则妄见。见苦空无</a><a name="0297c22" id="0297c22">我不净亦如是。是名为如。如者如本无能</a><a name="0297c23" id="0297c23">败坏。以是故佛说三法为法印。所谓一切</a><a name="0297c24" id="0297c24">有为法无常印。一切法无我印。涅槃寂灭印。</a><a name="0297c25" id="0297c25">问曰。是三法印般若波罗蜜中悉皆破坏。如</a><a name="0297c26" id="0297c26">佛告须菩提。若菩萨摩诃萨观色常不行</a><a name="0297c27" id="0297c27">般若波罗蜜。观色无常不行般若波罗蜜。</a><a name="0297c28" id="0297c28">苦乐我无我寂灭非寂灭亦如是。如是云何</a><a name="0297c29" id="0297c29">名法印。答曰。二经皆是佛说。如般若波罗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250297b.htm'><img src='up.gif' border=0></a>
<a href='T250298a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>