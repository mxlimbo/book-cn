<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0834b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷5)</font> <font face='Arial'>T25, p0834b</h2></font><hr>
<span class='old'>
</a><a name="0834a28" id="0834a28">信者。得罗汉道。闻佛陀说。宁容不信。二者须</a><a name="0834a29" id="0834a29">菩提虽是小乘人。已曾发道意故。闻则能信。</span><a name="0834b01" id="0834b01">三者须菩提乃是法身菩萨。现为声闻。闻此</a><a name="0834b02" id="0834b02">法门。岂容不信也。四者须菩提得如来冥加</a><a name="0834b03" id="0834b03">力故。闻说必能解。有此四义故。云不足为难</a><a name="0834b04" id="0834b04">也。若当来世。其有众生。得闻是法。闻信解受</a><a name="0834b05" id="0834b05">持。是人则为第一希有者。须菩提自言。我值</a><a name="0834b06" id="0834b06">佛现在。具上四义。故生信解不以为难。如来</a><a name="0834b07" id="0834b07">灭后。既不值佛世。若能于此经生信。是人则</a><a name="0834b08" id="0834b08">为登初地已上第一希有人也。初地所得。胜</a><a name="0834b09" id="0834b09">地前二乘凡夫。故云第一也。希有者。一大阿</a><a name="0834b10" id="0834b10">僧祇行满始得。地前未阶。故云希有也。何以</a><a name="0834b11" id="0834b11">故。此人无我相。乃至当知是人甚为希有。此</a><a name="0834b12" id="0834b12">犹明当末世中生信者希有。然就此第五门</a><a name="0834b13" id="0834b13">中。有三。何以故。初明法空。后明我空。第三</a><a name="0834b14" id="0834b14">释疑。前三何以故。并释是人则为第一希有。</a><a name="0834b15" id="0834b15">此二何以故。若因释第一希有者。有何异也。</a><a name="0834b16" id="0834b16">初何以故者。明信解受持此经人何以故得</a><a name="0834b17" id="0834b17">为第一希有也。即答是人无我相示明以空</a><a name="0834b18" id="0834b18">得初地法空解故。能信此经。地前凡夫二乘</a><a name="0834b19" id="0834b19">未解法空。故不能信也。故知证而能信者第</a><a name="0834b20" id="0834b20">一希有也。第二何以故者。问云。为当唯得法</a><a name="0834b21" id="0834b21">空解故能信此经。为更有所得而能信也。即</a><a name="0834b22" id="0834b22">答。我示相即非相等。答意明非但得法空解</a><a name="0834b23" id="0834b23">故。能信解此经。亦得我空解。故然后能信也。</a><a name="0834b24" id="0834b24">故复明第二何以故也。第三何以故者。闻前</a><a name="0834b25" id="0834b25">无我相等明法空。复闻我所相即是非相。明</a><a name="0834b26" id="0834b26">我空。释能取所取皆空。即生疑念。今现见内</a><a name="0834b27" id="0834b27">六入是能取。外六尘是所取。何得言是空。若</a><a name="0834b28" id="0834b28">皆空者。不应有能取所取。故云何以故。故答</a><a name="0834b29" id="0834b29">以离一切相。则名诸佛故知空也。明诸佛见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250834a.htm'><img src='up.gif' border=0></a>
<a href='T250834c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>