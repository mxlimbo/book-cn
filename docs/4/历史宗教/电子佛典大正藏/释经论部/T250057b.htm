<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0057b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷1)</font> 序 <font face='Arial'>T25, p0057b</h2></font><hr>
<span class='old'>
</a><a name="0057a28" id="0057a28">年岁次星纪。十二月二十日。自姑臧至长安。</a><a name="0057a29" id="0057a29">秦王虚襟既已蕴在。昔见之心岂徒则悦而</span><a name="0057b01" id="0057b01">已。晤言相对。则淹留终日。研微造尽。则穷</a><a name="0057b02" id="0057b02">年忘倦。又以晤言之功虽深。而恨独符之</a><a name="0057b03" id="0057b03">心不旷。造尽之要虽玄。而惜津梁之势未普。</a><a name="0057b04" id="0057b04">遂以莫逆之怀。相与弘兼忘之慧。乃集京师</a><a name="0057b05" id="0057b05">义业沙门。命公卿赏契之士。五百余人集于</a><a name="0057b06" id="0057b06">渭滨逍遥园堂。銮舆伫驾于洪涘。禁御息警</a><a name="0057b07" id="0057b07">于林间。躬览玄章。考正名于梵本。咨通津要。</a><a name="0057b08" id="0057b08">坦夷路于来践。经本既定。乃出此释论。论之</a><a name="0057b09" id="0057b09">略本有十万偈。偈有三十二字。并三百二十</a><a name="0057b10" id="0057b10">万言。梵夏既乖。又有烦简之异。三分除二。</a><a name="0057b11" id="0057b11">得此百卷。于大智三十万言。玄章婉旨朗然</a><a name="0057b12" id="0057b12">可见归途直达。无复惑趣之疑。以文求之。无</a><a name="0057b13" id="0057b13">间然矣。故天竺传云。像正之末。微马鸣龙树。</a><a name="0057b14" id="0057b14">道学之门。其沦胥溺丧矣。其故何耶。寔由</a><a name="0057b15" id="0057b15">二未[<a href='javascript:showpic("images/009617.gif")'>契-大+廾</a>]微。邪法用盛。虚言与实教并兴。崄径</a><a name="0057b16" id="0057b16">与夷路争辙。始进者化之而流离。向道者惑</a><a name="0057b17" id="0057b17">之而播越。非二匠其孰与正之。是以天竺诸</a><a name="0057b18" id="0057b18">国。为之立庙。宗之若佛。又称而咏之曰。智慧</a><a name="0057b19" id="0057b19">日已颓。斯人令再曜。世昏寝已久。斯人悟令</a><a name="0057b20" id="0057b20">觉。若然者真可谓功格十地。道侔补处者</a><a name="0057b21" id="0057b21">矣。传而称之。不亦宜乎。幸哉此中鄙之外。忽</a><a name="0057b22" id="0057b22">得全有此论。梵文委曲。皆如初品。法师以</a><a name="0057b23" id="0057b23">秦人好简故。裁而略之。若备译其文。将近千</a><a name="0057b24" id="0057b24">有余卷。法师于秦语大格。唯译一往。方言</a><a name="0057b25" id="0057b25">殊好。犹隔而未通。苟言不相喻。则情无由比。</a><a name="0057b26" id="0057b26">不比之情。则不可以托悟怀于文表。不喻之</a><a name="0057b27" id="0057b27">言。亦何得委殊涂于一致。理固然矣。进欲停</a><a name="0057b28" id="0057b28">笔争是。则交竞终日。卒无所成。退欲简而便</a><a name="0057b29" id="0057b29">之。则负伤于穿凿之讥。以二三唯案译而书。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250057a.htm'><img src='up.gif' border=0></a>
<a href='T250057c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>