<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0073a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷10)</font> 四十不共法品第二十一 <font face='Arial'>T26, p0073a</h2></font><hr>
<span class='old'>
</a><a name="0072c28" id="0072c28">中随意自在。若无量百千万亿技乐同时俱</a><a name="0072c29" id="0072c29">作。若无量百千万亿众生一时发言。若远若</span><a name="0073a01" id="0073a01">近随意所闻。假令恒河沙等三千大千世界</a><a name="0073a02" id="0073a02">所有众生。同时俱作若干百千万种伎乐遍</a><a name="0073a03" id="0073a03">满世界。复有恒河沙等世界众生。同时以梵</a><a name="0073a04" id="0073a04">音。遍满一切世界。诸佛若欲于中闻一音</a><a name="0073a05" id="0073a05">声随意得闻。余者不闻。声闻所应闻者。</a><a name="0073a06" id="0073a06">若有大神力障者不能得闻。诸佛所闻音</a><a name="0073a07" id="0073a07">声虽有大神力障亦能得闻。声闻能闻千</a><a name="0073a08" id="0073a08">国土内音声。诸佛世尊所闻音声过无量无</a><a name="0073a09" id="0073a09">边世界最细音声皆亦得闻。大神力声闻住</a><a name="0073a10" id="0073a10">梵世界。发大音声能满千国土内。诸佛世</a><a name="0073a11" id="0073a11">尊若住于此若住梵世若住余处。音声能</a><a name="0073a12" id="0073a12">满无量无边世界。若欲令众生闻过无量</a><a name="0073a13" id="0073a13">无边世界最细音声能令得闻。欲令不闻</a><a name="0073a14" id="0073a14">即便不闻。是故但有诸佛于闻声中得</a><a name="0073a15" id="0073a15">自在力。知他心无量自在力者。诸佛世尊</a><a name="0073a16" id="0073a16">于无量无边世界现在众生悉知其心。余人</a><a name="0073a17" id="0073a17">但随名相故知。诸佛以名相义故知。又余</a><a name="0073a18" id="0073a18">人不能知无色界众生诸心。诸佛能知。余</a><a name="0073a19" id="0073a19">人虽有知他心智。大力者障则不能知。假</a><a name="0073a20" id="0073a20">使一切众生成就心通。皆如舍利弗目犍</a><a name="0073a21" id="0073a21">连辟支佛等。以其神力障一人心。不令他</a><a name="0073a22" id="0073a22">知。而佛能坏彼神力得知其心。复次佛以</a><a name="0073a23" id="0073a23">神力悉知众生上中下心垢心净心。又知诸</a><a name="0073a24" id="0073a24">心各有所缘从是缘至是缘次第。遍知一</a><a name="0073a25" id="0073a25">切诸缘。又以实相知众生心。是故诸佛以</a><a name="0073a26" id="0073a26">无量力悉知他心。第一调伏心波罗蜜者。</a><a name="0073a27" id="0073a27">善知诸禅定三昧解脱住入起时。诸佛若入</a><a name="0073a28" id="0073a28">定若不入定。欲系心一缘中。随意久近</a><a name="0073a29" id="0073a29">如意能住。从此缘中更住余缘随意能住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260072c.htm'><img src='up.gif' border=0></a>
<a href='T260073b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>