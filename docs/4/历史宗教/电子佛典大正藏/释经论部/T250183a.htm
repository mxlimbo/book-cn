<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0183a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷17)</font> 初序品中 禅波罗蜜第二十八 <font face='Arial'>T25, p0183a</h2></font><hr>
<span class='old'>
</a><a name="0182c28" id="0182c28">一梵志应之言。我能咒之令其意转。当作</a><a name="0182c29" id="0182c29">百味欢喜丸。以药草和之。以咒语禁之。</span><a name="0183a01" id="0183a01">其心便转必来无疑。耶输陀罗受其教法。遣</a><a name="0183a02" id="0183a02">人请佛。愿与圣众俱屈威神。佛入王宫。</a><a name="0183a03" id="0183a03">耶输陀罗即遣百味欢喜丸着佛钵中。佛</a><a name="0183a04" id="0183a04">既食之。耶输陀罗冀想如愿欢娱如初。佛</a><a name="0183a05" id="0183a05">食无异心目澄静。耶输陀罗言。今不动者</a><a name="0183a06" id="0183a06">药力未行故耳。药势发时必如我愿。佛饭食</a><a name="0183a07" id="0183a07">讫而咒愿已从座起去。耶输陀罗冀药力晡</a><a name="0183a08" id="0183a08">时日入当发必还宫中。佛食如常身心无</a><a name="0183a09" id="0183a09">异。诸比丘明日食时。着衣持钵入城乞食。具</a><a name="0183a10" id="0183a10">闻此事增益恭敬。佛力无量神心难测不可</a><a name="0183a11" id="0183a11">思议。耶输陀罗药欢喜丸其力甚大。而世尊</a><a name="0183a12" id="0183a12">食之身心无异。诸比丘食已出城。以是事</a><a name="0183a13" id="0183a13">具白世尊。佛告诸比丘。此耶输陀罗。非但</a><a name="0183a14" id="0183a14">今世以欢喜丸惑我。乃往过去世时。亦以</a><a name="0183a15" id="0183a15">欢喜丸惑我。尔时世尊。为诸比丘说本生</a><a name="0183a16" id="0183a16">因缘。过去久远世时。婆罗奈国山中有仙</a><a name="0183a17" id="0183a17">人。以仲春之月于澡槃中小便。见鹿麚</a><a name="0183a18" id="0183a18">麀合会。淫心即动精流槃中。麀鹿饮之即</a><a name="0183a19" id="0183a19">时有娠。满月生子形类如人。唯头有一</a><a name="0183a20" id="0183a20">角其足似鹿。鹿当产时至仙人庵边而产。</a><a name="0183a21" id="0183a21">见子是人。以付仙人而去。仙人出时见此</a><a name="0183a22" id="0183a22">鹿子。自念本缘。知是己儿取已养育。及其</a><a name="0183a23" id="0183a23">年大勤教学问。通十八种大经。又学坐禅</a><a name="0183a24" id="0183a24">行四无量心即得五神通。一时上山值大</a><a name="0183a25" id="0183a25">雨。泥滑其足不便。躄地破其鍕持。又伤</a><a name="0183a26" id="0183a26">其足。便大嗔恚。以鍕持盛水咒令不雨。</a><a name="0183a27" id="0183a27">仙人福德诸龙鬼神皆为不雨。不雨故五谷</a><a name="0183a28" id="0183a28">五果尽皆不生。人民穷乏无复生路。婆罗</a><a name="0183a29" id="0183a29">奈国王忧愁懊恼。命诸大官集议雨事。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250182c.htm'><img src='up.gif' border=0></a>
<a href='T250183b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>