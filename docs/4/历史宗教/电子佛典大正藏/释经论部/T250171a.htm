<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0171a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷15)</font> 初序品中 羼提波罗蜜法忍义第二十五 <font face='Arial'>T25, p0171a</h2></font><hr>
<span class='old'>
</a><a name="0170c28" id="0170c28">观诸法亦皆不实。如是一切除却。信佛法</a><a name="0170c29" id="0170c29">清净不坏相。心不悔不转。是名法忍。复次</span><a name="0171a01" id="0171a01">有无二边。观诸法生时住时则为有见相。</a><a name="0171a02" id="0171a02">观诸法老时坏时则为无见相。三界众生多</a><a name="0171a03" id="0171a03">着此二见相。是二种法虚诳不实。若实有</a><a name="0171a04" id="0171a04">相则不应无。何以故。今无先有则堕断中。</a><a name="0171a05" id="0171a05">若断是则不然。复次一切诸法。名字和合故</a><a name="0171a06" id="0171a06">谓之为有。以是故。名字和合所生法不可</a><a name="0171a07" id="0171a07">得。问曰。名字所生法虽不可得。则有名字</a><a name="0171a08" id="0171a08">和合。答曰。若无法。名字为谁而和合。是则</a><a name="0171a09" id="0171a09">无名字。复次若诸法实有。不应以心识故</a><a name="0171a10" id="0171a10">知有。若以心识故知有。是则非有。如地</a><a name="0171a11" id="0171a11">坚相。以身根身识知故有。若无身根身识</a><a name="0171a12" id="0171a12">知则无坚相。问曰。身根身识若知若不知。而</a><a name="0171a13" id="0171a13">地常是坚相。答曰。若先自知有坚相。若从</a><a name="0171a14" id="0171a14">他闻则知有坚相。若先不知不闻则无坚</a><a name="0171a15" id="0171a15">相。复次地若常是坚相。不应舍其相。如凝</a><a name="0171a16" id="0171a16">酥蜡蜜树胶。融则舍其坚相堕湿相中。金</a><a name="0171a17" id="0171a17">银铜铁等亦尔。如水为湿相。寒则转为坚</a><a name="0171a18" id="0171a18">相。如是等种种悉皆舍相。复次诸论议师</a><a name="0171a19" id="0171a19">辈。有能令无。无能令有。诸贤圣人坐禅人。</a><a name="0171a20" id="0171a20">能令地作水水作地。如是等诸法皆可转。</a><a name="0171a21" id="0171a21">如十一切入中说。复次是有见。为贪欲嗔恚</a><a name="0171a22" id="0171a22">愚痴结缚斗诤故生。若有生此欲恚等处。</a><a name="0171a23" id="0171a23">是非佛法。何以故。佛法相善净故。以是故非</a><a name="0171a24" id="0171a24">实。复次一切法有二种。色法无色法。色法</a><a name="0171a25" id="0171a25">分析乃至微尘散灭无余。如檀波罗蜜品破</a><a name="0171a26" id="0171a26">施物中说。无色法五情所不知故。意情生</a><a name="0171a27" id="0171a27">住灭时观故。知心有分。有分故无常。无常</a><a name="0171a28" id="0171a28">故空。空故非有。弹指顷有六十时。一一时</a><a name="0171a29" id="0171a29">中心有生灭。相续生故。知是贪心是嗔心是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250170c.htm'><img src='up.gif' border=0></a>
<a href='T250171b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>