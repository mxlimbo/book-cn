<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0317a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷6)</font> <font face='Arial'>T26, p0317a</h2></font><hr>
<span class='old'>
</a><a name="0316c28" id="0316c28">来妙观察智。示现一切诸佛众会雨大法雨。</a><a name="0316c29" id="0316c29">为令众生受大法乐</span><a name="0317a01" id="0317a01"><p>论曰。此中显示受用因相。如器世间随有情</a><a name="0317a02" id="0317a02">业增上力故。阿赖耶识共相种子。变生种种</a><a name="0317a03" id="0317a03">共相资具。为令有情广大受用。如是如来妙</a><a name="0317a04" id="0317a04">观察智。助平等智为增上缘。击发镜智相应</a><a name="0317a05" id="0317a05">净识。现受用身种种众会威德炽盛雨大法</a><a name="0317a06" id="0317a06">雨。为令地上诸大菩萨受大法乐。亦助如来</a><a name="0317a07" id="0317a07">成所作智为增上缘。击发镜智相应净识。现</a><a name="0317a08" id="0317a08">变化身种种众会威德炽盛雨正法雨。为令</a><a name="0317a09" id="0317a09">地前所化有情受用法乐</a><a name="0317a10" id="0317a10"><p>经曰。如世界中五趣可得。所谓地狱饿鬼傍</a><a name="0317a11" id="0317a11">生人趣天趣。如是如来观察智上。无边因果</a><a name="0317a12" id="0317a12">五趣差别具足显现</a><a name="0317a13" id="0317a13"><p>论曰。此中显示趣差别因相。如世界中随有</a><a name="0317a14" id="0317a14">情业增上力故。阿赖耶识不共相种。变生种</a><a name="0317a15" id="0317a15">种五趣因果差别可得。如是如来妙观察智。</a><a name="0317a16" id="0317a16">五趣因果为境界故。似其五趣因果二相差</a><a name="0317a17" id="0317a17">别显现。非生五趣诸阿素洛种类不定。或天</a><a name="0317a18" id="0317a18">或鬼。或复傍生故。不别说。五趣因者。谓中</a><a name="0317a19" id="0317a19">有身以与五趣为方便故。趣是所趣。中有能</a><a name="0317a20" id="0317a20">趣故。非趣摄。就生类别建立四生。是故中</a><a name="0317a21" id="0317a21">有亦生所摄。有义中有趣方便故。说在趣中。</a><a name="0317a22" id="0317a22">此言因者。业烦恼等。果即五趣</a><a name="0317a23" id="0317a23"><p>经曰。如世界中欲色无色诸界可得。如是如</a><a name="0317a24" id="0317a24">来观察智上。无边因果三界差别。具足显现</a><a name="0317a25" id="0317a25"><p>论曰。此中显示界差别因相。如世界中随有</a><a name="0317a26" id="0317a26">情业增上力故。阿赖耶识共不共相种子。变</a><a name="0317a27" id="0317a27">生三界因果差别可得。此中世界通情非情。</a><a name="0317a28" id="0317a28">谓有情世界及器世界。若不尔者。不应于中</a><a name="0317a29" id="0317a29">有无色界。以彼唯有定所生色。无业生色无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260316c.htm'><img src='up.gif' border=0></a>
<a href='T260317b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>