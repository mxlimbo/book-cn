<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1507 分别功德论 0049b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1507 分别功德论</font> <font face='Arial'>(卷5)</font> <font face='Arial'>T25, p0049b</h2></font><hr>
<span class='old'>
</a><a name="0049a28" id="0049a28">丘已得罗汉。虽复漏尽。由有口过。因行渡</a><a name="0049a29" id="0049a29">江水渐欲深。便发恶言曰。弊婢淫种物。时江</span><a name="0049b01" id="0049b01">神女闻此恶言心念曰。此比丘乃发恶声如</a><a name="0049b02" id="0049b02">是。正欲推着水中。以是比丘故。且当问佛。即</a><a name="0049b03" id="0049b03">行问佛。有比丘渡江水小深。便骂詈言弊婢</a><a name="0049b04" id="0049b04">淫种。比丘法应骂耶。佛即遣一比丘。呼此骂</a><a name="0049b05" id="0049b05">比丘来。比丘即来。佛告比丘。汝为沙门何以</a><a name="0049b06" id="0049b06">骂耶。比丘对曰。弟子不骂。直言婢淫种耳。</a><a name="0049b07" id="0049b07">江神女曰。看此比丘已复骂欤。愿世尊说此</a><a name="0049b08" id="0049b08">本末。罗汉故有嗔恚在耶。何以骂耶。佛言。罗</a><a name="0049b09" id="0049b09">汉无复嗔恚。直以口串故耳。此比丘曾为</a><a name="0049b10" id="0049b10">婆罗门。婆罗门法喜骂詈。曰胎中奴。不必嗔</a><a name="0049b11" id="0049b11">骂。直自口惯习耳。又复前五百世为汝夫</a><a name="0049b12" id="0049b12">时常骂汝为婢。是以宿识不除故复骂耳。江</a><a name="0049b13" id="0049b13">女曰。虽复罗汉故有口过。我不用罗汉。愿我</a><a name="0049b14" id="0049b14">后求无上正真道。度脱一切如佛无异。佛语</a><a name="0049b15" id="0049b15">比丘。汝向此女人忏悔。比丘即悔。女亦向比</a><a name="0049b16" id="0049b16">丘忏悔作礼已各别去。虽复漏尽犹有粗言。</a><a name="0049b17" id="0049b17">况于凡夫而不慎言也。以是因缘知是比丘</a><a name="0049b18" id="0049b18">护口第一也</a><a name="0049b19" id="0049b19"><p>所以称摩诃迦延那比丘安般第一者。千二百</a><a name="0049b20" id="0049b20">弟子中。唯有此比丘及罗云。能行安般第一。</a><a name="0049b21" id="0049b21">何以知之。昔罗云从佛行。佛以善权故。现脚</a><a name="0049b22" id="0049b22">[跳-兆+专]使罗云见。罗云见已。心念曰。此老公持</a><a name="0049b23" id="0049b23">如此形貌。舍转轮王位。着道行乞耶。何以不</a><a name="0049b24" id="0049b24">羞。我不能复行乞且归去。我祖父真净王故</a><a name="0049b25" id="0049b25">在。何能作是勤苦为。佛即知罗云心中所念。</a><a name="0049b26" id="0049b26">告罗云曰。汝知不。天地尚无常。况汝转轮圣</a><a name="0049b27" id="0049b27">王。岂可得久。当解非常。有形皆苦。身非我</a><a name="0049b28" id="0049b28">有。皆当磨灭不得久停。罗云思四非常。意犹</a><a name="0049b29" id="0049b29">未寤。佛教行安般守意。安般者入出息也。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250049a.htm'><img src='up.gif' border=0></a>
<a href='T250049c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>