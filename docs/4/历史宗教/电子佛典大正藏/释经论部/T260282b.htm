<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1528 涅槃经本有今无偈论 0282b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1528 涅槃经本有今无偈论</font> <font face='Arial'>(卷1)</font> <font face='Arial'>T26, p0282b</h2></font><hr>
<span class='old'>
</a><a name="0282a28" id="0282a28">功德。何者过三世。为生故分别三世。涅槃无</a><a name="0282a29" id="0282a29">生故。不可分别。三世者。未生得生。已生即</span><a name="0282b01" id="0282b01">灭。涅槃无灭故常住。是故自在。以自在故。是</a><a name="0282b02" id="0282b02">故最乐。为体故说清净。为用故说常乐我。自</a><a name="0282b03" id="0282b03">体故清净。对生死故常乐我。复次有二种义。</a><a name="0282b04" id="0282b04">若本有今有。则是常见。若过三世。则是断</a><a name="0282b05" id="0282b05">见。若二义待来离断常。是中道。如是俗谛真</a><a name="0282b06" id="0282b06">谛相待故。有如是十二因缘真实。何以故。离</a><a name="0282b07" id="0282b07">二边是真十二因缘。若能善解。即见如来现</a><a name="0282b08" id="0282b08">在于世。是故如来说十二因缘是如来身。于</a><a name="0282b09" id="0282b09">真俗二谛。以不二故。是十二缘真佛道。如是</a><a name="0282b10" id="0282b10">偈有二义。一则对因义。断于邪道。二理得义</a><a name="0282b11" id="0282b11">显示实。如是二义。是如来事。依大智依。大</a><a name="0282b12" id="0282b12">慈悲。五常义</a><a name="0282b13" id="0282b13"><p>一无穷常。二无起常。三恒在常。四湛然常。五</a><a name="0282b14" id="0282b14">无变常。无穷常者有十。一因无边故常。二众</a><a name="0282b15" id="0282b15">生无边故常。三大悲无边故常。四四如意足</a><a name="0282b16" id="0282b16">无边故常。五慧无边故常。六恒在定故常。七</a><a name="0282b17" id="0282b17">安乐清凉故常。八行于世间八法不能染故</a><a name="0282b18" id="0282b18">常。九甘露寂静远离四魔故常。十性无生故</a><a name="0282b19" id="0282b19">常。因无边者。无量劫来舍身命财。为摄持正</a><a name="0282b20" id="0282b20">法。正法既无边际无穷尽。此即以无穷之因。</a><a name="0282b21" id="0282b21">得无穷之果。果即三身也</a><a name="0282b22" id="0282b22"><p>二无起常者。依前际非本无今有。不为意生</a><a name="0282b23" id="0282b23">身所生故。三恒在常者。依后际离不可思议</a><a name="0282b24" id="0282b24">死坏故。四湛然常者。依中际不为无明烦恼</a><a name="0282b25" id="0282b25">病所破坏故。五无变常者。过三际不为无漏</a><a name="0282b26" id="0282b26">业果报所变异故。第三恒在离死。第四湛然</a><a name="0282b27" id="0282b27">离病。第五无变者。初地至如来地通名无穷。</a><a name="0282b28" id="0282b28">从八地至如来名无起。从九地至如来。亦分</a><a name="0282b29" id="0282b29">得名为无变常者。正论五义并在佛地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260282a.htm'><img src='up.gif' border=0></a>
<a href='T260282c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>