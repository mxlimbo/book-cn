<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0610a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷78)</font> 愿乐品第六十四 信持无三毒义第五十二 <font face='Arial'>T25, p0610a</h2></font><hr>
<span class='old'>
</a><a name="0609c28" id="0609c28">破诸外道及魔民戏论。何况成佛。有人言。</a><a name="0609c29" id="0609c29">若有能一发心言。我当作佛灭一切众生</span><a name="0610a01" id="0610a01">苦。虽未断烦恼未行难事。以心口业重</a><a name="0610a02" id="0610a02">故胜于一切众生。一切众生皆自求乐。自</a><a name="0610a03" id="0610a03">为身故爱其所亲。阿罗汉辟支佛虽不贪</a><a name="0610a04" id="0610a04">世乐。自为灭苦故求涅槃乐。不能为众生。</a><a name="0610a05" id="0610a05">菩萨心生口言为度一切。是故胜。譬如一</a><a name="0610a06" id="0610a06">六神通阿罗汉。将一沙弥令负衣钵循路</a><a name="0610a07" id="0610a07">而行。沙弥思惟。我当以何乘入涅槃。即发</a><a name="0610a08" id="0610a08">心。佛为世尊最上最妙。我当以佛乘入涅</a><a name="0610a09" id="0610a09">槃。师知其念。即取衣钵自担。推沙弥在</a><a name="0610a10" id="0610a10">前行。沙弥覆复思惟。佛道甚难。久住生死</a><a name="0610a11" id="0610a11">受无量苦。且以小乘早入涅槃。师复以衣</a><a name="0610a12" id="0610a12">钵囊还与沙弥令担。语在后行。如是至</a><a name="0610a13" id="0610a13">三。沙弥白师。师年老耄状如小儿戏。方始</a><a name="0610a14" id="0610a14">令我在前已复令我在后。何其太速。师答。</a><a name="0610a15" id="0610a15">汝初念发心作佛。是心贵重则住我师道中。</a><a name="0610a16" id="0610a16">如是人诸辟支佛尚应供养。何况阿罗汉。以</a><a name="0610a17" id="0610a17">是故推汝在前。汝心还悔。欲取小乘。而</a><a name="0610a18" id="0610a18">未便得。汝去我悬远。是故令汝在后。沙弥</a><a name="0610a19" id="0610a19">闻已惊悟。我师能知我心。我一发意已胜阿</a><a name="0610a20" id="0610a20">罗汉。何况成就。即自坚固住大乘法。复次</a><a name="0610a21" id="0610a21">胜名不必一切事中皆胜。但以一发心欲作</a><a name="0610a22" id="0610a22">佛度众生。是事为胜。诸余禅定解脱等犹尚</a><a name="0610a23" id="0610a23">未有何得言胜。譬如以飞言之鸟则胜</a><a name="0610a24" id="0610a24">人。未来当得功德。此事不论。小乘人言。乃</a><a name="0610a25" id="0610a25">至补处菩萨尚不胜小沙弥得无量律仪</a><a name="0610a26" id="0610a26">者。摩诃衍论中或有人如是言。其有发大</a><a name="0610a27" id="0610a27">乘心者。虽复在弊恶小人中。犹胜二乘得</a><a name="0610a28" id="0610a28">解脱者。是名二边。离是二边名为中道。中</a><a name="0610a29" id="0610a29">道义如上说。以其有义理实故应当取。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250609c.htm'><img src='up.gif' border=0></a>
<a href='T250610b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>