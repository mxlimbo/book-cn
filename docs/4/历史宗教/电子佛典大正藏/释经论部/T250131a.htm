<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0131a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷10)</font> 初序品中 十方诸菩萨来释论第十五 <font face='Arial'>T25, p0131a</h2></font><hr>
<span class='old'>
</a><a name="0130c28" id="0130c28">最在上故。足第一贱。履不净处最在下故。</a><a name="0130c29" id="0130c29">是故以所贵礼所贱。贵重供养故。复次有</span><a name="0131a01" id="0131a01">下中上礼。下者揖。中者跪。上者稽首。头面礼</a><a name="0131a02" id="0131a02">足是上供养。以是故佛毗尼中。下坐比丘两</a><a name="0131a03" id="0131a03">手捉上坐两足。以头面礼。问曰。四种身仪</a><a name="0131a04" id="0131a04">若坐若立若行若卧。何以故一面立。答曰。为</a><a name="0131a05" id="0131a05">来故不应行。为恭敬供养故不应卧。此</a><a name="0131a06" id="0131a06">事易明何足问耶。应问或坐或立。坐者于</a><a name="0131a07" id="0131a07">供养不重。立者恭敬供养法。复次佛法中。</a><a name="0131a08" id="0131a08">诸外道出家及一切白衣来到佛所皆坐。外</a><a name="0131a09" id="0131a09">道他法轻佛故坐。白衣如客是故坐。一切五</a><a name="0131a10" id="0131a10">众身心属佛。是故立。若得道诸阿罗汉。如</a><a name="0131a11" id="0131a11">舍利弗目连须菩提等所作已办。是故听</a><a name="0131a12" id="0131a12">坐。余虽得三道亦不听坐。大事未办。结</a><a name="0131a13" id="0131a13">贼未破故。譬如王臣大有功勋故得坐。是</a><a name="0131a14" id="0131a14">诸菩萨中。虽有白衣以从远来供养佛故</a><a name="0131a15" id="0131a15">立</a><a name="0131a16" id="0131a16"><p>【经】白佛言。宝积如来致问世尊。少恼少患兴</a><a name="0131a17" id="0131a17">居轻利气力安乐不。又以此千叶金色莲华</a><a name="0131a18" id="0131a18">供养世尊<p>【论】问曰。宝积佛一切智。何以方</a><a name="0131a19" id="0131a19">问讯释迦牟尼佛。少恼少患兴居轻利气力</a><a name="0131a20" id="0131a20">安乐不。答曰。诸佛法尔。知而故问。如毗尼</a><a name="0131a21" id="0131a21">中。达贰迦比丘作赤色瓦窟。佛见已知而</a><a name="0131a22" id="0131a22">问阿难。此作何物。阿难白佛。是陶家子出</a><a name="0131a23" id="0131a23">家。字达贰迦。作小草舍常为放牛人所坏。</a><a name="0131a24" id="0131a24">三作三破。是故作此瓦舍。佛语阿难。破此</a><a name="0131a25" id="0131a25">瓦窟。何以故。外道辈当言。佛大师在时漏处</a><a name="0131a26" id="0131a26">法出。如是等处处知而故问。复次佛虽一切</a><a name="0131a27" id="0131a27">智。随世界法。世人问讯佛亦问讯。佛人中生</a><a name="0131a28" id="0131a28">受人法。寒热生死与人等。问讯法亦应等。</a><a name="0131a29" id="0131a29">复次世界中大贵大贱不应相问讯。佛等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250130c.htm'><img src='up.gif' border=0></a>
<a href='T250131b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>