<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0645a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷83)</font> 三惠品第七十 信持无三毒义第五十二 <font face='Arial'>T25, p0645a</h2></font><hr>
<span class='old'>
</a><a name="0644c28" id="0644c28">知是色。以色故知是眼。眼色是相待法。问</a><a name="0644c29" id="0644c29">曰。若不见色时亦有眼。云何眼不离色。答</span><a name="0645a01" id="0645a01">曰。以曾见色故名为眼。今虽不观色以</a><a name="0645a02" id="0645a02">本为名。是故一切有为法皆属因缘。因属</a><a name="0645a03" id="0645a03">果果属缘。无有定自在者乃至意法。菩萨</a><a name="0645a04" id="0645a04">佛亦如是。凡夫无智各各分别。作善不善</a><a name="0645a05" id="0645a05">业。智者知是二法皆虚诳属因缘。不以是</a><a name="0645a06" id="0645a06">二为二。须菩提问。是二法即是有所得。不</a><a name="0645a07" id="0645a07">二法即是无所得。世尊从有所得法中无所</a><a name="0645a08" id="0645a08">得。从无所得法中无所得。为缘诸法取相</a><a name="0645a09" id="0645a09">行道故。得是毕竟空无所得。为不作缘不</a><a name="0645a10" id="0645a10">取相不行道故。得是毕竟空无所得。若</a><a name="0645a11" id="0645a11">有所得中无所得者。有所得即是颠倒。行颠</a><a name="0645a12" id="0645a12">倒云何得实。若无所得中得无所得者。无</a><a name="0645a13" id="0645a13">所得即是无所有。无所有云何能生无所有。</a><a name="0645a14" id="0645a14">佛以二俱过故皆不听。有所得无所得二</a><a name="0645a15" id="0645a15">事。皆能平等观。平等即是毕竟空无所得。因</a><a name="0645a16" id="0645a16">无所得破有所得事既办。亦舍无所得。</a><a name="0645a17" id="0645a17">如是菩萨于有所得无所得平等般若中应</a><a name="0645a18" id="0645a18">学。若菩萨能如是学。是名真无所得者无</a><a name="0645a19" id="0645a19">有过失。从一地至一地义亦如是。须菩</a><a name="0645a20" id="0645a20">提问。世尊。若般若不可得。菩提不可得。菩萨</a><a name="0645a21" id="0645a21">不可得。云何菩萨学般若分别诸法相。所</a><a name="0645a22" id="0645a22">谓恼相是色苦乐相是受等。若菩萨行般若</a><a name="0645a23" id="0645a23">波罗蜜。色等法不可得。云何能具足檀波罗</a><a name="0645a24" id="0645a24">蜜等诸善法。云何能入菩萨位中。如经中广</a><a name="0645a25" id="0645a25">说。佛语须菩提。菩萨不以得色等诸法相</a><a name="0645a26" id="0645a26">故行般若。复问。为何等事故行般若。佛答。</a><a name="0645a27" id="0645a27">以无所得故行般若。何以故。一切法空无</a><a name="0645a28" id="0645a28">相无作无起。般若波罗蜜菩萨菩提。亦无相</a><a name="0645a29" id="0645a29">无作无起。菩萨为一切法实相故行般若。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250644c.htm'><img src='up.gif' border=0></a>
<a href='T250645b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>