<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1507 分别功德论 0052c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1507 分别功德论</font> <font face='Arial'>(卷5)</font> <font face='Arial'>T25, p0052c</h2></font><hr>
<span class='old'>
</a><a name="0052b28" id="0052b28">欢喜踊跃。即还着天冠。平治道路。扫洒烧香。</a><a name="0052b29" id="0052b29">以待如来。如来既至。王见诸比丘。虽复心精</span><a name="0052c01" id="0052c01">无表容貌。当选诸释五百人姿容可者。出为</a><a name="0052c02" id="0052c02">沙门侍从世尊。释王比丘最在其先。时佛在</a><a name="0052c03" id="0052c03">精舍大众之中。告诸比丘。普论种姓所以豪</a><a name="0052c04" id="0052c04">贵意。时真净王来至众中。向释王比丘礼。诸</a><a name="0052c05" id="0052c05">众皆怪所以。佛知此意。欲解众疑。故问王</a><a name="0052c06" id="0052c06">曰。何以礼此比丘。答曰。所以礼者。以此比丘</a><a name="0052c07" id="0052c07">有二事胜我。夫天有三。一日举天。二日生</a><a name="0052c08" id="0052c08">天。三日清净天。我正有举天。此比丘有生</a><a name="0052c09" id="0052c09">天。有清净天。所以言生天。以年四岁时。举吾</a><a name="0052c10" id="0052c10">天冠。着己头上。自然生意。无有与者。故曰生</a><a name="0052c11" id="0052c11">天清净天者。今已漏尽结解无复尘垢。故曰</a><a name="0052c12" id="0052c12">清净天也。以是二事胜我故。为作礼耳。以</a><a name="0052c13" id="0052c13">是因缘。知释王比丘豪族第一也</a><a name="0052c14" id="0052c14"><p class='juan'>
分别功德论卷第五</p>
</a><a name="0052c15" id="0052c15"><blockquote class='FuWen'>按此论丹藏为三卷。开元录云四卷。而注</a><a name="0052c16" id="0052c16">云或三卷或五卷者。但分卷有异耳。文无</a><a name="0052c17" id="0052c17">增减焉。录有注叙云。右此一论。释增一阿</a><a name="0052c18" id="0052c18">含经义。从初序品至弟子品过半。释王比</a><a name="0052c19" id="0052c19">丘即止。法上录云。竺法护译者不然。此中</a><a name="0052c20" id="0052c20">牒经。解释文句。并同本经。似与增一阿含</a><a name="0052c21" id="0052c21">同一人译。而余录并云失译。且依此定。僧</a><a name="0052c22" id="0052c22">祐录云。迦叶阿难撰者。此亦不然。如论第</a><a name="0052c23" id="0052c23">一卷中。引外国师及萨婆多说。故知非是</a><a name="0052c24" id="0052c24">二尊所撰</blockquote>
<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250052b.htm'><img src='up.gif' border=0></a>
<a href='T250053a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>