<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0253c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷26)</font> 初序品中 十八不共法释论第四十一 <font face='Arial'>T25, p0253c</h2></font><hr>
<span class='old'>
</a><a name="0253b28" id="0253b28">而已。佛亦如是于诸法无所作。诸法有者</a><a name="0253b29" id="0253b29">说有。无者说无。如说生因缘老死。乃至无</span><a name="0253c01" id="0253c01">明因缘诸行。有佛无佛是因缘法相续常在</a><a name="0253c02" id="0253c02">世间。诸佛出世为众生显示此法。复次若</a><a name="0253c03" id="0253c03">答常灭则为有咎。如问石女黄门儿修短</a><a name="0253c04" id="0253c04">黑白何类。此问则不应答。十四难亦如是。</a><a name="0253c05" id="0253c05">但以常灭为本故问。无常灭故佛不答。</a><a name="0253c06" id="0253c06">如是等种种因缘故。佛不答十四难无咎。</a><a name="0253c07" id="0253c07">佛处处说有我。处处说无我者。若人解佛</a><a name="0253c08" id="0253c08">法义。知假名者说言有我。若人不解佛法</a><a name="0253c09" id="0253c09">义。不知假名者说无我。复次佛为众生欲</a><a name="0253c10" id="0253c10">堕断灭见者。说言有我受后世罪福。若人</a><a name="0253c11" id="0253c11">欲堕常见者。为说言无无作我者受者。离</a><a name="0253c12" id="0253c12">是五众假名。更无一法自在者。问曰。若尔者</a><a name="0253c13" id="0253c13">何等为实。答曰。无我是实。如法印中说。一</a><a name="0253c14" id="0253c14">切作法无常。一切法无我。寂灭是安隐。涅槃</a><a name="0253c15" id="0253c15">法印名为诸法实相。若人善根未熟智慧不</a><a name="0253c16" id="0253c16">利。佛不为说是深无我法。若为说众生即</a><a name="0253c17" id="0253c17">堕断灭见中。问曰。若尔者如迦叶问中佛</a><a name="0253c18" id="0253c18">说。我是一边无我是一边。离此二边名为</a><a name="0253c19" id="0253c19">中道。今云何言无我是实有我为方便说。</a><a name="0253c20" id="0253c20">答曰。说无我有二种。一者取无我相着无</a><a name="0253c21" id="0253c21">我。二者破我不取无我亦不着。无我自然</a><a name="0253c22" id="0253c22">舍离。如先说无我则是边。后说无我是中</a><a name="0253c23" id="0253c23">道。复次佛说有我无我。有二因缘。一者用</a><a name="0253c24" id="0253c24">世俗说故有我。二者用第一实相说故无</a><a name="0253c25" id="0253c25">我。如是等说有我无我无咎。佛处处说诸</a><a name="0253c26" id="0253c26">法有。处处说诸法无者。问曰。不应别说</a><a name="0253c27" id="0253c27">有无。有即是有我。无即是无我。何以更说。</a><a name="0253c28" id="0253c28">答曰。不然佛法有二种空。一者众生空。二</a><a name="0253c29" id="0253c29">者法空。说无我示众生空。说无有法示<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250253b.htm'><img src='up.gif' border=0></a>
<a href='T250254a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>