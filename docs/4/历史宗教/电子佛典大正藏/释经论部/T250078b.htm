<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0078b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷3)</font> 初序品中 住王舍城释论第五 <font face='Arial'>T25, p0078b</h2></font><hr>
<span class='old'>
</a><a name="0078a28" id="0078a28">塞。三者阿波罗逻龙王。善心受化作佛弟</a><a name="0078a29" id="0078a29">子。除世饥馑故常降好雨。是故国丰。如</span><a name="0078b01" id="0078b01">佛涅槃后。长老摩呵迦叶欲集法思惟。何国</a><a name="0078b02" id="0078b02">丰乐乞食易得疾得集法。如是思已。忆</a><a name="0078b03" id="0078b03">王舍城中频婆娑罗王约敕常设千比丘食。</a><a name="0078b04" id="0078b04">频婆娑罗王虽死此法不断。是中食易得易</a><a name="0078b05" id="0078b05">可集法。余处无如是常供。若行乞食时</a><a name="0078b06" id="0078b06">诸外道来共论议。若共论议集法事废。若不</a><a name="0078b07" id="0078b07">共论便言诸沙门不如我。如是思惟。择取</a><a name="0078b08" id="0078b08">最上千阿罗汉。将就耆阇崛山集结经藏。</a><a name="0078b09" id="0078b09">以是三因缘。故知摩伽陀国乞食易得。如</a><a name="0078b10" id="0078b10">阿含及毗尼中说言。毗耶离国时时有饥</a><a name="0078b11" id="0078b11">饿。如降难陀婆难陀龙王兄弟经中说。舍婆</a><a name="0078b12" id="0078b12">提国饥饿。余诸国亦时时有饥饿。摩伽</a><a name="0078b13" id="0078b13">陀国中无是事。以是故知。摩伽陀国丰乐</a><a name="0078b14" id="0078b14">乞食易得</a><a name="0078b15" id="0078b15"><p>复次王舍城在山中闲静。余国精舍平地</a><a name="0078b16" id="0078b16">故。多杂人入出来往易故不闲静。又此</a><a name="0078b17" id="0078b17">山中多精舍。诸坐禅人诸圣人皆乐闲</a><a name="0078b18" id="0078b18">静多得住中。佛是圣人坐禅人主。是故</a><a name="0078b19" id="0078b19">多住王舍城。如是等种种因缘故多住</a><a name="0078b20" id="0078b20">王舍城。问曰。若住王舍城可尔。何以不</a><a name="0078b21" id="0078b21">多住竹园而多住耆阇崛山。答曰。我</a><a name="0078b22" id="0078b22">已答。圣人坐禅人乐闲静处。问曰。余更有</a><a name="0078b23" id="0078b23">四山。鞞婆罗跋恕等。何以不多住。而多住</a><a name="0078b24" id="0078b24">耆阇崛山。答曰。耆阇崛山于五山中最胜</a><a name="0078b25" id="0078b25">故。云何胜。耆阇崛山精舍近城而山难上。</a><a name="0078b26" id="0078b26">以是故杂人不来。近城故乞食不疲。以</a><a name="0078b27" id="0078b27">是故佛多在耆阇崛山中。不在余处。复次</a><a name="0078b28" id="0078b28">长老摩诃迦叶。于耆阇崛山。集三法藏。</a><a name="0078b29" id="0078b29">可度众生。度竟欲随佛入涅槃。清朝着衣</a><a name="0078b30" id="0078b30">持钵入王舍城乞食已。上耆阇崛山语诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250078a.htm'><img src='up.gif' border=0></a>
<a href='T250078c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>