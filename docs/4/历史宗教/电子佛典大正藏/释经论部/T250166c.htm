<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0166c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷14)</font> 初序品中 羼提波罗蜜义第二十四 <font face='Arial'>T25, p0166c</h2></font><hr>
<span class='old'>
</a><a name="0166b28" id="0166b28">切众生有罪因缘更相侵害。我今受恼亦本</a><a name="0166b29" id="0166b29">行因缘。虽非今世所作。是我先世恶报。我</span><a name="0166c01" id="0166c01">今偿之。应当甘受何可逆也。譬如负债。债</a><a name="0166c02" id="0166c02">主索之应当欢喜偿债不可嗔也。复次行</a><a name="0166c03" id="0166c03">者常行慈心。虽有恼乱逼身必能忍受。譬</a><a name="0166c04" id="0166c04">如羼提仙人。在大林中修忍行慈。时迦利</a><a name="0166c05" id="0166c05">王将诸婇女入林游戏。饮食既讫王小睡</a><a name="0166c06" id="0166c06">息。诸婇女辈游花林间。见此仙人加敬礼</a><a name="0166c07" id="0166c07">拜在一面立。仙人尔时为诸婇女赞说慈</a><a name="0166c08" id="0166c08">忍。其言美妙听者无厌。久而不去。迦利王</a><a name="0166c09" id="0166c09">觉不见婇女拔剑追踪。见在仙人前立。</a><a name="0166c10" id="0166c10">憍妒隆盛。嗔目奋剑而问仙人。汝作何物。</a><a name="0166c11" id="0166c11">仙人答言。我今在此修忍行慈。王言。我今</a><a name="0166c12" id="0166c12">试汝。当以利剑截汝耳鼻斩汝手足。若</a><a name="0166c13" id="0166c13">不嗔者知汝修忍。仙人言任意。王即拔剑</a><a name="0166c14" id="0166c14">截其耳鼻斩其手足。而问之言。汝心动不。</a><a name="0166c15" id="0166c15">答言。我修慈忍心不动也。王言。汝一身在</a><a name="0166c16" id="0166c16">此无有势力。虽口言不动谁当信者。是</a><a name="0166c17" id="0166c17">时仙人即作誓言。若我实修慈忍血当为</a><a name="0166c18" id="0166c18">乳。即时血变为乳。王大惊喜。将诸婇女而</a><a name="0166c19" id="0166c19">去。是时林中龙神为此仙人雷电霹雳。王</a><a name="0166c20" id="0166c20">被毒害没不还宫。以是故言于恼乱中</a><a name="0166c21" id="0166c21">能行忍辱。复次菩萨修行悲心。一切众生</a><a name="0166c22" id="0166c22">常有众苦。处胎迫隘受诸苦痛。生时迫迮</a><a name="0166c23" id="0166c23">骨肉如破。冷风触身甚于剑戟。是故佛言。</a><a name="0166c24" id="0166c24">一切苦中生苦最重。如是老病死苦种种困</a><a name="0166c25" id="0166c25">厄。云何行人复加其苦。是为疮中复加刀</a><a name="0166c26" id="0166c26">破。复次菩萨自念。我不应如诸余人常随</a><a name="0166c27" id="0166c27">生死水流。我当逆流以求尽源入泥洹道。</a><a name="0166c28" id="0166c28">一切凡人侵至则嗔。益至则喜。怖处则畏。我</a><a name="0166c29" id="0166c29">为菩萨不可如彼。虽未断结当自抑制<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250166b.htm'><img src='up.gif' border=0></a>
<a href='T250167a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>