<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0637b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷82)</font> 大方便品第六十九 信持无三毒义第五十二 <font face='Arial'>T25, p0637b</h2></font><hr>
<span class='old'>
</a><a name="0637a28" id="0637a28">有人言。诸善法不得般若。不得至萨婆若。</a><a name="0637a29" id="0637a29">般若不得诸善法。独能至萨婆若。如经说。</span><a name="0637b01" id="0637b01">师子雷音佛国宝树庄严。其树常出无量法</a><a name="0637b02" id="0637b02">音。所谓一切法毕竟空无生无灭等。其土人</a><a name="0637b03" id="0637b03">民生便闻此法音故。不起恶心得无生法</a><a name="0637b04" id="0637b04">忍。如此人何有布施持戒等诸功德。亦有</a><a name="0637b05" id="0637b05">狂人醉人从佛闻四谛即时得道。如是等</a><a name="0637b06" id="0637b06">无有智慧。行余法得道无有是事。须菩</a><a name="0637b07" id="0637b07">提问佛。般若毕竟空。不取圣法不舍凡</a><a name="0637b08" id="0637b08">夫法。云何佛言是般若波罗蜜能至萨婆</a><a name="0637b09" id="0637b09">若住。佛可其言如是如是。是般若波罗蜜</a><a name="0637b10" id="0637b10">无取无舍。虽言取萨婆若以不取法故。</a><a name="0637b11" id="0637b11">取住义亦如是。此中佛自说因缘。所谓一切</a><a name="0637b12" id="0637b12">法不取相。一切法者色乃至菩提。是法虚</a><a name="0637b13" id="0637b13">诳从因缘生。自性无故不取。不取故不舍。</a><a name="0637b14" id="0637b14">以不忆念取相故。须菩提言。若不忆念色</a><a name="0637b15" id="0637b15">等法。云何增长善根。善根不增长云何得</a><a name="0637b16" id="0637b16">阿耨多罗三藐三菩提。佛答。若菩萨能灭一</a><a name="0637b17" id="0637b17">切法中忆念。即是空无相无作解脱门。解脱</a><a name="0637b18" id="0637b18">即是诸法实相。虽有善根以取相着心颠</a><a name="0637b19" id="0637b19">倒故不增长。譬如种谷其苗虽好秽草多</a><a name="0637b20" id="0637b20">故不能增长。此中说因缘。以众生忆念故。</a><a name="0637b21" id="0637b21">生三界善不善处。若无忆念则不着。不着</a><a name="0637b22" id="0637b22">则不生。须菩提从佛闻是已。思惟筹量是</a><a name="0637b23" id="0637b23">法。毕竟空无所有。若行是法亦应无所得</a><a name="0637b24" id="0637b24">无住处。何以故。因果相似故。是故问佛。菩</a><a name="0637b25" id="0637b25">萨作是念行般若。何所住何所得。佛答。</a><a name="0637b26" id="0637b26">色等一切法中不住。乃至不住中亦不住。不</a><a name="0637b27" id="0637b27">取相故不着。不着故则不住。此中佛自</a><a name="0637b28" id="0637b28">说因缘。是菩萨不见法有可着可住着</a><a name="0637b29" id="0637b29">者。住者此中法难破故。但说法不说著者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250637a.htm'><img src='up.gif' border=0></a>
<a href='T250637c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>