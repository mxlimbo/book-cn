<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0249a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷26)</font> 初序品中 十八不共法释论第四十一 <font face='Arial'>T25, p0249a</h2></font><hr>
<span class='old'>
</a><a name="0248c28" id="0248c28">陀说告诸比丘。难陀诸受生时觉住时觉</a><a name="0248c29" id="0248c29">灭时觉。诸想诸觉亦如是。答曰。觉有二种。</span><a name="0249a01" id="0249a01">一者觉心中。苦受生知苦受生。苦受住知</a><a name="0249a02" id="0249a02">苦受住。苦受灭知苦受灭。乐受生知乐受</a><a name="0249a03" id="0249a03">生。乐受住知乐受住。乐受灭知乐受灭。不</a><a name="0249a04" id="0249a04">苦不乐受亦如是。但能知是总相。不能别</a><a name="0249a05" id="0249a05">相知。二者念念中苦乐。不苦不乐受中悉觉</a><a name="0249a06" id="0249a06">悉知。念念中心数法。无不知而过。以是故</a><a name="0249a07" id="0249a07">说佛无不知已舍。复次佛或时舍众生。入</a><a name="0249a08" id="0249a08">甚深禅定一月二月。有人疑佛为度众生</a><a name="0249a09" id="0249a09">故出世。何以故常入定。佛言。我种种因缘知</a><a name="0249a10" id="0249a10">故舍。非是无知已舍。问曰。何等是知已舍</a><a name="0249a11" id="0249a11">因缘。答曰。于大众中疲厌故小息。复次佛</a><a name="0249a12" id="0249a12">世世常爱远离行。若菩萨在母胎。母亦乐</a><a name="0249a13" id="0249a13">远离行。去城四十里。岚鞞尼林中生。得道时</a><a name="0249a14" id="0249a14">沤楼频螺林中独在树下成佛。初转法轮时。</a><a name="0249a15" id="0249a15">亦在仙人住处鹿林中。入涅槃时在娑罗林</a><a name="0249a16" id="0249a16">双树下。长夜乐行远离。以是故佛入禅定。</a><a name="0249a17" id="0249a17">复次佛常舍心成就故入禅定。复次佛远离</a><a name="0249a18" id="0249a18">愦闹及杂语处。亦自观诸佛功德藏。亦受第</a><a name="0249a19" id="0249a19">一清净乐故入禅定。复次佛说法已常教</a><a name="0249a20" id="0249a20">诸比丘。当坐禅无令后悔。口之所说身亦</a><a name="0249a21" id="0249a21">自行故入禅定。复次厌恶供养故。知众生</a><a name="0249a22" id="0249a22">应得度者。入禅定作化人往度。复次有</a><a name="0249a23" id="0249a23">众生定少慧多者。身示行禅以教化之。复</a><a name="0249a24" id="0249a24">次有人常见佛生厌想故。小远离令其饥</a><a name="0249a25" id="0249a25">虚故。复次佛欲为诸天说法故在闲静处。</a><a name="0249a26" id="0249a26">复次佛为后世作法故坐禅。又佛自转法</a><a name="0249a27" id="0249a27">轮已。以事付弟子故入禅定。复次现二种</a><a name="0249a28" id="0249a28">道摄众生故。一者禅定二者智慧。佛在大</a><a name="0249a29" id="0249a29">众说法为现智慧。静处摄心为现禅定。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250248c.htm'><img src='up.gif' border=0></a>
<a href='T250249b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>