<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0219a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷21)</font> 初序品中 八念义第三十六之一 <font face='Arial'>T25, p0219a</h2></font><hr>
<span class='old'>
</a><a name="0218c28" id="0218c28">说。佛告诸比丘。若于阿兰若处空舍冢间山</a><a name="0218c29" id="0218c29">林旷野。在中思惟。若有怖畏衣毛为竖。尔</span><a name="0219a01" id="0219a01">时当念佛。佛是多陀阿伽度阿罗呵三藐三</a><a name="0219a02" id="0219a02">佛陀乃至婆伽婆。恐怖则灭。若不念佛当</a><a name="0219a03" id="0219a03">疾念法。佛法清净巧出善说。得今世报指</a><a name="0219a04" id="0219a04">示开发。有智之人心力能解。如是念法怖畏</a><a name="0219a05" id="0219a05">则除。若不念法则当念僧。佛弟子众修正</a><a name="0219a06" id="0219a06">道随法行。僧中有阿罗汉向阿罗汉乃至须</a><a name="0219a07" id="0219a07">陀洹向须陀洹四双八辈。是佛弟子众。应供</a><a name="0219a08" id="0219a08">养合手恭敬礼拜迎送。世间无上福田。作</a><a name="0219a09" id="0219a09">如是念僧恐怖即灭</a><a name="0219a10" id="0219a10"><p>佛告诸比丘。释提桓因与阿修罗斗在大</a><a name="0219a11" id="0219a11">阵中。时告诸天众汝与阿修罗斗时。设有</a><a name="0219a12" id="0219a12">恐怖当念我七宝幢恐怖即灭。若不念我</a><a name="0219a13" id="0219a13">幢当念伊舍那天子(帝释左面天王也)宝幢恐怖即</a><a name="0219a14" id="0219a14">除。若不念伊舍那宝幢。当念婆楼那天子</a><a name="0219a15" id="0219a15">(右面天子)宝幢恐怖即除。以是故知为除恐怖</a><a name="0219a16" id="0219a16">因缘故。次第说八念。问曰。经中说三念因</a><a name="0219a17" id="0219a17">缘除恐怖。五念复云何能除恐怖。答曰。是</a><a name="0219a18" id="0219a18">比丘自念布施持戒功德。怖畏亦除。所以者</a><a name="0219a19" id="0219a19">何。若破戒心畏堕地狱。若悭贪心畏堕饿</a><a name="0219a20" id="0219a20">鬼及贫穷中。自念我有是净戒布施。若念净</a><a name="0219a21" id="0219a21">戒若念布施。心则欢喜作是言。若我命未</a><a name="0219a22" id="0219a22">尽当更增进功德。若当命终不畏堕恶道。</a><a name="0219a23" id="0219a23">以是故念戒施。亦能令怖畏不生。念上诸</a><a name="0219a24" id="0219a24">天皆是布施持戒果报。此诸天以福德因缘</a><a name="0219a25" id="0219a25">故生彼。我亦有是福德。以是故念天。亦能</a><a name="0219a26" id="0219a26">令怖畏不生。十六行念安那般那时细觉尚</a><a name="0219a27" id="0219a27">灭。何况恐怖粗觉念。死者念五众身念念生</a><a name="0219a28" id="0219a28">灭。从生已来常与死俱。今何以畏死。是五</a><a name="0219a29" id="0219a29">念佛虽不说。亦当除恐怖。所以者何。念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250218c.htm'><img src='up.gif' border=0></a>
<a href='T250219b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>