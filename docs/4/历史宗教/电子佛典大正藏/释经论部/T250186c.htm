<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0186c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷17)</font> 初序品中 禅波罗蜜第二十八 <font face='Arial'>T25, p0186c</h2></font><hr>
<span class='old'>
</a><a name="0186b28" id="0186b28">身中虚空。常观身空如笼如甑。常念不</a><a name="0186b29" id="0186b29">舍则得度色不复见身。如内身空外色</span><a name="0186c01" id="0186c01">亦尔。是时能观无量无边空。得此观已无</a><a name="0186c02" id="0186c02">苦无乐其心转增。如鸟闭着瓶中瓶破得</a><a name="0186c03" id="0186c03">出。是名空处定。是空无量无边。以识缘</a><a name="0186c04" id="0186c04">之缘多则散能破于定。行者观虚空。缘受</a><a name="0186c05" id="0186c05">想行识。如病如痈如疮如刺。无常苦空无</a><a name="0186c06" id="0186c06">我。欺诳和合则有非是实也。如是念已。舍</a><a name="0186c07" id="0186c07">虚空缘但缘识。云何而缘现前识。缘过去</a><a name="0186c08" id="0186c08">未来无量无边识。是识无量无边。如虚空无</a><a name="0186c09" id="0186c09">量无边。是名识处定。是识无量无边。以识</a><a name="0186c10" id="0186c10">缘之识多则散能破于定。行者观是缘识。</a><a name="0186c11" id="0186c11">受想行识如病如痈如疮如刺。无常苦空</a><a name="0186c12" id="0186c12">无我。欺诳和合而有非实有也。如是观已</a><a name="0186c13" id="0186c13">则破识相。是呵识处赞无所有处。破诸识</a><a name="0186c14" id="0186c14">相系心在无所有中。是名无所有处定。无</a><a name="0186c15" id="0186c15">所有处缘受想行识。如病如痈如疮如刺。</a><a name="0186c16" id="0186c16">无常苦空无我。欺诳和合而有非实有也。如</a><a name="0186c17" id="0186c17">是思惟。无想处如痈。有想处如病如痈如</a><a name="0186c18" id="0186c18">疮如刺。第一妙处是非有想非无想处。问</a><a name="0186c19" id="0186c19">曰。非有想非无想处。有受想行识。云何言非</a><a name="0186c20" id="0186c20">有想非无想。答曰。是中有想微细难觉故。谓</a><a name="0186c21" id="0186c21">为非有想。有想故非无想。凡夫心谓得诸法</a><a name="0186c22" id="0186c22">实相。是为涅槃。佛法中虽知有想。因其本</a><a name="0186c23" id="0186c23">名。名为非有想非无想处。问曰。云何是无</a><a name="0186c24" id="0186c24">想。答曰。无想有三种。一无想定。二灭受定。</a><a name="0186c25" id="0186c25">三无想天。凡夫人欲灭心入无想定。佛弟</a><a name="0186c26" id="0186c26">子欲灭心入灭受定。是诸禅定有二种。若</a><a name="0186c27" id="0186c27">有漏若无漏。有漏即是凡夫所行如上说。无</a><a name="0186c28" id="0186c28">漏是十六圣行。若有漏道。依上地边离下</a><a name="0186c29" id="0186c29">地欲。若无漏道。离自地欲及上地。以是故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250186b.htm'><img src='up.gif' border=0></a>
<a href='T250187a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>