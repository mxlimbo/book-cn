<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0520a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷65)</font> 诸波罗蜜品第四十四 信持无三毒义第五十二 <font face='Arial'>T25, p0520a</h2></font><hr>
<span class='old'>
</a><a name="0519c28" id="0519c28">毒相寂灭。一切法相不可得故。是般若波</a><a name="0519c29" id="0519c29">罗蜜。乃至善法中尚不贪。何况余欲。佛</span><a name="0520a01" id="0520a01">说欲从本已来。不可得故。贪欲虚诳。自性不</a><a name="0520a02" id="0520a02">可得故。名无欲波罗蜜。非是离欲故名无</a><a name="0520a03" id="0520a03">欲。嗔恚性毕竟无所有故。名无嗔波罗蜜。</a><a name="0520a04" id="0520a04">非是离嗔故。名无嗔。一切法中。无明黑闇</a><a name="0520a05" id="0520a05">破故。名无痴波罗蜜。非是灭痴故。名无痴。</a><a name="0520a06" id="0520a06">无烦恼波罗蜜者。菩萨得无生法忍故。一切</a><a name="0520a07" id="0520a07">烦恼灭。佛言。忆想分别是烦恼根本。忆想尚</a><a name="0520a08" id="0520a08">无何况烦恼。故名无烦恼波罗蜜。般若能破</a><a name="0520a09" id="0520a09">无众生中有众生颠倒故。名无众生波罗</a><a name="0520a10" id="0520a10">蜜。佛言。是众生从本已来不生。无所有故。</a><a name="0520a11" id="0520a11">名无众生。须菩提意。以般若波罗蜜能断</a><a name="0520a12" id="0520a12">一切有漏法故。名断波罗蜜。佛言。诸法不</a><a name="0520a13" id="0520a13">起不生无所作。诸法自然断相故名断。二</a><a name="0520a14" id="0520a14">边者。所谓我无我断无断可断法无断法常</a><a name="0520a15" id="0520a15">灭有无。如是等无量二边。般若波罗蜜中。</a><a name="0520a16" id="0520a16">无是诸边故。名无二边波罗蜜。佛言。是诸</a><a name="0520a17" id="0520a17">边从本已来无。但以虚诳颠倒故着。菩萨</a><a name="0520a18" id="0520a18">求实事故。离是颠倒边。是般若波罗蜜。一</a><a name="0520a19" id="0520a19">相空故不可破。佛言。不但般若波罗蜜。一</a><a name="0520a20" id="0520a20">切法皆无定异相。如果不离因因不离果。</a><a name="0520a21" id="0520a21">有为法不离无为法。无为法不离有为法。</a><a name="0520a22" id="0520a22">般若波罗蜜不离一切法。一切法不离般</a><a name="0520a23" id="0520a23">若波罗蜜。一切法实相。即是般若波罗蜜故。</a><a name="0520a24" id="0520a24">名不破波罗蜜。破者所谓诸法各各离散一</a><a name="0520a25" id="0520a25">切法常无常等过失。是故般若波罗蜜。不取</a><a name="0520a26" id="0520a26">一切法。佛言。一切法。乃至二乘出世间清净</a><a name="0520a27" id="0520a27">法。亦不取故。名不取波罗蜜。分别名取相。</a><a name="0520a28" id="0520a28">生心妄想分别。般若波罗蜜是实相故。无</a><a name="0520a29" id="0520a29">是妄想分别。佛言。因忆想分别。有无分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250519c.htm'><img src='up.gif' border=0></a>
<a href='T250520b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>