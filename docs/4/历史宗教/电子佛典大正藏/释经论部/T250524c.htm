<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0524c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷66)</font> 叹信行品第四十五 信持无三毒义第五十二 <font face='Arial'>T25, p0524c</h2></font><hr>
<span class='old'>
</a><a name="0524b28" id="0524b28">有智慧能取色等实相。若常若无常筹量</a><a name="0524b29" id="0524b29">有过罪故。是时舍利弗及诸听者作是念。</span><a name="0524c01" id="0524c01">般若波罗蜜不可测量无有量。菩萨当云</a><a name="0524c02" id="0524c02">何行。佛知其念告舍利弗。菩萨摩诃萨若</a><a name="0524c03" id="0524c03">行色等甚深者。则为失般若波罗蜜。若不</a><a name="0524c04" id="0524c04">行色甚深是为得般若波罗蜜。凡夫钝根</a><a name="0524c05" id="0524c05">故言甚深。若有一心福德利根者为非甚</a><a name="0524c06" id="0524c06">深。譬如水深浅无定若于小儿则深长者</a><a name="0524c07" id="0524c07">则浅。乃至大海于人则深。于罗[<a href='javascript:showpic("images/023523.gif")'>目*侯</a>]阿修罗</a><a name="0524c08" id="0524c08">王则浅。如是于凡夫人新发意懈怠者为</a><a name="0524c09" id="0524c09">甚深。于久积德阿鞞跋致则浅。诸佛如罗</a><a name="0524c10" id="0524c10">[<a href='javascript:showpic("images/023523.gif")'>目*侯</a>]阿修罗王。于一切法无有深者。得无碍</a><a name="0524c11" id="0524c11">解脱故。以是故知为众生及时节利钝初久</a><a name="0524c12" id="0524c12">懈怠精进故。分别说深浅不可测量无有</a><a name="0524c13" id="0524c13">量亦如是。此中佛自说因缘。色等法甚深</a><a name="0524c14" id="0524c14">相为非色。何以故。怖畏心没疑悔故以色</a><a name="0524c15" id="0524c15">为甚深。色相则无深知先说。舍利弗白佛</a><a name="0524c16" id="0524c16">言。世尊。是般若波罗蜜甚深。甚深相难见</a><a name="0524c17" id="0524c17">难解。问曰。上说菩萨不行甚深为行般</a><a name="0524c18" id="0524c18">若波罗蜜。今舍利弗何以复说甚深。答曰。舍</a><a name="0524c19" id="0524c19">利弗非定心说甚深。得佛意趣为人故说</a><a name="0524c20" id="0524c20">甚深。是故此中说世尊不应于新发意菩</a><a name="0524c21" id="0524c21">萨前说是般若波罗蜜。新学菩萨闻是深智</a><a name="0524c22" id="0524c22">慧则心没。应当在阿鞞跋致菩萨前说。阿</a><a name="0524c23" id="0524c23">鞞跋致智慧深故信而不没。譬如深水不</a><a name="0524c24" id="0524c24">应使小儿渡应教大人令渡。帝释问</a><a name="0524c25" id="0524c25">舍利弗。若为新发意菩萨说有何等过。舍</a><a name="0524c26" id="0524c26">利弗答。是新发意者则不信心没。心没故生</a><a name="0524c27" id="0524c27">疑悔怖畏。若受一切空法。我云何当堕断</a><a name="0524c28" id="0524c28">灭中。若不受者佛所说法何可不受。是故</a><a name="0524c29" id="0524c29">怖畏生疑悔。若心定则生恶邪毁呰。毁呰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250524b.htm'><img src='up.gif' border=0></a>
<a href='T250525a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>