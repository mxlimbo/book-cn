<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0276c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷30)</font> 初序品中 善根供养义第四十六 <font face='Arial'>T25, p0276c</h2></font><hr>
<span class='old'>
</a><a name="0276b28" id="0276b28"><p>【经】欲以诸善根供养诸佛恭敬尊重赞叹随</a><a name="0276b29" id="0276b29">意成就者。当学般若波罗蜜。【论】菩萨既</span><a name="0276c01" id="0276c01">得不离诸佛当应供养。若得值佛而无</a><a name="0276c02" id="0276c02">供具甚为不悦。如须摩提菩萨。秦言妙</a><a name="0276c03" id="0276c03">意。见然灯佛无供养具。周旋求索见卖</a><a name="0276c04" id="0276c04">华女。以五百金钱买得五茎青莲华以供</a><a name="0276c05" id="0276c05">养佛。又萨陀波仑菩萨。为供养师故。卖</a><a name="0276c06" id="0276c06">身血肉。如是等菩萨既得见佛。心欲供养</a><a name="0276c07" id="0276c07">若无供具其心有碍。譬如庶民遇见君长。</a><a name="0276c08" id="0276c08">不持礼贶则为不敬。是故诸菩萨求供养</a><a name="0276c09" id="0276c09">具供养诸佛。佛虽不须菩萨心得具足。</a><a name="0276c10" id="0276c10">譬如农夫遇好良田。而无种子虽欲加</a><a name="0276c11" id="0276c11">功。无以肆力心大愁忧。菩萨亦如是。得</a><a name="0276c12" id="0276c12">遇诸佛而无供具。设有余物不称其意</a><a name="0276c13" id="0276c13">心便有碍。诸善根者。所谓善根果报华香</a><a name="0276c14" id="0276c14">璎珞衣服幡盖种种珍宝等。所以者何。或</a><a name="0276c15" id="0276c15">时以因说果。如言一月食千两金。金</a><a name="0276c16" id="0276c16">不可食。因金得食故言食金。或时以果</a><a name="0276c17" id="0276c17">说因。如见好画言是好手。手非是画见</a><a name="0276c18" id="0276c18">画妙故说言手好。善根果报亦如是。以善</a><a name="0276c19" id="0276c19">根业因缘故。得供养之具。名为善根。问</a><a name="0276c20" id="0276c20">曰。若尔者何不即说华香等而说其因。答</a><a name="0276c21" id="0276c21">曰。供养具有二种。一者财供养。二者法供</a><a name="0276c22" id="0276c22">养。若但说华香等供养。则不摄法供养。今</a><a name="0276c23" id="0276c23">说善根供养。当知则财法俱摄。供养者若</a><a name="0276c24" id="0276c24">见若闻诸佛功德。心敬尊重迎逆侍送。旋绕</a><a name="0276c25" id="0276c25">礼拜曲躬合手而住避坐安处。劝进饮食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250276b.htm'><img src='up.gif' border=0></a>
<a href='T250277a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>