<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1522 十地经论 0186a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1522 十地经论</font> <font face='Arial'>(卷10)</font> <font face='Arial'>T26, p0186a</h2></font><hr>
<span class='old'>
</a><a name="0185c28" id="0185c28">千大千世界微尘数三昧。见百万三千大千</a><a name="0185c29" id="0185c29">世界微尘数诸佛。能知百万三千大千世界</span><a name="0186a01" id="0186a01">微尘数佛神力。能动百万三千大千世界微</a><a name="0186a02" id="0186a02">尘数世界。能入百万三千大千世界微尘数</a><a name="0186a03" id="0186a03">佛世界。能照百万三千大千世界微尘数佛</a><a name="0186a04" id="0186a04">世界。能化百万三千大千世界微尘数佛世</a><a name="0186a05" id="0186a05">界众生。能住寿百万三千大千世界微尘数</a><a name="0186a06" id="0186a06">劫。能知过去未来世各百万三千大千世界</a><a name="0186a07" id="0186a07">微尘数劫事。能善入百万三千大千世界微</a><a name="0186a08" id="0186a08">尘数法门。能变身为百万三千大千世界微</a><a name="0186a09" id="0186a09">尘数。于一一身能示百万三千大千世界微</a><a name="0186a10" id="0186a10">尘数菩萨以为眷属。若以愿力自在胜上。</a><a name="0186a11" id="0186a11">菩萨愿力过于此数。示种种神通。或身或光</a><a name="0186a12" id="0186a12">明或神通或眼或境界或音声或行或庄严或</a><a name="0186a13" id="0186a13">加或信或业。是诸神通乃至无量百千万亿</a><a name="0186a14" id="0186a14">那由他劫不可数知</a><a name="0186a15" id="0186a15"><p>论曰。从诸佛受本世界差别等诸法明者。</a><a name="0186a16" id="0186a16">彼因相故。阎浮提王真金作庄严具譬者。</a><a name="0186a17" id="0186a17">得清净地身心胜故。善根光明转更明净示</a><a name="0186a18" id="0186a18">现。如经佛子譬如千世界主大梵天王乃至</a><a name="0186a19" id="0186a19">令得清凉故。余如前说</a><a name="0186a20" id="0186a20"><p class='juan'>
十地经论不动地第八卷之十</p>
</a><a name="0186a21" id="0186a21"></a><a name="0186a22" id="0186a22"></a><a name="0186a23" id="0186a23"><p class='juan'>
十地经论善慧地第九卷之十一</p>
</a><a name="0186a24" id="0186a24"></a><a name="0186a25" id="0186a25"><p><span class='byline'>　　　　天亲菩萨造</span><br></a><a name="0186a26" id="0186a26"><p><span class='byline'>　　　　后魏北印度三藏菩提流支译</span><br></a><a name="0186a27" id="0186a27"><p>论曰。第九地中有四分差别。一法师方便成</a><a name="0186a28" id="0186a28">就。二智成就。三入行成就。四说成就。第八地</a><a name="0186a29" id="0186a29">中但净佛国土教化众生。此第九地中辩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260185c.htm'><img src='up.gif' border=0></a>
<a href='T260186b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>