<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1513 能断金刚般若波罗蜜多经论释 0880c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1513 能断金刚般若波罗蜜多经论释</font> <font face='Arial'>(卷2)</font> <font face='Arial'>T25, p0880c</h2></font><hr>
<span class='old'>
</a><a name="0880b28" id="0880b28">提也。所在之处香花供养者。此显所依之处</a><a name="0880b29" id="0880b29">成胜妙器。由被轻辱故。所有应生恶趣之业。</span><a name="0880c01" id="0880c01">皆当消尽故。此显净除业障。言此为善事者。</a><a name="0880c02" id="0880c02">谓遭轻辱时。显被辱之人有福德性故。言此</a><a name="0880c03" id="0880c03">为善事。(自古翻译皆无此语由梵本中字隐密故)于然灯佛先供事诸</a><a name="0880c04" id="0880c04">佛。所得之福比于末代。于此法门能受持等。</a><a name="0880c05" id="0880c05">获多福故。此显得成智通性。多福资粮悉圆</a><a name="0880c06" id="0880c06">满故。乃至当知。是经不可思议。此显果报</a><a name="0880c07" id="0880c07">不可思也。即是世妙事圆满。果报极尊贵。谓</a><a name="0880c08" id="0880c08">于护世帝释婆罗门等所有圆满皆当摄取。</a><a name="0880c09" id="0880c09">言狂乱者。应知此是狂心因。言不可思果报</a><a name="0880c10" id="0880c10">者。此之多性胜性二种。皆非凡情所测。斯谓</a><a name="0880c11" id="0880c11">于法正行。便能安住如是众德。是故名此为</a><a name="0880c12" id="0880c12">正行业果报功用。又复如前三种问答。此中</a><a name="0880c13" id="0880c13">重问。义有何殊。答曰</a><a name="0880c14" id="0880c14"><p class='lg'>　　由自身行时　　　将己为菩萨</a><br><a name="0880c15" id="0880c15">　　说名为心障　　　违于无住心　</p></a><a name="0880c16" id="0880c16"><p>妙生实无有法可名菩萨者。若无菩萨。云何</a><a name="0880c17" id="0880c17">如来于然灯佛所。行菩萨行耶。答此疑曰。实</a><a name="0880c18" id="0880c18">无有法如来于然灯佛所如是等。此显何义。</a><a name="0880c19" id="0880c19">颂曰</a><a name="0880c20" id="0880c20"><p class='lg'>　　授后时记故　　　然灯行非胜</a><br><a name="0880c21" id="0880c21">　　菩提彼行同　　　非实由因造　</p></a><a name="0880c22" id="0880c22"><p>此中意言。我昔于然灯佛所。非是胜上行菩</a><a name="0880c23" id="0880c23">萨行。而我昔行时实无有法可于彼边证得</a><a name="0880c24" id="0880c24">正觉。若证觉者即不记我后时成佛。此中意</a><a name="0880c25" id="0880c25">者。言彼行时自云我当成佛。若言菩提非有</a><a name="0880c26" id="0880c26">者。佛亦是无。即总拨无。佛为除此难。文云</a><a name="0880c27" id="0880c27">妙生。言如来者。即是实性真如异名。谓无颠</a><a name="0880c28" id="0880c28">倒义。名为实性。无改变义是曰真如。妙生若</a><a name="0880c29" id="0880c29">有说云如来证得无上正等觉者。是为妄语<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250880b.htm'><img src='up.gif' border=0></a>
<a href='T250881a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>