<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0273b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷29)</font> 初序品中 回向释论第四十五 <font face='Arial'>T25, p0273b</h2></font><hr>
<span class='old'>
</a><a name="0273a28" id="0273a28">劫后乃种相好。复次是摩诃衍中。有菩萨</a><a name="0273a29" id="0273a29">从初发心乃至阿耨多罗三藐三菩提。初</span><a name="0273b01" id="0273b01">不生恶心。世世报得五通身体似佛。问曰。</a><a name="0273b02" id="0273b02">菩萨未得佛道。何得身相如佛。答曰。菩萨</a><a name="0273b03" id="0273b03">为度众生故。或作转轮圣王身。或作帝释</a><a name="0273b04" id="0273b04">身。或作梵王身。或作声闻身辟支佛身。菩</a><a name="0273b05" id="0273b05">萨身佛身。如首楞严经中。文殊师利自说。</a><a name="0273b06" id="0273b06">七十二亿反作一缘觉而般涅槃。又现作</a><a name="0273b07" id="0273b07">佛号龙种尊。时世未应有佛而众生见佛</a><a name="0273b08" id="0273b08">身欢喜心伏受化。问曰。菩萨若能作佛身</a><a name="0273b09" id="0273b09">说法度众生者。与佛有何差别。答曰。菩萨</a><a name="0273b10" id="0273b10">有大神力住十住地。具足佛法而住世间。</a><a name="0273b11" id="0273b11">广度众生故不取涅槃。亦如幻师自变化</a><a name="0273b12" id="0273b12">身。为人说法非真佛身。虽尔度脱众生有</a><a name="0273b13" id="0273b13">量有限。佛所度者无量无限。菩萨虽作佛</a><a name="0273b14" id="0273b14">身。不能遍满十方世界。佛身者普能遍满</a><a name="0273b15" id="0273b15">无量世界。所可度者皆现佛身。亦如十</a><a name="0273b16" id="0273b16">四日月。虽有光明犹不如十五日。有如</a><a name="0273b17" id="0273b17">是差别。或有菩萨得无生法忍法性生身。</a><a name="0273b18" id="0273b18">在七住地住五神通。变身如佛教化众生。</a><a name="0273b19" id="0273b19">或初发意菩萨。行六波罗蜜。行业因缘得身</a><a name="0273b20" id="0273b20">相似佛教化众生。问曰。三十二相布施等果</a><a name="0273b21" id="0273b21">报。般若波罗蜜无所有如虚空。云何说欲得</a><a name="0273b22" id="0273b22">相好当学般若波罗蜜。答曰。三十二相有</a><a name="0273b23" id="0273b23">二种。一者具足如佛。二者不具足如转轮圣</a><a name="0273b24" id="0273b24">王难陀等。般若波罗蜜。与布施和合故。能</a><a name="0273b25" id="0273b25">具足相好如佛。余人但行布施等。相不具</a><a name="0273b26" id="0273b26">足。问曰。云何布施等得三十二相。答曰。</a><a name="0273b27" id="0273b27">如檀越布施时。受者得色力等五事益身</a><a name="0273b28" id="0273b28">故。施者具手足轮相。如檀波罗蜜中广说。</a><a name="0273b29" id="0273b29">戒忍等亦如是。各各具三十二相。何等是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250273a.htm'><img src='up.gif' border=0></a>
<a href='T250273c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>