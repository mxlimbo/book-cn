<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1507 分别功德论 0047c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1507 分别功德论</font> <font face='Arial'>(卷5)</font> <font face='Arial'>T25, p0047c</h2></font><hr>
<span class='old'>
</a><a name="0047b28" id="0047b28">佛还本国时。真净王劝五百释种子。出家学</a><a name="0047b29" id="0047b29">道侍从世尊。此比丘在其例出家。时佛约敕</span><a name="0047c01" id="0047c01">诸比丘。夫为道者皆当约身守节。粗衣恶食</a><a name="0047c02" id="0047c02">草蓐为床。以大小便为药。此比丘闻佛切</a><a name="0047c03" id="0047c03">教。心自思惟。吾生豪贵衣食自然。宫殿屋</a><a name="0047c04" id="0047c04">舍雕文刻镂。金银床榻七宝食器。身着金缕</a><a name="0047c05" id="0047c05">织成服饰。足履金薄妙屣。然则犹不尽吾意。</a><a name="0047c06" id="0047c06">况当着五纳服耶。且当还家适我本意。念已</a><a name="0047c07" id="0047c07">欲还。时佛在舍卫精舍。受波斯匿王请。即往</a><a name="0047c08" id="0047c08">诣佛所辞退而还。时阿难语曰。君且住一宿。</a><a name="0047c09" id="0047c09">须菩提曰。道人屋舍床榻座席如何可止。且</a><a name="0047c10" id="0047c10">至白衣家寄止一宿。明当还归。阿难曰。但住。</a><a name="0047c11" id="0047c11">今当严办供具。即往至王所。种种坐具幡盖</a><a name="0047c12" id="0047c12">华香。及四灯油事事严饰。皆备具足。此比丘</a><a name="0047c13" id="0047c13">便于中止宿。以适本心意便得定。思惟四谛</a><a name="0047c14" id="0047c14">至于后夜即得罗汉。便飞腾虚空。阿难心念。</a><a name="0047c15" id="0047c15">此比丘傥舍屋去。所借王物恐人持去。便往</a><a name="0047c16" id="0047c16">看之屋内不见。仰视空中见飞在上。阿难白</a><a name="0047c17" id="0047c17">佛。天须菩提已得罗汉。今飞在虚空。佛语阿</a><a name="0047c18" id="0047c18">难。夫衣有二种。有可亲近。有不可亲近。何者</a><a name="0047c19" id="0047c19">可亲近。着好衣时益道心。此可亲近。着好衣</a><a name="0047c20" id="0047c20">时损道心者。此不可亲近也。是故阿难。或从</a><a name="0047c21" id="0047c21">好衣得道。或从五纳弊恶而得道者。所寤</a><a name="0047c22" id="0047c22">在心。不拘形服也。以是言之。天须菩提着好</a><a name="0047c23" id="0047c23">衣第一也。所以称难陀迦比丘教授第一者。</a><a name="0047c24" id="0047c24">舍利弗亦教授。普教授四部弟子。从旦至中。</a><a name="0047c25" id="0047c25">要使一人至于道迹。此比丘者专教授比丘。</a><a name="0047c26" id="0047c26">使得罗汉。譬如善射之人。以一发箭射于彼</a><a name="0047c27" id="0047c27">贼。即中要处便使不起。喻此比丘善诲要慧。</a><a name="0047c28" id="0047c28">闻者结除径至无为。不善射者。虽用多箭正</a><a name="0047c29" id="0047c29">可一发。喻于身子虽广演慧终成一阶。优劣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250047b.htm'><img src='up.gif' border=0></a>
<a href='T250048a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>