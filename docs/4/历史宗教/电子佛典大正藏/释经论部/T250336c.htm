<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0336c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷38)</font> 往生品第四之上 信持无三毒义第五十二 <font face='Arial'>T25, p0336c</h2></font><hr>
<span class='old'>
</a><a name="0336b28" id="0336b28">实法。今舍利弗何以作此问。答曰。佛法中</a><a name="0336b29" id="0336b29">有二谛。一者世谛。二者第一义谛。为世谛</span><a name="0336c01" id="0336c01">故说有众生。为第一义谛故说众生无所</a><a name="0336c02" id="0336c02">有。复有二种。有知名字相。有不知名字</a><a name="0336c03" id="0336c03">相。譬如军立密号有知者有不知者。复</a><a name="0336c04" id="0336c04">有二种。有初习行。有久习行。有著者。有</a><a name="0336c05" id="0336c05">不著者。有知他意者。有不知他意者。</a><a name="0336c06" id="0336c06">(虽有言辞知其寄言以宣理)为不知名字相初习行着不</a><a name="0336c07" id="0336c07">知他意者。故说无众生。为知名字相久习</a><a name="0336c08" id="0336c08">行不着知他意者。故说言有众生。舍利弗</a><a name="0336c09" id="0336c09">以天眼明见六道众生生死善恶。于此无</a><a name="0336c10" id="0336c10">疑。但不知从他方无量阿僧祇世界诸菩</a><a name="0336c11" id="0336c11">萨来者故问。有诸大菩萨。从此间终生他</a><a name="0336c12" id="0336c12">方无量阿僧祇佛国。舍利弗天眼所不见故</a><a name="0336c13" id="0336c13">问。复次有声闻人。见菩萨行六波罗蜜。久</a><a name="0336c14" id="0336c14">住生死中漏未尽故。集种种智慧内外经</a><a name="0336c15" id="0336c15">书。而不证实际未免生老病死。愍而轻</a><a name="0336c16" id="0336c16">之言。此等命终以三毒未尽故当堕何处。</a><a name="0336c17" id="0336c17">如佛说诸凡夫人常开三恶道门。于三善</a><a name="0336c18" id="0336c18">道为客。于三恶处为家。三毒力强。过去</a><a name="0336c19" id="0336c19">世无量劫罪业积集而不取涅槃。将受众</a><a name="0336c20" id="0336c20">苦甚可惑之。如是等小乘人轻愍是菩萨。</a><a name="0336c21" id="0336c21">舍利弗于一切声闻中为第一大法将。知</a><a name="0336c22" id="0336c22">有是事。欲令众生起敬心于菩萨故问。</a><a name="0336c23" id="0336c23">佛以三事答。一从他方佛国来生。二从兜</a><a name="0336c24" id="0336c24">率天上来。三从人道中来。问曰。如从他方</a><a name="0336c25" id="0336c25">佛国来者。以远故舍利弗不知。兜率天上</a><a name="0336c26" id="0336c26">人道中来者何以不知。答曰。舍利弗不知</a><a name="0336c27" id="0336c27">他方佛国来者故问。佛为如所应分别答</a><a name="0336c28" id="0336c28">有三处来。问曰。世间有六道。何以故。于天</a><a name="0336c29" id="0336c29">中别说兜率天来。人道中不分别处所。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250336b.htm'><img src='up.gif' border=0></a>
<a href='T250337a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>