<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0153c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷13)</font> 初序品中 尸罗波罗蜜义第二十一 <font face='Arial'>T25, p0153c</h2></font><hr>
<span class='old'>
</a><a name="0153b28" id="0153b28">舍此戒。虽山居苦行食果服药。与禽兽</a><a name="0153b29" id="0153b29">无异。或有人但服水为戒。或服乳或服气</span><a name="0153c01" id="0153c01">或剃发或长发。或顶上留少许发。或着袈</a><a name="0153c02" id="0153c02">裟或着白衣或着草衣或木皮衣。或冬入</a><a name="0153c03" id="0153c03">水或夏火炙。若自坠高岩若于恒河中洗。</a><a name="0153c04" id="0153c04">若日三浴再供养火。种种祠祀种种咒愿受</a><a name="0153c05" id="0153c05">行苦行。以无此戒空无所得。若有人虽</a><a name="0153c06" id="0153c06">处高堂大殿好衣美食。而能行此戒者得</a><a name="0153c07" id="0153c07">生好处。及得道果。若贵若贱若小若大。能</a><a name="0153c08" id="0153c08">行此净戒皆得大利。若破此戒无贵无贱</a><a name="0153c09" id="0153c09">无大无小。皆不得随意生善处。复次破戒</a><a name="0153c10" id="0153c10">之人。譬如清凉池而有毒蛇不中澡浴。亦</a><a name="0153c11" id="0153c11">如好华果树而多逆刺。若人虽在贵家生</a><a name="0153c12" id="0153c12">身体端政广学多闻。而不乐持戒无慈愍</a><a name="0153c13" id="0153c13">心。亦复如是如偈说</a><a name="0153c14" id="0153c14"><p class='lg'>　　贵而无智则为衰　　　智而憍慢亦为衰</a><br><a name="0153c15" id="0153c15">　　持戒之人而毁戒　　　今世后世一切衰　</p></a><a name="0153c16" id="0153c16"><p>人虽贫贱。而能持戒胜于富贵。而破戒者</a><a name="0153c17" id="0153c17">华香木香不能远闻。持戒之香周遍十方。</a><a name="0153c18" id="0153c18">持戒之人具足安乐。名声远闻天人敬爱。现</a><a name="0153c19" id="0153c19">世常得种种快乐。若欲天上人中富贵长寿。</a><a name="0153c20" id="0153c20">取之不难。持戒清净所愿皆得。复次持戒</a><a name="0153c21" id="0153c21">之人。见破戒人刑狱考掠种种苦恼。自知</a><a name="0153c22" id="0153c22">永离此事以为欣庆。若持戒之人。见善人</a><a name="0153c23" id="0153c23">得誉名闻快乐。心自念言。如彼得誉。我亦</a><a name="0153c24" id="0153c24">有分。持戒之人寿终之时刀风解身筋脉断</a><a name="0153c25" id="0153c25">绝。自知持戒清净心不怖畏。如偈说</a><a name="0153c26" id="0153c26"><p class='lg'>　　大恶病中　　　戒为良药　　　大恐怖中</a><br><a name="0153c27" id="0153c27">　　戒为守护　　　死闇冥中　　　戒为明灯</a><br><a name="0153c28" id="0153c28">　　于恶道中　　　戒为桥梁　　　死海水中</a><br><a name="0153c29" id="0153c29">　　戒为大船　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250153b.htm'><img src='up.gif' border=0></a>
<a href='T250154a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>