<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0726c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷95)</font> 平等品第八十六 信持无三毒义第五十二 <font face='Arial'>T25, p0726c</h2></font><hr>
<span class='old'>
</a><a name="0726b28" id="0726b28">有何咎。答曰。菩萨行善道为一切众生。此</a><a name="0726b29" id="0726b29">是实义。余处说自利亦利益众生是为凡夫</span><a name="0726c01" id="0726c01">人作是说。然后能行菩萨道。入道人有下</a><a name="0726c02" id="0726c02">中上。下者但为自度故行善法。中者自为</a><a name="0726c03" id="0726c03">亦为他。上者但为他人故行善法。问曰。是</a><a name="0726c04" id="0726c04">事不然。下者但自为身。中者但为众生。上</a><a name="0726c05" id="0726c05">者自利亦利他人。若但利他不能自利。云</a><a name="0726c06" id="0726c06">何言上。答曰不然。世间法尔自供养者不</a><a name="0726c07" id="0726c07">得其福。自害其身而不得罪。以是故为</a><a name="0726c08" id="0726c08">自身行道名为下人。一切世人但自利身</a><a name="0726c09" id="0726c09">不能为他。若自为身行道。是则断灭自</a><a name="0726c10" id="0726c10">为爱着故。若自能舍己乐但为一切众</a><a name="0726c11" id="0726c11">生故行善法是名上人。与一切众生异故。</a><a name="0726c12" id="0726c12">若但为众生故行善法。众生未成就。自利</a><a name="0726c13" id="0726c13">则为具足。若自利益又为众生是为杂行。</a><a name="0726c14" id="0726c14">求佛道者有三种。一者但爱念佛故自</a><a name="0726c15" id="0726c15">为己身成佛。二者为己身亦为众生。三者</a><a name="0726c16" id="0726c16">但为众生。是人清净行道。破我颠倒故。是</a><a name="0726c17" id="0726c17">菩萨行般若波罗蜜时无众生。乃至无知</a><a name="0726c18" id="0726c18">者见者。安住是中拔出众生着甘露性</a><a name="0726c19" id="0726c19">中。甘露性者。所谓一切助道法。何以故。行</a><a name="0726c20" id="0726c20">是法得至涅槃。涅槃名甘露。住是甘露</a><a name="0726c21" id="0726c21">性中我等妄想不复生。是菩萨自得无所</a><a name="0726c22" id="0726c22">着。亦令众生得无所著。是名第一利益众</a><a name="0726c23" id="0726c23">生。问曰。上说但利益众生故行道。今何以故</a><a name="0726c24" id="0726c24">自得无所著。令众生得无所著。答曰不得</a><a name="0726c25" id="0726c25">已故。若自无智慧何能利人。以是故先自</a><a name="0726c26" id="0726c26">得无所著。然后教人。若是功德可得与他。</a><a name="0726c27" id="0726c27">如财物者诸佛大菩萨所有功德皆应与</a><a name="0726c28" id="0726c28">他。乃至调达怨贼皆可与之。然后更自</a><a name="0726c29" id="0726c29">修集功德。但是事不然。不可我作而他得。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250726b.htm'><img src='up.gif' border=0></a>
<a href='T250727a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>