<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1522 十地经论 0124b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1522 十地经论</font> <font face='Arial'>(卷1)</font> <font face='Arial'>T26, p0124b</h2></font><hr>
<span class='old'>
</a><a name="0124a28" id="0124a28">已说三昧分。次说加分</a><a name="0124a29" id="0124a29"><p>经曰。尔时金刚藏菩萨。入是菩萨大乘光明</span><a name="0124b01" id="0124b01">三昧。即时十方过十亿佛土微尘数等诸佛</a><a name="0124b02" id="0124b02">世界。有十亿佛土微尘数诸佛。皆现其身。</a><a name="0124b03" id="0124b03">同名金刚藏。是诸佛如是赞言。善哉善哉。</a><a name="0124b04" id="0124b04">金刚藏乃能入是菩萨大乘光明三昧。复次</a><a name="0124b05" id="0124b05">善男子。如是十方十亿佛土微尘数等诸佛。</a><a name="0124b06" id="0124b06">皆同一号。加汝威神。此是卢舍那佛本愿力</a><a name="0124b07" id="0124b07">故加</a><a name="0124b08" id="0124b08"><p>论曰。何故多佛加。显法及法师。增长恭敬</a><a name="0124b09" id="0124b09">心故。何故同号金刚藏。加本愿力故。何故</a><a name="0124b10" id="0124b10">如来作如是愿。显示多佛故。此三昧是法</a><a name="0124b11" id="0124b11">体。本行菩萨时皆名金刚藏。同说此法。今</a><a name="0124b12" id="0124b12">成正觉亦名金刚藏。故不异名加。又是</a><a name="0124b13" id="0124b13">菩萨闻诸如来同己名已增踊悦故。何故</a><a name="0124b14" id="0124b14">不言过无量世界。方便显多佛故。何故定</a><a name="0124b15" id="0124b15">言十亿佛土。为说十地故。此经如是多</a><a name="0124b16" id="0124b16">说十数。彼佛先作是愿。今复自加。后余佛</a><a name="0124b17" id="0124b17">加故言卢舍那佛本愿力故加。何故加。为</a><a name="0124b18" id="0124b18">说此法故加。复云何加</a><a name="0124b19" id="0124b19"><p>经曰。又一切菩萨不可思议。诸佛法明说令</a><a name="0124b20" id="0124b20">入智慧地故。摄一切善根故。善分别选</a><a name="0124b21" id="0124b21">择一切佛法故。广知诸法故。善决定说诸</a><a name="0124b22" id="0124b22">法故。无分别智清净不杂故。一切魔法不能</a><a name="0124b23" id="0124b23">染故。出世间法善根清净故。得不可思议智</a><a name="0124b24" id="0124b24">境界故。乃至得一切智人智境界故。又得</a><a name="0124b25" id="0124b25">菩萨十地始终故。如实说菩萨十地差别方</a><a name="0124b26" id="0124b26">便故。念随顺一切佛法故。观达分别无</a><a name="0124b27" id="0124b27">漏法故。善择大智慧光明方便故。令入具</a><a name="0124b28" id="0124b28">足智门故。随所住处正说无畏辩才明</a><a name="0124b29" id="0124b29">故。得大无碍智地故。忆念不忘菩提心故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260124a.htm'><img src='up.gif' border=0></a>
<a href='T260124c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>