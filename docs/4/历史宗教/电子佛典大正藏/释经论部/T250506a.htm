<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0506a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷63)</font> 信谤品第四十一 信持无三毒义第五十二 <font face='Arial'>T25, p0506a</h2></font><hr>
<span class='old'>
</a><a name="0505c28" id="0505c28">在三世中故说。过去世清净故。未来世亦清</a><a name="0505c29" id="0505c29">净。未来世清净故。过去世亦清净。所以者</span><a name="0506a01" id="0506a01">何。如过去世破坏散灭无所有故空。未来</a><a name="0506a02" id="0506a02">世。未生未有故空。二世无故。现在亦无。何以</a><a name="0506a03" id="0506a03">故。有先有后知有现在。复次有为法。念念</a><a name="0506a04" id="0506a04">生灭故无住时。住时无故。无现在世。三世</a><a name="0506a05" id="0506a05">空故。有为法空。有为法空故。无为法空。空即</a><a name="0506a06" id="0506a06">是毕竟清净不破不坏。无戏论如虚空。如</a><a name="0506a07" id="0506a07">是般若波罗蜜毕竟清净。三世诸佛法藏。破</a><a name="0506a08" id="0506a08">是能宣示实相般若言说文字故堕地狱。</a><a name="0506a09" id="0506a09">问曰。若不信般若堕地狱。信者得作佛。若</a><a name="0506a10" id="0506a10">有五逆罪破戒邪见懈怠之人。信是般若。是</a><a name="0506a11" id="0506a11">人得成佛不。复有持戒精进者。而不信</a><a name="0506a12" id="0506a12">般若。是云何堕地狱。答曰。破般若有二种。</a><a name="0506a13" id="0506a13">一者佛口所说。弟子诵习书作经卷。愚人</a><a name="0506a14" id="0506a14">谤言非是佛说。是魔若魔民所作。亦是断灭</a><a name="0506a15" id="0506a15">邪见人手笔。庄严口力者说。或言虽是佛说。</a><a name="0506a16" id="0506a16">其中处处余人增益。或有人着心分别取</a><a name="0506a17" id="0506a17">相。说般若波罗蜜。口说空法而心著有。初</a><a name="0506a18" id="0506a18">破者堕大地狱。不得圣人说般若意故。第</a><a name="0506a19" id="0506a19">二破着心论议者。是不名为破般若。如</a><a name="0506a20" id="0506a20">调达出佛身血只域亦出佛身血。虽同一</a><a name="0506a21" id="0506a21">名出血。心异故。一人得罪一人得福。如</a><a name="0506a22" id="0506a22">画作佛像一人以像不好故破一人以</a><a name="0506a23" id="0506a23">恶心故破。以心不同故。一人得福一人</a><a name="0506a24" id="0506a24">得罪。破般若波罗蜜者亦如是。复次或</a><a name="0506a25" id="0506a25">有人破般若。虽不嗔不轻佛。自用心</a><a name="0506a26" id="0506a26">忆想分别是甚深法。一切智人所说。应有</a><a name="0506a27" id="0506a27">深妙法。云何言都空。佛以无著心。为度</a><a name="0506a28" id="0506a28">众生故说法。是人以着心取相故。起口</a><a name="0506a29" id="0506a29">业毁呰。破坏般若。能起身业。手麾非拨指<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250505c.htm'><img src='up.gif' border=0></a>
<a href='T250506b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>