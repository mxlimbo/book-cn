<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0836a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷5)</font> <font face='Arial'>T25, p0836a</h2></font><hr>
<span class='old'>
</a><a name="0835c28" id="0835c28">又复一解。彼无量诸佛皆说。我因此佛性平</a><a name="0835c29" id="0835c29">等自性清净之理。证于佛果。故云清净也</span><a name="0836a01" id="0836a01"><p>福中胜福德者。以此经所辨有如上功德故。</a><a name="0836a02" id="0836a02">持一偈之福。胜于舍身等福也。此二偈说何</a><a name="0836a03" id="0836a03">义。示一段长行诠一一提偈中章门次第解</a><a name="0836a04" id="0836a04">已。然后举经来结可知也。就中若文有隐者。</a><a name="0836a05" id="0836a05">则超释之也</a><a name="0836a06" id="0836a06"><p>何以故者。有疑难云。若舍恒沙身命者。得福</a><a name="0836a07" id="0836a07">甚多。何故不及持经一偈之福也。即释云。彼</a><a name="0836a08" id="0836a08">舍身命。苦身心故。明此人当舍身时。有取相</a><a name="0836a09" id="0836a09">心。故身心苦恼。后得果亦苦。以因果俱不清</a><a name="0836a10" id="0836a10">净。所以不如。明持经之福因不取相得果清</a><a name="0836a11" id="0836a11">净。故胜舍身也。何况为法舍者。明直世间果</a><a name="0836a12" id="0836a12">报舍身命者。不如持经之福。可小。何况。复为</a><a name="0836a13" id="0836a13">无上菩提法故。取相心舍。亦不及持经福也。</a><a name="0836a14" id="0836a14">又复纵令令初地已上为菩提法舍身。虽非</a><a name="0836a15" id="0836a15">取相。犹亦不及。故言何况为法舍也。经中但</a><a name="0836a16" id="0836a16">引舍身福德不如持经一偈之福。不云取相</a><a name="0836a17" id="0836a17">舍。故所以不如。以此义隐难解。论主释云以</a><a name="0836a18" id="0836a18">彼舍身若恼身心是取相故。虽多舍身命。而</a><a name="0836a19" id="0836a19">不如持经是不取相也。因此彼舍身苦身心</a><a name="0836a20" id="0836a20">故。乘出经中玄疑。发起下忍辱波罗蜜经。</a><a name="0836a21" id="0836a21">生疑法用。如下经中生起不异也。释第四章</a><a name="0836a22" id="0836a22">门中云。以是义故者。以是除佛法余处无实</a><a name="0836a23" id="0836a23">未曾有未曾生信义故。唯佛大乘法中。明此</a><a name="0836a24" id="0836a24">无为法身实相之理。小乘法中不辨有此实</a><a name="0836a25" id="0836a25">相之理。故云不同余法也。如来为须菩提说</a><a name="0836a26" id="0836a26">如是义者。此释如来述成经文。从佛告须菩</a><a name="0836a27" id="0836a27">提如是如是以下。说此段经未也。彼珍宝擅</a><a name="0836a28" id="0836a28">等已下。通结上来舍内外财挍量不如持经</a><a name="0836a29" id="0836a29">之福也。彼珍宝擅等。无如是功德者。明前内<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250835c.htm'><img src='up.gif' border=0></a>
<a href='T250836b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>