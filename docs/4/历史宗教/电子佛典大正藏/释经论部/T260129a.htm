<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1522 十地经论 0129a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1522 十地经论</font> <font face='Arial'>(卷1)</font> <font face='Arial'>T26, p0129a</h2></font><hr>
<span class='old'>
</a><a name="0128c28" id="0128c28">辩难说。复显难闻。偈言</a><a name="0128c29" id="0128c29"><p class='lg'>　　持心如金刚　　　深信佛智慧</span><br><a name="0129a01" id="0129a01">　　心地无我智　　　能闻智微细　</p></a><a name="0129a02" id="0129a02"><p>如金刚者。坚如金刚。坚有二种。一决定信</a><a name="0129a03" id="0129a03">坚。二证得坚。此三句示现坚者是总。余者</a><a name="0129a04" id="0129a04">是别。云何深信佛智慧。唯佛所知。非我境</a><a name="0129a05" id="0129a05">界。佛菩提无边。佛化众生所说法门种种</a><a name="0129a06" id="0129a06">信故。何者是心地。云何无我智。心地者。随心</a><a name="0129a07" id="0129a07">所受三界中报。又随心所行一切境界亦名</a><a name="0129a08" id="0129a08">心地。无我智者有二种。我空法空。如实知</a><a name="0129a09" id="0129a09">故。能闻智微细者。难知。如是微细如前所</a><a name="0129a10" id="0129a10">说。复以譬喻显微细义。偈言</a><a name="0129a11" id="0129a11"><p class='lg'>　　如彩画虚空　　　如虚空风相</a><br><a name="0129a12" id="0129a12">　　智如是分别　　　难见佛无漏　</p></a><a name="0129a13" id="0129a13"><p>此偈示现如空中画色如壁。是中不住故</a><a name="0129a14" id="0129a14">不可见。如空中风如树叶。是中不住故不</a><a name="0129a15" id="0129a15">可见。此动作者。非不空中有是二事。如是</a><a name="0129a16" id="0129a16">虚空处事不可说处。是画风如说。以非自</a><a name="0129a17" id="0129a17">性不可得见。是不住故。以其客故。非</a><a name="0129a18" id="0129a18">不于中有此言说。如是佛智言说显示地</a><a name="0129a19" id="0129a19">校量胜分别难见。画者。喻名字句身。何以</a><a name="0129a20" id="0129a20">故。依相说故。风者以喻音声。说者以此二</a><a name="0129a21" id="0129a21">事说。听者以此二事闻。若如是可说。如</a><a name="0129a22" id="0129a22">是可闻。如是难见。何故不说</a><a name="0129a23" id="0129a23"><p class='lg'>　　我念佛智慧　　　第一世难知</a><br><a name="0129a24" id="0129a24">　　难信希有法　　　是故我默然　</p></a><a name="0129a25" id="0129a25"><p>难知者难证故。难信者难生决定心故。此</a><a name="0129a26" id="0129a26">偈示现有证有信可说可闻。世间难得证</a><a name="0129a27" id="0129a27">信故。我不说</a><a name="0129a28" id="0129a28"><p>经曰。尔时解脱月菩萨闻说此已。请金刚</a><a name="0129a29" id="0129a29">藏菩萨言。佛子。是大菩萨善净众集。善清<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260128c.htm'><img src='up.gif' border=0></a>
<a href='T260129b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>