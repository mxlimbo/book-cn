<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0439b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷53)</font> 无生品第二十六 信持无三毒义第五十二 <font face='Arial'>T25, p0439b</h2></font><hr>
<span class='old'>
</a><a name="0439a28" id="0439a28">法云何生。用慧眼知一切法皆不生。今现</a><a name="0439a29" id="0439a29">见诸法生。是故问云何生。须菩提答二事皆</span><a name="0439b01" id="0439b01">非。若生生生法已生不应更生。若不生生</a><a name="0439b02" id="0439b02">生法未有故不应生。若谓生时半生半不</a><a name="0439b03" id="0439b03">生是亦不生。若生分则已生竟。若未生分则</a><a name="0439b04" id="0439b04">无生。是故须菩提不用是肉眼见。以不</a><a name="0439b05" id="0439b05">通达故。二法皆不受。但说是生如幻如梦</a><a name="0439b06" id="0439b06">从虚诳法生。应离应不取相。舍利弗问。</a><a name="0439b07" id="0439b07">何等法二俱不受。须菩提以世谛故。说色</a><a name="0439b08" id="0439b08">乃至一切种智。毕竟不生自然空相。不欲</a><a name="0439b09" id="0439b09">令实中有生。若世谛虚诳可有生。生如幻</a><a name="0439b10" id="0439b10">化。此中说不生因缘。所谓不合不散。有人言。</a><a name="0439b11" id="0439b11">生与法异。谓生是常所可生法无常。是故</a><a name="0439b12" id="0439b12">更问。答者以生法不异。若说生法已说生</a><a name="0439b13" id="0439b13">相。生不生如上说。舍利弗闻须菩提所说。</a><a name="0439b14" id="0439b14">知须菩提心爱乐无生法故。语须菩提。汝</a><a name="0439b15" id="0439b15">实爱乐说无生法。须菩提即受其问心亦无</a><a name="0439b16" id="0439b16">愧。何以故。是论议不可破无有过罪。何以</a><a name="0439b17" id="0439b17">知之。须菩提自说无法可合。无法可散。</a><a name="0439b18" id="0439b18">无色无形空一相。所谓无相。空相尚不受</a><a name="0439b19" id="0439b19">何况余相。舍利弗重赞。汝乐说无生法及语</a><a name="0439b20" id="0439b20">言皆无生。是实清净若当乐说及语言非无</a><a name="0439b21" id="0439b21">生。但说外物无生者则非清净。须菩提即</a><a name="0439b22" id="0439b22">复受其赞答舍利弗。非但乐说语言是</a><a name="0439b23" id="0439b23">无生。色乃至一切种智亦无所生</a><a name="0439b24" id="0439b24"><p>【经】尔时舍利弗语须菩提。须菩提。于说</a><a name="0439b25" id="0439b25">法人中应最在上。何以故。须菩提。随所问皆</a><a name="0439b26" id="0439b26">能答。须菩提言。诸法无所依故。舍利弗语须</a><a name="0439b27" id="0439b27">菩提。云何诸法无所依。须菩提言。色性常空</a><a name="0439b28" id="0439b28">不依内不依外。不依两中间。受想行识性常</a><a name="0439b29" id="0439b29">空。不依内不依外。不依两中间。眼耳鼻舌身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250439a.htm'><img src='up.gif' border=0></a>
<a href='T250439c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>