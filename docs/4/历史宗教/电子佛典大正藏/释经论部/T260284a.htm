<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1529 遗教经论 0284a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1529 遗教经论</font> <font face='Arial'>(卷1)</font> <font face='Arial'>T26, p0284a</h2></font><hr>
<span class='old'>
</a><a name="0283c28" id="0283c28">计皆所不应。节身时食清净自活。不得参豫世</a><a name="0283c29" id="0283c29">事通致使命。咒术仙药结好贵人。亲厚媟慢</span><a name="0284a01" id="0284a01">皆不应作。当自端心正念求度。不得包藏瘕</a><a name="0284a02" id="0284a02">疵显异惑众。于四供养知量知足。趣得供事</a><a name="0284a03" id="0284a03">不应蓄积</a><a name="0284a04" id="0284a04"><p>论曰。此中方便远离净者。护根本净戒故。如</a><a name="0284a05" id="0284a05">经持净戒者故。云何护根本。何者是根本。护</a><a name="0284a06" id="0284a06">根本者。今说二种。何等为二。一者不同凡</a><a name="0284a07" id="0284a07">夫增过护。二者不同外道损智护。不同凡夫</a><a name="0284a08" id="0284a08">增过护者。有十一事。一者方便求利增过。如</a><a name="0284a09" id="0284a09">经不得贩故。二者现前求利增过。如经不得</a><a name="0284a10" id="0284a10">卖故。三者交易求利增过。如经不得贸易故。</a><a name="0284a11" id="0284a11">若依世价无求利心。不犯卖买。法式如毗尼</a><a name="0284a12" id="0284a12">中广说。四者所居业处。求多安隐增过。如经</a><a name="0284a13" id="0284a13">不得安置田宅故。五者眷属增过。如经不得</a><a name="0284a14" id="0284a14">畜养人民故。此示外眷属非同意者。何故不</a><a name="0284a15" id="0284a15">但言人。而复说民者。以其同在人中。于善法</a><a name="0284a16" id="0284a16">不了畜生之属故。六者难生卑下心增过。如</a><a name="0284a17" id="0284a17">经不得畜奴婢故。七者养生求利增过。如经</a><a name="0284a18" id="0284a18">不得畜生故。八者多事增过。如经不得一切</a><a name="0284a19" id="0284a19">种植故。九者积聚增过。如经及诸财宝故。十</a><a name="0284a20" id="0284a20">者不觉增过。如经皆当远离如避火坑。十一</a><a name="0284a21" id="0284a21">者不顺威仪及损众生增过。如经不得斩伐</a><a name="0284a22" id="0284a22">草木垦土掘地故。此十一种增过事。修行菩</a><a name="0284a23" id="0284a23">萨宜速远离不应亲近。避大火聚相似法故。</a><a name="0284a24" id="0284a24">如经皆当远离如避火坑故。不同外道损智</a><a name="0284a25" id="0284a25">护者。谓世间分别见故。此分别见有五句十</a><a name="0284a26" id="0284a26">种分别。如经合和汤药乃至皆所不应故。遮</a><a name="0284a27" id="0284a27">异见故。何者是根本者。此示根本有二种。一</a><a name="0284a28" id="0284a28">者行法根本故。二者行处根本故。行法根本</a><a name="0284a29" id="0284a29">者。波罗提木叉故。行处根本者。身口意故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260283c.htm'><img src='up.gif' border=0></a>
<a href='T260284b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>