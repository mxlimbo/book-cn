<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0353a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷40)</font> 往生品第四之上 信持无三毒义第五十二 <font face='Arial'>T25, p0353a</h2></font><hr>
<span class='old'>
</a><a name="0352c28" id="0352c28">佛法中初门。云何言无乃至不念有痴有</a><a name="0352c29" id="0352c29">慧。是人如金刚山四面风起不能令动。是</span><a name="0353a01" id="0353a01">菩萨尔时若有骂詈赞叹心无有异。何以</a><a name="0353a02" id="0353a02">故。此中佛自说。无生法中无有骂者无</a><a name="0353a03" id="0353a03">有害者无恭敬者。声闻辟支佛有加</a><a name="0353a04" id="0353a04">害者。不能深有慈悲心。若默然若远离。</a><a name="0353a05" id="0353a05">菩萨则不然。能深加慈心。爱之如子方便</a><a name="0353a06" id="0353a06">度之。是故胜一切声闻辟支佛。而能教化</a><a name="0353a07" id="0353a07">一切众生。忍辱慈悲方便深故。随愿清净业</a><a name="0353a08" id="0353a08">因缘故。能净佛世界。是法具足故。不久当</a><a name="0353a09" id="0353a09">得一切种智</a><a name="0353a10" id="0353a10"><p>【经】复次舍利弗。菩萨摩诃萨行般若波罗蜜</a><a name="0353a11" id="0353a11">时。一切众生中生等心。一切众生中生等心</a><a name="0353a12" id="0353a12">已。得一切诸法等。得一切诸法等已。立一</a><a name="0353a13" id="0353a13">切众生于诸法等中。是菩萨摩诃萨现世为</a><a name="0353a14" id="0353a14">十方诸佛所念。亦为一切菩萨一切声闻辟</a><a name="0353a15" id="0353a15">支佛所念。是菩萨在所生处眼终不见不爱</a><a name="0353a16" id="0353a16">色。乃至意不觉不爱法。如是舍利弗。菩萨摩</a><a name="0353a17" id="0353a17">诃萨行般若波罗蜜。不减于阿耨多罗三藐</a><a name="0353a18" id="0353a18">三菩提<p>【论】释曰。佛若广说诸菩萨相。则</a><a name="0353a19" id="0353a19">穷劫不尽。今佛此品末略说其相。是相足</a><a name="0353a20" id="0353a20">为诸菩萨所通行。所谓大慈悲故。初发度</a><a name="0353a21" id="0353a21">一切众生心故。学诸佛等心观众生故。一</a><a name="0353a22" id="0353a22">切法自性空故。如是等因缘故。于一切众生</a><a name="0353a23" id="0353a23">中生等心。得是等心已。得一切诸法等。一</a><a name="0353a24" id="0353a24">切法等者。如先说众生等法等义。今当更</a><a name="0353a25" id="0353a25">说。慈愍四生众生。一心欲利益名众生等。</a><a name="0353a26" id="0353a26">观四念处亦不见身名为法等。四正勤</a><a name="0353a27" id="0353a27">等诸四法亦如是。复次念五道中众生。皆</a><a name="0353a28" id="0353a28">没无常老病死。是名众生等。行是信等五</a><a name="0353a29" id="0353a29">根。若五神通。一心欲度是众生是名法等。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250352c.htm'><img src='up.gif' border=0></a>
<a href='T250353b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>