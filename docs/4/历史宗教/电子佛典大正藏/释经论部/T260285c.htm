<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1529 遗教经论 0285c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1529 遗教经论</font> <font face='Arial'>(卷1)</font> <font face='Arial'>T26, p0285c</h2></font><hr>
<span class='old'>
</a><a name="0285b28" id="0285b28">汝心</a><a name="0285b29" id="0285b29"><p>论曰。是中欲苦者。心性差别故。亦是苦因苦</span><a name="0285c01" id="0285c01">果故。示现种种色苦。依彼而有故。如经此五</a><a name="0285c02" id="0285c02">根者心为其主故应知。自他生过故。勤遮故。</a><a name="0285c03" id="0285c03">如经是故汝等当好制心故。何故勤遮。示现</a><a name="0285c04" id="0285c04">此心三昧障法故。何者是三昧相。云何障法</a><a name="0285c05" id="0285c05">相。三昧相者有三种。一者无二念三昧相。二</a><a name="0285c06" id="0285c06">者调柔不动三昧相。三者起多功德三昧相</a><a name="0285c07" id="0285c07">故。障法相者亦有三种。一者心性差别障。二</a><a name="0285c08" id="0285c08">者轻动不调障。三者失诸功德障。心性差别</a><a name="0285c09" id="0285c09">障者。如经心之可畏甚于毒蛇恶兽怨贼大</a><a name="0285c10" id="0285c10">火越逸未足喻也故。是中差别者。贪等四种</a><a name="0285c11" id="0285c11">差别故。修无二念三昧者。于此差别处可畏</a><a name="0285c12" id="0285c12">应知。四种譬喻相似法故。复示不相似法大</a><a name="0285c13" id="0285c13">可畏故。轻动不调障者。如经动转轻躁如是</a><a name="0285c14" id="0285c14">等故。于中动转者。示现诸根中转识动故。复</a><a name="0285c15" id="0285c15">速疾故。猿猴相似法故。但观于蜜者。示现有</a><a name="0285c16" id="0285c16">翳不见未来故。深坑者。障碍义故。是障碍</a><a name="0285c17" id="0285c17">有二种。一者生处障碍。二者修一切行时困</a><a name="0285c18" id="0285c18">苦不能成就障碍。狂象相似法故。急挫者。示</a><a name="0285c19" id="0285c19">现抑入无动处故。无令放逸者。显示摄入调</a><a name="0285c20" id="0285c20">伏聚故。失诸功德障者。如经纵此心者丧人</a><a name="0285c21" id="0285c21">善事故。无二念三昧相者。如经制之一处故。</a><a name="0285c22" id="0285c22">起多功德三昧相者。如经无事不办故。调柔</a><a name="0285c23" id="0285c23">不动三昧相者。如经当勤精进折伏汝心故。</a><a name="0285c24" id="0285c24">已说根欲苦对治。次说多食苦对治</a><a name="0285c25" id="0285c25"><p>经曰。汝等比丘。受诸饮食当如服药。于好于</a><a name="0285c26" id="0285c26">恶勿生增减。趣得支身以除饥渴。如蜂采花</a><a name="0285c27" id="0285c27">但取其味不损色香。比丘亦尔。受人供养趣</a><a name="0285c28" id="0285c28">自除恼。无得多求坏其善心。譬如智者筹量</a><a name="0285c29" id="0285c29">牛力所堪多少。不令过分以竭其力<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260285b.htm'><img src='up.gif' border=0></a>
<a href='T260286a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>