<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0093c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷4)</font> 初序品中 菩萨释论第八 <font face='Arial'>T25, p0093c</h2></font><hr>
<span class='old'>
</a><a name="0093b28" id="0093b28">生已而灭。如烛尽火灭。有为法无常性空</a><a name="0093b29" id="0093b29">故。以是故。现在应更有余佛。复次众生</span><a name="0093c01" id="0093c01">无量苦亦无量。是故应有大心菩萨出。亦</a><a name="0093c02" id="0093c02">应有无量佛。出世度诸众生。问曰。如经</a><a name="0093c03" id="0093c03">中说无量岁中佛时时出。譬如沤昙婆罗</a><a name="0093c04" id="0093c04">树华时时一出。若十方佛充满。佛便易出</a><a name="0093c05" id="0093c05">易得不名为难值。答曰不尔。为一大千</a><a name="0093c06" id="0093c06">世界中佛无量岁时时出。不言一切十方</a><a name="0093c07" id="0093c07">世界中难。亦为罪人不知恭敬不勤精</a><a name="0093c08" id="0093c08">进求道。以是故语言佛无量岁时时一</a><a name="0093c09" id="0093c09">出。又此众生众罪报故。堕恶道中无量劫</a><a name="0093c10" id="0093c10">尚不闻佛名。何况见佛。以是人故言</a><a name="0093c11" id="0093c11">佛出世难。问曰。若现在十方多有诸佛菩</a><a name="0093c12" id="0093c12">萨。今一切众生罪恶苦恼。何以不来度之。</a><a name="0093c13" id="0093c13">答曰。众生无量阿僧祇劫罪垢深厚。虽有种</a><a name="0093c14" id="0093c14">种余福。无见佛功德故不见佛。如偈说</a><a name="0093c15" id="0093c15"><p class='lg'>　　好福报未近　　　衰罪未除却</a><br><a name="0093c16" id="0093c16">　　现在不能见　　　大德有力人</a><br><a name="0093c17" id="0093c17">　　大德诸圣人　　　心亦无分别</a><br><a name="0093c18" id="0093c18">　　慈悲一切人　　　一时令欲度</a><br><a name="0093c19" id="0093c19">　　众生福德熟　　　智慧根亦利</a><br><a name="0093c20" id="0093c20">　　若为现度缘　　　即时得解脱</a><br><a name="0093c21" id="0093c21">　　譬如大龙王　　　随愿雨众雨</a><br><a name="0093c22" id="0093c22">　　罪福随本行　　　各各如所受　</p></a><a name="0093c23" id="0093c23"><p>问曰。若自有福德自有智慧。如是人佛能</a><a name="0093c24" id="0093c24">度。若无福德智慧佛不度。若尔者自有福</a><a name="0093c25" id="0093c25">德智慧不待佛度。答曰。此福德智慧从佛</a><a name="0093c26" id="0093c26">因缘出。若佛不出世。诸菩萨以十善因缘</a><a name="0093c27" id="0093c27">四无量意。后世罪福报种种因缘教道。若</a><a name="0093c28" id="0093c28">无菩萨。有种种经中说。人得此法行福德</a><a name="0093c29" id="0093c29">因缘。复次人虽有福德智慧。若佛不出世。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250093b.htm'><img src='up.gif' border=0></a>
<a href='T250094a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>