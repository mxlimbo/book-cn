<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0801b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷1)</font> <font face='Arial'>T25, p0801b</h2></font><hr>
<span class='old'>
</a><a name="0801a28" id="0801a28">王舍城迦兰陀竹园。说陀罗尼自在王品。</a><a name="0801a29" id="0801a29">成道十六年在欲色二界中间说。经有明</span><a name="0801b01" id="0801b01">文者即便可知。经无明文者即不可知也。</a><a name="0801b02" id="0801b02">然说此经时虽不知几年。足知中后时说。何</a><a name="0801b03" id="0801b03">以得知。经云食时着衣持钵入城乞食。得食</a><a name="0801b04" id="0801b04">还园食讫。诸比丘方集说此经。故知中后说</a><a name="0801b05" id="0801b05">也。相传云。如来一代成道乃至涅槃。恒说摩</a><a name="0801b06" id="0801b06">诃般若华严大集。未曾断绝。此金刚般若。八</a><a name="0801b07" id="0801b07">部之中是最后说也。须菩提直道我闻一时。</a><a name="0801b08" id="0801b08">不云几年。是故但言一时也。上虽云如是</a><a name="0801b09" id="0801b09">般若理教我闻一时。未知从谁边闻。若余人</a><a name="0801b10" id="0801b10">边闻。则不可信。今言我从佛闻。明知是如来</a><a name="0801b11" id="0801b11">所说所以可信故。次言婆伽婆。然此名。乃是</a><a name="0801b12" id="0801b12">西国正音。魏无正名相播。故仍存胡本。义</a><a name="0801b13" id="0801b13">释云能破烦恼。或云具足功德智慧。亦言有</a><a name="0801b14" id="0801b14">大名称天人归敬。亦云能降伏天摩制诸外</a><a name="0801b15" id="0801b15">道。如是等义。乃众多非可具论。且云斯四</a><a name="0801b16" id="0801b16">耳。依西国正本。一切经首。皆言婆伽婆。此</a><a name="0801b17" id="0801b17">方经初多云佛在。时有安婆伽婆。亦有并存</a><a name="0801b18" id="0801b18">二名者。此第四明能说人也。前虽云从佛边</a><a name="0801b19" id="0801b19">闻。未知如来于何处说。若无方所。则不可信。</a><a name="0801b20" id="0801b20">故次云在舍婆提城也。然如来法身妙绝形</a><a name="0801b21" id="0801b21">相常在圣行梵行中住。故下经言。诸佛以不</a><a name="0801b22" id="0801b22">住道为处。如是身者。岂有顽域方处。而言</a><a name="0801b23" id="0801b23">在舍婆提者。明诸佛应现正欲赴众生感。众</a><a name="0801b24" id="0801b24">生既有方所。故圣亦同之。又欲令未来众生。</a><a name="0801b25" id="0801b25">知如来在此处说金刚般若。生敬重心。或时</a><a name="0801b26" id="0801b26">礼拜。或复赞叹。或时起塔香华供养尊重器</a><a name="0801b27" id="0801b27">世间生功德故。此舍婆提城者。昔劫初有仙</a><a name="0801b28" id="0801b28">兄弟二人。弟名舍婆。魏云幼小。兄阿婆提。</a><a name="0801b29" id="0801b29">魏云不可害。此二人住彼处求道。即因为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250801a.htm'><img src='up.gif' border=0></a>
<a href='T250801c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>