<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0108b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷7)</font> 初序品中 佛土愿释论第十三 <font face='Arial'>T25, p0108b</h2></font><hr>
<span class='old'>
</a><a name="0108a28" id="0108a28"><p>【经】愿受无量诸佛世界<p>【论】诸菩萨见诸</a><a name="0108a29" id="0108a29">佛世界无量严净发种种愿。有佛世界都</span><a name="0108b01" id="0108b01">无众苦。乃至无三恶之名者。菩萨见已自</a><a name="0108b02" id="0108b02">发愿言。我作佛时世界无众苦。乃至无三恶</a><a name="0108b03" id="0108b03">之名亦当如是。有佛世界七宝庄严。昼夜</a><a name="0108b04" id="0108b04">常有清净光明无有日月。便发愿言。我作</a><a name="0108b05" id="0108b05">佛时世界常有严净光明亦当如是。有</a><a name="0108b06" id="0108b06">佛世界一切众生皆行十善有大智慧。衣</a><a name="0108b07" id="0108b07">被饮食应念而至。便发愿言。我作佛时世</a><a name="0108b08" id="0108b08">界中众生衣被饮食亦当如是。有佛世</a><a name="0108b09" id="0108b09">界纯诸菩萨如佛色身三十二相光明彻照。</a><a name="0108b10" id="0108b10">乃至无有声闻辟支佛名亦无女人。一切</a><a name="0108b11" id="0108b11">皆行深妙佛道。游至十方教化一切。便发</a><a name="0108b12" id="0108b12">愿言。我作佛时世界中众生亦当如是。</a><a name="0108b13" id="0108b13">如是等无量佛世界种种严净愿皆得之。</a><a name="0108b14" id="0108b14">以是故名愿受无量诸佛世界。问曰。诸菩</a><a name="0108b15" id="0108b15">萨行业清净自得净报。何以要须立愿然后</a><a name="0108b16" id="0108b16">得之。譬如田家得谷岂复待愿。答曰。作福</a><a name="0108b17" id="0108b17">无愿无所摽。立愿为导御能有所成。譬</a><a name="0108b18" id="0108b18">如销金随师所作金无定也。如佛所说</a><a name="0108b19" id="0108b19">有人修少施福修少戒福不知禅法。闻</a><a name="0108b20" id="0108b20">人中有富乐人心常念着。愿乐不舍。命终</a><a name="0108b21" id="0108b21">之后生富乐人中。复有人修少施福修少</a><a name="0108b22" id="0108b22">戒福不知禅法。闻有四天王天处三十三</a><a name="0108b23" id="0108b23">天夜摩天兜率陀天化乐天(专念色欲化来从己)他</a><a name="0108b24" id="0108b24">化自在天。(此天他化色欲与之行欲展转如是故名他化自在)心常愿乐</a><a name="0108b25" id="0108b25">命终之后各生其中。此皆愿力所得。菩萨亦</a><a name="0108b26" id="0108b26">如是。修净世界愿然后得之。以是故知</a><a name="0108b27" id="0108b27">因愿受胜果。复次庄严佛世界事大。独行</a><a name="0108b28" id="0108b28">功德不能成故要须愿力。譬如牛力虽能</a><a name="0108b29" id="0108b29">挽车。要须御者能有所至。净世界愿亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250108a.htm'><img src='up.gif' border=0></a>
<a href='T250108c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>