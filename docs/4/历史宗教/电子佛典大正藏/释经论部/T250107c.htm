<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0107c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷6)</font> 初序品中 意无碍释论第十二 <font face='Arial'>T25, p0107c</h2></font><hr>
<span class='old'>
</a><a name="0107b28" id="0107b28">中。是说淫欲嗔恚愚痴无所挂碍相。是杂</a><a name="0107b29" id="0107b29">行人非纯清净。是弟子利根得法忍。问胜</span><a name="0107c01" id="0107c01">意言。大德。是淫欲法名何等相。答言。淫欲</a><a name="0107c02" id="0107c02">是烦恼相。问言。是淫欲烦恼在内耶在外</a><a name="0107c03" id="0107c03">耶。答言。是淫欲烦恼不在内不在外。若在</a><a name="0107c04" id="0107c04">内不应待外因缘生。若在外于我无事不</a><a name="0107c05" id="0107c05">应恼我。居士言。若淫欲非内非外非东</a><a name="0107c06" id="0107c06">西南北四维上下来。遍求实相不可得。是法</a><a name="0107c07" id="0107c07">即不生不灭。若无生灭相。空无所有。云</a><a name="0107c08" id="0107c08">何能作恼。胜意闻是语已。其心不悦不</a><a name="0107c09" id="0107c09">能加答。从座而起说如是言。喜根多诳</a><a name="0107c10" id="0107c10">众人着邪道中。是胜意菩萨未学音声陀</a><a name="0107c11" id="0107c11">罗尼。闻佛所说便欢喜。闻外道语便嗔</a><a name="0107c12" id="0107c12">恚。闻三不善则不欢悦。闻三善则大欢</a><a name="0107c13" id="0107c13">喜。闻说生死则忧闻涅槃则喜。从居士</a><a name="0107c14" id="0107c14">家至林树间入精舍中。语诸比丘。当知。</a><a name="0107c15" id="0107c15">喜根菩萨是人虚诳多令人入恶邪中。何</a><a name="0107c16" id="0107c16">以故。其言淫恚痴相。及一切诸法皆无碍</a><a name="0107c17" id="0107c17">相。是时喜根作是念。此人大嗔为恶业所</a><a name="0107c18" id="0107c18">覆当堕大罪。我今当为说甚深法。虽今</a><a name="0107c19" id="0107c19">无所得。为作后世佛道因缘。是时喜根集</a><a name="0107c20" id="0107c20">僧。一心说偈</a><a name="0107c21" id="0107c21"><p class='lg'>　　淫欲即是道　　　恚痴亦如是</a><br><a name="0107c22" id="0107c22">　　如此三事中　　　无量诸佛道</a><br><a name="0107c23" id="0107c23">　　若有人分别　　　淫怒痴及道</a><br><a name="0107c24" id="0107c24">　　是人去佛远　　　譬如天与地</a><br><a name="0107c25" id="0107c25">　　道及淫怒痴　　　是一法平等</a><br><a name="0107c26" id="0107c26">　　若人闻怖畏　　　去佛道甚远</a><br><a name="0107c27" id="0107c27">　　淫法不生灭　　　不能令心恼</a><br><a name="0107c28" id="0107c28">　　若人计吾我　　　淫将入恶道</a><br><a name="0107c29" id="0107c29">　　见有无法异　　　是不离有无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250107b.htm'><img src='up.gif' border=0></a>
<a href='T250108a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>