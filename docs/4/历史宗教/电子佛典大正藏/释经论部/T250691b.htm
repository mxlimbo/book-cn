<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0691b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷89)</font> 善达品第七十九 信持无三毒义第五十二 <font face='Arial'>T25, p0691b</h2></font><hr>
<span class='old'>
</a><a name="0691a28" id="0691a28">天眼见虽细是色相故应当有分。若无分</a><a name="0691a29" id="0691a29">则非色。非色则天眼不见。以是故天眼亦</span><a name="0691b01" id="0691b01">虚诳妄见。是故圣人以慧眼观世间则得</a><a name="0691b02" id="0691b02">道。微尘如先说。但有名无实。微尘无故一</a><a name="0691b03" id="0691b03">切法名字和合故。更有假名无有实定。而</a><a name="0691b04" id="0691b04">众生妄生贪着。贪欲嗔恚因缘故起恶业。</a><a name="0691b05" id="0691b05">无量阿僧祇劫在三恶道受苦。若诸法实定</a><a name="0691b06" id="0691b06">尚不应作贪欲嗔恚罪因缘。何况虚诳无</a><a name="0691b07" id="0691b07">实。若能舍虚诳名相不着空法者。则受涅</a><a name="0691b08" id="0691b08">槃常乐</a><a name="0691b09" id="0691b09"><p>问曰。名相有何差别。答曰。名者是众物字。</a><a name="0691b10" id="0691b10">如热物字为火。相者如见烟知是火相。热</a><a name="0691b11" id="0691b11">是火体。复次如五众和合中男女。是为名</a><a name="0691b12" id="0691b12">身貌可别男女是为相。见是相故作名</a><a name="0691b13" id="0691b13">字名为男女。问曰。若尔者名相无异。所以</a><a name="0691b14" id="0691b14">者何。见相故得名。知名故得相。答曰。汝不</a><a name="0691b15" id="0691b15">解我所说耶。先见男女貌。然后名为男</a><a name="0691b16" id="0691b16">女。相为本名为末。又复如人眼见色。偏取</a><a name="0691b17" id="0691b17">所好相而生着。于余人则不然。以其能</a><a name="0691b18" id="0691b18">生染着心是名为相。复次此中佛自说名</a><a name="0691b19" id="0691b19">相分别。名者假名以名取诸法。如经中广</a><a name="0691b20" id="0691b20">说。须菩提问。若一切法但有名相。菩萨云何</a><a name="0691b21" id="0691b21">自利利人。佛答。若诸法根本定有。菩萨行</a><a name="0691b22" id="0691b22">般若波罗蜜时。不能自利利人。何以故。</a><a name="0691b23" id="0691b23">若诸法性定实有即是无生。何以故。以性先</a><a name="0691b24" id="0691b24">定有故。若是法从因缘和合生。即是无定</a><a name="0691b25" id="0691b25">性。若性定有则不须因缘和合。若尔者则无</a><a name="0691b26" id="0691b26">生。无生故无灭。无灭故无罪福。以知无常</a><a name="0691b27" id="0691b27">故则舍罪修福。若常则无缚解无世间无</a><a name="0691b28" id="0691b28">涅槃等。是故佛告须菩提。若法定有非但名</a><a name="0691b29" id="0691b29">相者。菩萨不行般若波罗蜜自利利人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250691a.htm'><img src='up.gif' border=0></a>
<a href='T250691c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>