<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0063c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷1)</font> 初序品中 如是我闻一时释论第二 <font face='Arial'>T25, p0063c</h2></font><hr>
<span class='old'>
</a><a name="0063b28" id="0063b28"><p>复次如是义在佛法初。现世利后世利涅槃</a><a name="0063b29" id="0063b29">利。诸利根本信为大力。复次一切诸外</span><a name="0063c01" id="0063c01">道出家心念。我法微妙第一清净。如是人自</a><a name="0063c02" id="0063c02">叹所行法毁他人法。是故现世相打斗</a><a name="0063c03" id="0063c03">诤。后世堕地狱。受种种无量苦。如说偈</a><a name="0063c04" id="0063c04"><p class='lg'>　　自法爱染故　　　呰毁他人法</a><br><a name="0063c05" id="0063c05">　　虽持戒行人　　　不脱地狱苦　</p></a><a name="0063c06" id="0063c06"><p>是佛法中。弃舍一切爱一切见。一切吾我憍</a><a name="0063c07" id="0063c07">慢。悉断不着。如筏喻经言。汝曹若解我筏</a><a name="0063c08" id="0063c08">喻法。是时善法应弃舍。何况不善法。佛自</a><a name="0063c09" id="0063c09">于般若波罗蜜不念不猗。何况余法有猗</a><a name="0063c10" id="0063c10">著者。以是故佛法初头称如是。佛意如</a><a name="0063c11" id="0063c11">是。我弟子无爱法无染法无朋党。但求</a><a name="0063c12" id="0063c12">离苦解脱不戏论诸法相。如说阿他婆耆</a><a name="0063c13" id="0063c13">经。摩犍提难偈言</a><a name="0063c14" id="0063c14"><p class='lg'>　　决定诸法中　　　横生种种想</a><br><a name="0063c15" id="0063c15">　　悉舍内外故　　　云何当得道　</p></a><a name="0063c16" id="0063c16"><p>佛答言</a><a name="0063c17" id="0063c17"><p class='lg'>　　非见闻知觉　　　亦非持戒得</a><br><a name="0063c18" id="0063c18">　　非不见闻等　　　非不持戒得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250063b.htm'><img src='up.gif' border=0></a>
<a href='T250064a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>