<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0193c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷18)</font> 初序品中 般若相义第三十 <font face='Arial'>T25, p0193c</h2></font><hr>
<span class='old'>
</a><br><a name="0193b28" id="0193b28">　　汝欲坏我论　　　终已无此处</a><br><a name="0193b29" id="0193b29">　　一切智难胜　　　适足自毁坏　</p></span><a name="0193c01" id="0193c01"><p>如是等处处声闻经中说诸法空。摩诃衍空</a><a name="0193c02" id="0193c02">门者。一切诸法性常自空。不以智慧方便</a><a name="0193c03" id="0193c03">观故空。如佛为须菩提说色。色自空受想</a><a name="0193c04" id="0193c04">行识识自空。十二入十八界十二因缘三十</a><a name="0193c05" id="0193c05">七品十力四无所畏十八不共法大慈大悲萨</a><a name="0193c06" id="0193c06">婆若乃至阿耨多罗三藐三菩提皆自空。问</a><a name="0193c07" id="0193c07">曰。若一切诸法性常自空真空无所有者。</a><a name="0193c08" id="0193c08">云何不堕邪见。邪见名无罪无福无今世</a><a name="0193c09" id="0193c09">后世与此无异。答曰。无罪无福人。不言</a><a name="0193c10" id="0193c10">无今世。但言无后世。如草木之类自生自</a><a name="0193c11" id="0193c11">灭。或人生或人杀。止于现在更无后世生。</a><a name="0193c12" id="0193c12">而不知观身内外所有自相皆空以是为</a><a name="0193c13" id="0193c13">异。复次邪见人多行众恶断诸善事。观空</a><a name="0193c14" id="0193c14">人善法尚不欲作。何况作恶。问曰。邪见有</a><a name="0193c15" id="0193c15">二种。有破因破果。有破果不破因。如汝</a><a name="0193c16" id="0193c16">所说破果不破因。破果破因者。言无因</a><a name="0193c17" id="0193c17">无缘无罪无福则是破因。无今世后世罪福</a><a name="0193c18" id="0193c18">报是则破果。观空人言皆空。则罪福因果</a><a name="0193c19" id="0193c19">皆无。与此有何等异。答曰。邪见人于诸法</a><a name="0193c20" id="0193c20">断灭令空。摩诃衍人知诸法真空不破不坏。</a><a name="0193c21" id="0193c21">问曰。是邪见三种。一者破罪福报不破罪</a><a name="0193c22" id="0193c22">福。破因缘果报不破因缘。破后世不破</a><a name="0193c23" id="0193c23">今世。二者破罪福报亦破罪福。破因缘果</a><a name="0193c24" id="0193c24">报亦破因缘。破后世亦破今世。不破一</a><a name="0193c25" id="0193c25">切法。三者破一切法皆令无所有。观空人</a><a name="0193c26" id="0193c26">亦言真空无所有。与第三邪见有何等</a><a name="0193c27" id="0193c27">异。答曰。邪见破诸法令空。观空人知诸法</a><a name="0193c28" id="0193c28">真空不破不坏。复次邪见人言诸法皆空无</a><a name="0193c29" id="0193c29">所有。取诸法空相戏论。观空人知诸法空<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250193b.htm'><img src='up.gif' border=0></a>
<a href='T250194a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>