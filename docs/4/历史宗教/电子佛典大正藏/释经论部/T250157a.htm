<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0157a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷13)</font> 初序品中 戒相义第二十二之一 <font face='Arial'>T25, p0157a</h2></font><hr>
<span class='old'>
</a><a name="0156c28" id="0156c28">人。破失今世后世之乐。(好名善誉身心安乐今世得也。生天得道涅槃之利</a><a name="0156c29" id="0156c29">后世得也)复次回己易处以自制心。若彼侵我妻</span><a name="0157a01" id="0157a01">我则忿恚。我若侵彼彼亦何异。恕己自制</a><a name="0157a02" id="0157a02">故应不作。复次如佛所说。邪淫之人后堕</a><a name="0157a03" id="0157a03">剑树地狱众苦备受。得出为人。家道不穆。</a><a name="0157a04" id="0157a04">常值淫妇邪僻残贼邪淫为患。譬如蝮蛇</a><a name="0157a05" id="0157a05">亦如大火。不急避之祸害将及。如佛所说。</a><a name="0157a06" id="0157a06">邪淫有十罪。一者常为所淫夫主欲危害</a><a name="0157a07" id="0157a07">之。二者夫妇不穆常共斗诤。三者诸不善法</a><a name="0157a08" id="0157a08">日日增长。于诸善法日日损减。四者不守</a><a name="0157a09" id="0157a09">护身妻子孤寡。五者财产日耗。六者有诸恶</a><a name="0157a10" id="0157a10">事常为人所疑。七者亲属知识所不爱喜。</a><a name="0157a11" id="0157a11">八者种怨家业因缘。九者身坏命终死入地</a><a name="0157a12" id="0157a12">狱。十者若出为女人多人共夫。若为男子</a><a name="0157a13" id="0157a13">妇不贞洁。如是等种种因缘不作。是名不</a><a name="0157a14" id="0157a14">邪淫。妄语者。不净心欲诳他。覆隐实出异</a><a name="0157a15" id="0157a15">语生口业。是名妄语。妄语之罪从言声相</a><a name="0157a16" id="0157a16">解生。若不相解虽不实语。无妄语罪。是</a><a name="0157a17" id="0157a17">妄语。知言不知不知言知。见言不见不</a><a name="0157a18" id="0157a18">见言见。闻言不闻不闻言闻。是名妄语。</a><a name="0157a19" id="0157a19">若不作是名不妄语。问曰。妄语有何等罪。</a><a name="0157a20" id="0157a20">答曰。妄语之人。先自诳身然后诳人。以实</a><a name="0157a21" id="0157a21">为虚以虚为实。虚实颠倒不受善法。譬如</a><a name="0157a22" id="0157a22">覆瓶水不得入。妄语之人心无惭愧。闭塞</a><a name="0157a23" id="0157a23">天道涅槃之门。观知此罪。是故不作。复次</a><a name="0157a24" id="0157a24">观知实语其利甚广。实语之利自从己出甚</a><a name="0157a25" id="0157a25">为易得。是为一切出家人力。如是功德</a><a name="0157a26" id="0157a26">居家出家人共有此利。善人之相。复次实语</a><a name="0157a27" id="0157a27">之人其心端直。其心端直易得免苦。譬如</a><a name="0157a28" id="0157a28">稠林曳木直者易出。问曰。若妄语有如是</a><a name="0157a29" id="0157a29">罪。人何以故妄语。答曰。有人愚痴少智。遭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250156c.htm'><img src='up.gif' border=0></a>
<a href='T250157b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>