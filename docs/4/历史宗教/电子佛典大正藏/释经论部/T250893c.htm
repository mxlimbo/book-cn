<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1515 金刚般若波罗蜜经破取着不坏假名论 0893c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1515 金刚般若波罗蜜经破取着不坏假名论</font> <font face='Arial'>(卷2)</font> <font face='Arial'>T25, p0893c</h2></font><hr>
<span class='old'>
</a><a name="0893b28" id="0893b28">百分不及一如是等。此义云何。无边佛所供</a><a name="0893b29" id="0893b29">养之福。不证真实。持此法门速疾能证。是故</span><a name="0893c01" id="0893c01">受持功德威力。设为百分彼前福聚不及其</a><a name="0893c02" id="0893c02">一。如是千分百千分数分不及。取类应知。数</a><a name="0893c03" id="0893c03">者谓六十位。过斯已往数不能及歌罗。不及</a><a name="0893c04" id="0893c04">校计。不及者此依歌罗微细义说。谓受持福</a><a name="0893c05" id="0893c05">最微细性功德已多。非前所及。穷于校计终</a><a name="0893c06" id="0893c06">无与等。微细尚尔况一切耶。优波尼沙者因</a><a name="0893c07" id="0893c07">也。其义云何。此少分福于最胜果即成因性。</a><a name="0893c08" id="0893c08">总前福聚亦不成因。不能得真实果故。譬喻</a><a name="0893c09" id="0893c09">不及者。如有童女称为月面。女面岂能全类</a><a name="0893c10" id="0893c10">于月。以有光洁少分相同。彼前福聚即不如</a><a name="0893c11" id="0893c11">是。无少相似可为譬喻。此复云何。谓但受持</a><a name="0893c12" id="0893c12">文字之福。前福于此无相似性匪薄福人。而</a><a name="0893c13" id="0893c13">能听受此文字故。如经若我具说者。或有人</a><a name="0893c14" id="0893c14">闻心则迷惑而生轻贱。谓闻此功德威力思</a><a name="0893c15" id="0893c15">惟时不信时也。如经此法门不可思议。果报</a><a name="0893c16" id="0893c16">亦不可思议。二俱难思威力胜故</a><a name="0893c17" id="0893c17"><p>须菩提何故复言发菩萨乘。应云何住等。欲</a><a name="0893c18" id="0893c18">具显因清净相故。何者不具云何具显。谓所</a><a name="0893c19" id="0893c19">修因非但离于三事相想即名清净。要当远</a><a name="0893c20" id="0893c20">离我住我修我降伏心。如是诸想方得净故。</a><a name="0893c21" id="0893c21">如经应生如是心。乃至实无有法名为发菩</a><a name="0893c22" id="0893c22">萨乘者。此复云何。第一义无有众生得般涅</a><a name="0893c23" id="0893c23">槃。亦无有法名为菩萨。发心住果修行降伏。</a><a name="0893c24" id="0893c24">于无有中而起有想。是颠倒行非清净因。复</a><a name="0893c25" id="0893c25">次疑曰。若无菩萨发趣大乘。则无有因证于</a><a name="0893c26" id="0893c26">佛果成满四种利益之业。云何世尊然灯佛</a><a name="0893c27" id="0893c27">所。而得授记。汝于来世当得作佛。号释迦牟</a><a name="0893c28" id="0893c28">尼。能成四种利众生事。为遣此疑。经曰。须菩</a><a name="0893c29" id="0893c29">提。于意云何。如来昔在然灯佛所。颇有法得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250893b.htm'><img src='up.gif' border=0></a>
<a href='T250894a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>