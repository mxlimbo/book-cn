<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0180a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷16)</font> 初序品中 毗梨耶波罗蜜义第二十七 <font face='Arial'>T25, p0180a</h2></font><hr>
<span class='old'>
</a><a name="0179c28" id="0179c28">次菩萨行精进波罗蜜。于一切法不生不</a><a name="0179c29" id="0179c29">灭非常非无常非苦非乐非空非实非我非无</span><a name="0180a01" id="0180a01">我非一非异非有非无。尽知一切诸法因缘</a><a name="0180a02" id="0180a02">和合。但有名字实相不可得。菩萨作如是</a><a name="0180a03" id="0180a03">观。知一切有为皆是虚诳心息无为。欲灭</a><a name="0180a04" id="0180a04">其心唯以寂灭为安隐。尔时念本愿怜愍</a><a name="0180a05" id="0180a05">众生故。还行菩萨法集诸功德。菩萨自念</a><a name="0180a06" id="0180a06">我虽知诸法虚诳。众生不知是事。于五道</a><a name="0180a07" id="0180a07">中受诸苦痛。我今当具足行六波罗蜜。菩</a><a name="0180a08" id="0180a08">萨报得神通。亦得佛道三十二相八十种</a><a name="0180a09" id="0180a09">好。一切智慧大慈大悲无碍解脱。十力四无</a><a name="0180a10" id="0180a10">所畏十八不共法三达等无量诸佛法。得是</a><a name="0180a11" id="0180a11">法时一切众生皆得信净。皆能受行爱乐佛</a><a name="0180a12" id="0180a12">法能办是事。皆是精进波罗蜜力。是为精</a><a name="0180a13" id="0180a13">进波罗蜜。如佛所说。尔时菩萨精进不见</a><a name="0180a14" id="0180a14">身不见心。身无所作心无所念。身心一等</a><a name="0180a15" id="0180a15">而无分别。所求佛道以度众生。不见众生</a><a name="0180a16" id="0180a16">为此岸。佛道为彼岸。一切身心所作放舍。</a><a name="0180a17" id="0180a17">如梦所为觉无所作。是名寂灭。诸精进故</a><a name="0180a18" id="0180a18">名为波罗蜜。所以者何。知一切精进皆是邪</a><a name="0180a19" id="0180a19">伪故。以一切作法皆是虚妄不实。如梦如</a><a name="0180a20" id="0180a20">幻。诸法平等是为真实。平等法中不应有</a><a name="0180a21" id="0180a21">所求索。是故知一切精进皆是虚妄。虽知</a><a name="0180a22" id="0180a22">精进虚妄。而常成就不退。是名菩萨真实</a><a name="0180a23" id="0180a23">精进。如佛言。我于无量劫中。头目髓脑以</a><a name="0180a24" id="0180a24">施众生令其愿满。持戒忍辱禅定时。在山</a><a name="0180a25" id="0180a25">林中身体干枯。或持斋节食。或绝诸色味</a><a name="0180a26" id="0180a26">或忍骂辱刀杖之患。是故身体焦枯。又常</a><a name="0180a27" id="0180a27">坐禅曝露勤苦以求智慧。诵读思惟问难讲</a><a name="0180a28" id="0180a28">说。一切诸法以智分别好恶粗细虚实多少。</a><a name="0180a29" id="0180a29">供养无量诸佛。殷勤精进求此功德。欲具<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250179c.htm'><img src='up.gif' border=0></a>
<a href='T250180b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>