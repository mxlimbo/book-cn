<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0145b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷12)</font> 初序品中 檀波罗蜜法施义第二十 <font face='Arial'>T25, p0145b</h2></font><hr>
<span class='old'>
</a><a name="0145a28" id="0145a28">可度也。不如自调早脱生死。思惟是已。</a><a name="0145a29" id="0145a29">于菩萨道退回向小乘。是名不到彼岸。若</span><a name="0145b01" id="0145b01">能直进不退。成办佛道。名到彼岸。复次于</a><a name="0145b02" id="0145b02">事成办亦名到彼岸。(天竺俗法凡造事成办皆言到彼岸)复次此</a><a name="0145b03" id="0145b03">岸名悭贪檀名河中。彼岸名佛道。复次有</a><a name="0145b04" id="0145b04">无见名此岸。破有无见智慧名彼岸。勤修</a><a name="0145b05" id="0145b05">布施是名河中。复次檀有二种。一者魔檀</a><a name="0145b06" id="0145b06">二者佛檀。若为结使贼所夺忧恼怖畏。是</a><a name="0145b07" id="0145b07">为魔檀。名曰此岸。若有清净布施。无结使</a><a name="0145b08" id="0145b08">贼无所怖畏得至佛道。是为佛檀。名曰</a><a name="0145b09" id="0145b09">到彼岸。是为波罗蜜。如佛说毒蛇喻经中。</a><a name="0145b10" id="0145b10">有人得罪于王。王令掌护一箧。箧中有四</a><a name="0145b11" id="0145b11">毒蛇。王敕罪人令看视养育。此人思惟。四</a><a name="0145b12" id="0145b12">蛇难近。近则害人。一犹叵养。而况于四。</a><a name="0145b13" id="0145b13">便弃箧而走。王令五人拔刀追之。复有</a><a name="0145b14" id="0145b14">一人口言附顺。心欲中伤而语之言。养之</a><a name="0145b15" id="0145b15">以理此亦无苦。其人觉之驰走逃命。至一</a><a name="0145b16" id="0145b16">空聚有一善人方便语之。此聚虽空是贼</a><a name="0145b17" id="0145b17">所止处。汝今住此必为贼害慎勿住也。于</a><a name="0145b18" id="0145b18">是复去至一大河。河之彼岸即是异国。其国</a><a name="0145b19" id="0145b19">安乐坦然清净无诸患难。于是集众草木</a><a name="0145b20" id="0145b20">缚以为筏进。以手足竭力求渡。既到彼</a><a name="0145b21" id="0145b21">岸安乐无患。王者魔王。箧者人身。四毒蛇者</a><a name="0145b22" id="0145b22">四大。五拔刀贼者五众。一人口善心恶者。</a><a name="0145b23" id="0145b23">是染着空聚是六情。贼是六尘。一人愍而</a><a name="0145b24" id="0145b24">语之是为善师。大河是爱。筏是八正道。手</a><a name="0145b25" id="0145b25">足勤渡是精进。此岸是世间。彼岸是涅槃。度</a><a name="0145b26" id="0145b26">者漏尽阿罗汉。菩萨法中亦如是。若施有三</a><a name="0145b27" id="0145b27">碍。我与彼受所施者财。是为堕魔境界未</a><a name="0145b28" id="0145b28">离众难。如菩萨布施三种清净无此三</a><a name="0145b29" id="0145b29">碍得到彼岸。为诸佛所赞。是名檀波罗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250145a.htm'><img src='up.gif' border=0></a>
<a href='T250145c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>