<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0313a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷5)</font> <font face='Arial'>T26, p0313a</h2></font><hr>
<span class='old'>
</a><a name="0312c28" id="0312c28">增上所起</a><a name="0312c29" id="0312c29"><p>经曰。又如圆镜非处障质影像起缘。如是如</span><a name="0313a01" id="0313a01">来大圆镜智非恶友摄闻不正法。障碍众生</a><a name="0313a02" id="0313a02">智影起缘。彼非器故</a><a name="0313a03" id="0313a03"><p>论曰。若圆镜智为令三乘得出离故。生诸智</a><a name="0313a04" id="0313a04">影。又悲愿力熏修所成为增上缘。生世出世</a><a name="0313a05" id="0313a05">诸智影者。云何世间诸外道等正智不生。能</a><a name="0313a06" id="0313a06">生因缘常和合故。诸外道等应无颠倒。释此</a><a name="0313a07" id="0313a07">难言。又如圆镜非处障质影像缘等。如世圆</a><a name="0313a08" id="0313a08">镜虽能为缘现诸影像。而非处在壁障等质</a><a name="0313a09" id="0313a09">影像起缘。如来镜智亦复如是。虽能为缘生</a><a name="0313a10" id="0313a10">智影像。而非处在恶知识摄爱。乐听闻邪法</a><a name="0313a11" id="0313a11">障者。智影生缘以彼非是可加被器闻正法</a><a name="0313a12" id="0313a12">器。是故外道圣道不生常怀颠倒。善法种子</a><a name="0313a13" id="0313a13">被损伏故。恶法种子遇生缘故。一切众生无</a><a name="0313a14" id="0313a14">始时来。习善时少造恶时多。是故善法虽遇</a><a name="0313a15" id="0313a15">强缘亦难生长。恶法虽遇少小外缘则便炽</a><a name="0313a16" id="0313a16">盛</a><a name="0313a17" id="0313a17"><p>经曰。又如圆镜非处闇质影像起缘。如是如</a><a name="0313a18" id="0313a18">来大圆镜智。非处乐恶愚昧众生智影起缘。</a><a name="0313a19" id="0313a19">彼非器故</a><a name="0313a20" id="0313a20"><p>论曰。如外缘障智影不生。如是内缘宿习乐</a><a name="0313a21" id="0313a21">恶无明闇障智影不起。诸乐恶者。虽贪嗔等</a><a name="0313a22" id="0313a22">一切烦恼悉皆炽盛。而痴偏重。以不了知善</a><a name="0313a23" id="0313a23">恶因果胜劣事故。世间现有诸佛正法。利益</a><a name="0313a24" id="0313a24">安乐一切众生。三宝良田生长一切世出世</a><a name="0313a25" id="0313a25">间无量福聚。不欲听受不乐归依。而反听受</a><a name="0313a26" id="0313a26">无利无乐外道邪法。归依生长能感众苦。无</a><a name="0313a27" id="0313a27">量恶业种种邪神。岂非无明痴闇障力。是故</a><a name="0313a28" id="0313a28">障善无明最重。当勤修习智慧光明。无明重</a><a name="0313a29" id="0313a29">者非善器故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260312c.htm'><img src='up.gif' border=0></a>
<a href='T260313b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>