<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0311c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷4)</font> <font face='Arial'>T26, p0311c</h2></font><hr>
<span class='old'>
</a><a name="0311b28" id="0311b28"><p>论曰。若圆镜智与诸智等影像和合。云何不</a><a name="0311b29" id="0311b29">由彼差别故。此成差别。若不和合云何为因。</span><a name="0311c01" id="0311c01">不见种等与诸芽等果不和合。而能为因。非</a><a name="0311c02" id="0311c02">日光等与石灰等。不共和合而相显照。释此</a><a name="0311c03" id="0311c03">难言。又如圆镜与众影像非合离等。如世圆</a><a name="0311c04" id="0311c04">镜虽能为因起众影像。而不与彼影像和合。</a><a name="0311c05" id="0311c05">彼未生前由未有体不聚集故。非此与彼或</a><a name="0311c06" id="0311c06">俱不俱。可名和合。圆镜与影亦非别离。现</a><a name="0311c07" id="0311c07">彼缘故。即由此义非不和合。要由此有彼得</a><a name="0311c08" id="0311c08">有故。虽与影像为现生因。而非影像有差别</a><a name="0311c09" id="0311c09">故。镜成差别。大圆镜智亦复如是。虽能为因</a><a name="0311c10" id="0311c10">生智等影。而与智等非合非离。不聚集故。不</a><a name="0311c11" id="0311c11">散失故。言非合者。彼未生前由未有体。不聚</a><a name="0311c12" id="0311c12">集故。言非离者。要有镜智智等影生。无则</a><a name="0311c13" id="0311c13">不生。不散失故。离坏无有名为散失。与彼相</a><a name="0311c14" id="0311c14">违名不散失。摄生彼故或不忘失。所缘境相</a><a name="0311c15" id="0311c15">名不散失。由镜智中显现一切所知相故。三</a><a name="0311c16" id="0311c16">世智等及诸众生。若不遍知镜智不生。要知</a><a name="0311c17" id="0311c17">一切此智乃生。是故此智不忘一切所缘境</a><a name="0311c18" id="0311c18">相。名不散失。不散失故。所以非离。虽能为因</a><a name="0311c19" id="0311c19">起智等影。而不由彼有差别故此成差别。如</a><a name="0311c20" id="0311c20">大圆镜无差别转。此中意说。如世圆镜虽能</a><a name="0311c21" id="0311c21">为因起诸影像。而非合离差别所触。镜智亦</a><a name="0311c22" id="0311c22">尔。虽能为因起智等影。而非合离差别所触。</a><a name="0311c23" id="0311c23">种等虽能为芽等因。而亦合离俱不可说。光</a><a name="0311c24" id="0311c24">明细分亦非色等。共相和合以俱有故。令其</a><a name="0311c25" id="0311c25">识上似与色等和合相生。以世现见一切因</a><a name="0311c26" id="0311c26">果。虽非合离而能为因。是故无有因果。二</a><a name="0311c27" id="0311c27">相决定和合</a><a name="0311c28" id="0311c28"><p class='juan'>
佛地经论卷第四</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260311b.htm'><img src='up.gif' border=0></a>
<a href='T260312a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>