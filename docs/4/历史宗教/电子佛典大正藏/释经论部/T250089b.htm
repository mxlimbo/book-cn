<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0089b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷4)</font> 初序品中 菩萨释论第八 <font face='Arial'>T25, p0089b</h2></font><hr>
<span class='old'>
</a><br><a name="0089a28" id="0089a28">　　实语小而大　　　妄语入地狱</a><br><a name="0089a29" id="0089a29">　　我今守实语　　　宁弃身寿命</span><br><a name="0089b01" id="0089b01">　　心无有悔恨　</p></a><a name="0089b02" id="0089b02"><p>如是思惟已。王即发去到鹿足王所。鹿足</a><a name="0089b03" id="0089b03">遥见欢喜而言。汝是实语人不失信要。一切</a><a name="0089b04" id="0089b04">人皆惜身命。汝从死得脱还来赴信汝是</a><a name="0089b05" id="0089b05">大人。尔时须陀须摩王赞实语。实语是为</a><a name="0089b06" id="0089b06">人非实语非人。如是种种赞实语呵妄语。</a><a name="0089b07" id="0089b07">粗足闻之信心清净。语须陀须摩王言。汝</a><a name="0089b08" id="0089b08">好说此今相放舍汝既得脱。九十九王亦</a><a name="0089b09" id="0089b09">布施汝。随意各还本国。如是语已百王各</a><a name="0089b10" id="0089b10">得还去。如是等种种本生中相是为尸罗</a><a name="0089b11" id="0089b11">波罗蜜满。问曰。羼提波罗蜜云何满。答曰。若</a><a name="0089b12" id="0089b12">人来骂挝捶割剥支解夺命心不起嗔。如羼</a><a name="0089b13" id="0089b13">提比丘。为迦梨王截其手足耳鼻心坚不</a><a name="0089b14" id="0089b14">动。问曰。毗梨耶波罗蜜云何满。答曰。若有</a><a name="0089b15" id="0089b15">大心勤力。如大施菩萨。为一切故以此</a><a name="0089b16" id="0089b16">一身。誓抒大海令其干尽定心不懈。亦</a><a name="0089b17" id="0089b17">如赞弗沙佛七日七夜翘一脚目不眴。问</a><a name="0089b18" id="0089b18">曰。禅波罗蜜云何满。答曰。如一切外道禅</a><a name="0089b19" id="0089b19">定中得自在。又如尚阇梨仙人坐禅时无</a><a name="0089b20" id="0089b20">出入息。鸟于螺髻中生子不动不摇。乃</a><a name="0089b21" id="0089b21">至鸟子飞去。问曰。般若波罗蜜云何满。答曰。</a><a name="0089b22" id="0089b22">菩萨大心思惟分别。如劬嫔陀婆罗门大臣。</a><a name="0089b23" id="0089b23">分阎浮提大地作七分。若干大城小城聚落</a><a name="0089b24" id="0089b24">村民尽作七分。般若波罗蜜如是。是菩萨六</a><a name="0089b25" id="0089b25">波罗蜜满。在迦叶佛所。作弟子。持净戒行</a><a name="0089b26" id="0089b26">功德生兜率天上。问曰。菩萨何以生兜率天</a><a name="0089b27" id="0089b27">上。而不在上生不在下生。是大有福德</a><a name="0089b28" id="0089b28">应自在生。答曰。有人言。因缘业熟应在</a><a name="0089b29" id="0089b29">是中生。复次下地中结使厚浊。上地中结使<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250089a.htm'><img src='up.gif' border=0></a>
<a href='T250089c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>