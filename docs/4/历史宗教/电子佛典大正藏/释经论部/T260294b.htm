<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0294b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷1)</font> <font face='Arial'>T26, p0294b</h2></font><hr>
<span class='old'>
</a><a name="0294a28" id="0294a28">宫殿最极自在。佛无漏心以为体相。唯有识</a><a name="0294a29" id="0294a29">故。非离识外别有宝等。即佛净心如是变现</span><a name="0294b01" id="0294b01">似众宝等。如前已说。境界相故。如入青等遍</a><a name="0294b02" id="0294b02">处定者。识所现相此即如来大圆镜智相应</a><a name="0294b03" id="0294b03">净识。由昔所修自利无漏净土种子因缘力</a><a name="0294b04" id="0294b04">故。于一切时遍一切处。不待作意任运变</a><a name="0294b05" id="0294b05">现。众宝庄严受用佛土与自受用身作所依</a><a name="0294b06" id="0294b06">止处。利他无漏净土种子因缘力故。随他地</a><a name="0294b07" id="0294b07">上菩萨所宜变现净土。或小或大或劣或胜。</a><a name="0294b08" id="0294b08">与他受用身作所依止处。谓随初地菩萨所</a><a name="0294b09" id="0294b09">宜。现小现劣。如是展转乃至十地。最大最</a><a name="0294b10" id="0294b10">胜于地地中。初中后等亦复如是</a><a name="0294b11" id="0294b11"><p>如是净土果相圆满。其主云何。宫殿定有主</a><a name="0294b12" id="0294b12">依持故。如来所都谓大宫殿。诸佛世尊为主。</a><a name="0294b13" id="0294b13">非余以殊胜故。唯属世尊。或唯世尊住持摄</a><a name="0294b14" id="0294b14">受非余所能。自受用土虽遍法界。一一自变</a><a name="0294b15" id="0294b15">各自为主不相障碍。他受用土虽诸佛变。然</a><a name="0294b16" id="0294b16">一合相亦一相身。摄受为主不相障碍</a><a name="0294b17" id="0294b17"><p>如是净土主既圆满。应有辅翼。主必摄受辅</a><a name="0294b18" id="0294b18">翼者故。诸大菩萨众所云集。谓大宫殿常有</a><a name="0294b19" id="0294b19">无量大菩萨僧共所云集。谓来朝者必为</a><a name="0294b20" id="0294b20">辅翼。既有无数大菩萨僧。常来辅翼故无怨</a><a name="0294b21" id="0294b21">敌能为违害。诸声闻等无如是事。谓初地上</a><a name="0294b22" id="0294b22">诸菩萨众。虽不能集诸佛自利受用净土。而</a><a name="0294b23" id="0294b23">能集会诸佛利他受用净土。诸佛慈悲于自</a><a name="0294b24" id="0294b24">识上。随菩萨宜现粗妙土。菩萨随自善根愿</a><a name="0294b25" id="0294b25">力。于自识上似佛所生净土相现。虽是自心</a><a name="0294b26" id="0294b26">各别变现。而同一处形相相似。谓为一土共</a><a name="0294b27" id="0294b27">集其中。如是地上菩萨净土。为是有漏为是</a><a name="0294b28" id="0294b28">无漏。有义无漏。谓自心中后得无漏净土种</a><a name="0294b29" id="0294b29">子愿力资故。变生净土。于中受用大乘法乐。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260294a.htm'><img src='up.gif' border=0></a>
<a href='T260294c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>