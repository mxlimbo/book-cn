<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0140b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷11)</font> 初序品中 赞檀波罗蜜义第十八 <font face='Arial'>T25, p0140b</h2></font><hr>
<span class='old'>
</a><a name="0140a28" id="0140a28">心不怖畏。檀为慈相能济一切。檀为集乐</a><a name="0140a29" id="0140a29">能破苦贼。檀为大将能伏悭敌。檀为妙果</span><a name="0140b01" id="0140b01">天人所爱。檀为净道贤圣所游。檀为积善</a><a name="0140b02" id="0140b02">福德之门。檀为立事聚众之缘。檀为善行</a><a name="0140b03" id="0140b03">爱果之种。檀为福业善人之相。檀破贫穷</a><a name="0140b04" id="0140b04">断三恶道。檀能全护福乐之果。檀为涅</a><a name="0140b05" id="0140b05">槃之初缘。入善人聚中之要法。称誉赞叹之</a><a name="0140b06" id="0140b06">渊府。入众无难之功德。心不悔恨之窟宅。善</a><a name="0140b07" id="0140b07">法道行之根本。种种欢乐之林薮。富贵安隐</a><a name="0140b08" id="0140b08">之福田。得道涅槃之津梁。圣人大士智者之</a><a name="0140b09" id="0140b09">所行。余人俭德寡识之所效。复次譬如失</a><a name="0140b10" id="0140b10">火之家。黠慧之人明识形势。及火未至急</a><a name="0140b11" id="0140b11">出财物。舍虽烧尽财物悉在。更修室宅。好</a><a name="0140b12" id="0140b12">施之人亦复如是。知身危脆财物无常修福</a><a name="0140b13" id="0140b13">及时。如火中出物后世受乐。亦如彼人更</a><a name="0140b14" id="0140b14">修宅业福庆自慰。愚惑之人但知惜屋匆</a><a name="0140b15" id="0140b15">匆营救。狂愚失智不量火势猛风绝焰土石</a><a name="0140b16" id="0140b16">为焦。翕响之间荡然夷灭。屋既不救财物</a><a name="0140b17" id="0140b17">亦尽。饥寒冻饿忧苦毕世。悭惜之人亦复如</a><a name="0140b18" id="0140b18">是。不知身命无常须臾叵保。而更聚敛</a><a name="0140b19" id="0140b19">守护爱惜。死至无期忽焉逝没。形与土木</a><a name="0140b20" id="0140b20">同流。财与委物俱弃。亦如愚人忧苦失计。</a><a name="0140b21" id="0140b21">复次大慧之人有心之士。乃能觉悟知身如</a><a name="0140b22" id="0140b22">幻财不可保。万物无常唯福可恃。将人出</a><a name="0140b23" id="0140b23">苦津通大道。复次大人大心能大布施。能自</a><a name="0140b24" id="0140b24">利己。小人小心不能益他。亦不自厚。复次</a><a name="0140b25" id="0140b25">譬如勇士见敌必期吞灭。智人慧心深得</a><a name="0140b26" id="0140b26">悟理。悭贼虽强亦能挫之必令如意。遇良</a><a name="0140b27" id="0140b27">福田值好时节(时应施之时也遇而不施是名失时)觉事应</a><a name="0140b28" id="0140b28">心能大布施。复次好施之人为人所敬。如</a><a name="0140b29" id="0140b29">月初出无不爱者。好名善誉周闻天下人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250140a.htm'><img src='up.gif' border=0></a>
<a href='T250140c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>