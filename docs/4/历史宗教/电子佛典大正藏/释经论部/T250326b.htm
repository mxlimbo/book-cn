<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0326b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷36)</font> 习相应品第三之一 信持无三毒义第五十二 <font face='Arial'>T25, p0326b</h2></font><hr>
<span class='old'>
</a><a name="0326a28" id="0326a28">名有为法。问曰。是中说五众有何次第。</a><a name="0326a29" id="0326a29">答曰。行者初习观法先观粗法。知身不净</span><a name="0326b01" id="0326b01">无常苦空无我等身患。如是众生所以着此</a><a name="0326b02" id="0326b02">身者。以能生乐故。谛观此乐有无量苦</a><a name="0326b03" id="0326b03">常随逐之。此乐亦无常空无我等。六尘中有</a><a name="0326b04" id="0326b04">无量苦。众生何因缘生着。以众生取相故</a><a name="0326b05" id="0326b05">着。如人身一种偏有所著。能没命随死</a><a name="0326b06" id="0326b06">取相。受苦乐发动生思等诸行。心行发动</a><a name="0326b07" id="0326b07">时识知离苦得乐方便是为识。复次众生五</a><a name="0326b08" id="0326b08">欲因缘故受苦乐。取相因缘故深着是乐。</a><a name="0326b09" id="0326b09">以深着乐故。或起三毒若三善根。是名为</a><a name="0326b10" id="0326b10">行。识为其主受用上事。五欲即是色。色是</a><a name="0326b11" id="0326b11">根本故初说色众。余次第有名。余入界诸</a><a name="0326b12" id="0326b12">法等皆由五众次第。有唯法入法界中增</a><a name="0326b13" id="0326b13">无为法。四谛中增智缘灭入界乃至有为无</a><a name="0326b14" id="0326b14">为法如上说。今五众等诸法皆是空。何以故。</a><a name="0326b15" id="0326b15">圣主说故。圣有三种下中上。佛为其主如</a><a name="0326b16" id="0326b16">星宿月中日为其最。光明大故。佛得一切</a><a name="0326b17" id="0326b17">智慧故名为圣主。圣主所说故应当是实。</a><a name="0326b18" id="0326b18">复次以有十八空故一切法空。若但以性</a><a name="0326b19" id="0326b19">空能空一切法。何况十八。若以内空外空</a><a name="0326b20" id="0326b20">能空一切法。何况十八。复次若有法不空</a><a name="0326b21" id="0326b21">应当有二种。色法非色法。是色法分别破</a><a name="0326b22" id="0326b22">裂乃至微尘。分别微尘亦不可得。终卒皆</a><a name="0326b23" id="0326b23">空无色法。乃至念念生灭故皆空。如四念</a><a name="0326b24" id="0326b24">处中说。复次诸法性空但名字。因缘和合故</a><a name="0326b25" id="0326b25">有。如山河草木土地人民州郡城邑名之</a><a name="0326b26" id="0326b26">为国。巷里市陌庐馆宫殿名之为都。梁柱</a><a name="0326b27" id="0326b27">椽栋瓦竹壁石名之为殿。上中下分和合名</a><a name="0326b28" id="0326b28">之为柱。片片和合故有分名。众札和合故</a><a name="0326b29" id="0326b29">有片名。众微和合故有札名。是微尘有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250326a.htm'><img src='up.gif' border=0></a>
<a href='T250326c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>