<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1515 金刚般若波罗蜜经破取着不坏假名论 0894b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1515 金刚般若波罗蜜经破取着不坏假名论</font> <font face='Arial'>(卷2)</font> <font face='Arial'>T25, p0894b</h2></font><hr>
<span class='old'>
</a><a name="0894a28" id="0894a28">非与外道所说我同。如楞伽经。大慧菩萨白</a><a name="0894a29" id="0894a29">佛言。世尊。修多罗中。说如来藏本性清净。具</span><a name="0894b01" id="0894b01">三十二相。在于一切众生身中常住不变。为</a><a name="0894b02" id="0894b02">贪嗔痴妄分别垢蕴界处衣之所缠裹。如无</a><a name="0894b03" id="0894b03">价宝垢衣所缠。世尊。此说云何。不同外道邪</a><a name="0894b04" id="0894b04">论。外道说我是常作者。体非求那周遍无尽。</a><a name="0894b05" id="0894b05">佛言。大慧。我所宣说如来藏义不同外道所</a><a name="0894b06" id="0894b06">说之我。如来藏者。即是空性实际涅槃。不</a><a name="0894b07" id="0894b07">生不灭无相无愿。如是等义。如来为欲止息</a><a name="0894b08" id="0894b08">愚人无我怖畏。说无分别无虚妄境如来藏</a><a name="0894b09" id="0894b09">门。大慧。现在未来诸菩萨摩诃萨。不应于此</a><a name="0894b10" id="0894b10">计着生于我见。乃至广说。须菩提为欲阐明</a><a name="0894b11" id="0894b11">妙身大身是空性义。经曰。如来说人身妙大</a><a name="0894b12" id="0894b12">即是非身。非身者。谓以色身依实义说。无生</a><a name="0894b13" id="0894b13">性故。说无生性为妙大身。非色身也</a><a name="0894b14" id="0894b14"><p>上所说因清净相义未圆满。为满足故。经曰。</a><a name="0894b15" id="0894b15">须菩提菩萨亦如是。若作是言。我当灭度无</a><a name="0894b16" id="0894b16">量众生。即非菩萨如是等。以要除能度所度</a><a name="0894b17" id="0894b17">一切分别。菩萨修因方得净故。复为成就无</a><a name="0894b18" id="0894b18">分别心。经曰。颇有法名为菩萨不。须菩提言。</a><a name="0894b19" id="0894b19">不也世尊。乃至佛说一切法无我无众生等。</a><a name="0894b20" id="0894b20">第一义无菩萨无凡夫故。我当庄严佛国土</a><a name="0894b21" id="0894b21">不名菩萨者。染着因故。于色等聚所成佛土。</a><a name="0894b22" id="0894b22">如是取故。即非庄严者。实义无生故。是名庄</a><a name="0894b23" id="0894b23">严者。俗谛言说故。通达无我法说名菩萨</a><a name="0894b24" id="0894b24">者。离一切想因清净故</a><a name="0894b25" id="0894b25"><p>复次疑曰。若清净因离诸想者。有境可得为</a><a name="0894b26" id="0894b26">无有耶。是故此中说佛境界。经曰。须菩提。于</a><a name="0894b27" id="0894b27">意云何。如来有肉眼不。须菩提言。如是世尊。</a><a name="0894b28" id="0894b28">如来有肉眼。乃至如来有佛眼不。须菩提言。</a><a name="0894b29" id="0894b29">如是世尊。如来有佛眼如是等。何故世尊说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250894a.htm'><img src='up.gif' border=0></a>
<a href='T250894c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>