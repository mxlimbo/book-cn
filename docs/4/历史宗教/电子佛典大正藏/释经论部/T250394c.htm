<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0394c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷46)</font> 摩诃衍品第十八 信持无三毒义第五十二 <font face='Arial'>T25, p0394c</h2></font><hr>
<span class='old'>
</a><a name="0394b28" id="0394b28">以不先说摩诃衍。答曰。我上说般若波罗蜜</a><a name="0394b29" id="0394b29">最大故应先说。又佛意欲说摩诃般若波</span><a name="0394c01" id="0394c01">罗蜜。放大光明。十方诸菩萨各自问佛。今何</a><a name="0394c02" id="0394c02">以有是光明。诸佛各答言。娑婆世界有佛。</a><a name="0394c03" id="0394c03">名释迦牟尼。欲说般若波罗蜜。彼诸菩萨</a><a name="0394c04" id="0394c04">及诸天人和合而来。舍利弗问佛。世尊。云何</a><a name="0394c05" id="0394c05">菩萨摩诃萨欲知一切法习行般若波罗蜜。</a><a name="0394c06" id="0394c06">又佛初品中种种赞般若波罗蜜功德。若欲</a><a name="0394c07" id="0394c07">得是者当学般若波罗蜜。有如是等因缘</a><a name="0394c08" id="0394c08">故。应初说般若波罗蜜。佛命须菩提。汝为</a><a name="0394c09" id="0394c09">诸菩萨说般若波罗蜜。须菩提谦言。菩萨空</a><a name="0394c10" id="0394c10">但有名。后言。能如是解了知菩萨相。即是</a><a name="0394c11" id="0394c11">行般若波罗蜜。既知是已。问菩萨句义。次</a><a name="0394c12" id="0394c12">有摩诃萨义。摩诃萨义中有大庄严摩诃衍。</a><a name="0394c13" id="0394c13">如勇夫虽有种种器杖庄严不乘驶马</a><a name="0394c14" id="0394c14">则无能为。是大乘天竺语名摩诃衍。诸佛</a><a name="0394c15" id="0394c15">断法爱故。又明般若波罗蜜义无异故佛</a><a name="0394c16" id="0394c16">不诃。以是故。须菩提更作异名问摩诃衍。</a><a name="0394c17" id="0394c17">问曰。如摩诃衍序中说。从初发心乃至佛</a><a name="0394c18" id="0394c18">道。为佛道故集一切善法。皆名摩诃衍。今</a><a name="0394c19" id="0394c19">何以但说六波罗蜜为摩诃衍。答曰。如先</a><a name="0394c20" id="0394c20">说般若波罗蜜则说六波罗蜜。说六波罗</a><a name="0394c21" id="0394c21">蜜则摄一切善法。以是故不应作是问。诸</a><a name="0394c22" id="0394c22">善法多。何以但说六波罗蜜。复次摩诃衍初</a><a name="0394c23" id="0394c23">发心作愿。乃至后方便等六波罗蜜。是诸法</a><a name="0394c24" id="0394c24">虽不名为波罗蜜。然义皆在六波罗蜜中。</a><a name="0394c25" id="0394c25">如初发心作愿。大悲等心力大故。名毗梨</a><a name="0394c26" id="0394c26">耶波罗蜜。舍小利取大乘名般若波罗蜜。</a><a name="0394c27" id="0394c27">方便即是智慧。智慧淳净故变名方便。教化</a><a name="0394c28" id="0394c28">众生净佛世界等皆在六波罗蜜中。随义</a><a name="0394c29" id="0394c29">相摄。问曰。若尔者后何以更说十八空百八<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250394b.htm'><img src='up.gif' border=0></a>
<a href='T250395a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>