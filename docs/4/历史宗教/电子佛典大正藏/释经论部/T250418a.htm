<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0418a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷50)</font> 发趣品第二十 信持无三毒义第五十二 <font face='Arial'>T25, p0418a</h2></font><hr>
<span class='old'>
</a><a name="0417c28" id="0417c28">今知诸法实相故不着三界。不着三界</a><a name="0417c29" id="0417c29">故调伏。心寂灭者。菩萨为涅槃故。先于五</span><a name="0418a01" id="0418a01">欲中折伏五情。意情难折伏故。今住七</a><a name="0418a02" id="0418a02">地意情寂灭。无碍智者。菩萨得般若波罗</a><a name="0418a03" id="0418a03">蜜。于一切实不实法中无碍。得是道慧将</a><a name="0418a04" id="0418a04">一切众生令入实法。得无碍解脱得佛眼。</a><a name="0418a05" id="0418a05">于一切法中无碍。问曰。是七地中何以说</a><a name="0418a06" id="0418a06">得佛眼。答曰。是中应学佛眼。于诸法无</a><a name="0418a07" id="0418a07">碍似如佛眼。不染爱者。是菩萨虽于七地</a><a name="0418a08" id="0418a08">得智慧力。犹有先世因缘有此肉身。入禅</a><a name="0418a09" id="0418a09">定不着。出禅定时有着气随此肉眼所</a><a name="0418a10" id="0418a10">见。见好人亲爱。或爱是七地智慧实法。是</a><a name="0418a11" id="0418a11">故佛说。于六尘中行舍心不取好恶相。(七地</a><a name="0418a12" id="0418a12">竟)顺入众生心者。菩萨住是八地中。顺观一</a><a name="0418a13" id="0418a13">切众生心之所趣。动发思惟深念顺观。以</a><a name="0418a14" id="0418a14">智慧分别。知是众生永无得度因缘。是众</a><a name="0418a15" id="0418a15">生过无量阿僧祇劫然后可度。是众生或一</a><a name="0418a16" id="0418a16">劫二劫乃至十劫可度。是众生或一世二世</a><a name="0418a17" id="0418a17">乃至今世可度。是众生或即时可度者。是熟</a><a name="0418a18" id="0418a18">是未熟。是人可以声闻乘度。是人可以辟</a><a name="0418a19" id="0418a19">支佛乘度。譬如良医诊病知差久近可治</a><a name="0418a20" id="0418a20">不可治者。游戏诸神通者。先得诸神通。今</a><a name="0418a21" id="0418a21">得自在游戏。能至无量无边世界。菩萨住</a><a name="0418a22" id="0418a22">七地中时欲取涅槃。尔时有种种因缘。及</a><a name="0418a23" id="0418a23">十方诸佛拥护。还生心欲度众生。好庄严</a><a name="0418a24" id="0418a24">神通随意自在。乃至无量无边世界中无所</a><a name="0418a25" id="0418a25">挂碍。见诸佛国亦不取佛国相。观诸佛国</a><a name="0418a26" id="0418a26">者。有菩萨以神通力飞到十方。观诸清净</a><a name="0418a27" id="0418a27">世界。取相欲自庄严其国。有菩萨佛将至</a><a name="0418a28" id="0418a28">十方。示清净世界。取净国相自作愿行。</a><a name="0418a29" id="0418a29">如世自在王佛。将法积比丘至十方。示清<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250417c.htm'><img src='up.gif' border=0></a>
<a href='T250418b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>