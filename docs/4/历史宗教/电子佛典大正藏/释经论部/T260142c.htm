<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1522 十地经论 0142c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1522 十地经论</font> <font face='Arial'>(卷3)</font> <font face='Arial'>T26, p0142c</h2></font><hr>
<span class='old'>
</a><a name="0142b28" id="0142b28">即生大悲智慧。是诸众生我应教化令住</a><a name="0142b29" id="0142b29">涅槃毕竟之乐。是故即生大慈智慧</span><a name="0142c01" id="0142c01"><p>论曰。云何具诸苦聚。云何远离最上第一义</a><a name="0142c02" id="0142c02">乐。此先已说。示现大悲慈等故</a><a name="0142c03" id="0142c03"><p>经曰。诸佛子菩萨摩诃萨。随顺如是大慈悲</a><a name="0142c04" id="0142c04">法住在初地。以深妙心于一切物无所吝</a><a name="0142c05" id="0142c05">惜。以智求佛大妙智故。修行大舍。即时所</a><a name="0142c06" id="0142c06">有可施之物皆悉能舍。所谓一切财谷库藏等</a><a name="0142c07" id="0142c07">舍。或以金银摩尼真珠琉璃珂贝车磲马</a><a name="0142c08" id="0142c08">瑙生金等舍。或以宝庄严具璎珞等舍。或以</a><a name="0142c09" id="0142c09">象马车乘辇舆等舍。或以寺舍园林楼观流</a><a name="0142c10" id="0142c10">泉浴地等舍。或以奴婢僮仆等舍。或以国土</a><a name="0142c11" id="0142c11">聚落城邑王都等舍。或以妻子男女等舍。或</a><a name="0142c12" id="0142c12">以一切所爱之事皆悉能舍。或以头目耳鼻</a><a name="0142c13" id="0142c13">支节手足一切身分等舍。如是一切可舍之</a><a name="0142c14" id="0142c14">物而不贪惜。唯求无上佛智慧故。而行大</a><a name="0142c15" id="0142c15">舍。如是菩萨摩诃萨住于初地能成大舍</a><a name="0142c16" id="0142c16"><p>论曰。即时所有可施之物皆悉能舍者。求</a><a name="0142c17" id="0142c17">佛无上大妙智故。是中一切物者。略有二</a><a name="0142c18" id="0142c18">种。一外二内。外者复有二种。一所用二贮</a><a name="0142c19" id="0142c19">积。如经所谓一切财谷库藏等故。如是次</a><a name="0142c20" id="0142c20">第于中广有八种。从金银等乃至一切所</a><a name="0142c21" id="0142c21">爱之事。内者自身所摄。是外事舍中。初舍是</a><a name="0142c22" id="0142c22">总。余九舍是别。依二种喜。一藏摄喜二利益</a><a name="0142c23" id="0142c23">喜。藏摄喜者。谓金银等。利益喜者复有八</a><a name="0142c24" id="0142c24">种。一者严饰利益喜。谓宝庄严等。二者代步</a><a name="0142c25" id="0142c25">利益喜谓象马等。三者戏乐利益喜。谓园林</a><a name="0142c26" id="0142c26">楼观等。四者代苦利益喜。谓奴婢等。五者自</a><a name="0142c27" id="0142c27">在利益喜。谓国土聚落等。六者眷属利益</a><a name="0142c28" id="0142c28">喜。谓妻子等。七者坚着利益喜。谓一切所爱</a><a name="0142c29" id="0142c29">等。八者称意利益喜。谓头目耳鼻等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260142b.htm'><img src='up.gif' border=0></a>
<a href='T260143a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>