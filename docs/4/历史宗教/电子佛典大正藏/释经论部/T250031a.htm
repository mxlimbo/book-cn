<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1507 分别功德论 0031a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1507 分别功德论</font> <font face='Arial'>(卷1)</font> <font face='Arial'>T25, p0031a</h2></font><hr>
<span class='old'>
</a><a name="0030c28" id="0030c28"><p>如来所说四不可思议。何谓四。众生不可思</a><a name="0030c29" id="0030c29">议。世界不可思议。龙不可思议。佛不可思议。</span><a name="0031a01" id="0031a01">所以世界不可思议。昔满愿子与梵志共论。</a><a name="0031a02" id="0031a02">梵志自云。我曾至池水上思惟。见有四种兵</a><a name="0031a03" id="0031a03">众。来入莲华孔中。即自惊怪。不知我眼华为</a><a name="0031a04" id="0031a04">实有。是向人说之人皆不信。遂至佛所云所</a><a name="0031a05" id="0031a05">见。如是佛语。此是实事非为虚妄。阿须轮</a><a name="0031a06" id="0031a06">兴四种兵与诸天斗。阿须轮不如。退入此莲</a><a name="0031a07" id="0031a07">华孔中自隐。此非思度所及。故曰世界不可</a><a name="0031a08" id="0031a08">思议。世界或云梵天所造。或云六天所造。梵</a><a name="0031a09" id="0031a09">志又云。梵天谁造。或云梵天有父。或云自造。</a><a name="0031a10" id="0031a10">言有父者。父即莲华也。有云。莲华者何从</a><a name="0031a11" id="0031a11">出。曰忧陀延齐中出也。忧陀延从何出。曰</a><a name="0031a12" id="0031a12">从散嵯王出。又曰。散嵯王出何姓。曰刹帝</a><a name="0031a13" id="0031a13">利种也。又曰。梵天是婆罗门种。今言由刹帝</a><a name="0031a14" id="0031a14">利出。是何言欤。又曰。劫烧时粗可得别。何</a><a name="0031a15" id="0031a15">以言之。曰劫。烧时从地际已上。至十五天。荡</a><a name="0031a16" id="0031a16">然焦尽。如似可知。然复有十六已上三十三</a><a name="0031a17" id="0031a17">天在。此间虽烧他世界在。以此言之。复不可</a><a name="0031a18" id="0031a18">知。是为世界不可思议</a><a name="0031a19" id="0031a19"><p>何谓众生不可思议。或云劫烧后。水补火处。</a><a name="0031a20" id="0031a20">随岚吹造宫殿讫。下有地肥。光音天上诸天</a><a name="0031a21" id="0031a21">辈。游戏至地渐尝地肥遂便身重不能复还。</a><a name="0031a22" id="0031a22">食多化为女。转减至薄饼粳米。失神足光</a><a name="0031a23" id="0031a23">明。还复为人。善行生天。恶行三涂。流转五道</a><a name="0031a24" id="0031a24">无有常准。正使欲穷尽一人根本所由。尚不</a><a name="0031a25" id="0031a25">能知。况复一切众生而可思度也。是为众生</a><a name="0031a26" id="0031a26">不可思议也</a><a name="0031a27" id="0031a27"><p>何谓龙不可思议。凡兴云致雨者。皆由于龙。</a><a name="0031a28" id="0031a28">雨之从龙眼耳鼻口出。为从身出耶。为从心</a><a name="0031a29" id="0031a29">出乎。依须弥山止有五种天。亦能降雨。何以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250030c.htm'><img src='up.gif' border=0></a>
<a href='T250031b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>