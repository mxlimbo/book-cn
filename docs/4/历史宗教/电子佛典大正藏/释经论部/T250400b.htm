<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0400b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷47)</font> 摩诃衍品第十八 信持无三毒义第五十二 <font face='Arial'>T25, p0400b</h2></font><hr>
<span class='old'>
</a><a name="0400a28" id="0400a28">净三昧者。如月从十六日渐减至三十日</a><a name="0400a29" id="0400a29">都尽。凡夫人亦如是。诸善功德渐渐减尽</span><a name="0400b01" id="0400b01">堕三恶道。如月从一日渐渐增长至十五</a><a name="0400b02" id="0400b02">日光明清净。菩萨亦如是。得是三昧。从发</a><a name="0400b03" id="0400b03">心来世世渐增善根。乃至得无生法忍授</a><a name="0400b04" id="0400b04">记。智慧清净利益众生。又能破诸三昧中</a><a name="0400b05" id="0400b05">无明。净明三昧者。明名慧垢为碍。得是三</a><a name="0400b06" id="0400b06">昧者于诸法无障碍。以是故佛于此说</a><a name="0400b07" id="0400b07">住是三昧中得四无碍智。问曰。佛何以独</a><a name="0400b08" id="0400b08">于此中说四无碍智。答曰。于三昧中无觉</a><a name="0400b09" id="0400b09">观心。所可乐说与定相违。是事为难。此三</a><a name="0400b10" id="0400b10">昧力故得四无碍智。四无碍智义如先说。能</a><a name="0400b11" id="0400b11">作明三昧者。明即是智慧。诸智慧中般若智</a><a name="0400b12" id="0400b12">慧最第一。是般若相应三昧。能作明作行三</a><a name="0400b13" id="0400b13">昧者。得是三昧力。能发起先所得诸三昧。</a><a name="0400b14" id="0400b14">知相三昧者。得是三昧见一切诸三昧中</a><a name="0400b15" id="0400b15">有实智慧相。如金刚三昧者。得是三昧以</a><a name="0400b16" id="0400b16">智慧能通达一切诸法。亦不见通达。用无</a><a name="0400b17" id="0400b17">所得故。问曰。三种三昧何以皆言金刚。答</a><a name="0400b18" id="0400b18">曰。初言金刚。中言金刚轮。后言如金刚。如</a><a name="0400b19" id="0400b19">金刚三昧。佛说能贯穿一切诸法亦不见。</a><a name="0400b20" id="0400b20">是金刚三昧能通达诸三昧。金刚轮三昧</a><a name="0400b21" id="0400b21">者。得是三昧即能持诸三昧轮。是皆佛自</a><a name="0400b22" id="0400b22">说义。论者言。如金刚三昧者。能破一切诸烦</a><a name="0400b23" id="0400b23">恼结使无有遗余。譬如释提桓因手执金</a><a name="0400b24" id="0400b24">刚破阿修罗军。即是学人末后心。从是心</a><a name="0400b25" id="0400b25">次第得三种菩提。声闻菩提辟支佛菩提佛</a><a name="0400b26" id="0400b26">无上菩提。金刚三昧者。能破一切诸法。入</a><a name="0400b27" id="0400b27">无余涅槃更不受有。譬如真金刚能破诸</a><a name="0400b28" id="0400b28">山令灭尽无余。金刚轮者。此三昧能破一</a><a name="0400b29" id="0400b29">切诸法无遮无碍。譬如金刚轮转时无所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250400a.htm'><img src='up.gif' border=0></a>
<a href='T250400c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>