<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0405c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷48)</font> 四念处品第十九 信持无三毒义第五十二 <font face='Arial'>T25, p0405c</h2></font><hr>
<span class='old'>
</a><a name="0405b28" id="0405b28">若果。皆是菩萨无生法忍。四正勤四如意足</a><a name="0405b29" id="0405b29">虽各各别。位皆在四念处中。慧多故名四</span><a name="0405c01" id="0405c01">念处。精进多故名四正勤。定多故名四如意</a><a name="0405c02" id="0405c02">足。问曰。若尔者何以不说智处而说念</a><a name="0405c03" id="0405c03">处。答曰。初习行时未及有智。念为初门常</a><a name="0405c04" id="0405c04">念其事。是智慧随念。故以念为名。四念处</a><a name="0405c05" id="0405c05">实体是智慧。所以者何。观内外身即是智</a><a name="0405c06" id="0405c06">慧。念持智慧在缘中不令散乱。故名念</a><a name="0405c07" id="0405c07">处。与九十六种邪行求道相违。故名正勤。</a><a name="0405c08" id="0405c08">诸外道等舍五欲自苦身。不能舍恶不善。</a><a name="0405c09" id="0405c09">不能集诸善法。佛有两种断恶不善法。已</a><a name="0405c10" id="0405c10">来者除却。未来者防使不生。善法亦有二</a><a name="0405c11" id="0405c11">种。未生善法令生。已生善法令增长。是名</a><a name="0405c12" id="0405c12">正勤。智慧火得正勤风无所不烧。正勤若</a><a name="0405c13" id="0405c13">过。心则散乱智火微弱。如火得风过者或灭</a><a name="0405c14" id="0405c14">或微不能烧照。是故须定以制过。精进风</a><a name="0405c15" id="0405c15">则可得定。定有四种。欲定精进定心定思</a><a name="0405c16" id="0405c16">惟定。制四念处中过智慧。是时定慧道得</a><a name="0405c17" id="0405c17">精进故所欲如意。后得如意事办故名如</a><a name="0405c18" id="0405c18">意足。足者名如意因缘。亦名分。是十二</a><a name="0405c19" id="0405c19">法钝根人中名为根。如树有根未有力。若</a><a name="0405c20" id="0405c20">利根人中名为力。是事了了能疾有所办。</a><a name="0405c21" id="0405c21">如利刀截物。故名有力。事未办故名为</a><a name="0405c22" id="0405c22">道。事办思惟修行故名为觉。三十七品论</a><a name="0405c23" id="0405c23">议如先说。问曰。若菩萨修此三十七品。云</a><a name="0405c24" id="0405c24">何不取涅槃。答曰。本愿牢故。大悲心深入</a><a name="0405c25" id="0405c25">故。了了知诸法实相故。十方诸佛护念故。</a><a name="0405c26" id="0405c26">如经说。菩萨到七住地。外观诸法空。内</a><a name="0405c27" id="0405c27">观无我。如人梦中缚筏渡河中流而觉作</a><a name="0405c28" id="0405c28">是念。我空自疲苦。无河无筏我何所渡。菩</a><a name="0405c29" id="0405c29">萨尔时亦如是心则悔厌。我何所度何所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250405b.htm'><img src='up.gif' border=0></a>
<a href='T250406a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>