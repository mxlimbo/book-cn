<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0747b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷99)</font> 昙无竭品第八十九 信持无三毒义第五十二 <font face='Arial'>T25, p0747b</h2></font><hr>
<span class='old'>
</a><a name="0747a28" id="0747a28">萨。须陀洹等乃至大菩萨。是名真佛弟子。</a><a name="0747a29" id="0747a29">不虚妄食人信施者。布施畜生虽得百</span><a name="0747b01" id="0747b01">倍果报。而此福有尽有量。不能度众生生</a><a name="0747b02" id="0747b02">死故名为虚食。须陀洹等乃至佛诸贤圣受</a><a name="0747b03" id="0747b03">人信施。此福果报乃至涅槃无尽无量。是</a><a name="0747b04" id="0747b04">故说不虚妄食人信施。是人应受一切众</a><a name="0747b05" id="0747b05">生供养。若须陀洹应受一切凡夫人供养。斯</a><a name="0747b06" id="0747b06">陀含应受凡夫人乃至须陀洹供养。阿那</a><a name="0747b07" id="0747b07">含应受凡夫人及须陀洹斯陀含供养。阿罗</a><a name="0747b08" id="0747b08">汉应受凡夫人须陀洹斯陀含阿那含供养。</a><a name="0747b09" id="0747b09">辟支佛应受凡夫人及须陀洹乃至阿罗汉</a><a name="0747b10" id="0747b10">供养。近成佛大菩萨。应受凡夫人及声闻</a><a name="0747b11" id="0747b11">辟支佛供养。为世间福田者。如植种良</a><a name="0747b12" id="0747b12">田成收必多。持戒禅定智慧福田。众生植</a><a name="0747b13" id="0747b13">福获果无量。上说诸佛无来无去。萨陀波</a><a name="0747b14" id="0747b14">仑及诸听者意谓。诸佛尚无。诸法亦应皆灭。</a><a name="0747b15" id="0747b15">则堕断灭。是故今说因缘法譬喻。昙无竭</a><a name="0747b16" id="0747b16">示萨陀波仑。如汝所著意谓实有者。无为</a><a name="0747b17" id="0747b17">度众生故从因缘和合则有像现。欲证</a><a name="0747b18" id="0747b18">明此事故说譬喻。如大海中生宝。不从十</a><a name="0747b19" id="0747b19">方来。灭亦无所去。亦不无因缘而生。以</a><a name="0747b20" id="0747b20">四天下众生福德因缘故海生此宝。若劫尽</a><a name="0747b21" id="0747b21">灭时亦无去处。譬如灯灭焰无所至。佛身</a><a name="0747b22" id="0747b22">亦尔。从初发心所种善根功德皆是佛身</a><a name="0747b23" id="0747b23">相好因缘。佛身亦不自在皆属本因缘。业</a><a name="0747b24" id="0747b24">果报故生是因缘。虽久住性是有为法故必</a><a name="0747b25" id="0747b25">归无常。散坏则无身。譬如善射之人仰射</a><a name="0747b26" id="0747b26">虚空箭去虽远必当堕地。诸佛身亦如是。</a><a name="0747b27" id="0747b27">虽相好光明福德成就名称无量度人无限</a><a name="0747b28" id="0747b28">亦归磨灭。问曰。若众生福德因缘故海生珍</a><a name="0747b29" id="0747b29">宝。何以不近众生处生。而乃在大海难<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250747a.htm'><img src='up.gif' border=0></a>
<a href='T250747c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>