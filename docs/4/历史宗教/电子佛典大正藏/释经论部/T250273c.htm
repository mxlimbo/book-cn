<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0273c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷29)</font> 初序品中 回向释论第四十五 <font face='Arial'>T25, p0273c</h2></font><hr>
<span class='old'>
</a><a name="0273b28" id="0273b28">故。施者具手足轮相。如檀波罗蜜中广说。</a><a name="0273b29" id="0273b29">戒忍等亦如是。各各具三十二相。何等是</span><a name="0273c01" id="0273c01">三十二相。一者足下安立相。余如赞菩萨品</a><a name="0273c02" id="0273c02">中说。问曰。以何因缘得足下安立相。答</a><a name="0273c03" id="0273c03">曰。佛世世一心坚固持戒。亦不令他败戒</a><a name="0273c04" id="0273c04">以是业因缘故得是初相。初相者自于法</a><a name="0273c05" id="0273c05">中无能动者。若作转轮圣王。自于国土无</a><a name="0273c06" id="0273c06">能侵者。以如法养护人民及出家沙门等。</a><a name="0273c07" id="0273c07">以是业因缘故。得千辐轮相。是转法轮初</a><a name="0273c08" id="0273c08">相。若作转轮圣王。得转轮宝。离杀生业</a><a name="0273c09" id="0273c09">因缘故得长指相。离不与取业因缘故。得</a><a name="0273c10" id="0273c10">足跟满相。以四摄法摄众生业因缘故。得</a><a name="0273c11" id="0273c11">手足缦网相。以上妙衣服饮食卧具。供养</a><a name="0273c12" id="0273c12">尊长业因缘故。得手足柔软相。修福转增业</a><a name="0273c13" id="0273c13">因缘故。得足趺高相一一孔一毛生相毛上</a><a name="0273c14" id="0273c14">向相。如法遣使为福和合因缘。及速疾诲</a><a name="0273c15" id="0273c15">人故。得妙踹相如伊泥延鹿王。如法净物</a><a name="0273c16" id="0273c16">布施。不恼受者故。得平立手过膝相方身</a><a name="0273c17" id="0273c17">相如尼拘卢陀树。多修惭愧及断邪淫。以</a><a name="0273c18" id="0273c18">房舍衣服覆盖之物。用布施故。得阴藏相</a><a name="0273c19" id="0273c19">如马王。修慈三昧信净心多。及以好色饮</a><a name="0273c20" id="0273c20">食衣服卧具布施故。得金色相大光相。常</a><a name="0273c21" id="0273c21">好问义供给所尊及善人故。得肌皮细软相。</a><a name="0273c22" id="0273c22">如法断事不自专执。委以执政故。得上</a><a name="0273c23" id="0273c23">身。如师子相腋下满相肩圆相。恭敬尊长</a><a name="0273c24" id="0273c24">迎逆侍送故。得身体直广相。布施具足充</a><a name="0273c25" id="0273c25">满故。得七处满相。一切舍施无所遗惜故。</a><a name="0273c26" id="0273c26">得方颊车相。离两舌故。得四十齿相齿齐</a><a name="0273c27" id="0273c27">相齿密相。常修行慈好思惟故。得白牙无</a><a name="0273c28" id="0273c28">喻相。离妄语故。得舌广薄相。美食布施不</a><a name="0273c29" id="0273c29">恼受者故。得味中最上味相。离恶口故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250273b.htm'><img src='up.gif' border=0></a>
<a href='T250274a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>