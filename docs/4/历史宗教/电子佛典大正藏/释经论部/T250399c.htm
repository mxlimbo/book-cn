<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0399c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷47)</font> 摩诃衍品第十八 信持无三毒义第五十二 <font face='Arial'>T25, p0399c</h2></font><hr>
<span class='old'>
</a><a name="0399b28" id="0399b28">出入自在无碍。陀罗尼印三昧者。得是三昧</a><a name="0399b29" id="0399b29">者。能得分别诸三昧皆有陀罗尼。无诳三</span><a name="0399c01" id="0399c01">昧者。有三昧生爱恚无明邪见等。是三昧</a><a name="0399c02" id="0399c02">于诸三昧都无迷闷之事。摄诸法海三昧</a><a name="0399c03" id="0399c03">者。如一切众流皆归于海。三乘法皆入是</a><a name="0399c04" id="0399c04">三昧中亦如是。又诸余三昧皆入是三昧</a><a name="0399c05" id="0399c05">中。如四禅四无色中摄诸解脱九次第等皆</a><a name="0399c06" id="0399c06">入其中。遍覆虚空三昧者。是虚空无量无边。</a><a name="0399c07" id="0399c07">是三昧力悉能遍覆虚空。或结加趺坐。或</a><a name="0399c08" id="0399c08">放光明。或以音声充满其中。金刚轮三昧</a><a name="0399c09" id="0399c09">者。如真金刚轮所往无碍。得是三昧者。于</a><a name="0399c10" id="0399c10">诸法中所至无碍。复次能分别诸三昧分</a><a name="0399c11" id="0399c11">界故名轮。轮分界也。断宝三昧者。如有</a><a name="0399c12" id="0399c12">宝能净治诸宝。是三昧亦如是。能除诸三</a><a name="0399c13" id="0399c13">昧烦恼垢。五欲垢易遣。诸三昧垢难却。能</a><a name="0399c14" id="0399c14">照三昧者。得是三昧能以十种智慧照了</a><a name="0399c15" id="0399c15">诸法。譬如日出照阎浮提事皆显了。不求</a><a name="0399c16" id="0399c16">三昧者。观诸法如幻化。三界爱断故都无</a><a name="0399c17" id="0399c17">所求。无住三昧者。是三昧名无住三昧。住</a><a name="0399c18" id="0399c18">是三昧中观诸法。念念无常无有住时。无</a><a name="0399c19" id="0399c19">心三昧者。即是灭尽定或无想定。何以故。</a><a name="0399c20" id="0399c20">佛自说因缘。入是三昧中诸心心数法不</a><a name="0399c21" id="0399c21">行。净灯三昧者。灯名智慧灯。诸烦恼名垢。</a><a name="0399c22" id="0399c22">离是垢慧则清净。无边明三昧者。无边名</a><a name="0399c23" id="0399c23">无量无数。明有二种。一者度众生故身放</a><a name="0399c24" id="0399c24">光明。二者分别诸法总相别相故智慧光明。</a><a name="0399c25" id="0399c25">得是三昧。能照十方无边世界及无边诸</a><a name="0399c26" id="0399c26">法。能作明三昧者。于诸法能为作明。如闇</a><a name="0399c27" id="0399c27">中然炬。普照明三昧者。如转轮圣王宝珠</a><a name="0399c28" id="0399c28">于军众外四边各照一由旬。菩萨得是三</a><a name="0399c29" id="0399c29">昧。普照诸法种种门。坚净诸三昧三昧者。菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250399b.htm'><img src='up.gif' border=0></a>
<a href='T250400a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>