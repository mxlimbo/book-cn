<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1523 大宝积经论 0211a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1523 大宝积经论</font> <font face='Arial'>(卷1)</font> <font face='Arial'>T26, p0211a</h2></font><hr>
<span class='old'>
</a><a name="0210c28" id="0210c28">调诳众生。对治彼故。白朋所说应知。经言。于</a><a name="0210c29" id="0210c29">诸众生其心平等。乃至普令众生等住正行。</span><a name="0211a01" id="0211a01">于诸众生其心平等者。自己及他心平等故。</a><a name="0211a02" id="0211a02">于不深信众生。化未成熟者而为说法。防护</a><a name="0211a03" id="0211a03">不作错谬。心知于一切众生平等说法者。法</a><a name="0211a04" id="0211a04">等故名为等法。于非器众生乐小乘等。</a><a name="0211a05" id="0211a05">求大乘者。随力说法防护过量错谬应知。随</a><a name="0211a06" id="0211a06">器说故。普化一切众生令入佛慧者。信乐大</a><a name="0211a07" id="0211a07">乘上根众生。而意求小乘法。劝令入佛慧。防</a><a name="0211a08" id="0211a08">护不正作错谬应知。普令众生等住正行者。</a><a name="0211a09" id="0211a09">舍诸利养名闻破戒持戒等心。以等同说法。</a><a name="0211a10" id="0211a10">护恶作错谬事应知。谏菩萨不正取因及不</a><a name="0211a11" id="0211a11">应亲近已。示现可亲近不可亲近因故。佛语</a><a name="0211a12" id="0211a12">迦叶。菩萨有四非善知识非善等侣。菩萨常</a><a name="0211a13" id="0211a13">应舍彼何等为四。求小乘者但欲自利。乃至</a><a name="0211a14" id="0211a14">亲近。以成世间利而无法利。问曰。何故定说</a><a name="0211a15" id="0211a15">四法。答曰。因非善知识故。说四种非善知</a><a name="0211a16" id="0211a16">识非善等侣应知。何等四种。一者于乘中非</a><a name="0211a17" id="0211a17">善知识。二者于行中非善知识。三者于佛法</a><a name="0211a18" id="0211a18">中非善知识。四者于正法中非善知识。是中</a><a name="0211a19" id="0211a19">小乘人者。但求己利不求他益。性行狭劣相</a><a name="0211a20" id="0211a20">似故。劝菩萨令远离大乘法中故。是名于乘</a><a name="0211a21" id="0211a21">中非善知识应知。求缘觉者。少欲少作。背众</a><a name="0211a22" id="0211a22">生益及修行处。令劝菩萨远离众生益及诸</a><a name="0211a23" id="0211a23">行等。以远离益故成失行因。是名于行中</a><a name="0211a24" id="0211a24">非善知识应知。卢伽耶陀者。说种种异言</a><a name="0211a25" id="0211a25">故。劝令远离于佛法中。以远离故成失行</a><a name="0211a26" id="0211a26">因。是名于正法中非善知识。应知。彼亲近</a><a name="0211a27" id="0211a27">己。唯有世间利而无法利。于善法中勤修故。</a><a name="0211a28" id="0211a28">得成退失因。以退失善法因故。名为于正法</a><a name="0211a29" id="0211a29">非善知识应知。对治非故说四种善知识。经<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260210c.htm'><img src='up.gif' border=0></a>
<a href='T260211b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>