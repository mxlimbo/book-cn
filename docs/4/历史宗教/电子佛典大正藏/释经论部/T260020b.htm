<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1521 十住毗婆沙论 0020b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1521 十住毗婆沙论</font> <font face='Arial'>(卷1)</font> 序品第一 <font face='Arial'>T26, p0020b</h2></font><hr>
<span class='old'>
</a><a name="0020a28" id="0020a28">答曰。若有人行声闻辟支佛乘者。是人得</a><a name="0020a29" id="0020a29">度生死大海。若人欲以无上大乘度生死</span><a name="0020b01" id="0020b01">大海者。是人必当具足修行十地。问曰。行</a><a name="0020b02" id="0020b02">声闻辟支佛乘者。几时得度生死大海。答</a><a name="0020b03" id="0020b03">曰。行声闻乘者。或以一世得度。或以二</a><a name="0020b04" id="0020b04">世。或过是数。随根利钝。又以先世宿行因</a><a name="0020b05" id="0020b05">缘行辟支佛乘者。或以七世得度。或以</a><a name="0020b06" id="0020b06">八世。若行大乘者。或一恒河沙大劫。或二</a><a name="0020b07" id="0020b07">三四至十百千万亿。或过是数。然后乃</a><a name="0020b08" id="0020b08">得具足修行菩萨十地而成佛道。亦随根</a><a name="0020b09" id="0020b09">之利钝。又以先世宿行因缘。问曰。声闻辟支</a><a name="0020b10" id="0020b10">佛佛。俱到彼岸。于解脱中有差别不。答</a><a name="0020b11" id="0020b11">曰。是事应当分别。于诸烦恼得解脱是中</a><a name="0020b12" id="0020b12">无差别。因是解脱入无余涅槃。是中亦无</a><a name="0020b13" id="0020b13">差别。无有相故。但诸佛甚深禅定障解脱。</a><a name="0020b14" id="0020b14">一切法障解脱。于诸声闻辟支佛。有差别</a><a name="0020b15" id="0020b15">非说所尽。亦不可以譬喻为比。问曰。三</a><a name="0020b16" id="0020b16">乘所学皆为无余涅槃。若无余涅槃中无差</a><a name="0020b17" id="0020b17">别者。我等何用于恒河沙等大劫。往来生</a><a name="0020b18" id="0020b18">死具足十地。不如以声闻辟支佛乘速灭</a><a name="0020b19" id="0020b19">诸苦。答曰。是语弱劣。非是大悲有益之言。</a><a name="0020b20" id="0020b20">若诸菩萨效汝小心无慈悲意。不能精勤</a><a name="0020b21" id="0020b21">修十地者。诸声闻辟支佛何由得度。亦复</a><a name="0020b22" id="0020b22">无有三乘差别。所以者何。一切声闻辟支</a><a name="0020b23" id="0020b23">佛皆由佛出。若无诸佛。何由而出。若不修</a><a name="0020b24" id="0020b24">十地何有诸佛。若无诸佛亦无法僧。是故</a><a name="0020b25" id="0020b25">汝所说者则断三宝种。非是大人有智之言。</a><a name="0020b26" id="0020b26">不可听察。所以者何。世间有四种人。一者</a><a name="0020b27" id="0020b27">自利二者利他三者共利四者不共利。是中</a><a name="0020b28" id="0020b28">共利者。能行慈悲饶益于他。名为上人。</a><a name="0020b29" id="0020b29">如说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260020a.htm'><img src='up.gif' border=0></a>
<a href='T260020c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>