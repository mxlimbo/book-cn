<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1507 分别功德论 0031c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1507 分别功德论</font> <font face='Arial'>(卷1)</font> <font face='Arial'>T25, p0031c</h2></font><hr>
<span class='old'>
</a><a name="0031b28" id="0031b28">智。总持强记。佛每说经常嘱累汝。以是故汝</a><a name="0031b29" id="0031b29">当宣布经法。何以知阿难有等智。昔舍卫城</span><a name="0031c01" id="0031c01">东。有尼拘类大树。荫五百乘车。城中有梵志。</a><a name="0031c02" id="0031c02">明于算术。于九十五种中最为第一。在此树</a><a name="0031c03" id="0031c03">下与阿难相遇。谓阿难曰。人云。瞿昙弟子智</a><a name="0031c04" id="0031c04">慧第一。颇有此不。答曰。所知少耳。曰少欲</a><a name="0031c05" id="0031c05">问一事。此树茎节枝叶凡有几枚。阿难举头</a><a name="0031c06" id="0031c06">视树。便答之曰。此树茎节枝叶各有若干。即</a><a name="0031c07" id="0031c07">便舍去。梵志在后思惟。此沙门必不知数。其</a><a name="0031c08" id="0031c08">于见答乃尔。今当试之。即处处取叶六十</a><a name="0031c09" id="0031c09">枚。藏之土中。阿难乞食还。复问曰。我向忘数</a><a name="0031c10" id="0031c10">更与我说。阿难举头视之再遍。答曰。此树</a><a name="0031c11" id="0031c11">叶何以少耶。又曰。少几枚。答曰。少六十枚。</a><a name="0031c12" id="0031c12">梵志即叉手谢曰。未曾有也。又问曰。君是</a><a name="0031c13" id="0031c13">罗汉耶。答曰。非也。是阿那含斯陀含耶。曰非</a><a name="0031c14" id="0031c14">也。是须陀洹耶。曰何以问耶。又曰。有师耶。</a><a name="0031c15" id="0031c15">答曰有。真净王子出家得佛。即是我师。心念</a><a name="0031c16" id="0031c16">曰。此假师智非己所知。即随至佛所。求为沙</a><a name="0031c17" id="0031c17">门。即得罗汉。以是知阿难有等智</a><a name="0031c18" id="0031c18"><p>阿难所以推先迦叶者。既是上座。又是所尊。</a><a name="0031c19" id="0031c19">昔五百世常为其父。宿识尊仰凭仗情深也。</a><a name="0031c20" id="0031c20">迦叶所以殷勤于阿难者。以其曩积厚缘遗</a><a name="0031c21" id="0031c21">恩末嗣。加复闻等智强记。于众为上。属集</a><a name="0031c22" id="0031c22">遗典八万莫先。二人相须犹盲跛相赖也。互</a><a name="0031c23" id="0031c23">相为利。若二人卒遇千斤段金。正欲相并。</a><a name="0031c24" id="0031c24">力所不胜。正欲分割。不可加功。于是共议</a><a name="0031c25" id="0031c25">并势持归。遂得大用。可谓俱智迦叶阿难其</a><a name="0031c26" id="0031c26">喻如是。二人齐契法宝长存</a><a name="0031c27" id="0031c27"><p>时阿难说经无量。谁能备具为一聚。(经无量者十二</a><a name="0031c28" id="0031c28">部经浩漫甚多适时而说不论次绪或说一事也)乃云十事。或说十事乃</a><a name="0031c29" id="0031c29">论二事。或说三事乃说十一事。上下不次。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250031b.htm'><img src='up.gif' border=0></a>
<a href='T250032a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>