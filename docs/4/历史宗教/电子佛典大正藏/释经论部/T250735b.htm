<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0735b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷97)</font> 萨陀波仑品第八十八 信持无三毒义第五十二 <font face='Arial'>T25, p0735b</h2></font><hr>
<span class='old'>
</a><a name="0735a28" id="0735a28">何以住此七日不更求问处。答曰。如本于</a><a name="0735a29" id="0735a29">空闲处一心求般若故空中有声。今亦欲</span><a name="0735b01" id="0735b01">一心如本冀更闻声断其所疑。复次萨陀波</a><a name="0735b02" id="0735b02">仑于世乐已舍深入佛道爱乐情至。空中</a><a name="0735b03" id="0735b03">声告少为开示竟未断疑。其声便灭。如小</a><a name="0735b04" id="0735b04">儿得少美味着是味故更复啼泣而欲</a><a name="0735b05" id="0735b05">得之。萨陀波仑亦如是。得般若波罗蜜因</a><a name="0735b06" id="0735b06">缘味不能通达。不知那去。是故住而啼</a><a name="0735b07" id="0735b07">泣。问曰。何以乃至七日佛身乃现。答曰。譬</a><a name="0735b08" id="0735b08">如人大渴故乃知水美。若二日三日精进欲</a><a name="0735b09" id="0735b09">未深。若过七日恐其忧愁妨心不任求</a><a name="0735b10" id="0735b10">道。是故七日忧愁。如譬喻经中说。问曰。萨</a><a name="0735b11" id="0735b11">陀波仑何以愁忧乃尔如丧爱子。答曰。般若</a><a name="0735b12" id="0735b12">波罗蜜于诸法中第一。实是十方诸佛真实</a><a name="0735b13" id="0735b13">法宝。萨陀波仑得少气味未具足故。忧</a><a name="0735b14" id="0735b14">愁如丧爱子。念其长大多所成办冀得其</a><a name="0735b15" id="0735b15">力。菩萨亦如是。念增益般若波罗蜜力。得</a><a name="0735b16" id="0735b16">阿鞞跋致已成就佛事。如子于父孝行终</a><a name="0735b17" id="0735b17">身无有异心。般若波罗蜜于菩萨亦如是。</a><a name="0735b18" id="0735b18">若能得入乃至成佛终不远离。如父见子</a><a name="0735b19" id="0735b19">心即欢悦。菩萨虽得种种诸法。不如见般</a><a name="0735b20" id="0735b20">若波罗蜜之欢喜。如子假为其名。般若波</a><a name="0735b21" id="0735b21">罗蜜亦如是。空无定实但有假名。如是</a><a name="0735b22" id="0735b22">等是总相因缘。父虽爱子不能以头目与</a><a name="0735b23" id="0735b23">之。菩萨为般若波罗蜜故。无量世中以头</a><a name="0735b24" id="0735b24">目髓脑施与众生。子之于父或不能报恩。</a><a name="0735b25" id="0735b25">若能报恩正可现世小利衣食欢乐等。菩萨</a><a name="0735b26" id="0735b26">于般若波罗蜜中无所不得乃至一切智</a><a name="0735b27" id="0735b27">慧。何况菩萨力势世间富乐。子之报父恩</a><a name="0735b28" id="0735b28">极一世。般若之益至无量世乃至成佛。子</a><a name="0735b29" id="0735b29">之于父或好或恶。般若波罗蜜无诸不可。子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250735a.htm'><img src='up.gif' border=0></a>
<a href='T250735c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>