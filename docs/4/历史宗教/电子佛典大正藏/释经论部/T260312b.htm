<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0312b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷5)</font> <font face='Arial'>T26, p0312b</h2></font><hr>
<span class='old'>
</a><a name="0312a28" id="0312a28">种种功德圆满庄严于一切处。及无量时能</a><a name="0312a29" id="0312a29">起三乘一切影像。此中意说。各别善根成熟</span><a name="0312b01" id="0312b01">差别。胜道生时。大圆镜智或近或远。随其所</a><a name="0312b02" id="0312b02">应为作强缘。决定种性各依自乘。而得出离。</a><a name="0312b03" id="0312b03">不定种性或依大乘。或依余乘而得出离。言</a><a name="0312b04" id="0312b04">出离者。即是涅槃。诸三乘人用自种性以为</a><a name="0312b05" id="0312b05">因缘。如来镜智为增上缘。精勤方便修集资</a><a name="0312b06" id="0312b06">粮引生圣道。除烦恼障及所知障。随其所应</a><a name="0312b07" id="0312b07">各证涅槃。决定种性声闻独觉住无学位。乐</a><a name="0312b08" id="0312b08">寂灭故。发业润生诸烦恼障永灭除故。先业</a><a name="0312b09" id="0312b09">烦恼所感身心任运灭已。更不受生无所依</a><a name="0312b10" id="0312b10">故。一切有漏无漏有为诸行种子。皆随断灭。</a><a name="0312b11" id="0312b11">唯有转依无戏论相。离垢真如清净法界解</a><a name="0312b12" id="0312b12">脱身在。名无余依般涅槃界。常住安乐究竟</a><a name="0312b13" id="0312b13">寂灭。不堕众数不可思议。同诸如来。但无有</a><a name="0312b14" id="0312b14">为无漏功德所庄严故无有更起利益安乐有</a><a name="0312b15" id="0312b15">情事故。不同如来。不定种性声闻独觉住无</a><a name="0312b16" id="0312b16">学位。虽无烦恼乐菩提故。由定愿力留身相</a><a name="0312b17" id="0312b17">续修大乘行。乃至获得金刚喻定。一切障灭</a><a name="0312b18" id="0312b18">证佛三身。虽有有为无漏功德。而无有漏身</a><a name="0312b19" id="0312b19">心在故。证无余依大涅槃界。依谓三界有漏</a><a name="0312b20" id="0312b20">身心。若诸菩萨断二障尽得佛果时。即得说</a><a name="0312b21" id="0312b21">名证无余依大涅槃界。是故二乘先入有余</a><a name="0312b22" id="0312b22">依涅槃界。后入无余依涅槃界。菩萨初证如</a><a name="0312b23" id="0312b23">来地时。顿证二种大涅槃界。一切有漏身心</a><a name="0312b24" id="0312b24">尽故。名无余依。犹有变化似有漏相身心在</a><a name="0312b25" id="0312b25">故。名有余依。悲智无断所证得故。亦名无</a><a name="0312b26" id="0312b26">住大涅槃界。涅槃即是真如体上障永灭义。</a><a name="0312b27" id="0312b27">由无漏慧简择谛理。断诸杂染而证得故。亦</a><a name="0312b28" id="0312b28">名择灭。如是择灭于真如上假施设有。无别</a><a name="0312b29" id="0312b29">实物至究竟位说名涅槃。无所趣故。无臭秽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260312a.htm'><img src='up.gif' border=0></a>
<a href='T260312c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>