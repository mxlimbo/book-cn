<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0478c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷59)</font> 校量舍利品第三十七 信持无三毒义第五十二 <font face='Arial'>T25, p0478c</h2></font><hr>
<span class='old'>
</a><a name="0478b28" id="0478b28">贪欲等毒所不能病。若有人毒蛇所螫。持</a><a name="0478b29" id="0478b29">宝珠示之即时除愈。有人为贪欲等毒蛇</span><a name="0478c01" id="0478c01">所螫。得般若波罗蜜。贪恚毒即除。如难</a><a name="0478c02" id="0478c02">陀鸯群梨摩罗等。有人眼痛盲瞽以宝珠</a><a name="0478c03" id="0478c03">示之即时除愈。般若波罗蜜亦如是。有人</a><a name="0478c04" id="0478c04">以无明疑悔颠倒邪见等破慧眼。得般若</a><a name="0478c05" id="0478c05">即时明了。如人癞疮痈肿。以宝珠示之</a><a name="0478c06" id="0478c06">即时除愈。般若亦如是。五逆癞罪等得般</a><a name="0478c07" id="0478c07">若即时消灭。如以种种色裹宝珠着水中</a><a name="0478c08" id="0478c08">随作一色。般若亦如是。行者得般若力故。</a><a name="0478c09" id="0478c09">心则柔软无所著。随信手五根等。亦随</a><a name="0478c10" id="0478c10">顺四禅四无量心背舍胜处及一切入。复次</a><a name="0478c11" id="0478c11">于须陀洹斯陀含阿那含阿罗汉辟支佛地。</a><a name="0478c12" id="0478c12">随顺遍学无所违逆。第六缥色者。是虚空</a><a name="0478c13" id="0478c13">色。行者得般若观诸法空。心亦随顺不着。</a><a name="0478c14" id="0478c14">如是等种种者。入一切诸法。皆随顺无碍。</a><a name="0478c15" id="0478c15">如水浑浊杂色不净。以珠着中皆清净一色。</a><a name="0478c16" id="0478c16">般若亦如是。人有种种烦恼邪见戏论扰心</a><a name="0478c17" id="0478c17">浑浊。得般若则清净一色。如如意珠有无</a><a name="0478c18" id="0478c18">量功德。般若功德亦如是。今当别相说般若</a><a name="0478c19" id="0478c19">功德。是如意珠但能除恶鬼。不能坏魔天。</a><a name="0478c20" id="0478c20">般若则能除二事。珠能治身病。般若能治</a><a name="0478c21" id="0478c21">身心病。珠能治人神所治病。般若能治一</a><a name="0478c22" id="0478c22">切天龙鬼神所不能治病。珠能治世世曾所</a><a name="0478c23" id="0478c23">治病。般若能治无始世界来未曾所治病。</a><a name="0478c24" id="0478c24">如是等种种差别。珠能照所住处夜闇。般</a><a name="0478c25" id="0478c25">若能照一切烦恼相应无明黑闇及不共无</a><a name="0478c26" id="0478c26">明一切法中不了痴黑闇。珠但能破所住处</a><a name="0478c27" id="0478c27">热。不能破余处热。般若力乃至无量世界</a><a name="0478c28" id="0478c28">劫尽大火一吹能灭。何况一处热。珠但能除</a><a name="0478c29" id="0478c29">形质火日之热。般若能除三毒心热。珠能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250478b.htm'><img src='up.gif' border=0></a>
<a href='T250479a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>