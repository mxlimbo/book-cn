<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0348a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷39)</font> 往生品第四之上 信持无三毒义第五十二 <font face='Arial'>T25, p0348a</h2></font><hr>
<span class='old'>
</a><a name="0347c28" id="0347c28">有法若有为若无为若世间若出世间若有</a><a name="0347c29" id="0347c29">漏若无漏。是慧眼菩萨无法不见无法不闻</span><a name="0348a01" id="0348a01">无法不知无法不识。舍利弗。是为菩萨摩诃</a><a name="0348a02" id="0348a02">萨慧眼净<p>【论】释曰。肉眼不能见障外事。</a><a name="0348a03" id="0348a03">又不能远见。是故求天眼。天眼虽复能见。</a><a name="0348a04" id="0348a04">亦是虚诳见一异相。取男女相取树木等诸</a><a name="0348a05" id="0348a05">物相。见众物和合虚诳法。以是故求慧眼。</a><a name="0348a06" id="0348a06">慧眼中无如是过。问曰。若尔者何等是慧</a><a name="0348a07" id="0348a07">眼相。答曰。有人言。八圣道中正见是慧眼</a><a name="0348a08" id="0348a08">相。能见五受众实相。破诸颠倒故。有人言。</a><a name="0348a09" id="0348a09">能缘涅槃慧名为慧眼。所缘不可破坏故。</a><a name="0348a10" id="0348a10">是智慧非虚妄。有人言。三解脱门相应慧是</a><a name="0348a11" id="0348a11">名慧眼。何以故。是慧能开涅槃门故。有人</a><a name="0348a12" id="0348a12">言。智慧现前能观实际。了了深入通达悉知。</a><a name="0348a13" id="0348a13">是名慧眼。有人言。能通达法性直过无碍。</a><a name="0348a14" id="0348a14">有人言。定心知诸法相。如是名慧眼有人</a><a name="0348a15" id="0348a15">言。法空是名慧眼。有人言。不可得空中亦</a><a name="0348a16" id="0348a16">无法空。是名慧眼。有人言。十八空皆是慧</a><a name="0348a17" id="0348a17">眼有人言。痴慧非一非异。世间法不异出</a><a name="0348a18" id="0348a18">世间。出世间法不异世间。世间法即是出世</a><a name="0348a19" id="0348a19">间。出世间法即是世间。所以者何。异不可</a><a name="0348a20" id="0348a20">得故。诸观灭诸心行转还无所去。灭一切</a><a name="0348a21" id="0348a21">语言世间法相。如涅槃不异。如是智慧是</a><a name="0348a22" id="0348a22">名慧眼。复次此中佛自说慧眼。菩萨一切法</a><a name="0348a23" id="0348a23">中。不念有为若无为若世间若出世间若有</a><a name="0348a24" id="0348a24">漏若无漏等。是名慧眼若菩萨见有为世</a><a name="0348a25" id="0348a25">间有漏。即堕有见中。若见无为出世间无</a><a name="0348a26" id="0348a26">漏。即堕无见中。是有无二见舍以不戏论。</a><a name="0348a27" id="0348a27">慧行于中道。是名慧眼。得是慧眼无法不</a><a name="0348a28" id="0348a28">见无法不闻无法不知无法不识。所以者</a><a name="0348a29" id="0348a29">何。得是慧眼破邪曲。诸法无明诸法总相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250347c.htm'><img src='up.gif' border=0></a>
<a href='T250348b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>