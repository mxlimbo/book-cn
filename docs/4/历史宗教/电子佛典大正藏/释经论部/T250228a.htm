<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0228a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷22)</font> 初序品中 八念义第三十六之一 <font face='Arial'>T25, p0228a</h2></font><hr>
<span class='old'>
</a><a name="0227c28" id="0227c28">含。不还是间。即于彼得阿罗汉。无色界中</a><a name="0227c29" id="0227c29">一种阿那含。离色界生无色界。是中修无</span><a name="0228a01" id="0228a01">漏道。得阿罗汉入涅槃。念是二种天生天</a><a name="0228a02" id="0228a02">生净天。如是等天是名念天。念安那般那</a><a name="0228a03" id="0228a03">者。如禅经中说。念死者。有二种死。一者自</a><a name="0228a04" id="0228a04">死二者他因缘死。是二种死行者常念。是身</a><a name="0228a05" id="0228a05">若他不杀必当自死。如是有为法中。不应</a><a name="0228a06" id="0228a06">弹指顷生信不死心。是身一切时中皆有死</a><a name="0228a07" id="0228a07">不待老。不应恃是种种忧恼凶衰身。生</a><a name="0228a08" id="0228a08">心望安隐不死。是心痴人所生。身中四大各</a><a name="0228a09" id="0228a09">各相害。如人持毒蛇箧。云何智人以为安</a><a name="0228a10" id="0228a10">隐。若出气保当还入入息保出。睡眠保</a><a name="0228a11" id="0228a11">复得还觉。是皆难必。何以故。是身内外多</a><a name="0228a12" id="0228a12">怨故。如说</a><a name="0228a13" id="0228a13"><p class='lg'>　　或有胎中死　　　或有生时死</a><br><a name="0228a14" id="0228a14">　　或年壮时死　　　或老至时死</a><br><a name="0228a15" id="0228a15">　　亦如果熟时　　　种种因缘堕</a><br><a name="0228a16" id="0228a16">　　当求免离此　　　死怨之恶贼</a><br><a name="0228a17" id="0228a17">　　是贼难可信　　　时舍则安隐</a><br><a name="0228a18" id="0228a18">　　假使大智人　　　威德力无上</a><br><a name="0228a19" id="0228a19">　　无前亦无后　　　于今无脱者</a><br><a name="0228a20" id="0228a20">　　亦无巧辞谢　　　无请求得脱</a><br><a name="0228a21" id="0228a21">　　亦无捍挌处　　　可以得免者</a><br><a name="0228a22" id="0228a22">　　亦非持净戒　　　精进可以脱</a><br><a name="0228a23" id="0228a23">　　死贼无怜愍　　　来时无避处　</p></a><a name="0228a24" id="0228a24"><p>是故行者不应于无常危脆命中而信望</a><a name="0228a25" id="0228a25">活。如佛为比丘说死相义。有一比丘偏</a><a name="0228a26" id="0228a26">袒白佛。我能修是死相。佛言。汝云何修。</a><a name="0228a27" id="0228a27">比丘言。我不望过七岁活。佛言。汝为放逸</a><a name="0228a28" id="0228a28">修死相。有比丘言。我不望过七月活。</a><a name="0228a29" id="0228a29">有比丘言七日。有言六五四三二一日活。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250227c.htm'><img src='up.gif' border=0></a>
<a href='T250228b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>