<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1512 金刚仙论 0802a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1512 金刚仙论</font> <font face='Arial'>(卷1)</font> <font face='Arial'>T25, p0802a</h2></font><hr>
<span class='old'>
</a><a name="0801c28" id="0801c28">怖魔。无正名相播。故仍存西本也</a><a name="0801c29" id="0801c29"><p>尔时世尊食时者。日中前时。表沙门少欲食</span><a name="0802a01" id="0802a01">必有时也。着衣持钵者。表出家人知足之相</a><a name="0802a02" id="0802a02">唯三衣钵更无余长。出入随身犹如飞鸟不</a><a name="0802a03" id="0802a03">舍二翼。去住随意情无系恋也。入舍婆提大</a><a name="0802a04" id="0802a04">城者。传云祇园在此城东从外而入也。大城</a><a name="0802a05" id="0802a05">者。此城宽博纵广十二由旬。居民凡有十八</a><a name="0802a06" id="0802a06">亿家。故曰大城也。如来所以入城者。为乞食</a><a name="0802a07" id="0802a07">故也。然如来法身金刚之体不假食而立。所</a><a name="0802a08" id="0802a08">言如来乞食者。如来现行乞食有多种利益。</a><a name="0802a09" id="0802a09">是故如来入城乞食。若具辨乞食利益。乃有</a><a name="0802a10" id="0802a10">多种。经中但云二十。今且论其十种。一者如</a><a name="0802a11" id="0802a11">来入城乞食。众生见如来三十二相八十种</a><a name="0802a12" id="0802a12">好妙相庄严如须弥山王发菩提心求如来</a><a name="0802a13" id="0802a13">身。二者聋盲喑痾诸苦众生见如来。暂时</a><a name="0802a14" id="0802a14">止苦发菩提心。三者诸豪贵长者自恃种性</a><a name="0802a15" id="0802a15">生于我慢。见如来威德严仪挺特异世。憍慢</a><a name="0802a16" id="0802a16">心息发菩提心。四为守护女人有三鉴。在家</a><a name="0802a17" id="0802a17">为父母所护。出嫁为夫主所护。老时为子所</a><a name="0802a18" id="0802a18">护。及懈怠者不能见佛。见如来入城。情怀</a><a name="0802a19" id="0802a19">欢喜发菩提心。五为释梵四王天龙八部导</a><a name="0802a20" id="0802a20">从如来。各各以天香华伎乐。赞叹供养如来。</a><a name="0802a21" id="0802a21">此中诸人见即生念。诸天尚舍天乐供养如</a><a name="0802a22" id="0802a22">来。我等何以不尔。便学诸天神祇广设供养</a><a name="0802a23" id="0802a23">发菩提心。六如来入城乞食。四天王各奉一</a><a name="0802a24" id="0802a24">钵。如来受已合。四钵为一佛现。如此不思</a><a name="0802a25" id="0802a25">议事。见者欢喜发菩提心。七为贫富二人施</a><a name="0802a26" id="0802a26">食。然富人饶食。欲多施如来。便见如来钵</a><a name="0802a27" id="0802a27">空故得多施。贪者食少。惧不敢施。便见如来</a><a name="0802a28" id="0802a28">钵满故得少施。令各称意。都此希有之事故</a><a name="0802a29" id="0802a29">发菩提心。八为如来钵中盛百味饮食皆不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250801c.htm'><img src='up.gif' border=0></a>
<a href='T250802b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>