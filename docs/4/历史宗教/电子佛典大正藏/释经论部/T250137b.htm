<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0137b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷11)</font> 初序品中 舍利弗因缘第十六 <font face='Arial'>T25, p0137b</h2></font><hr>
<span class='old'>
</a><a name="0137a28" id="0137a28">有摩伽陀国。是中有大城名王舍。王名频</a><a name="0137a29" id="0137a29">婆娑罗。有婆罗门论议师。名摩陀罗。王以</span><a name="0137b01" id="0137b01">其人善能论故。赐封一邑去城不远。是摩</a><a name="0137b02" id="0137b02">陀罗遂有居家妇生一女。眼似舍利鸟眼。</a><a name="0137b03" id="0137b03">即名此女为舍利。次生一男。膝骨粗大名</a><a name="0137b04" id="0137b04">拘郗罗。拘郗罗(秦言大膝也)是婆罗门既有</a><a name="0137b05" id="0137b05">居家畜养男女。所学经书皆已废忘又不</a><a name="0137b06" id="0137b06">业新。是时南天竺有一婆罗门大论议师字</a><a name="0137b07" id="0137b07">提舍。于十八种大经皆悉通利。是人入王</a><a name="0137b08" id="0137b08">舍城。头上戴火以铜鍱腹。人问其故。便</a><a name="0137b09" id="0137b09">言我所学经书甚多恐腹破裂。是故鍱之。</a><a name="0137b10" id="0137b10">又问。头上何以戴火。答言。以大闇故。众人</a><a name="0137b11" id="0137b11">言。日出照明何以言闇。答言。闇有二种。一</a><a name="0137b12" id="0137b12">者日光不照。二者愚痴闇蔽。今虽有日明</a><a name="0137b13" id="0137b13">而愚痴犹黑。众人言。汝但未见婆罗门摩陀</a><a name="0137b14" id="0137b14">罗。汝若见者腹当缩明当闇。是婆罗门迳</a><a name="0137b15" id="0137b15">至鼓边打论议鼓。国王闻之问是何人。众</a><a name="0137b16" id="0137b16">臣答言。南天竺有一婆罗门名提舍大论</a><a name="0137b17" id="0137b17">议师。欲求论处故打论鼓。王大欢喜即集</a><a name="0137b18" id="0137b18">众人而告之曰。有能难者与之论议。摩</a><a name="0137b19" id="0137b19">陀罗闻之自疑。我以废忘又不业新。不</a><a name="0137b20" id="0137b20">知我今能与论不。僶俯而来。于道中见二</a><a name="0137b21" id="0137b21">特牛方相抵触。心中作想。此牛是我彼牛是</a><a name="0137b22" id="0137b22">彼。以此为占知谁得胜。此牛不如便大愁</a><a name="0137b23" id="0137b23">忧而自念言。如此相者我将不如。欲入众</a><a name="0137b24" id="0137b24">时见有母人挟一瓶水正在其前躄地破</a><a name="0137b25" id="0137b25">瓶。复作是念。是亦不吉甚大不乐。既入众</a><a name="0137b26" id="0137b26">中见彼论师。颜貌意色胜相具足。自知不</a><a name="0137b27" id="0137b27">如。事不获已与共论议。论议既交便堕</a><a name="0137b28" id="0137b28">负处。王大欢喜。大智明人远入我国。复欲</a><a name="0137b29" id="0137b29">为之封一聚落。诸臣议言。一聪明人来便<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250137a.htm'><img src='up.gif' border=0></a>
<a href='T250137c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>