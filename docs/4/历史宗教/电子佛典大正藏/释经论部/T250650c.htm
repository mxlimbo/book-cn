<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0650c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷84)</font> 三惠品第七十 信持无三毒义第五十二 <font face='Arial'>T25, p0650c</h2></font><hr>
<span class='old'>
</a><a name="0650b28" id="0650b28">般若无色无形无对一相所谓无相。是义</a><a name="0650b29" id="0650b29">如先说。如是等种种因缘故名般若义。今</span><a name="0650c01" id="0650c01">当说般若力。所谓般若能生一切智慧禅定</a><a name="0650c02" id="0650c02">等诸法。能生一切乐说辩才。以般若力</a><a name="0650c03" id="0650c03">故演说一句。种种庄严穷劫不尽。星宿日</a><a name="0650c04" id="0650c04">月不能照处。般若能照能破邪见无明黑</a><a name="0650c05" id="0650c05">故。魔若魔人求声闻辟支佛人。外道恶</a><a name="0650c06" id="0650c06">人所不能坏。何以故。菩萨行般若。此诸</a><a name="0650c07" id="0650c07">恶人于般若中皆不可得故。复次若行者一</a><a name="0650c08" id="0650c08">心信受讽诵。诸恶不能得便。何况正忆念</a><a name="0650c09" id="0650c09">如说行。如是须菩提。菩萨应行般若义。般</a><a name="0650c10" id="0650c10">若义者所谓无常义。苦空无我义。四谛智</a><a name="0650c11" id="0650c11">尽智无生智法智比智世智知他心智如实智</a><a name="0650c12" id="0650c12">义。故应行般若。是般若如大海有种种宝</a><a name="0650c13" id="0650c13">物或大或小唯一是如意宝。般若波罗蜜亦</a><a name="0650c14" id="0650c14">有种种诸智慧宝无常等四圣行十智。唯有</a><a name="0650c15" id="0650c15">如实智。如如意宝。问曰。如先品说。若常若</a><a name="0650c16" id="0650c16">无常等行不名行般若波罗蜜。今何以言</a><a name="0650c17" id="0650c17">行无常等义故应行般若波罗蜜。答曰。我</a><a name="0650c18" id="0650c18">已先答。无常有二种。若着心戏论无常。是</a><a name="0650c19" id="0650c19">不名行般若。若以无著心不戏论无常</a><a name="0650c20" id="0650c20">为破常倒。又不自生着心。是名行般若。</a><a name="0650c21" id="0650c21">问曰。三藏中但有十智。此中何以有如实</a><a name="0650c22" id="0650c22">智。答曰。是故名大乘。大法能受小法。小不</a><a name="0650c23" id="0650c23">能受大。问曰。十智各各有体相。如实智有</a><a name="0650c24" id="0650c24">何等相。答曰。有人言。能知诸法实相。所谓</a><a name="0650c25" id="0650c25">如法性实际。是名如实智相。佛此中说如实</a><a name="0650c26" id="0650c26">智。唯是诸佛所得。何以故。烦恼未尽者。犹</a><a name="0650c27" id="0650c27">有无明故不能知如实。二乘及大菩萨。习</a><a name="0650c28" id="0650c28">未尽故不能遍知一切法一切种。不名如</a><a name="0650c29" id="0650c29">实智。但诸佛于一切无明尽无遗余。故能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250650b.htm'><img src='up.gif' border=0></a>
<a href='T250651a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>