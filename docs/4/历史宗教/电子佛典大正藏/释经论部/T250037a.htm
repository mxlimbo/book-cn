<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1507 分别功德论 0037a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1507 分别功德论</font> <font face='Arial'>(卷2)</font> <font face='Arial'>T25, p0037a</h2></font><hr>
<span class='old'>
</a><a name="0036c28" id="0036c28">即化作一鸡。君可杀此鸡啖。梵志惊曰。我尚</a><a name="0036c29" id="0036c29">不杀虮虱。况当杀鸡耶。比丘曰。汝本心乃欲</span><a name="0037a01" id="0037a01">杀无数人。可杀此鸡何足言。梵志复曰。我</a><a name="0037a02" id="0037a02">云何杀无数人耶。比丘曰。汝本在此坐禅时。</a><a name="0037a03" id="0037a03">乃欲求作此国王。王者治化日可杀几人。而</a><a name="0037a04" id="0037a04">言不杀也。此鸡即是汝心中识。鸡乃可得无</a><a name="0037a05" id="0037a05">为大道。何用国王为。即便思惟。此比丘乃</a><a name="0037a06" id="0037a06">知我心中所念。必是圣人耶。当从其教。重为</a><a name="0037a07" id="0037a07">说法即得道迹。此梵志身形虽静。心不休息</a><a name="0037a08" id="0037a08">也。自得杀识鸡已。乃可名为休息耳。故后</a><a name="0037a09" id="0037a09">解曰。心意想息也。念身者。观身三十六</a><a name="0037a10" id="0037a10">物恶露不净。谛念不乱。亦得涅槃。何以知之。</a><a name="0037a11" id="0037a11">昔有比丘作阿练若。常行乞食。于江水边食。</a><a name="0037a12" id="0037a12">食讫澡钵。时上流岸边冢间有新死女人风</a><a name="0037a13" id="0037a13">吹头发忽然堕钵中。比丘手执此发。谛视之</a><a name="0037a14" id="0037a14">甚妙好。心口独语。若是马尾此复太细。若</a><a name="0037a15" id="0037a15">是男子发。复太软细。若系不解者。必是女</a><a name="0037a16" id="0037a16">人发。即便系之不解。便生想念。此发如是人</a><a name="0037a17" id="0037a17">必妙好。面如桃花色。眼如明珠。鼻如截筒。口</a><a name="0037a18" id="0037a18">如含丹。眉如蚰蜓。作是分别已。便起欲心。顺</a><a name="0037a19" id="0037a19">水寻求。想见颜色追求不已。见一女人狐狼</a><a name="0037a20" id="0037a20">已啖其半。身形臭烂其发犹存。执发比之长</a><a name="0037a21" id="0037a21">短相似。向者欲想释然自解。复重观之分别</a><a name="0037a22" id="0037a22">惟察。此人生时形容严好。今者坏败令人得</a><a name="0037a23" id="0037a23">见。我向所起想者。但欲贪身爱欲。故而生斯</a><a name="0037a24" id="0037a24">念耳。彼身如是。我复何异。谛计我身四大</a><a name="0037a25" id="0037a25">合成。福尽缘离自然解散。睹变心悟即达</a><a name="0037a26" id="0037a26">道迹。以是言之。念身者获沙门果也。念死</a><a name="0037a27" id="0037a27">者。行人念。命逝不停诸根散坏。如腐败木。命</a><a name="0037a28" id="0037a28">根断绝。当念非常以自觉悟。昔有比丘名婆</a><a name="0037a29" id="0037a29">吉梨。坐禅行道经历年岁。而有漏不除。自患<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250036c.htm'><img src='up.gif' border=0></a>
<a href='T250037b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>