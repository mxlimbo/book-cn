<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0339c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷38)</font> 往生品第四之上 信持无三毒义第五十二 <font face='Arial'>T25, p0339c</h2></font><hr>
<span class='old'>
</a><a name="0339b28" id="0339b28">五盖入初禅。是人离生喜乐。从是起已。</a><a name="0339b29" id="0339b29">举声大唱言。诸众生甚可恶者是五欲第一。</span><a name="0339c01" id="0339c01">安隐者是初禅。众生闻是唱已。一切众生心</a><a name="0339c02" id="0339c02">皆自然远离五欲入于初禅。自然灭觉观</a><a name="0339c03" id="0339c03">入第二禅。亦如是唱。或离二禅三禅亦如</a><a name="0339c04" id="0339c04">是。三恶道众生自然得善心。命终皆生人</a><a name="0339c05" id="0339c05">中。若重罪者生他方地狱。如泥犁品中说。</a><a name="0339c06" id="0339c06">是时三千大千世界无一众生在者。尔时二</a><a name="0339c07" id="0339c07">日出乃至七日出。三千大千世界地尽皆烧</a><a name="0339c08" id="0339c08">尽。如十八空中广说劫生灭相。复有人言。</a><a name="0339c09" id="0339c09">四大中三大有所动作故。有三种劫。或时</a><a name="0339c10" id="0339c10">火劫起烧三千大千世界。乃至初禅四处。</a><a name="0339c11" id="0339c11">或时水劫起漂坏三千大千世界。乃至二禅</a><a name="0339c12" id="0339c12">八处。或时风劫起吹坏三千大千世界。乃</a><a name="0339c13" id="0339c13">至三禅十二住处。是名大劫。小劫亦三种。</a><a name="0339c14" id="0339c14">外三大发故世界灭。内三毒发故众生灭。</a><a name="0339c15" id="0339c15">所谓饥饿刀兵疾病。复有人言。时节岁数名</a><a name="0339c16" id="0339c16">为小劫。如法华经中说。舍利弗作佛时正</a><a name="0339c17" id="0339c17">法住世二十小劫。像法住世二十小劫。</a><a name="0339c18" id="0339c18">佛从三昧起。于六十小劫中说法华经。</a><a name="0339c19" id="0339c19">是众小劫和合名为大劫。劫簸秦言分别时</a><a name="0339c20" id="0339c20">节。跋陀者秦言善。有千万劫过去空无有</a><a name="0339c21" id="0339c21">佛。是一劫中有千佛兴。诸净居天欢喜故名</a><a name="0339c22" id="0339c22">为善劫。净居天何以知此劫当有千佛。前</a><a name="0339c23" id="0339c23">劫尽已廓然都空。后有大水。水底涌出有千</a><a name="0339c24" id="0339c24">枚七宝光明莲华。是千佛之相。净居诸天因</a><a name="0339c25" id="0339c25">是知有千佛。以是故说是菩萨于此劫中</a><a name="0339c26" id="0339c26">得阿耨多罗三藐三菩提</a><a name="0339c27" id="0339c27"><p>【经】舍利弗。有菩萨摩诃萨。入初禅乃至第四</a><a name="0339c28" id="0339c28">禅。入慈心乃至舍。入空处乃至非有想非无</a><a name="0339c29" id="0339c29">想处。以方便力故不随禅生。还生欲界若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250339b.htm'><img src='up.gif' border=0></a>
<a href='T250340a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>