<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0744a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷98)</font> 萨陀波仑品第八十八 信持无三毒义第五十二 <font face='Arial'>T25, p0744a</h2></font><hr>
<span class='old'>
</a><a name="0743c28" id="0743c28">罗蜜利益众生。自未无著。何能以无著</a><a name="0743c29" id="0743c29">法教化。是故书其经文着七宝牒上众宝</span><a name="0744a01" id="0744a01">供养。诸天龙鬼神皆亦共来恭敬供养花香</a><a name="0744a02" id="0744a02">幡盖雨于七宝。众生见者增益信根。则以</a><a name="0744a03" id="0744a03">此法示传佛语。案文演教劝发一切宝台</a><a name="0744a04" id="0744a04">庄严之具及萨陀波仑。问释提桓因如经中</a><a name="0744a05" id="0744a05">说七宝印。印者是昙无竭真实印。常自手</a><a name="0744a06" id="0744a06">执以印于经。有人言七宝印者有求佛道</a><a name="0744a07" id="0744a07">七大神。是执金刚杵。常给昙无竭菩萨使</a><a name="0744a08" id="0744a08">守护经文。不令魔及魔民改更错乱。为贵</a><a name="0744a09" id="0744a09">敬般若故。有人但闻演说而发心者。有</a><a name="0744a10" id="0744a10">人见其庄严文字而欢喜发心者。是故庄严</a><a name="0744a11" id="0744a11">宝台用金牒书七宝印印。问曰。台上书写</a><a name="0744a12" id="0744a12">般若。昙无竭菩萨口所演说般若。虽二处俱</a><a name="0744a13" id="0744a13">有而书写处不能益人。何以先至台所。答</a><a name="0744a14" id="0744a14">曰。所书般若入法宝中。佛宝次第有法宝</a><a name="0744a15" id="0744a15">故应先供养。昙无竭一人故僧宝所不摄。</a><a name="0744a16" id="0744a16">是故先供养法宝。又昙无竭菩萨所说者</a><a name="0744a17" id="0744a17">虽是法而众生取人相故多生着心。若见</a><a name="0744a18" id="0744a18">所书般若不生人相。虽取余相着心少</a><a name="0744a19" id="0744a19">于着人生患。是故先供养经。经法诸佛尚</a><a name="0744a20" id="0744a20">供养。何况昙无竭及萨陀波仑。昙无竭因般</a><a name="0744a21" id="0744a21">若波罗蜜故得供养所因之本。何得不先</a><a name="0744a22" id="0744a22">供养。是故分所供养具为二分。问曰。昙无</a><a name="0744a23" id="0744a23">竭有六万婇女五欲宫殿。云何能以所散花</a><a name="0744a24" id="0744a24">物化为花台。答曰。有人言诸佛神力因萨</a><a name="0744a25" id="0744a25">陀波仑所供养物作此变化。有人言昙无</a><a name="0744a26" id="0744a26">竭是大菩萨法性生身。为度众生故受五</a><a name="0744a27" id="0744a27">欲。如昙无竭菩萨名字义中说。问曰。菩萨法</a><a name="0744a28" id="0744a28">先于众生中起悲心。欲度众生苦故。求</a><a name="0744a29" id="0744a29">阿耨多罗三藐三菩提。今但见昙无竭神力<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250743c.htm'><img src='up.gif' border=0></a>
<a href='T250744b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>