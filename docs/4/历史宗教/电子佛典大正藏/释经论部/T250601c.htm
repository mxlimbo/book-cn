<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0601c</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷77)</font> 梦中不证品第六十一 信持无三毒义第五十二 <font face='Arial'>T25, p0601c</h2></font><hr>
<span class='old'>
</a><a name="0601b28" id="0601b28">空不牢固是空相为行般若不。佛言不</a><a name="0601b29" id="0601b29">也。何以故。若空无有法云何行般若。离是</span><a name="0601c01" id="0601c01">空更有法行般若不。佛言不也。何以故。若</a><a name="0601c02" id="0601c02">一切法空无相无作。云何离空更有法。是</a><a name="0601c03" id="0601c03">故说不。须菩提闻空非行般若。离空非行</a><a name="0601c04" id="0601c04">般若。一切法皆摄在般若中。今但问般若</a><a name="0601c05" id="0601c05">行般若不。法不自行应以异法行。是故</a><a name="0601c06" id="0601c06">言不。复问离般若更有法行般若不。佛言</a><a name="0601c07" id="0601c07">不。何以故。一切法摄在般若中。更无法行</a><a name="0601c08" id="0601c08">般若。先来略问行般若者。今问名字因缘。</a><a name="0601c09" id="0601c09">五众行般若不。佛言不。何以故。是五众从</a><a name="0601c10" id="0601c10">虚诳和合因缘不自在故无住相云何能</a><a name="0601c11" id="0601c11">行。须菩提更问。若菩萨假名字空不实故</a><a name="0601c12" id="0601c12">不行般若。今六波罗蜜等诸助道法。行般</a><a name="0601c13" id="0601c13">若波罗蜜不。佛言不。何以故。如五众和合</a><a name="0601c14" id="0601c14">有故不能行。是诸法亦如是。色等法空相</a><a name="0601c15" id="0601c15">不牢固。如法相法位法住实际。是法行般</a><a name="0601c16" id="0601c16">若不。佛答。是法无为法不生不灭常住自性</a><a name="0601c17" id="0601c17">故不行。须菩提问佛。世尊假名字故人不</a><a name="0601c18" id="0601c18">行。诸法亦和合因缘生无自性故亦不行。</a><a name="0601c19" id="0601c19">谁当行般若。若不行云何得无上道。今佛</a><a name="0601c20" id="0601c20">以反问答。于汝意云何。须菩提从佛急求</a><a name="0601c21" id="0601c21">行般若者。是故佛问。汝以慧眼见。定有一</a><a name="0601c22" id="0601c22">法行般若不。须菩提因三解脱门入诸</a><a name="0601c23" id="0601c23">法实相中。法相不可得何况行者。是故答言。</a><a name="0601c24" id="0601c24">世尊。不见有行般若者。复问。汝见是般</a><a name="0601c25" id="0601c25">若波罗蜜菩萨行处不。须菩提答不见。何</a><a name="0601c26" id="0601c26">以故。般若波罗蜜中。一切诸观灭。若常若无</a><a name="0601c27" id="0601c27">常若生灭等无一法定相。是般若云何当说</a><a name="0601c28" id="0601c28">是般若波罗蜜。复问。若汝以智慧眼不见</a><a name="0601c29" id="0601c29">法。是不见法为有为无。答言无。何以故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250601b.htm'><img src='up.gif' border=0></a>
<a href='T250602a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>