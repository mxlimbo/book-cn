<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0058b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷1)</font> 初序品中 缘起义释论第一 <font face='Arial'>T25, p0058b</h2></font><hr>
<span class='old'>
</a><a name="0058a28" id="0058a28">皆诣佛所劝请世尊初转法轮。亦是菩萨</a><a name="0058a29" id="0058a29">念本所愿及大慈大悲故。受请说法。诸法</span><a name="0058b01" id="0058b01">甚深者般若波罗蜜是。以是故佛说摩诃</a><a name="0058b02" id="0058b02">般若波罗蜜经。复次有人。疑佛不得一切</a><a name="0058b03" id="0058b03">智。所以者何。诸法无量无数。云何一人能知</a><a name="0058b04" id="0058b04">一切法。佛住般若波罗蜜。实相清净如虚</a><a name="0058b05" id="0058b05">空。无量无数法中。自发诚言。我是一切</a><a name="0058b06" id="0058b06">智人欲断一切众生疑。以是故说摩诃般</a><a name="0058b07" id="0058b07">若波罗蜜经。复次有众生应得度者。以佛</a><a name="0058b08" id="0058b08">大功德智慧无量难知难解故。为恶师所</a><a name="0058b09" id="0058b09">惑。心没邪法不入正道。为是辈人起大</a><a name="0058b10" id="0058b10">慈心。以大悲手授之令入佛道。是故自</a><a name="0058b11" id="0058b11">现最妙功德。出大神力。如般若波罗蜜初</a><a name="0058b12" id="0058b12">品中说。佛入三昧王三昧。从三昧起。以天</a><a name="0058b13" id="0058b13">眼观十方世界。举身毛孔皆笑。从其足下</a><a name="0058b14" id="0058b14">千辐轮相。放六百千万亿种种色光明。从</a><a name="0058b15" id="0058b15">足指上至肉髻。处处各放六百千万亿种</a><a name="0058b16" id="0058b16">种色光明。普照十方无量无数如恒沙等</a><a name="0058b17" id="0058b17">诸佛世界。皆令大明。佛从三昧起欲宣</a><a name="0058b18" id="0058b18">示一切诸法实相断一切众生疑结故。说般</a><a name="0058b19" id="0058b19">若波罗蜜经。复次有恶邪人怀嫉妒意诽</a><a name="0058b20" id="0058b20">谤言。佛智慧不出于人。但以幻术惑世。</a><a name="0058b21" id="0058b21">断彼贡高邪慢意故。现无量神力无量智慧</a><a name="0058b22" id="0058b22">力。于般若波罗蜜中自说。我神德无量三</a><a name="0058b23" id="0058b23">界特尊。为一切覆护。若一发恶念获罪</a><a name="0058b24" id="0058b24">无量。一发净信受人天乐。必得涅槃果。</a><a name="0058b25" id="0058b25">复次欲令人信受法故。言我是大师。有十</a><a name="0058b26" id="0058b26">力四无所畏。安立圣主住处心得自在。能</a><a name="0058b27" id="0058b27">师子吼转妙法轮。于一切世界最尊最上。</a><a name="0058b28" id="0058b28">复次佛世尊欲令众生欢喜故。说是般若</a><a name="0058b29" id="0058b29">波罗蜜经言。汝等应生大喜。何以故。一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250058a.htm'><img src='up.gif' border=0></a>
<a href='T250058c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>