<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0097a</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷5)</font> 初序品中 菩萨功德释论第十 <font face='Arial'>T25, p0097a</h2></font><hr>
<span class='old'>
</a><a name="0096c24" id="0096c24">三昧。是三三昧实三昧故。余定亦得名定。</a><a name="0096c25" id="0096c25">复次除四根本禅。从未到地乃至有顶地。</span><a name="0097a01" id="0097a01">名为定。亦名三昧。非禅四禅亦名定亦</a><a name="0097a02" id="0097a02">名禅亦名三昧。诸余定亦名定亦名三昧。</a><a name="0097a03" id="0097a03">如四无量四空定四辩六通八背舍八胜处</a><a name="0097a04" id="0097a04">九次第定十一切处等诸定法。复有人言。一</a><a name="0097a05" id="0097a05">切三昧法有二十三种。有言六十五种。有</a><a name="0097a06" id="0097a06">言五百种。摩诃衍最大故无量三昧。所谓遍</a><a name="0097a07" id="0097a07">法性庄严三昧。能照一切三世法三昧。不分</a><a name="0097a08" id="0097a08">别知观法性底三昧。入无底佛法三昧。如虚</a><a name="0097a09" id="0097a09">空无底无边照三昧。如来力行观三昧。佛无</a><a name="0097a10" id="0097a10">畏庄严力嚬呻三昧。法性门旋藏三昧。一切</a><a name="0097a11" id="0097a11">世界无碍庄严遍月三昧。遍庄严法云光</a><a name="0097a12" id="0097a12">三昧。菩萨得如是等无量诸三昧。复次般</a><a name="0097a13" id="0097a13">若波罗蜜摩诃衍义品中。略说则有一百八</a><a name="0097a14" id="0097a14">三昧。初名首楞严三昧乃至虚空不着不染</a><a name="0097a15" id="0097a15">三昧。广说则无量三昧。以是故说。诸菩萨</a><a name="0097a16" id="0097a16">得诸三昧行空无相无作者。问曰前言菩</a><a name="0097a17" id="0097a17">萨得诸三昧。何以故。复言行空无相无作。</a><a name="0097a18" id="0097a18">答曰。前说三昧名未说相。今欲说相。是</a><a name="0097a19" id="0097a19">故言行空无作无相。若有人行空无相</a><a name="0097a20" id="0097a20">无作。是名得实相三昧。如偈说</a><a name="0097a21" id="0097a21"><p class='lg'>　　若持戒清净　　　是名实比丘</a><br><a name="0097a22" id="0097a22">　　若有能观空　　　是名得三昧</a><br><a name="0097a23" id="0097a23">　　若有能精进　　　是名行道人</a><br><a name="0097a24" id="0097a24">　　若有得涅槃　　　是名为实乐　</p></a><a name="0097a25" id="0097a25"><p>已得等忍者。问曰。云何等云何忍。答曰。有</a><a name="0097a26" id="0097a26">二种等。众生等法等。忍亦二种众生忍法忍。</a><a name="0097a27" id="0097a27">云何众生等。一切众生中等心等念等爱等</a><a name="0097a28" id="0097a28">利。是名众生等。问曰。慈悲力故于一切</a><a name="0097a29" id="0097a29">众生中。应等念。不应等观。何以故。菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250096c.htm'><img src='up.gif' border=0></a>
<a href='T250097b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>