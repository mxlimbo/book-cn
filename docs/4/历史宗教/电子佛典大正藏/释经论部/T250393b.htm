<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0393b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷46)</font> 无缚无脱品第十七 信持无三毒义第五十二 <font face='Arial'>T25, p0393b</h2></font><hr>
<span class='old'>
</a><a name="0393a28" id="0393a28">是等因缘是名菩萨摩诃萨发大庄严相。所</a><a name="0393a29" id="0393a29">谓不缚不解</span><a name="0393b01" id="0393b01"><p><b>　　<A NAME="n159"></A>大智度论释摩诃衍品第十八</b></a><a name="0393b02" id="0393b02"><p>【经】尔时须菩提。白佛言世尊。何等是菩萨摩</a><a name="0393b03" id="0393b03">诃萨摩诃衍。云何当知。菩萨摩诃萨发趣大</a><a name="0393b04" id="0393b04">乘。是乘发何处是乘至何处。当住何处谁</a><a name="0393b05" id="0393b05">当乘是乘出者。佛告须菩提。汝问何等是菩</a><a name="0393b06" id="0393b06">萨摩诃萨摩诃衍。须菩提。六波罗蜜是菩萨</a><a name="0393b07" id="0393b07">摩诃萨摩诃衍。何等六。檀波罗蜜尸罗波罗</a><a name="0393b08" id="0393b08">蜜羼提波罗蜜毗梨耶波罗蜜禅波罗蜜般若</a><a name="0393b09" id="0393b09">波罗蜜。云何名檀波罗蜜。须菩提。菩萨摩诃</a><a name="0393b10" id="0393b10">萨以应萨婆若心。内外所有布施共一切众</a><a name="0393b11" id="0393b11">生。回向阿耨多罗三藐三菩提。用无所得故。</a><a name="0393b12" id="0393b12">须菩提。是名菩萨摩诃萨檀波罗蜜。云何名</a><a name="0393b13" id="0393b13">尸罗波罗蜜。须菩提。菩萨摩诃萨以应萨婆</a><a name="0393b14" id="0393b14">若心。自行十善道亦教他行十善道。用无所</a><a name="0393b15" id="0393b15">得故。是名菩萨摩诃萨不着尸罗波罗蜜。云</a><a name="0393b16" id="0393b16">何名羼提波罗蜜。须菩提。菩萨摩诃萨以应</a><a name="0393b17" id="0393b17">萨婆若心。自具足忍辱亦教他行忍辱。用无</a><a name="0393b18" id="0393b18">所得故。是名菩萨摩诃萨羼提波罗蜜。云何</a><a name="0393b19" id="0393b19">名毗梨耶波罗蜜。须菩提。菩萨摩诃萨以应</a><a name="0393b20" id="0393b20">萨婆若心。行五波罗蜜勤修不息。亦安立一</a><a name="0393b21" id="0393b21">切众生于五波罗蜜。用无所得故。是名菩萨</a><a name="0393b22" id="0393b22">摩诃萨毗梨耶波罗蜜。云何名禅波罗蜜。</a><a name="0393b23" id="0393b23">须菩提菩萨摩诃萨以应萨婆若心。自以方便</a><a name="0393b24" id="0393b24">入诸禅不随禅生。亦教他令入诸禅。用无所</a><a name="0393b25" id="0393b25">得故。是名菩萨摩诃萨禅波罗蜜。云何名般</a><a name="0393b26" id="0393b26">若波罗蜜。须菩提。菩萨摩诃萨以应萨婆若</a><a name="0393b27" id="0393b27">心。不着一切法。亦观一切法性。用无所得故。</a><a name="0393b28" id="0393b28">亦教他不着一切法亦观一切法性。用无所</a><a name="0393b29" id="0393b29">得故。是名菩萨摩诃萨般若波罗蜜。须菩提。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250393a.htm'><img src='up.gif' border=0></a>
<a href='T250393c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>