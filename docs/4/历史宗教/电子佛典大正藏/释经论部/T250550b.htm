<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1509 大智度论 0550b</TITLE>
</head> 
<BODY id='T25' onbeforeprint='hide()' onafterprint='show()'>

<font face='Arial'><h2>No. 1509 大智度论</font> <font face='Arial'>(卷70)</font> 问相品第四十九 信持无三毒义第五十二 <font face='Arial'>T25, p0550b</h2></font><hr>
<span class='old'>
</a><a name="0550a28" id="0550a28"><p>【论】释曰。般若波罗蜜是诸佛母。是因缘故诸</a><a name="0550a29" id="0550a29">佛依止般若波罗蜜住。余经中说诸佛依止</span><a name="0550b01" id="0550b01">法以法为师。佛此中告须菩提。法者即是</a><a name="0550b02" id="0550b02">般若波罗蜜。一切不善法中无过邪见。</a><a name="0550b03" id="0550b03">邪见故不识恩分。我自然应尔知恩者。诸</a><a name="0550b04" id="0550b04">世间善法中最上。能与今世好名声。后与上</a><a name="0550b05" id="0550b05">妙果报。是故佛自说知恩报恩中第一。我</a><a name="0550b06" id="0550b06">尚知布施持戒等恩。何况般若波罗蜜。复次</a><a name="0550b07" id="0550b07">诸天子作是念。般若波罗蜜毕竟空无定相</a><a name="0550b08" id="0550b08">故。或有人不贪不贵。是故佛说我为三界</a><a name="0550b09" id="0550b09">尊。尚供养般若波罗蜜。何况余人。复有人</a><a name="0550b10" id="0550b10">生疑。佛于一切世间如虚空无所著。何以</a><a name="0550b11" id="0550b11">故。贪是般若波罗蜜。尊重供养似如贪着。</a><a name="0550b12" id="0550b12">是故佛说我无贪心。但分别知诸法好丑力</a><a name="0550b13" id="0550b13">用多少。知是般若波罗蜜。能断一切戏论。</a><a name="0550b14" id="0550b14">开三乘道能灭众苦等。有无量无边功德。</a><a name="0550b15" id="0550b15">是故赞叹尊重供养。譬如人行安稳道</a><a name="0550b16" id="0550b16">免诸患难常念此道以示于人。佛知作</a><a name="0550b17" id="0550b17">人者。知他作恩。于已余处说。佛不知作</a><a name="0550b18" id="0550b18">人恐人疑。是故说佛知一切法无作相。知</a><a name="0550b19" id="0550b19">一切法无作相故言无作人。不以不知恩</a><a name="0550b20" id="0550b20">分故名不知作人。言知作人不知作人无</a><a name="0550b21" id="0550b21">咎。尔时须菩提以毕竟空难世尊。若一切法</a><a name="0550b22" id="0550b22">毕竟空故无知者无作者。云何般若波罗蜜</a><a name="0550b23" id="0550b23">能生诸佛。能示诸佛世间。佛可其问。此中</a><a name="0550b24" id="0550b24">自说因缘。一切法空虚诳无坚固。须菩提意</a><a name="0550b25" id="0550b25">一切法钝相无见无知。云何般若波罗蜜独</a><a name="0550b26" id="0550b26">能知见。佛意一切法非但无知无见。一切法</a><a name="0550b27" id="0550b27">空不牢固。无知者无见者亦不可得故不应</a><a name="0550b28" id="0550b28">难。复次一切法无所依止。无系故无知者</a><a name="0550b29" id="0550b29">无见者。种种门破诸法令空。或破常行无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T250550a.htm'><img src='up.gif' border=0></a>
<a href='T250550c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>