<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1530 佛地经论 0302c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1530 佛地经论</font> <font face='Arial'>(卷3)</font> <font face='Arial'>T26, p0302c</h2></font><hr>
<span class='old'>
</a><a name="0302b28" id="0302b28">假。故有二种。此中无漏心心法等智为主</a><a name="0302b29" id="0302b29">故。皆说名智。转识蕴依得四无漏智相应心。</span><a name="0302c01" id="0302c01">谓大圆镜心。广说乃至成所作心。转第八识</a><a name="0302c02" id="0302c02">得大圆镜智相应心。能持一切功德种子。能</a><a name="0302c03" id="0302c03">现能生一切身土智影像故。转第七识得平</a><a name="0302c04" id="0302c04">等性智相应心。远离二执自他差别。证得一</a><a name="0302c05" id="0302c05">切平等性故。转第六识得妙观察智相应心。</a><a name="0302c06" id="0302c06">能观一切皆无碍故。转五现识得成所作智</a><a name="0302c07" id="0302c07">相应心。能现成办外所作故。复有义者。转第</a><a name="0302c08" id="0302c08">六识得成所作。转五现识得妙观察。此不应</a><a name="0302c09" id="0302c09">尔。非次第故。说法除疑周遍观察非五用故。</a><a name="0302c10" id="0302c10">如是转去生死位中。四相应品心及心法。转</a><a name="0302c11" id="0302c11">得佛果四相应品心及心法。皆说名智</a><a name="0302c12" id="0302c12"><p>复次如是所说四智相应心品。为何所缘。大</a><a name="0302c13" id="0302c13">圆镜智相应心品。若一相说。唯缘真如无分</a><a name="0302c14" id="0302c14">别智。非后得智。所缘行相不可知故。若具</a><a name="0302c15" id="0302c15">相说。缘一切法。庄严论说。大圆镜智普于</a><a name="0302c16" id="0302c16">一切所知境界。不愚迷故。此经中说。如依圆</a><a name="0302c17" id="0302c17">镜众像影现。如是依止如来智镜。诸处境识</a><a name="0302c18" id="0302c18">众像影现。言诸处者。谓内六处。言诸境者。谓</a><a name="0302c19" id="0302c19">外六境。言诸识者。谓六种识。如是智上有</a><a name="0302c20" id="0302c20">十八界众像影现。故知此智缘一切法。由此</a><a name="0302c21" id="0302c21">镜智于一切时缘一切法。故说如来具一切</a><a name="0302c22" id="0302c22">智。若不尔者。余智不定知一切法。如来不应</a><a name="0302c23" id="0302c23">名一切智。如是镜智。内缘自体功德种子。外</a><a name="0302c24" id="0302c24">缘一切。若真若俗所知境界。现身土等一切</a><a name="0302c25" id="0302c25">影像。缘真义边名无分别智。缘俗义边名后</a><a name="0302c26" id="0302c26">得智。虽缘一切行相微细不可了知。如阿赖</a><a name="0302c27" id="0302c27">耶。虽缘三境。以微细故。亦言缘境。不可了</a><a name="0302c28" id="0302c28">知故。不应以不可了知证此镜智。唯缘真如</a><a name="0302c29" id="0302c29">无分别智。非后得智。诸心心法。体虽是一义<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260302b.htm'><img src='up.gif' border=0></a>
<a href='T260303a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>