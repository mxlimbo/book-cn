<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0137a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷20)</font> 第四分 世记经 <font face='Arial'>T01, p0137a</h2></font><hr>
<span class='old'>
</a><a name="0136c28" id="0136c28">除劫初后时云上至光音天。电有四种。云</a><a name="0136c29" id="0136c29">何为四。东方电名身光。南方电名难毁。西</span><a name="0137a01" id="0137a01">方电名流炎。北方电名定明。以何缘故。</a><a name="0137a02" id="0137a02">虚空云中有此电光。有时身光与难毁相</a><a name="0137a03" id="0137a03">触。有时身光与流炎相触。有时身光与定</a><a name="0137a04" id="0137a04">明相触。有时难毁与流炎相触。有时难毁</a><a name="0137a05" id="0137a05">与定明相触。有时流炎与定明相触。以是</a><a name="0137a06" id="0137a06">缘故。虚空云中有电光起。复有何缘。虚</a><a name="0137a07" id="0137a07">空云有雷声起。虚空中有时地大与水</a><a name="0137a08" id="0137a08">大相触。有时地大与火大相触。有时地大</a><a name="0137a09" id="0137a09">与风大相触。有时水大与火大相触。有</a><a name="0137a10" id="0137a10">时水大与风大相触。以是缘故。虚空云中</a><a name="0137a11" id="0137a11">有雷声起<p>相师占雨有五因缘不可定</a><a name="0137a12" id="0137a12">知。使占者迷惑。云何为五。一者云有雷电。</a><a name="0137a13" id="0137a13">占谓当雨。以火大多故。烧云不雨。是为</a><a name="0137a14" id="0137a14">占师初迷惑缘。二者云有雷电。占谓当雨。</a><a name="0137a15" id="0137a15">有大风起。吹云四散。入诸山间。以此缘故。</a><a name="0137a16" id="0137a16">相师迷惑。三者云有雷电。占谓当雨。时大</a><a name="0137a17" id="0137a17">阿须伦接揽浮云。置大海中。以此因缘。</a><a name="0137a18" id="0137a18">相师迷惑。四者云有雷电。占谓当雨。而云</a><a name="0137a19" id="0137a19">师．雨师放逸淫乱。竟不降雨。以此因缘。相</a><a name="0137a20" id="0137a20">师迷惑。五者云有雷电。占谓当雨。而世间</a><a name="0137a21" id="0137a21">众庶非法放逸。行不净行。悭贪嫉妒。所见</a><a name="0137a22" id="0137a22">颠倒。故使天不降雨。以此因缘。相师迷惑。</a><a name="0137a23" id="0137a23">是为五因缘。相师占雨不可定知</a><a name="0137a24" id="0137a24"><p class='juan'>
佛说长阿含经卷第二十</p>
</a><a name="0137a25" id="0137a25"></a><a name="0137a26" id="0137a26"></a><a name="0137a27" id="0137a27"><p class='juan'>
佛说长阿含经卷第二十一</p>
</a><a name="0137a28" id="0137a28"></a><a name="0137a29" id="0137a29"><p><span class='byline'>　　　　后秦弘始年佛陀耶舍共竺佛念译</span><br><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010136c.htm'><img src='up.gif' border=0></a>
<a href='T010137b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>