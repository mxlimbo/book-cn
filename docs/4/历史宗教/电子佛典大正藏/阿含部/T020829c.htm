<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0829c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷51)</font> 大爱道般涅槃品第五十二 （九） <font face='Arial'>T02, p0829c</h2></font><hr>
<span class='old'>
</a><a name="0829b28" id="0829b28"><p>王言。不须问也。闻者愁怖<p>夫人言。我是王</a><a name="0829b29" id="0829b29">身之半。有急缓当杀妾一人。王安隐不</span><a name="0829c01" id="0829c01">以为怖。愿王说之<p>王即为夫人说。昨夜梦</a><a name="0829c02" id="0829c02">见十事。一者见三釜罗。两边釜满。中釜空。</a><a name="0829c03" id="0829c03">两边釜沸气相交往。不入中央空釜中。二</a><a name="0829c04" id="0829c04">者梦见马口亦食．尻亦食。三者梦见大树生</a><a name="0829c05" id="0829c05">华。四者梦见小树生果。五者梦见一人索</a><a name="0829c06" id="0829c06">绳。然后有羊。羊主食绳。六者梦见狐坐金</a><a name="0829c07" id="0829c07">床上。食以金器。七者梦见大牛还从犊子</a><a name="0829c08" id="0829c08">嗽乳。八者梦见黑牛群。从四面吼鸣来。</a><a name="0829c09" id="0829c09">相趣欲斗。当合未合。不知牛处。九者梦见</a><a name="0829c10" id="0829c10">大陂池水。中央浊。四边清。十者梦见大溪水</a><a name="0829c11" id="0829c11">波流正赤。梦见已。即寤。大用惶怖。恐亡国及</a><a name="0829c12" id="0829c12">身．妻．子．人民。今召公卿．大臣．道人．婆罗门能</a><a name="0829c13" id="0829c13">解梦者。时有一婆罗门言。当杀王太子．</a><a name="0829c14" id="0829c14">所重夫人．大臣．奴婢。以祠于天。以故致愁</a><a name="0829c15" id="0829c15">耳<p>夫人报言。大王。莫愁梦。如人行买金。</a><a name="0829c16" id="0829c16">又以火烧。兼石上磨。好恶自现。今佛近在</a><a name="0829c17" id="0829c17">祇洹精舍。可往问佛。佛解说者可随佛说。</a><a name="0829c18" id="0829c18">云何信此狂痴婆罗门语。以自愁苦。乃至于</a><a name="0829c19" id="0829c19">斯<p>王方喜寤。即召左右傍臣。速严驾车骑。</a><a name="0829c20" id="0829c20">王乘高盖之车。乘骑侍从数千万人。出舍</a><a name="0829c21" id="0829c21">卫城到祇洹精舍。下步到佛所。头面礼</a><a name="0829c22" id="0829c22">足。长跪叉手。前白佛言。昨夜梦见十事。愿</a><a name="0829c23" id="0829c23">佛哀我。事事解说<p>佛告王曰。善哉。大王。</a><a name="0829c24" id="0829c24">王所梦者。乃为将来后世现瑞应耳。后世</a><a name="0829c25" id="0829c25">人民不畏禁法。普当淫泆。贪有妻息。放</a><a name="0829c26" id="0829c26">情淫嫟。无有厌足。妒忌愚痴。不知惭。不</a><a name="0829c27" id="0829c27">知愧。贞洁见弃。佞谄乱国。王梦见三釜</a><a name="0829c28" id="0829c28">罗。两边釜满。中央釜空。两边釜沸气相交往。</a><a name="0829c29" id="0829c29">不入中央空釜中者。后世人民皆当不给<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020829b.htm'><img src='up.gif' border=0></a>
<a href='T020830a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>