<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0406b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷8)</font> 斗战品第九 <font face='Arial'>T01, p0406b</h2></font><hr>
<span class='old'>
</a><a name="0406a28" id="0406a28"><p>诸比丘。我忆往昔。天阿修罗。欲战斗时。尔时</a><a name="0406a29" id="0406a29">帝释。告毗摩质多罗阿修罗王言。仁者我等</span><a name="0406b01" id="0406b01">且停种种器仗。天及阿修罗。其中并各有智</a><a name="0406b02" id="0406b02">慧者。彼等悉能知于我等。若善若恶。说诸</a><a name="0406b03" id="0406b03">法义。但以善言长者取胜。天共阿修罗。相</a><a name="0406b04" id="0406b04">推前说。尔时毗摩质多罗阿修罗王。即便在</a><a name="0406b05" id="0406b05">先。向天帝释。而说偈言</a><a name="0406b06" id="0406b06"><p class='lg'>　　愚痴猛盛者　　　必须重诃责</a><br><a name="0406b07" id="0406b07">　　折伏于无智　　　犹牛畏鞭走</a><br><a name="0406b08" id="0406b08">　　愚痴无有乐　　　在处难调制</a><br><a name="0406b09" id="0406b09">　　是故用严杖　　　速疾断其痴　</p></a><a name="0406b10" id="0406b10"><p>尔时毗摩质多罗阿修罗王。向天帝释说此</a><a name="0406b11" id="0406b11">偈已。其阿修罗诸眷属等。皆大欢喜。称叹</a><a name="0406b12" id="0406b12">踊跃。帝释诸天及眷属等。皆默然住。尔时</a><a name="0406b13" id="0406b13">毗摩质多罗王。告帝释言。汝大天王。便可说</a><a name="0406b14" id="0406b14">偈。尔时天主。向阿修罗。而说偈言</a><a name="0406b15" id="0406b15"><p class='lg'>　　我明见此事　　　不欲共痴同</a><br><a name="0406b16" id="0406b16">　　愚者自起嗔　　　智者谁与诤　</p></a><a name="0406b17" id="0406b17"><p>尔时帝释天王。说此偈已。三十三天及眷属</a><a name="0406b18" id="0406b18">等。皆大称叹。踊跃欢喜。诸阿修罗。及其眷</a><a name="0406b19" id="0406b19">属。默然而住。尔时帝释。告毗摩质多罗阿</a><a name="0406b20" id="0406b20">修罗王言。仁者可更辩说善言。时阿修罗。</a><a name="0406b21" id="0406b21">即向天王。说偈报言</a><a name="0406b22" id="0406b22"><p class='lg'>　　寂然忍辱意　　　帝释我亦知</a><br><a name="0406b23" id="0406b23">　　愚痴者胜时　　　言我畏故忍　</p></a><a name="0406b24" id="0406b24"><p>尔时毗摩质多罗阿修罗王。说此偈已。诸阿</a><a name="0406b25" id="0406b25">修罗。及眷属等。皆悉踊跃。称叹欢喜。帝释</a><a name="0406b26" id="0406b26">诸天。并其眷属。默然而住。时阿修罗。告帝</a><a name="0406b27" id="0406b27">释言。仁者天主。可更辩说如法善言。尔时</a><a name="0406b28" id="0406b28">天主帝释大王。向阿修罗众。说偈报言</a><a name="0406b29" id="0406b29"><p class='lg'>　　愚痴者自随　　　称忍为畏彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010406a.htm'><img src='up.gif' border=0></a>
<a href='T010406c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>