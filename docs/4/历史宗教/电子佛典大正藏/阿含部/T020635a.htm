<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0635a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷17)</font> 四谛品第二十五 （九） <font face='Arial'>T02, p0635a</h2></font><hr>
<span class='old'>
</a><a name="0634c28" id="0634c28">之法。善讽诵读。是谓此人声好形亦好<p>是谓</a><a name="0634c29" id="0634c29">世间有此四人。在世间者。当共觉知。是故。</span><a name="0635a01" id="0635a01">诸比丘。当学声好形亦好。如是。诸比丘。当</a><a name="0635a02" id="0635a02">作是学<p>尔时。诸比丘闻佛所说。欢喜奉行</a><a name="0635a03" id="0635a03"><p><b>　　<A NAME="n2147"></A>（一○）</b><p>闻如是<p>一时。佛在舍卫国祇树给孤独</a><a name="0635a04" id="0635a04">园<p>尔时。世尊告诸比丘。有四种云。云何为</a><a name="0635a05" id="0635a05">四。或有云雷而不雨。或有云雨而不雷。或</a><a name="0635a06" id="0635a06">有云亦雨亦雷。或有云亦不雨亦不雷。</a><a name="0635a07" id="0635a07">是谓四种云。世间四种人而像云。何等四人。</a><a name="0635a08" id="0635a08">或有比丘雷而不雨。或有比丘雨而不雷。</a><a name="0635a09" id="0635a09">或有比丘亦不雨亦不雷。或有比丘亦雨</a><a name="0635a10" id="0635a10">亦雷<p>彼云何比丘雷而不雨。或有比丘高</a><a name="0635a11" id="0635a11">声诵习。所谓契经．祇夜．受决．偈．本末．</a><a name="0635a12" id="0635a12">因缘．已说．生经．颂．方等．未曾有法．譬</a><a name="0635a13" id="0635a13">喻。如是诸法。善讽诵读。不失其义。不广与</a><a name="0635a14" id="0635a14">人说法。是谓此人雷而不雨。<p>彼云何人雨</a><a name="0635a15" id="0635a15">而不雷。或比丘有颜色端政。出入行来。进</a><a name="0635a16" id="0635a16">止之宜。皆悉具知。修诸善法。无毫厘之失。</a><a name="0635a17" id="0635a17">然不多闻。亦不高声诵习。复不修行契经．</a><a name="0635a18" id="0635a18">本末．授决．偈．因缘．譬喻．生经．方等．未曾有</a><a name="0635a19" id="0635a19">法。然从他承受。亦不忘失。好与善知识相</a><a name="0635a20" id="0635a20">随。亦好与他说法。是谓此人雨而不雷<p>彼</a><a name="0635a21" id="0635a21">何等人亦不雨亦复不雷。或有一人颜色</a><a name="0635a22" id="0635a22">不端政。出入行来。进止之宜。皆悉不具。不</a><a name="0635a23" id="0635a23">修诸善法。然不多闻。亦不高声诵习读。</a><a name="0635a24" id="0635a24">复不修行契经至方等。亦复不与他说法。</a><a name="0635a25" id="0635a25">是谓此人亦不雨亦不雷。<p>复有何等人亦</a><a name="0635a26" id="0635a26">雨亦雷。或有一人颜色端政。出入行来。进</a><a name="0635a27" id="0635a27">止之宜。亦悉具知。好喜学问。所受不失。亦</a><a name="0635a28" id="0635a28">好与他说法。劝进他人。令使承受。是谓此</a><a name="0635a29" id="0635a29">人亦雷亦雨。是谓。比丘。世间有此四人。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020634c.htm'><img src='up.gif' border=0></a>
<a href='T020635b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>