<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0018 信佛功德经 0255b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 18 信佛功德经</font> <font face='Arial'>(卷1)</font> <font face='Arial'>T01, p0255b</h2></font><hr>
<span class='old'>
</a><a name="0255a28" id="0255a28">门婆罗门等。知于佛通过于佛者。岂能证于</a><a name="0255a29" id="0255a29">无上菩提</span><a name="0255b01" id="0255b01"><p>佛告舍利弗。于意云何。所有三世诸佛如来</a><a name="0255b02" id="0255b02">应供正等正觉。具清净戒智慧解脱神通妙</a><a name="0255b03" id="0255b03">行。我以通力皆悉了知。彼诸如来应供正等</a><a name="0255b04" id="0255b04">正觉亦复如是。知我所有具清净戒智慧解</a><a name="0255b05" id="0255b05">脱神通妙行。舍利弗。汝勿谓今释迦牟尼佛</a><a name="0255b06" id="0255b06">独具此通。舍利弗言。不也世尊。我不作是</a><a name="0255b07" id="0255b07">言。唯佛具此神通。我知三世如来应供正等</a><a name="0255b08" id="0255b08">正觉。清净戒法智慧解脱神通妙行皆悉同</a><a name="0255b09" id="0255b09">等。佛言。舍利弗。如是如是。所有三世诸佛如</a><a name="0255b10" id="0255b10">来正等正觉。皆悉具此神通等法。汝但为彼</a><a name="0255b11" id="0255b11">众生。宣布如是甚深之法。一心受持。于大</a><a name="0255b12" id="0255b12">众中。作师子吼。而为广说。舍利弗白佛言。</a><a name="0255b13" id="0255b13">世尊。我佛宣说广大甚深最胜妙法。乃至善</a><a name="0255b14" id="0255b14">不善业。及诸缘生法。我皆如实一一了知。</a><a name="0255b15" id="0255b15">了一法已复修一法。修一法已复灭一法。灭</a><a name="0255b16" id="0255b16">一法已复证一法。是故我今于佛起信。是真</a><a name="0255b17" id="0255b17">正等正觉</a><a name="0255b18" id="0255b18"><p>佛告舍利弗。汝今往问余人。过去世中。可有</a><a name="0255b19" id="0255b19">沙门婆罗门而能了知真实通力等过佛者。</a><a name="0255b20" id="0255b20">乃至成佛菩提。汝当往问彼作何答</a><a name="0255b21" id="0255b21"><p>复次舍利弗。汝复往彼问于余人。未来世中</a><a name="0255b22" id="0255b22">可有沙门婆罗门与佛等者。乃至成佛菩提。</a><a name="0255b23" id="0255b23">汝当往问。彼作何答</a><a name="0255b24" id="0255b24"><p>复次舍利弗。汝可往彼复问于余人。现在世</a><a name="0255b25" id="0255b25">中可有沙门婆罗门与佛等者。乃至成佛菩</a><a name="0255b26" id="0255b26">提</a><a name="0255b27" id="0255b27"><p>复次舍利弗。又复往彼问于余人。所有过去</a><a name="0255b28" id="0255b28">未来现在世中。沙门婆罗门等归依何人。汝</a><a name="0255b29" id="0255b29">当往问。彼作何答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010255a.htm'><img src='up.gif' border=0></a>
<a href='T010255c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>