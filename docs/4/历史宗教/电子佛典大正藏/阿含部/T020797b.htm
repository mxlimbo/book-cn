<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0797b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷46)</font> 放牛品第四十九第四分别诵 （四） <font face='Arial'>T02, p0797b</h2></font><hr>
<span class='old'>
</a><a name="0797a28" id="0797a28">尊者所说亦复如是。无数方便而说法教。</a><a name="0797a29" id="0797a29">我等今日自归如来法及比丘僧。唯愿尊</span><a name="0797b01" id="0797b01">者听为优婆塞。尽形寿不复杀生<p>尔时。象</a><a name="0797b02" id="0797b02">舍利弗与诸人民说微妙之法。令发欢喜</a><a name="0797b03" id="0797b03">之心。各从坐起。礼足而去<p>尔时。尊者阿难</a><a name="0797b04" id="0797b04">闻梵志谤象舍利弗。然无所至。尚不能</a><a name="0797b05" id="0797b05">熟视象舍利弗。况与共论。即往世尊所。以</a><a name="0797b06" id="0797b06">此因缘。具白如来。尔时。世尊告阿难曰。夫</a><a name="0797b07" id="0797b07">论平等阿罗汉。当说象舍利弗是也。所以</a><a name="0797b08" id="0797b08">然者。今象舍利弗已成阿罗汉。昔所传罗</a><a name="0797b09" id="0797b09">汉名者今日已获。世俗五通非真实行。后</a><a name="0797b10" id="0797b10">必还失。六通者是真实行。所以然者。此象</a><a name="0797b11" id="0797b11">舍利弗先有五通。今获六通。汝亦当学及</a><a name="0797b12" id="0797b12">象舍利弗。此是其义。当念奉行<p>尔时。阿难闻</a><a name="0797b13" id="0797b13">佛所说。欢喜奉行</a><a name="0797b14" id="0797b14"><p><b>　　<A NAME="n2421"></A>（五）</b><p>闻如是<p>一时。佛在舍卫国祇树给孤独</a><a name="0797b15" id="0797b15">园<p>尔时。世尊告诸比丘。今当说因缘之法。</a><a name="0797b16" id="0797b16">善思念之。修习其行<p>诸比丘白佛言。唯然。</a><a name="0797b17" id="0797b17">世尊。尔时。诸比丘从佛受教<p>世尊告曰。</a><a name="0797b18" id="0797b18">彼云何名为因缘之法。所谓无明缘行。行缘</a><a name="0797b19" id="0797b19">识。识缘名色。名色缘六入。六入缘更乐。更</a><a name="0797b20" id="0797b20">乐缘痛。痛缘爱。爱缘受。受缘有。有缘生。</a><a name="0797b21" id="0797b21">生缘死。死缘忧．悲．苦．恼．不可称计。如</a><a name="0797b22" id="0797b22">是成此五阴之身<p>彼云何名为无明。所谓不</a><a name="0797b23" id="0797b23">知苦。不知习。不知尽。不知道。此名为</a><a name="0797b24" id="0797b24">无明<p>彼云何名为行。所谓行者有三种。云</a><a name="0797b25" id="0797b25">何为三。所谓身行．口行．意行。是谓为行<p>彼</a><a name="0797b26" id="0797b26">云何名为识。所谓六识身是也。云何为六。</a><a name="0797b27" id="0797b27">所谓眼．耳．鼻．舌．身．意识。是谓为识<p>云何名</a><a name="0797b28" id="0797b28">为名。所谓名者。痛．想．念．更乐．思惟。是为名</a><a name="0797b29" id="0797b29"><p>彼云何为色。所谓四大身及四大身所造色。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020797a.htm'><img src='up.gif' border=0></a>
<a href='T020797c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>