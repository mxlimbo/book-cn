<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0642b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷34)</font> 大品第一 （一三六）商人求财经第二十 <font face='Arial'>T01, p0642b</h2></font><hr>
<span class='old'>
</a><a name="0642a28" id="0642a28"><p><b>　　<A NAME="n389"></A>（一三六）大品商人求财经第二十(第三念诵)</b></a><a name="0642a29" id="0642a29"><p>我闻如是<p>一时。佛游舍卫国。在胜林给孤</span><a name="0642b01" id="0642b01">独园<p>尔时。世尊告诸比丘。乃往昔时。阎浮洲</a><a name="0642b02" id="0642b02">中诸商人等皆共集会在贾客堂。而作是</a><a name="0642b03" id="0642b03">念。我等宁可乘海装船。入大海中取财宝</a><a name="0642b04" id="0642b04">来。以供家用。复作是念。诸贤入海不可豫</a><a name="0642b05" id="0642b05">知安隐．不安隐。我等宁可各各备办浮海之</a><a name="0642b06" id="0642b06">具。谓羖羊皮囊．大瓠．押筏。彼于后时各各</a><a name="0642b07" id="0642b07">备办浮海之具。羖羊皮囊．大瓠．押筏。便入</a><a name="0642b08" id="0642b08">大海。彼在海中为摩竭鱼王破坏其船。彼</a><a name="0642b09" id="0642b09">商人等各各自乘浮海之具。羖羊皮囊．大瓠．</a><a name="0642b10" id="0642b10">押筏。浮向诸方<p>尔时。海东大风卒起。吹诸</a><a name="0642b11" id="0642b11">商人至海西岸。彼中逢见诸女人辈。极妙</a><a name="0642b12" id="0642b12">端正。一切严具以饰其身。彼女见已。便作</a><a name="0642b13" id="0642b13">是语。善来。诸贤。快来。诸贤。此间极乐最妙好</a><a name="0642b14" id="0642b14">处。园观浴池．坐卧处所．林木蓊郁。多有钱</a><a name="0642b15" id="0642b15">财．金银．水精．琉璃．摩尼．真珠．碧玉．白珂．车磲．</a><a name="0642b16" id="0642b16">珊瑚．虎珀．马瑙．玳瑁．赤石．旋珠。尽与诸</a><a name="0642b17" id="0642b17">贤。当与我等共相娱乐。莫令阎浮洲商人</a><a name="0642b18" id="0642b18">南行。乃至于梦。彼商人等皆与妇人共相娱</a><a name="0642b19" id="0642b19">乐。彼商人等因共妇人合会。生男或复生</a><a name="0642b20" id="0642b20">女彼于后时。阎浮洲有一智慧商人独住</a><a name="0642b21" id="0642b21">静处。而作是念。以何等故。此妇人辈制于</a><a name="0642b22" id="0642b22">我等不令南行耶。我宁可伺共居妇人。</a><a name="0642b23" id="0642b23">知彼眠已。安徐而起。当窃南行<p>彼阎浮洲</a><a name="0642b24" id="0642b24">一智慧商人则于后。伺其居妇人。知彼眠</a><a name="0642b25" id="0642b25">已。安徐而起。即窃南行。彼阎浮洲一智慧商</a><a name="0642b26" id="0642b26">人既南行已。遥闻大音高声唤叫。众多人</a><a name="0642b27" id="0642b27">声啼哭懊恼。唤父呼母。呼唤妻子及诸爱</a><a name="0642b28" id="0642b28">念亲亲朋友。好阎浮洲安隐快乐。不复得</a><a name="0642b29" id="0642b29">见。彼商人闻已。极大恐怖。身毛皆竖。莫令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010642a.htm'><img src='up.gif' border=0></a>
<a href='T010642c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>