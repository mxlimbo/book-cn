<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0144b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷22)</font> 第四分 世记经 <font face='Arial'>T01, p0144b</h2></font><hr>
<span class='old'>
</a><a name="0144a28" id="0144a28">刍摩皆无复有。唯有粗织草衣。尔时。此地</a><a name="0144a29" id="0144a29">纯生荆棘．蚊虻．蜂螫．蚖蛇．毒虫。金银．琉璃．七</span><a name="0144b01" id="0144b01">宝珠玉自然没地。唯有石沙秽恶充满。是</a><a name="0144b02" id="0144b02">时。众生但增十恶。不复闻有十善之名。乃</a><a name="0144b03" id="0144b03">无善名。况有行善者。尔时。人有不孝父母。</a><a name="0144b04" id="0144b04">不敬师长。能为恶者。则得供养。人所敬待。</a><a name="0144b05" id="0144b05">如今人孝顺父母。敬事师长。能为善者。则</a><a name="0144b06" id="0144b06">得供养。人所敬待。彼人为恶。便得供养。</a><a name="0144b07" id="0144b07">亦复如是。时人命终堕畜生中。犹如今人</a><a name="0144b08" id="0144b08">得生天上。时人相见怀毒害心。但欲相杀。</a><a name="0144b09" id="0144b09">犹如猎师见彼群鹿。但欲杀之。无一善念。</a><a name="0144b10" id="0144b10">其人如是。但欲相杀。无一善念。尔时。此地</a><a name="0144b11" id="0144b11">沟涧．溪谷．山陵．堆阜。无一平地。时人来恐怖</a><a name="0144b12" id="0144b12">惶惧。衣毛为竖<p>时。七日中有刀剑劫起。时人</a><a name="0144b13" id="0144b13">手执草木．瓦石。皆变成刀剑。刀剑锋利。所</a><a name="0144b14" id="0144b14">拟皆断。展转相害。其中有黠慧者见刀兵相</a><a name="0144b15" id="0144b15">害。恐怖逃避。入山林．坑涧无人之处。七日藏</a><a name="0144b16" id="0144b16">避。心口自言。我不害人。人勿害我。其人于</a><a name="0144b17" id="0144b17">七日中。食草木根。以自存活。过七日已。还</a><a name="0144b18" id="0144b18">出山林。时。有一人得共相见。欢喜而言。今</a><a name="0144b19" id="0144b19">见生人。今见生人。犹如父母与一子别。久</a><a name="0144b20" id="0144b20">乃相见。欢喜踊跃。不能自胜。彼亦如是。欢</a><a name="0144b21" id="0144b21">喜踊跃。不能自胜。是时。人民于七日中。哭</a><a name="0144b22" id="0144b22">泣相向。复于七日中。共相娱乐。欢喜庆贺。时</a><a name="0144b23" id="0144b23">人身坏命终。皆堕地狱中。所以者何。斯由</a><a name="0144b24" id="0144b24">其人常怀嗔怒。害心相向。无慈仁故。是</a><a name="0144b25" id="0144b25">为刀兵劫</a><a name="0144b26" id="0144b26"><p>佛告比丘。云何为饥饿劫。尔时。人民多行</a><a name="0144b27" id="0144b27">非法。邪见颠倒。为十恶业。以行恶故。天不</a><a name="0144b28" id="0144b28">降雨。百草枯死。五谷不成。但有茎秆。云何</a><a name="0144b29" id="0144b29">为饥饿。尔时。人民收扫田里．街巷．道陌．粪土<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010144a.htm'><img src='up.gif' border=0></a>
<a href='T010144c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>