<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0011 尼拘陀梵志经 0223b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 11 尼拘陀梵志经</font> <font face='Arial'>(卷1)</font> <font face='Arial'>T01, p0223b</h2></font><hr>
<span class='old'>
</a><a name="0223a28" id="0223a28">位。或翘足而立。以为法行。或常受苦涩</a><a name="0223a29" id="0223a29">粗恶饮食。而为法行。或寂止空地。而为法</span><a name="0223b01" id="0223b01">行。或不去须发。而为法行。或偃卧棘<span class='corr'>刺</span>。或</a><a name="0223b02" id="0223b02">卧编椽。而为法行。或居止常处凌云高显。</a><a name="0223b03" id="0223b03">而为法行。或系着一处。而为法行。乃至一</a><a name="0223b04" id="0223b04">日三时。沐浴其身。如是多种逼切苦恼。治</a><a name="0223b05" id="0223b05">疗于身。而为法行。如是等事。是汝尼拘陀</a><a name="0223b06" id="0223b06">修行之法。云何是汝尼拘陀修行者。计为出</a><a name="0223b07" id="0223b07">离。尼拘陀。如汝所修出离行者。谓裸露身</a><a name="0223b08" id="0223b08">体。计得出离。又于饮食事讫。舐手取净。不</a><a name="0223b09" id="0223b09">受颦蹙面人及嗔恚面人所施饮食。不于街</a><a name="0223b10" id="0223b10">巷中食。不于刀杖兵器中住。周行城邑。杜</a><a name="0223b11" id="0223b11">默不语。不说所从来。不说所向诣。不说所</a><a name="0223b12" id="0223b12">住止。不出违顺语。不出多种语。亦无所说</a><a name="0223b13" id="0223b13">授。或受一家食。或受二家三家乃至七家食。</a><a name="0223b14" id="0223b14">或但受一家。不受余家食。或一日不食。或</a><a name="0223b15" id="0223b15">二日三日乃至七日。或复半月一月不食。或</a><a name="0223b16" id="0223b16">于食中。不食其糗。不食其饭。不食豆及鱼</a><a name="0223b17" id="0223b17">肉牛乳酥酪油及蜜等。不饮酒。不饮甘浆。</a><a name="0223b18" id="0223b18">不饮醋浆。但饮糠秕清洁之水。而为活命。</a><a name="0223b19" id="0223b19">又常食菜。或食稊稗。或食瞿摩夷。或食药</a><a name="0223b20" id="0223b20">苗药根。或食干生米谷。或食诸余粗恶草菜。</a><a name="0223b21" id="0223b21">或但着一衣。或着草衣。或着吉祥草衣。或</a><a name="0223b22" id="0223b22">着树皮衣。或柴木为衣。或果树皮为衣。或</a><a name="0223b23" id="0223b23">以弃尸林中乱发为衣。或以羊毛鹿毛鹿皮</a><a name="0223b24" id="0223b24">为衣或以底哩吒鸟翅为衣。或以鸺鹠翅为</a><a name="0223b25" id="0223b25">衣。如是等事。是汝尼拘陀修行者。计为出</a><a name="0223b26" id="0223b26">离之行。尼拘陀。此等所行。而还实得出离</a><a name="0223b27" id="0223b27">清净邪。得最上洁白邪。得真实邪。得清</a><a name="0223b28" id="0223b28">净真实中住邪。时尼拘陀梵志白佛言。如</a><a name="0223b29" id="0223b29">是如是。沙门瞿昙。我此修行。是得出离清净。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010223a.htm'><img src='up.gif' border=0></a>
<a href='T010223c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>