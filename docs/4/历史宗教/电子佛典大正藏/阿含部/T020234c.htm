<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0234c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷33)</font> （九二三） （四五五） <font face='Arial'>T02, p0234c</h2></font><hr>
<span class='old'>
</a><a name="0234b28" id="0234b28">有三种法调伏恶马。何等为三。一者柔软。</a><a name="0234b29" id="0234b29">二者粗涩。三者柔软粗涩<p>佛告聚落主。汝</span><a name="0234c01" id="0234c01">以三种方便调马。犹不调者。当如之何<p>马</a><a name="0234c02" id="0234c02">师白佛。遂不调者。便当杀之。所以者何。莫</a><a name="0234c03" id="0234c03">令辱我。调马师白佛。世尊是无上调御丈</a><a name="0234c04" id="0234c04">夫。为以几种方便调御丈夫<p>佛告聚落主。</a><a name="0234c05" id="0234c05">我亦以三种方便调御丈夫。何等为三。一</a><a name="0234c06" id="0234c06">者一向软柔。二者一向粗涩。三者柔软粗涩</a><a name="0234c07" id="0234c07"><p>佛告聚落主。所谓一向柔软者。如所说。此</a><a name="0234c08" id="0234c08">是身善行。此是身善行报。此是口．意善行。此</a><a name="0234c09" id="0234c09">是口．意善行报。是名天．是名人．是名善趣</a><a name="0234c10" id="0234c10">化生．是名涅槃。是为柔软<p>粗涩者。如所说。</a><a name="0234c11" id="0234c11">是身恶行。是身恶行报。是口．意恶行。是口．意</a><a name="0234c12" id="0234c12">恶行报。是名地狱．是名畜生．是名饿鬼．是</a><a name="0234c13" id="0234c13">名恶趣．是名堕恶趣。是名如来粗涩教也</a><a name="0234c14" id="0234c14"><p>彼柔软粗涩俱者。谓如来有时说身善行。有</a><a name="0234c15" id="0234c15">时说身善行报。有时说口．意善行。有时说</a><a name="0234c16" id="0234c16">口．意善行报。有时说身恶行。有时说身恶</a><a name="0234c17" id="0234c17">行报。有时说口．意恶行。有时说口．意恶行</a><a name="0234c18" id="0234c18">报。如是名天．如是名人．如是名善趣．如</a><a name="0234c19" id="0234c19">是名涅槃。如是名地狱．如是名畜生．饿</a><a name="0234c20" id="0234c20">鬼．如是名恶趣．如是堕恶趣。是名如来柔</a><a name="0234c21" id="0234c21">软粗涩教<p>调马师白佛。世尊。若以三种方</a><a name="0234c22" id="0234c22">便调伏众生。有不调者。当如之何<p>佛告</a><a name="0234c23" id="0234c23">聚落主。亦当杀之。所以者何。莫令辱我</a><a name="0234c24" id="0234c24"><p>调马师白佛言。若杀生者。于世尊法为不</a><a name="0234c25" id="0234c25">清净。世尊法中亦不杀生。而今言杀。其义</a><a name="0234c26" id="0234c26">云何<p>佛告聚落主。如是。如是。如来法中杀</a><a name="0234c27" id="0234c27">生不清净。如来法中亦不杀生。然如来法中</a><a name="0234c28" id="0234c28">以三种教授不调伏者。不复与语．不教．不</a><a name="0234c29" id="0234c29">诫。聚落主。于意云何。如来法中不复与语．<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020234b.htm'><img src='up.gif' border=0></a>
<a href='T020235a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>