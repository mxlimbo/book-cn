<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0203b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷28)</font> （七八五） （四五五） <font face='Arial'>T02, p0203b</h2></font><hr>
<span class='old'>
</a><a name="0203a28" id="0203a28">谓圣弟子苦苦思惟。集．灭．道道思惟。无漏思</a><a name="0203a29" id="0203a29">惟相应。于法选择。分别推求。觉知黠慧。开</span><a name="0203b01" id="0203b01">觉观察。是名正见是圣．出世间。无漏．不取。正</a><a name="0203b02" id="0203b02">尽苦。转向苦边。何等为正志。谓正志二种。</a><a name="0203b03" id="0203b03">有正志世．俗。有漏．有取。向于善趣。有正志。是</a><a name="0203b04" id="0203b04">圣．出世间。无漏．不取。正尽苦。转向苦边。何等</a><a name="0203b05" id="0203b05">为正志有世．俗。有漏．有取。向于善趣。谓正</a><a name="0203b06" id="0203b06">志出要觉．无恚觉．不害觉。是名正志世．俗。</a><a name="0203b07" id="0203b07">有漏．有取。向于善趣。何等为正志是圣．出世</a><a name="0203b08" id="0203b08">间。无漏．不取。正尽苦。转向苦边。谓圣弟子苦</a><a name="0203b09" id="0203b09">苦思惟。集．灭．道道思惟。无漏思惟相应心法。</a><a name="0203b10" id="0203b10">分别自决意解。计数立意。是名正志是圣．出</a><a name="0203b11" id="0203b11">世间。无漏．不取。正尽苦。转向苦边<p>何等为正</a><a name="0203b12" id="0203b12">语。正语有二种。有正语。世．俗。有漏．有取。向</a><a name="0203b13" id="0203b13">于善趣。有正语。是圣．出世间。无漏．不取。正</a><a name="0203b14" id="0203b14">尽苦。转向苦边。何等为正语世．俗。有漏．有取。</a><a name="0203b15" id="0203b15">向于善趣。谓正语离妄语．两舌．恶口．绮语。是</a><a name="0203b16" id="0203b16">名正语世．俗。有漏．有取。向于善趣。何等正语</a><a name="0203b17" id="0203b17">是圣．出世间。无漏．不取。正尽苦。转向苦边。谓</a><a name="0203b18" id="0203b18">圣弟子苦苦思惟。集．灭．道道思惟。除邪命。</a><a name="0203b19" id="0203b19">念口四恶行．诸余口恶行。离于彼。无漏．远</a><a name="0203b20" id="0203b20">离．不着。固守．摄持不犯。不度时节。不越</a><a name="0203b21" id="0203b21">限防。是名正语是圣．出世间。无漏．不取。正</a><a name="0203b22" id="0203b22">尽苦。转向苦边<p>何等为正业。正业有二种。</a><a name="0203b23" id="0203b23">有正业。世．俗。有漏．有取。向于善趣。有正业。是</a><a name="0203b24" id="0203b24">圣．出世间。无漏．不取。正尽苦。转向苦边。何等</a><a name="0203b25" id="0203b25">为正业世．俗。有漏．有取。转向善趣。谓离杀．</a><a name="0203b26" id="0203b26">盗．淫。是名正业世．俗。有漏．有取。转向善趣。何</a><a name="0203b27" id="0203b27">等为正业是圣．出世间。无漏．不取。正尽苦。转</a><a name="0203b28" id="0203b28">向苦边。谓圣弟子苦苦思惟。集．灭．道道思</a><a name="0203b29" id="0203b29">惟。除邪命。念身三恶行．诸余身恶行数。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020203a.htm'><img src='up.gif' border=0></a>
<a href='T020203c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>