<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0660c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷37)</font> 梵志品第二 （一四八）何苦经第七 <font face='Arial'>T01, p0660c</h2></font><hr>
<span class='old'>
</a><a name="0660b28" id="0660b28"></a><a name="0660b29" id="0660b29"><p><span class='byline'>　　　　东晋罽宾三藏瞿昙僧伽提婆译</span><br></span><a name="0660c01" id="0660c01"><p><b>　　<A NAME="n406"></A>（一四九）梵志品何欲经第八(第三念诵)</b></a><a name="0660c02" id="0660c02"><p>我闻如是<p>一时。佛游舍卫国。在胜林给孤独</a><a name="0660c03" id="0660c03">园<p>尔时。生闻梵志中后彷徉。往诣佛所。共相</a><a name="0660c04" id="0660c04">问讯。却坐一面。白曰。瞿昙。欲有所问。听乃</a><a name="0660c05" id="0660c05">敢陈<p>世尊告曰。恣汝所问<p>梵志即便问曰。</a><a name="0660c06" id="0660c06">瞿昙。刹利何欲．何行．何立．何依．何讫耶<p>世尊</a><a name="0660c07" id="0660c07">答曰。刹利者。欲得财物。行于智慧。所立以</a><a name="0660c08" id="0660c08">刀。依于人民。以自在为讫<p>生闻梵志问曰。</a><a name="0660c09" id="0660c09">瞿昙。居士何欲．何行．何立．何依．何讫耶<p>世尊</a><a name="0660c10" id="0660c10">答曰。居士者。欲得财物。行于智慧。立以技</a><a name="0660c11" id="0660c11">术。依于作业。以作业竟为讫<p>生闻梵志问</a><a name="0660c12" id="0660c12">曰。瞿昙。妇人何欲．何行．何立．何依．何讫耶<p>世</a><a name="0660c13" id="0660c13">尊答曰。妇人者。欲得男子。行于严饰。立以</a><a name="0660c14" id="0660c14">儿子。依于无对。以自在为讫<p>生闻梵志问</a><a name="0660c15" id="0660c15">曰。瞿昙。偷劫何欲．何行．何立．何依．何讫耶<p>世</a><a name="0660c16" id="0660c16">尊答曰。偷劫者。欲不与取。行隐藏处。所立</a><a name="0660c17" id="0660c17">以刀。依于闇冥。以不见为讫<p>生闻梵志问</a><a name="0660c18" id="0660c18">曰。瞿昙。梵志何欲．何行．何立．何依．何讫耶<p>世</a><a name="0660c19" id="0660c19">尊答曰。梵志者。欲得财物。行于智慧。立以</a><a name="0660c20" id="0660c20">经书。依于斋戒。以梵天为讫<p>生闻梵志问</a><a name="0660c21" id="0660c21">曰。瞿昙。沙门何欲．何行．何立．何依．何讫耶<p>世</a><a name="0660c22" id="0660c22">尊答曰。沙门者。欲得真谛。行于智慧。所立</a><a name="0660c23" id="0660c23">以戒。依于无处。以涅槃为讫<p>生闻梵志白</a><a name="0660c24" id="0660c24">曰。世尊。我已知。善逝。我已解。世尊。我今自</a><a name="0660c25" id="0660c25">归于佛．法及比丘众。唯愿世尊受我为优</a><a name="0660c26" id="0660c26">婆塞。从今日始。终身自归。乃至命尽<p>佛说</a><a name="0660c27" id="0660c27">如是。生闻梵志闻佛所说。欢喜奉行</a><a name="0660c28" id="0660c28"><p>何欲经第八竟(四百二十二字)</a><a name="0660c29" id="0660c29"><p><b>　　<A NAME="n407"></A>（一五○）中阿含梵志品郁瘦歌逻经第九<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010660b.htm'><img src='up.gif' border=0></a>
<a href='T010661a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>