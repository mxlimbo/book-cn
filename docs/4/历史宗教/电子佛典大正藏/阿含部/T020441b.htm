<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0441b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷9)</font> 二诵 （一八七） <font face='Arial'>T02, p0441b</h2></font><hr>
<span class='old'>
</a><a name="0441a28" id="0441a28">独园。尔时须达多长者。遇病困笃。于时世尊。</a><a name="0441a29" id="0441a29">闻其病甚。即于晨朝。着衣持钵。往诣其家。</span><a name="0441b01" id="0441b01">须达长者。遥见佛来。动身欲起。佛告长者。</a><a name="0441b02" id="0441b02">不须汝起。尔时世尊。别敷座坐。佛告长者。汝</a><a name="0441b03" id="0441b03">所患苦。为可忍不。医疗有降。不至增乎。长者</a><a name="0441b04" id="0441b04">白佛。今所患苦。甚为难忍。所受痛苦。遂渐增</a><a name="0441b05" id="0441b05">长。苦痛逼切。甚可患厌。譬如力人以绳系于</a><a name="0441b06" id="0441b06">弱劣者头。[<a href='javascript:showpic("images/012377.gif")'>打-丁+(稯-禾)</a>]搣掣顿。揉捺其头。我患首疾。</a><a name="0441b07" id="0441b07">亦复如是。譬如屠家以彼利刀。而开牛腹。挠</a><a name="0441b08" id="0441b08">搅五内。我患腹痛。亦复如是。譬如二大力士。</a><a name="0441b09" id="0441b09">捉彼羸瘦极患之人。向火[<a href='javascript:showpic("images/019511.gif")'>火*(高/木)</a>]炙。我患身体。</a><a name="0441b10" id="0441b10">烦热苦痛。亦复如是。佛告长者。汝于今者。应</a><a name="0441b11" id="0441b11">于佛所生不坏信。法僧及戒。亦当如是。长者</a><a name="0441b12" id="0441b12">白言。如佛所说。四不坏信。我亦具得。佛告长</a><a name="0441b13" id="0441b13">者。依四不坏。尔今次应修于六念。汝当念佛</a><a name="0441b14" id="0441b14">诸功德。忆佛十号。如来应供正遍知明行足</a><a name="0441b15" id="0441b15">善逝世间解无上士调御丈夫天人师佛世</a><a name="0441b16" id="0441b16">尊。是名念佛。云何念法。如来所说胜妙之</a><a name="0441b17" id="0441b17">法。等同庆善。现在得利。及获得证。离诸热</a><a name="0441b18" id="0441b18">恼。不择时节。能向善趣。现在开示。乃至智</a><a name="0441b19" id="0441b19">者自知。是名念法。云何念僧。常当忆念僧之</a><a name="0441b20" id="0441b20">德行。如来圣僧。得向具足。应病授药。正真向</a><a name="0441b21" id="0441b21">道。所行次第。不越限度。能随于佛。所行之</a><a name="0441b22" id="0441b22">法。须陀洹果向须陀洹。斯陀含果向斯陀含。</a><a name="0441b23" id="0441b23">阿那含果向阿那含。阿罗汉果向阿罗汉。</a><a name="0441b24" id="0441b24">是名如来声闻僧。具足戒定慧解脱解脱知</a><a name="0441b25" id="0441b25">见。为他所请。如是等僧。宜应敬礼合掌向</a><a name="0441b26" id="0441b26">之。是名念僧。云何念戒。自念所行满足之戒。</a><a name="0441b27" id="0441b27">白净戒。不瑕戒。不缺戒。不穿漏戒。纯净戒。</a><a name="0441b28" id="0441b28">无垢秽戒。不求财物戒。智者所乐戒。无可讥</a><a name="0441b29" id="0441b29">嫌戒。次应自念。是名念戒。云何念施。己所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020441a.htm'><img src='up.gif' border=0></a>
<a href='T020441c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>