<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0119 佛说鸯崛髻经 0511c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 119 佛说鸯崛髻经</font> <font face='Arial'>(卷1)</font> <font face='Arial'>T02, p0511c</h2></font><hr>
<span class='old'>
</a><a name="0511b28" id="0511b28">为苦恼。时鸯崛髻入舍卫城乞食。食后摄衣</a><a name="0511b29" id="0511b29">钵澡手洗足。以尼师檀着肩上。便至世尊所</span><a name="0511c01" id="0511c01">头面礼足在一面坐。时指髻白世尊言。我向</a><a name="0511c02" id="0511c02">者着衣持钵。入舍卫城乞食。乞食时见一女</a><a name="0511c03" id="0511c03">人怀妊欲产。然不得时产。见已我便作是念。</a><a name="0511c04" id="0511c04">此众生类甚为苦恼。世尊告曰。汝指髻。往彼</a><a name="0511c05" id="0511c05">女人所便语彼女人言。诸圣所生。我从圣生</a><a name="0511c06" id="0511c06">以来不自忆杀害众生命。以至诚语。使彼女</a><a name="0511c07" id="0511c07">人安隐得产。尔时指髻白世尊言。此非于彼</a><a name="0511c08" id="0511c08">我有妄语耶。所以然者。我于此身杀害无数</a><a name="0511c09" id="0511c09">百千众生。世尊告曰。汝处俗时今处圣时。</a><a name="0511c10" id="0511c10">不与本同。汝指髻入舍卫城于街巷作是唱</a><a name="0511c11" id="0511c11">令。诸贤当护五事。以何为五。不杀生不与</a><a name="0511c12" id="0511c12">受不淫不妄语不饮酒。所以然者。杀生之报。</a><a name="0511c13" id="0511c13">以刀施得刀报。盗报增益贫穷。淫报妻妇增</a><a name="0511c14" id="0511c14">益奸邪。妄语报众生口气臭秽。饮酒报增益</a><a name="0511c15" id="0511c15">众乱。往彼女人所。到已语彼女人言。我从圣</a><a name="0511c16" id="0511c16">生以来。未曾忆杀害众生。以是真诚语使</a><a name="0511c17" id="0511c17">女人安隐得产。对曰如是。世尊。时指髻到</a><a name="0511c18" id="0511c18">时着衣持钵。入舍卫城乞食。于街巷作是唱</a><a name="0511c19" id="0511c19">令。诸贤当护五事。至女人安隐得产。渐往至</a><a name="0511c20" id="0511c20">彼女人所。到已语女人言。我自从圣生。不自</a><a name="0511c21" id="0511c21">忆杀害一人命。以是真诚语使女人安隐得</a><a name="0511c22" id="0511c22">产。时指髻说是语适竟。彼女人即得产。时</a><a name="0511c23" id="0511c23">指髻食后欲出舍卫城。有一人以石打指髻</a><a name="0511c24" id="0511c24">身。复有一人以杖打指髻身。复有一人以刀</a><a name="0511c25" id="0511c25">斫指髻身体。破时指髻头破身血。出舍卫城</a><a name="0511c26" id="0511c26">到世尊所。时世尊遥见指髻来。头破血流污</a><a name="0511c27" id="0511c27">僧伽梨身体破。见已语言。忍勿发恶意。此</a><a name="0511c28" id="0511c28">之行报无数百千劫当入地狱中。今所受报</a><a name="0511c29" id="0511c29">亦不足言。时指髻白言。如是世尊。如是如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020511b.htm'><img src='up.gif' border=0></a>
<a href='T020512a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>