<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0007 大般涅槃经 0191c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 7 大般涅槃经</font> <font face='Arial'>(卷1)</font> <font face='Arial'>T01, p0191c</h2></font><hr>
<span class='old'>
</a><a name="0191b28" id="0191b28">世尊尔时而见答言。我四部众。比丘比丘尼。</a><a name="0191b29" id="0191b29">优婆塞优婆夷。犹未具足。又未降伏诸余外</span><a name="0191c01" id="0191c01">道。所以未应入般涅槃。世尊今者四部之众。</a><a name="0191c02" id="0191c02">无不具足。又已降伏诸余外道。所为之事皆</a><a name="0191c03" id="0191c03">悉已毕。今者宜应入般涅槃。于时魔王如是</a><a name="0191c04" id="0191c04">三请。如来即便答言善哉。我于往昔。在尼连</a><a name="0191c05" id="0191c05">禅河侧。已自许汝。以四部众未具足故。所</a><a name="0191c06" id="0191c06">以至今。今已具足。却后三月当般涅槃。是</a><a name="0191c07" id="0191c07">时魔王。闻佛此语。欢喜踊跃。还归天宫</a><a name="0191c08" id="0191c08"><p>尔时世尊。即便舍寿。而以神力住命三月。</a><a name="0191c09" id="0191c09">是时大地十八相动。天鼓自鸣。以佛力故空</a><a name="0191c10" id="0191c10">中唱言。如来不久当般涅槃。诸天人众。忽</a><a name="0191c11" id="0191c11">闻此声。心大悲[<a href='javascript:showpic("images/011304.gif")'>怡-台+农</a>]遍体血现。是时世尊。即</a><a name="0191c12" id="0191c12">于彼处。而说偈言</a><a name="0191c13" id="0191c13"><p class='lg'>　　一切诸众生　　　皆随有生死</a><br><a name="0191c14" id="0191c14">　　我今亦生死　　　而不随于有</a><br><a name="0191c15" id="0191c15">　　一切造作行　　　我今欲弃舍　</p></a><a name="0191c16" id="0191c16"><p>尔时世尊。说此偈已。默然而住。是时阿难。</a><a name="0191c17" id="0191c17">见大地动。心大惊怖。而自念言。今者何故忽</a><a name="0191c18" id="0191c18">有是相。如此之事非为小缘。我今当往咨问</a><a name="0191c19" id="0191c19">世尊。作此念已。即从座起。到于佛前。头面</a><a name="0191c20" id="0191c20">礼足白言。世尊我向于彼。别处思惟。忽见</a><a name="0191c21" id="0191c21">大地十八相动。又闻空中天鼓之声。心大怖</a><a name="0191c22" id="0191c22">惧。不知此相。是何因缘。佛言。阿难。大地震</a><a name="0191c23" id="0191c23">动。有八因缘。一者大地依于水住。又此大</a><a name="0191c24" id="0191c24">水依风轮住。又此风轮依虚空住。空中有时</a><a name="0191c25" id="0191c25">猛风大起。吹彼风轮。风轮既动。彼水亦动。</a><a name="0191c26" id="0191c26">彼水既动。大地乃动。二者比丘比丘尼优婆</a><a name="0191c27" id="0191c27">塞优婆夷。有修神通。始成就者。欲自试验。</a><a name="0191c28" id="0191c28">故大地动。三者菩萨在兜率天。将欲来下。降</a><a name="0191c29" id="0191c29">神母胎。故大地动。四者菩萨初生。从右胁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010191b.htm'><img src='up.gif' border=0></a>
<a href='T010192a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>