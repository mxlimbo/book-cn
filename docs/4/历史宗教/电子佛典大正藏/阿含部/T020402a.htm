<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0402a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷4)</font> 初诵 （八一） <font face='Arial'>T02, p0402a</h2></font><hr>
<span class='old'>
</a><a name="0401c28" id="0401c28">第一。第七仙圣解脱世雄。我之世尊。尔时其</a><a name="0401c29" id="0401c29">夫婆罗门闻妇此语。极生嗔忿。而骂詈言。汝</span><a name="0402a01" id="0402a01">是颠狂旃陀罗也。谁今为此痴旃陀罗。作蛊</a><a name="0402a02" id="0402a02">道也。更无如汝极下贱者。汝于三明大婆罗</a><a name="0402a03" id="0402a03">门所。不能恭敬。方礼秃头瘦黑之人。如此沙</a><a name="0402a04" id="0402a04">门。共耶那逻延断人种者。极相赞叹。汝若</a><a name="0402a05" id="0402a05">信乐极深厚者。咄我于今。请与汝师。共相讲</a><a name="0402a06" id="0402a06">论。妇语夫言。我都不见。若沙门婆罗门。若</a><a name="0402a07" id="0402a07">天若魔若梵。有能与佛共讲论者。其妇复言。</a><a name="0402a08" id="0402a08">南无佛陀如来至真等正觉。真金之色身体</a><a name="0402a09" id="0402a09">方整圆光一寻如尼拘陀树。说法第一第七</a><a name="0402a10" id="0402a10">仙圣解脱世雄。我之世尊。汝自知时婆罗门。</a><a name="0402a11" id="0402a11">即诣佛所。问讯已讫在一面坐。说偈问曰</a><a name="0402a12" id="0402a12"><p class='lg'>　　摧坏何物得安眠　　　除却何法获无忧</a><br><a name="0402a13" id="0402a13">　　是何一法能死灭　　　瞿昙沙门为我说　</p></a><a name="0402a14" id="0402a14"><p>尔时世尊说偈答言</a><a name="0402a15" id="0402a15"><p class='lg'>　　摧坏嗔恚得安眠　　　除灭嗔恚得无忧</a><br><a name="0402a16" id="0402a16">　　嗔恚诈亲能死害　　　摩纳如是应当知</a><br><a name="0402a17" id="0402a17">　　灭除嗔恚圣所赞　　　能害彼者得无忧　</p></a><a name="0402a18" id="0402a18"><p>尔时世尊为婆罗门。如应说法。示教利喜。次</a><a name="0402a19" id="0402a19">第为说。施论戒论。生天之论。欲为不净苦恼</a><a name="0402a20" id="0402a20">之本。出要为乐。广示众善白净之法。时婆罗</a><a name="0402a21" id="0402a21">门闻佛所说。心开意解。踊跃欢喜。佛知摩纳</a><a name="0402a22" id="0402a22">心意调濡。踊跃欢喜。心无狐疑。堪任法器。为</a><a name="0402a23" id="0402a23">说一法堪任解悟。如诸佛法。为说四谛。苦</a><a name="0402a24" id="0402a24">习尽道。广为说已。时婆罗突逻阇闻佛所</a><a name="0402a25" id="0402a25">说。如白净[<a href='javascript:showpic("images/057087.gif")'>叠*毛</a>]易受染色。即于坐上。见四真谛。</a><a name="0402a26" id="0402a26">了达诸法。得法真际。度疑彼岸。不随于他。得</a><a name="0402a27" id="0402a27">无所畏。即从坐起。合掌向佛白言。世尊。我</a><a name="0402a28" id="0402a28">已出离。今欲归依佛法僧宝。尽我形寿。为优</a><a name="0402a29" id="0402a29">婆塞。不杀不盗。不淫不妄语。不饮酒。即于佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020401c.htm'><img src='up.gif' border=0></a>
<a href='T020402b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>