<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0421c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷7)</font> 二诵 （一二六） <font face='Arial'>T02, p0421c</h2></font><hr>
<span class='old'>
</a><a name="0421b28" id="0421b28">彼村主。闻佛所说。顶礼而去。当于尔时。阿难</a><a name="0421b29" id="0421b29">比丘。侍立佛侧。以扇扇佛。佛告阿难曰。汝</span><a name="0421c01" id="0421c01">可召诸比丘依此王舍城而住止者。尽集讲</a><a name="0421c02" id="0421c02">堂尔时阿难。奉佛教已。如佛所命。敕诸比丘。</a><a name="0421c03" id="0421c03">尽集讲堂。时诸比丘。各来集已。阿难诣佛。顶</a><a name="0421c04" id="0421c04">礼佛足。在一面坐。白佛言。世尊。诸比丘僧。</a><a name="0421c05" id="0421c05">依王舍城迦兰陀竹林者。皆来集在讲堂之</a><a name="0421c06" id="0421c06">中。唯愿世尊。宜知是时。尔时世尊。即往讲堂</a><a name="0421c07" id="0421c07">于众僧前。敷座而坐。佛告比丘。有如意珠顶</a><a name="0421c08" id="0421c08">发聚落主。来至我所。顶礼我已。而作是言。我</a><a name="0421c09" id="0421c09">于往日。在王宫殿。与诸辅相。共议讲论。沙</a><a name="0421c10" id="0421c10">门之法。为应捉持金等钱宝。为不捉耶。时彼</a><a name="0421c11" id="0421c11">众中。有一人言。假令沙门。捉持钱宝及金</a><a name="0421c12" id="0421c12">银等。有何过咎。但捉无苦。复有人言。沙门之</a><a name="0421c13" id="0421c13">法。法不应捉金等钱宝。如斯二人。其语不</a><a name="0421c14" id="0421c14">同。此二人言。何者称法。我即答言。沙门释</a><a name="0421c15" id="0421c15">子。不应捉持金等钱宝。时聚落主。而作是</a><a name="0421c16" id="0421c16">言。我于昔时。于彼众中。亦作是语。如斯沙</a><a name="0421c17" id="0421c17">门。得捉金等及以钱宝。亦应恣令受于五欲。</a><a name="0421c18" id="0421c18">时彼村主。闻我所说。欢喜而去。佛告诸比丘。</a><a name="0421c19" id="0421c19">汝等当知。彼如意珠顶发聚落主。于众人前。</a><a name="0421c20" id="0421c20">作师子吼言。沙门法不应受取金银钱宝。汝</a><a name="0421c21" id="0421c21">诸比丘。从今已后。若有所须欲捉之者。当作</a><a name="0421c22" id="0421c22">草木及捉粪想。宁捉粪秽。不捉宝物。时诸比</a><a name="0421c23" id="0421c23">丘。闻佛所说。欢喜顶礼而去</a><a name="0421c24" id="0421c24"><p><b>　　<A NAME="n1552"></A>（一二七）</b><p>如是我闻。一时佛在瞻波国竭城只</a><a name="0421c25" id="0421c25">池岸。时聚落主。号王顶发。来诣佛所。顶礼尊</a><a name="0421c26" id="0421c26">足。在一面坐。佛告之曰。此世间中。多有众</a><a name="0421c27" id="0421c27">生。依二种法。一贪欲乐。二名习于无益。身事</a><a name="0421c28" id="0421c28">非圣之法。徒受无益损减。习于欲乐。是名下</a><a name="0421c29" id="0421c29">贱系累之法。受欲乐者。凡有三种。云何为三。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020421b.htm'><img src='up.gif' border=0></a>
<a href='T020422a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>