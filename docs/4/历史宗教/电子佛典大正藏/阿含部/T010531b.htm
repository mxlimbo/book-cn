<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0531b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷16)</font> （七一）蜱肆经第七 <font face='Arial'>T01, p0531b</h2></font><hr>
<span class='old'>
</a><a name="0531a28" id="0531a28"><p>时。猪自夸复说漏曰</a><a name="0531a29" id="0531a29"><p class='lg'>　　摩竭鸯二国　　　闻我共汝斗</span><br><a name="0531b01" id="0531b01">　　汝来共我战　　　何以怖而走　</p></a><a name="0531b02" id="0531b02"><p>虎闻此已。复说漏曰</a><a name="0531b03" id="0531b03"><p class='lg'>　　举身毛皆污　　　猪汝臭熏我</a><br><a name="0531b04" id="0531b04">　　汝斗欲求胜　　　我今与汝胜　</p></a><a name="0531b05" id="0531b05"><p>尊者鸠摩罗迦叶告曰。蜱肆。我亦如是。若汝</a><a name="0531b06" id="0531b06">此见欲取．恚取．怖取．痴取。终不舍者。汝便自</a><a name="0531b07" id="0531b07">受无量之恶。亦为众人之所憎恶。犹如彼</a><a name="0531b08" id="0531b08">虎与猪胜也<p>蜱肆王闻已。白曰。尊者初说</a><a name="0531b09" id="0531b09">日月喻时。我闻即解。欢喜奉受。然我欲从</a><a name="0531b10" id="0531b10">尊者鸠摩罗迦叶求上复上妙智所说。是故</a><a name="0531b11" id="0531b11">我向问复问耳。我今自归尊者鸠摩罗迦</a><a name="0531b12" id="0531b12">叶<p>尊者鸠摩罗迦叶告曰。蜱肆。汝莫归我。</a><a name="0531b13" id="0531b13">我所归佛。汝亦应归<p>蜱肆王白曰。尊者。我</a><a name="0531b14" id="0531b14">今自归佛．法及比丘众。愿尊者鸠摩罗迦</a><a name="0531b15" id="0531b15">叶为佛受我为优婆塞。从今日始。终身自</a><a name="0531b16" id="0531b16">归。乃至命尽。尊者鸠摩罗迦叶。我从今日始</a><a name="0531b17" id="0531b17">行布施修福<p>尊者鸠摩罗迦叶问曰。蜱肆。</a><a name="0531b18" id="0531b18">汝欲行施修福。施与几人。能至几时<p>蜱肆</a><a name="0531b19" id="0531b19">王白曰。布施百人。或至千人。一日．二日。或</a><a name="0531b20" id="0531b20">至七日<p>尊者鸠摩罗迦叶告曰。若王行施修</a><a name="0531b21" id="0531b21">福。布施百人。或至千人。一日．二日。或至七</a><a name="0531b22" id="0531b22">日者。诸方沙门．梵志尽闻。蜱肆王有见长夜</a><a name="0531b23" id="0531b23">受持。彼为沙门鸠摩罗迦叶之所降伏．所治</a><a name="0531b24" id="0531b24">断舍。诸方闻已。尽当远来。七日之中不及</a><a name="0531b25" id="0531b25">王施。若不得食王信施者。王便无福。不得</a><a name="0531b26" id="0531b26">长夜受其安乐。蜱肆王。犹如种子不碎不</a><a name="0531b27" id="0531b27">坏。不剖不坼。非风非日。非水中伤。秋时</a><a name="0531b28" id="0531b28">好藏。若彼居士深耕良田。极治地已。随时</a><a name="0531b29" id="0531b29">下种。然雨泽不适者。于蜱肆意云何。彼种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010531a.htm'><img src='up.gif' border=0></a>
<a href='T010531c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>