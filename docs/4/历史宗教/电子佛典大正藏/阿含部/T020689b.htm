<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0689b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷25)</font> 五王品第三十三 （一○） <font face='Arial'>T02, p0689b</h2></font><hr>
<span class='old'>
</a><a name="0689a28" id="0689a28">受此苦痛。所以然者。此毒痛不可称计</a><a name="0689a29" id="0689a29"><p>世尊告曰。我今重告汝。无戒之人宁以热铁</span><a name="0689b01" id="0689b01">鍱缠裹其身。不受人衣裳。所以然者。此</a><a name="0689b02" id="0689b02">痛须臾间耳。地狱苦痛不可称计。云何。比</a><a name="0689b03" id="0689b03">丘。宁受人信施之食为。宁以吞热铁丸乎</a><a name="0689b04" id="0689b04"><p>诸比丘对曰。宁受人信施之食。不吞热铁</a><a name="0689b05" id="0689b05">丸。所以然者。此痛不可堪处<p>世尊告曰。</a><a name="0689b06" id="0689b06">我今语汝。宁吞热铁丸。不以无戒受人</a><a name="0689b07" id="0689b07">信施。所以然者。吞热铁丸。痛斯须间。不</a><a name="0689b08" id="0689b08">以无戒受他信施。云何。比丘。宁受人床敷</a><a name="0689b09" id="0689b09">之具为。宁卧热铁床上<p>诸比丘对曰。我等。</a><a name="0689b10" id="0689b10">世尊。宁受人床卧之具。不卧铁床上。所</a><a name="0689b11" id="0689b11">以然者。此之毒痛不可称计<p>世尊告曰。彼</a><a name="0689b12" id="0689b12">愚痴之人无有戒行。非沙门。言是沙门。无</a><a name="0689b13" id="0689b13">有梵行。言修梵行。宁当卧铁床上。不以</a><a name="0689b14" id="0689b14">无戒受他信施。何以故。卧铁床上。痛斯须</a><a name="0689b15" id="0689b15">间。不以无戒受他信施<p>比丘当知。如我</a><a name="0689b16" id="0689b16">今日观无戒之人所趣向处。设彼人间者。</a><a name="0689b17" id="0689b17">形体枯悴。沸血从面孔出。便取命终。不与</a><a name="0689b18" id="0689b18">女人共相交游。不受人礼敬之德。不受人</a><a name="0689b19" id="0689b19">衣被．饭食．床敷卧具．病瘦医药。以其无戒之</a><a name="0689b20" id="0689b20">人。不观后世．前世之罪。不顾命根受此苦</a><a name="0689b21" id="0689b21">痛。无戒之人<span class='corr'>当</span>生三恶趣中。所以然者。以</a><a name="0689b22" id="0689b22">其造恶行之所致也<p>如来今日观察善行</a><a name="0689b23" id="0689b23">人之所趣向。正使中毒。为刀所伤。自断命</a><a name="0689b24" id="0689b24">根。何以故。欲舍此身受天之福。当生善</a><a name="0689b25" id="0689b25">处。皆由前世受善行报之所致也<p>是故。比</a><a name="0689b26" id="0689b26">丘。当念修行戒身．定身．慧身．解脱身．解脱所</a><a name="0689b27" id="0689b27">见身。欲使今世获其果报。得甘露道。正使</a><a name="0689b28" id="0689b28">受人衣被．饮食．床敷卧具．病瘦医药而无</a><a name="0689b29" id="0689b29">过失。又使檀越受福无穷。如是。诸比丘。当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020689a.htm'><img src='up.gif' border=0></a>
<a href='T020689c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>