<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0269a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷37)</font> （一○二八） （四五五） <font face='Arial'>T02, p0269a</h2></font><hr>
<span class='old'>
</a><a name="0268c29" id="0268c29">脱。解脱知见。我生已尽。梵行已立。所作已</a><a name="0268c30" id="0268c30">作。自知不受后有<p>尔时。世尊即说偈言</span><a name="0269a01" id="0269a01"><p class='lg'>　　乐觉所觉时　　　莫能知乐觉</a><br><a name="0269a02" id="0269a02">　　贪欲使所使　　　不见于出离</a><br><a name="0269a03" id="0269a03">　　苦受所觉时　　　莫能知苦受</a><br><a name="0269a04" id="0269a04">　　嗔恚使所使　　　不见出离道</a><br><a name="0269a05" id="0269a05">　　不苦不乐受　　　等正觉所说</a><br><a name="0269a06" id="0269a06">　　彼亦不能知　　　终不度彼岸</a><br><a name="0269a07" id="0269a07">　　若比丘精勤　　　正智不倾动</a><br><a name="0269a08" id="0269a08">　　于彼一切受　　　黠慧能悉知</a><br><a name="0269a09" id="0269a09">　　能知诸受已　　　现法尽诸漏</a><br><a name="0269a10" id="0269a10">　　依慧而命终　　　涅槃不堕数　</p></a><a name="0269a11" id="0269a11"><p>佛说此经已。诸比丘闻佛所说。欢喜奉行</a><a name="0269a12" id="0269a12"><p><b>　　<A NAME="n1064"></A>（一○二九）</b><p>如是我闻<p>一时。佛住舍卫国祇树给</a><a name="0269a13" id="0269a13">孤独园。如上说。时。有众多比丘集会迦梨</a><a name="0269a14" id="0269a14">隶讲堂。多有疾病。如上说。差别者。乃至圣</a><a name="0269a15" id="0269a15">弟子如是观者。于色解脱。于受．想．行．识解</a><a name="0269a16" id="0269a16">脱。我说是等解脱生．老．病．死<p>尔时。世尊即说</a><a name="0269a17" id="0269a17">偈言</a><a name="0269a18" id="0269a18"><p class='lg'>　　智慧多闻者　　　非不觉诸受</a><br><a name="0269a19" id="0269a19">　　若于苦乐受　　　分别谛明了</a><br><a name="0269a20" id="0269a20">　　当知坚固事　　　凡夫有升降</a><br><a name="0269a21" id="0269a21">　　于乐不染着　　　于苦不倾动</a><br><a name="0269a22" id="0269a22">　　知受不受生　　　依于贪恚觉</a><br><a name="0269a23" id="0269a23">　　断除斯等已　　　其心善解脱</a><br><a name="0269a24" id="0269a24">　　系念缘妙境　　　正向待终期</a><br><a name="0269a25" id="0269a25">　　若比丘精勤　　　正智不倾动</a><br><a name="0269a26" id="0269a26">　　于此一切受　　　慧者能觉知</a><br><a name="0269a27" id="0269a27">　　了知诸受已　　　现法尽诸漏</a><br><a name="0269a28" id="0269a28">　　依慧而命终　　　涅槃不堕数　</p></a><a name="0269a29" id="0269a29"><p>佛说此经已。诸比丘欢喜。作礼而去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020268c.htm'><img src='up.gif' border=0></a>
<a href='T020269b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>