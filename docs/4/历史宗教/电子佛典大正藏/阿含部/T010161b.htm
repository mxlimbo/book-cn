<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0005 佛般泥洹经 0161b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 5 佛般泥洹经</font> <font face='Arial'>(卷1)</font> <font face='Arial'>T01, p0161b</h2></font><hr>
<span class='old'>
</a><a name="0161a28" id="0161a28">可久。当重持戒能忍辱者。法可久。随经戒</a><a name="0161a29" id="0161a29">心无所贪爱。常念人命非常。法可久。昼日</span><a name="0161b01" id="0161b01">不得贪饭食。夜卧不得贪好床。法可久。自</a><a name="0161b02" id="0161b02">敕顿思惟世间扰扰所念莫懈。莫随恶心。莫</a><a name="0161b03" id="0161b03">随邪心。邪心来至。自戒莫随。当端心。世间</a><a name="0161b04" id="0161b04">人为心所欺。比丘莫随天下愚人心。持是七</a><a name="0161b05" id="0161b05">法法可久</a><a name="0161b06" id="0161b06"><p>复有七法。比丘僧言受教。比丘当重经如愚</a><a name="0161b07" id="0161b07">人重珍宝。持经当父母。当用经生活父母。</a><a name="0161b08" id="0161b08">活人一世耳。经度人无数世。令人得泥洹</a><a name="0161b09" id="0161b09">道。用是故。法可久。不得贪食嗜味。食不得</a><a name="0161b10" id="0161b10">多。多者病人。少者复饥。趣可而已。不得味</a><a name="0161b11" id="0161b11">饭。法可久。当持身比土。日当忧死。不乐在</a><a name="0161b12" id="0161b12">生死中。生者多忧。忧父母兄弟妻子亲属奴</a><a name="0161b13" id="0161b13">婢知识畜生田宅。是曹忧者。皆愚痴忧耳。</a><a name="0161b14" id="0161b14">如人有罪。为吏所取。虽有宗亲。不得前附。</a><a name="0161b15" id="0161b15">用是秽故。身当以比土。独来独去。当与身</a><a name="0161b16" id="0161b16">竞。法可久。勤修精进。端身口意行无过失。</a><a name="0161b17" id="0161b17">取道不难。法可久。惧降心意。不听六情。抑</a><a name="0161b18" id="0161b18">淫怒痴。无有邪行。法可久。坐众人中。不羞</a><a name="0161b19" id="0161b19">众人。为人所敬。心净端故。不恐不畏。取</a><a name="0161b20" id="0161b20">道不邪。如人为人所谗。为吏所捕。吏虽执</a><a name="0161b21" id="0161b21">之。其人不恐。用无所犯故。清净持戒。畏佛</a><a name="0161b22" id="0161b22">戒语。坐众人中不恐。心净故。法可久。敬慎</a><a name="0161b23" id="0161b23">不自憍慢。从慧者受经戒。见痴者当教经戒。</a><a name="0161b24" id="0161b24">比丘持是七法。法可久</a><a name="0161b25" id="0161b25"><p>复有七法。比丘言受教。比丘常当念经。弃</a><a name="0161b26" id="0161b26">贪淫之态。常当念度世之道。自思惟身体。</a><a name="0161b27" id="0161b27">法可久。常持佛所说经。用着心中。既着心</a><a name="0161b28" id="0161b28">中。当端其心。弃恶心受好心。如人衣多垢。</a><a name="0161b29" id="0161b29">以淳灰浣之再三。遍垢便去。念佛语当持戒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010161a.htm'><img src='up.gif' border=0></a>
<a href='T010161c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>