<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0007 大般涅槃经 0207b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 7 大般涅槃经</font> <font face='Arial'>(卷3)</font> <font face='Arial'>T01, p0207b</h2></font><hr>
<span class='old'>
</a><a name="0207a28" id="0207a28">见。我之族姓。及与世尊。皆是刹利。汝今云</a><a name="0207a29" id="0207a29">何。独收舍利。置高楼上。而严四兵防卫守</span><a name="0207b01" id="0207b01">护。不分余人。汝便可以一分与我。我欲于</a><a name="0207b02" id="0207b02">国起妙兜婆。兴诸供养。若能见许。永通国</a><a name="0207b03" id="0207b03">好。不见许者。兴兵伐汝。余七国王及毗耶</a><a name="0207b04" id="0207b04">离。诸离车等。遣使之法。皆亦如是。时婆罗</a><a name="0207b05" id="0207b05">门。长者居士。亦各遣信。白力士言。世尊亦</a><a name="0207b06" id="0207b06">是我等之师。愿能哀愍。赐舍利分。时诸国</a><a name="0207b07" id="0207b07">使到力士所。具宣王意。力士闻已。深怀不</a><a name="0207b08" id="0207b08">平。答诸使言。佛来我国而般涅槃。舍利自</a><a name="0207b09" id="0207b09">然应属我等。欲于国界兴造兜婆庄严供养。</a><a name="0207b10" id="0207b10">此不可得。若兜婆成。恣汝等意。快共来此供</a><a name="0207b11" id="0207b11">养礼拜。若欲兴兵。而见向者。此国军众。亦</a><a name="0207b12" id="0207b12">足相拟。时彼诸使。各归本国。人人向王说</a><a name="0207b13" id="0207b13">如此事。诸王闻已。益怀嗔忿。各严四兵而</a><a name="0207b14" id="0207b14">往攻伐。时诸力士。亦严战具。以拟来敌。鸠</a><a name="0207b15" id="0207b15">尸那城中。有一婆罗门。名徒卢那。聪明多</a><a name="0207b16" id="0207b16">智。深信三宝。心自思惟。彼八国王及诸离</a><a name="0207b17" id="0207b17">车。身力壮健。军众精锐。又且力士勇猛难当。</a><a name="0207b18" id="0207b18">若交战者必无两全。而即便语诸力士言。汝</a><a name="0207b19" id="0207b19">等虽复勇锐果敢。彼八国王。齐力同心。人</a><a name="0207b20" id="0207b20">众云集。军阵猛盛。若战斗者。理无两全。锋</a><a name="0207b21" id="0207b21">刃既交。必有伤害。如来在世。教人行慈。而</a><a name="0207b22" id="0207b22">于今日。忽相杀戮。汝等不应吝惜舍利。宜</a><a name="0207b23" id="0207b23">分诸国及离车等。各于其界。造立兜婆。称</a><a name="0207b24" id="0207b24">于世尊往昔之训。又使汝等普获福利。诸力</a><a name="0207b25" id="0207b25">士众。闻此语已。心意解悟。即答之言。汝之</a><a name="0207b26" id="0207b26">所说。实得于理。听如汝言。彼婆罗门。见力</a><a name="0207b27" id="0207b27">士众皆悉解甲。即便出城。语诸王言。汝今</a><a name="0207b28" id="0207b28">为法何故兴兵。诸王答言。我为法故。远求</a><a name="0207b29" id="0207b29">舍利。而见拒逆。不肯分与。是以今者兴兵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010207a.htm'><img src='up.gif' border=0></a>
<a href='T010207c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>