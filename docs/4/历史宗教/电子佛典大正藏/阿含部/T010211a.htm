<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0008 大坚固婆罗门缘起经 0211a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 8 大坚固婆罗门缘起经</font> <font face='Arial'>(卷2)</font> <font face='Arial'>T01, p0211a</h2></font><hr>
<span class='old'>
</a><a name="0210c28" id="0210c28">我身色相而不久住。我昔曾闻。先德耆旧大</a><a name="0210c29" id="0210c29">婆罗门智者所说。婆罗门法中。于夏四月。</span><a name="0211a01" id="0211a01">寂止一处。修悲禅观。彼观若成。大梵天王</a><a name="0211a02" id="0211a02">当来现身。施所求愿。若如是事。是我所乐。</a><a name="0211a03" id="0211a03">我应如说修此禅观。如是言念已。时辅相婆</a><a name="0211a04" id="0211a04">罗门将欲于夏四月中寂止一处修悲禅观。</a><a name="0211a05" id="0211a05">即诣黎努王所。到已白言。大王。我今乐欲。</a><a name="0211a06" id="0211a06">夏四月中寂止一处修悲禅观。愿王听许。时</a><a name="0211a07" id="0211a07">黎努王言。大坚固。随汝所欲。今正是时</a><a name="0211a08" id="0211a08"><p>尔时辅相婆罗门。得王许已。诣寂静处。谛心</a><a name="0211a09" id="0211a09">专注。于夏四月中修悲禅观。过夏四月已。</a><a name="0211a10" id="0211a10">当苾刍布萨白月十五日。即于彼处。依婆罗</a><a name="0211a11" id="0211a11">门法。以新瞿摩夷。先涂其地。然作四方火</a><a name="0211a12" id="0211a12">坛。其坛中心复作火炉。时辅相婆罗门沐浴</a><a name="0211a13" id="0211a13">其身。着新净衣。从北而上。至坛南界。掷吉</a><a name="0211a14" id="0211a14">祥草。遍覆坛地。面北而坐。执宰噜[<a href='javascript:showpic("images/004555.gif")'>口*缚</a>]。施作</a><a name="0211a15" id="0211a15">火事。以祀梵天。尔时辅相婆罗门作法未久。</a><a name="0211a16" id="0211a16">忽于北方有大光相。辅相婆罗门见是光已。</a><a name="0211a17" id="0211a17">生希有心。身毛喜竖。转复肃恭。谛心而住。</a><a name="0211a18" id="0211a18">其光炽盛。昔所未见。尔时大梵天王现光未</a><a name="0211a19" id="0211a19">久。从北而来虚空中住。其辅相婆罗门一心</a><a name="0211a20" id="0211a20">欢喜。仰观虚空。乃见大梵天王处干空中。</a><a name="0211a21" id="0211a21">即时合掌顶礼说伽陀曰</a><a name="0211a22" id="0211a22"><p class='lg'>　　威神色相光明具　　　是何圣者现空中</a><br><a name="0211a23" id="0211a23">　　我今虽见不能知　　　惟愿如实为我说　</p></a><a name="0211a24" id="0211a24"><p>尔时大梵天王即说伽陀。答辅相婆罗门曰</a><a name="0211a25" id="0211a25"><p class='lg'>　　彼诸净行者悉知　　　我于梵界而常住</a><br><a name="0211a26" id="0211a26">　　又复诸天知我名　　　汝婆罗门应自审　</p></a><a name="0211a27" id="0211a27"><p>辅相婆罗门复说伽陀曰</a><a name="0211a28" id="0211a28"><p class='lg'>　　所须净水及座位　　　苏蜜乳粥味中胜</a><br><a name="0211a29" id="0211a29">　　最初奉献我专心　　　惟愿梵王哀纳受　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010210c.htm'><img src='up.gif' border=0></a>
<a href='T010211b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>