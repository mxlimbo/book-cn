<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0526a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷16)</font> （七一）蜱肆经第七 <font face='Arial'>T01, p0526a</h2></font><hr>
<span class='old'>
</a><a name="0525c28" id="0525c28">随所解答。若有王人收缚罪者。送至王所。</a><a name="0525c29" id="0525c29">白曰。天王。此人有罪。王当治之。王告彼曰。</span><a name="0526a01" id="0526a01">汝等将去反缚两手。令彼骑驴。打破败鼓。</a><a name="0526a02" id="0526a02">声如驴鸣。遍宣令已。从城南门出。坐高标</a><a name="0526a03" id="0526a03">下。斩断其头。彼受教已。即反缚罪人。令其</a><a name="0526a04" id="0526a04">骑驴。打破败鼓。声如驴鸣。遍宣令已。从城</a><a name="0526a05" id="0526a05">南门出。坐高标下。欲斩其头。此人临死语</a><a name="0526a06" id="0526a06">彼卒曰。汝且小住。我欲得见父母．妻子．奴</a><a name="0526a07" id="0526a07">婢．使人。听我暂去。于王意云何。彼卒宁当</a><a name="0526a08" id="0526a08">放斯罪人。听暂去耶<p>蜱肆答曰。不也。迦叶</a><a name="0526a09" id="0526a09"><p>尊者鸠摩罗迦叶告曰。蜱肆。王亲亲者亦复</a><a name="0526a10" id="0526a10">如是。作恶行。不精进。事惰．懈怠．嫉妒．悭</a><a name="0526a11" id="0526a11">贪．不舒手。不庶几。极着财物。彼因缘此。身</a><a name="0526a12" id="0526a12">坏命终。必至恶处。生地狱中。地狱卒捉极</a><a name="0526a13" id="0526a13">苦治时。彼语卒曰。诸地狱卒。汝等小住。莫</a><a name="0526a14" id="0526a14">苦治我。我欲暂去诣蜱肆王。告语之曰。彼</a><a name="0526a15" id="0526a15">地狱中如是如是苦。令彼现见。于王意云</a><a name="0526a16" id="0526a16">何。彼地狱卒宁当放王亲亲令暂来耶</a><a name="0526a17" id="0526a17"><p>蜱肆答曰。不也。迦叶<p>尊者鸠摩罗迦叶告曰。蜱</a><a name="0526a18" id="0526a18">肆。汝应如是观于后世。莫如肉眼之所见</a><a name="0526a19" id="0526a19">也。蜱肆。若有沙门．梵志断绝离欲。趣向离</a><a name="0526a20" id="0526a20">欲。断绝离恚。趣向离恚。断绝离痴。趣向离</a><a name="0526a21" id="0526a21">痴。彼以清净天眼出过于人。见此众生死</a><a name="0526a22" id="0526a22">时．生时。好色．恶色。或妙．不妙。往来善处及不</a><a name="0526a23" id="0526a23">善处。随此众生之所作业。见其如真<p>蜱肆</a><a name="0526a24" id="0526a24">王复言。沙门鸠摩罗迦叶虽作是说。但我</a><a name="0526a25" id="0526a25">如是见。如是说。无有后世。无众生生<p>尊者</a><a name="0526a26" id="0526a26">鸠摩罗迦叶告曰。蜱肆。复更有恶而过此</a><a name="0526a27" id="0526a27">耶<p>蜱肆答曰。如是。迦叶。复更有恶。迦叶。我</a><a name="0526a28" id="0526a28">有亲亲疾病困笃。我往彼所。到已谓言。汝</a><a name="0526a29" id="0526a29">等当知我如是见。如是说。无有后世。无众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010525c.htm'><img src='up.gif' border=0></a>
<a href='T010526b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>