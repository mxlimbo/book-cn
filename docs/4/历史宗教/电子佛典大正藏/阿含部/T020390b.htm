<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0390b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷3)</font> 初诵 （五○） <font face='Arial'>T02, p0390b</h2></font><hr>
<span class='old'>
</a><br><a name="0390a28" id="0390a28">　　既求得义理　　　安隐受快乐　</p></a><a name="0390a29" id="0390a29"><p>帝释亦说偈言</span><a name="0390b01" id="0390b01"><p class='lg'>　　夫人常精进　　　所求必使得</a><br><a name="0390b02" id="0390b02">　　既求得事业　　　修忍最为胜　</p></a><a name="0390b03" id="0390b03"><p>尔时帝释。白佛言。世尊我等所说。何者利益。</a><a name="0390b04" id="0390b04">何者无利。佛告帝释。善分别者。皆是善说。</a><a name="0390b05" id="0390b05">汝等今当听我所说。即说偈言</a><a name="0390b06" id="0390b06"><p class='lg'>　　一切众生皆为利　　　各各随心之所欲</a><br><a name="0390b07" id="0390b07">　　等同利欲适愿乐　　　夫人精勤求必得</a><br><a name="0390b08" id="0390b08">　　既得事业忍最胜　　　是故应当修行忍　</p></a><a name="0390b09" id="0390b09"><p>帝释毗娄支。闻佛所说。礼佛足已。即于彼</a><a name="0390b10" id="0390b10">处。而没还宫</a><a name="0390b11" id="0390b11"><p><b>　　<A NAME="n1468"></A>（五一）</b><p>如是我闻。一时佛在王舍城伽兰陀竹</a><a name="0390b12" id="0390b12">林。尔时王舍城中。有一贫人。极为穷困。甚可</a><a name="0390b13" id="0390b13">怜愍。于佛法中。生清净信。能净持戒。少读</a><a name="0390b14" id="0390b14">诵经。亦能小施。有此四事因缘果报。身坏</a><a name="0390b15" id="0390b15">命终。生忉利天胜妙善处。此新生天。有三事</a><a name="0390b16" id="0390b16">胜。一色貌胜。二名称胜。三寿命胜。诸天见</a><a name="0390b17" id="0390b17">已。皆共恭敬。往帝释所。白帝释言。有新生</a><a name="0390b18" id="0390b18">天。有三事胜于余诸天。帝释言。我先曾见。彼</a><a name="0390b19" id="0390b19">新生天。本为人时。贫穷困苦。极为寒悴。直</a><a name="0390b20" id="0390b20">以信心。向于三宝。能净持戒。少多修施。今</a><a name="0390b21" id="0390b21">得生此忉利天上。尔时帝释。即说偈言</a><a name="0390b22" id="0390b22"><p class='lg'>　　若于三宝生净信　　　其心坚固不动转</a><br><a name="0390b23" id="0390b23">　　持所受戒不毁犯　　　当知此人不名贫</a><br><a name="0390b24" id="0390b24">　　名为智慧寿命人　　　以敬无上三宝故</a><br><a name="0390b25" id="0390b25">　　得生天上受胜乐　　　是故应当作斯学　</p></a><a name="0390b26" id="0390b26"><p>尔时诸天。闻此偈已。欢喜信受。作礼还宫</a><a name="0390b27" id="0390b27"><p><b>　　<A NAME="n1469"></A>（五二）</b><p>如是我闻。一时佛在王舍城耆阇崛山</a><a name="0390b28" id="0390b28">中。尔时王舍城有九十六种外道。各各祠祀。</a><a name="0390b29" id="0390b29">设有檀越。信心于外道遮勒者。言当先供养<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020390a.htm'><img src='up.gif' border=0></a>
<a href='T020390c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>