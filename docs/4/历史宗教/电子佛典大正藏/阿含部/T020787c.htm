<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0787c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷44)</font> 十不善品第四十八 （二） <font face='Arial'>T02, p0787c</h2></font><hr>
<span class='old'>
</a><a name="0787b28" id="0787b28">长。所以然者。肉身虽取灭度。法身存在。此</a><a name="0787b29" id="0787b29">是其义。当念奉行<p>尔时。阿难及诸比丘闻佛</span><a name="0787c01" id="0787c01">所说。欢喜奉行</a><a name="0787c02" id="0787c02"><p><b>　　<A NAME="n2409"></A>（三）</b><p>闻如是<p>一时。佛在舍卫国祇树给孤独</a><a name="0787c03" id="0787c03">园。与大比丘众五百人俱<p>尔时。阿难偏露</a><a name="0787c04" id="0787c04">右肩。右膝着地。白世尊言。如来玄鉴。无事</a><a name="0787c05" id="0787c05">不察。当来．过去．现在三世皆悉明了。诸过去</a><a name="0787c06" id="0787c06">诸佛姓字．名号。弟子菩萨翼从多少。皆悉知</a><a name="0787c07" id="0787c07">之。一劫．百劫．若无数劫。悉观察知。亦复知</a><a name="0787c08" id="0787c08">国王．大臣．人民姓字。斯能分别。如今现在国</a><a name="0787c09" id="0787c09">界若干。亦复明了。将来久远弥勒出现。至真．</a><a name="0787c10" id="0787c10">等正觉。欲闻其变。弟子翼从佛境丰乐。为</a><a name="0787c11" id="0787c11">经几时<p>佛告阿难。汝还就座。听我所说。弥</a><a name="0787c12" id="0787c12">勒出现。国土丰乐。弟子多少。善思念之。执在</a><a name="0787c13" id="0787c13">心怀。是时。阿难从佛受教。即还就座<p>尔时。</a><a name="0787c14" id="0787c14">世尊告阿难曰。将来久远于此国界。当有</a><a name="0787c15" id="0787c15">城郭名曰鸡头。东西十二由旬。南北七由旬。</a><a name="0787c16" id="0787c16">土地丰熟。人民炽盛。街巷成行。尔时。城中有</a><a name="0787c17" id="0787c17">龙王名曰水光。夜雨泽香。昼则清和。是时。鸡</a><a name="0787c18" id="0787c18">头城中有罗刹鬼名曰叶华。所行顺法。不</a><a name="0787c19" id="0787c19">违正教。伺人民寝寐之后。除去秽恶诸不</a><a name="0787c20" id="0787c20">净者。又以香汁而洒其地。极为香净。阿难</a><a name="0787c21" id="0787c21">当知。尔时。阎浮地东．西．南．北十万由旬。诸山</a><a name="0787c22" id="0787c22">河石壁皆自消灭。四大海水各据一方<p>时。阎</a><a name="0787c23" id="0787c23">浮地极为平整。如镜清明。举阎浮地内。谷</a><a name="0787c24" id="0787c24">食丰贱。人民炽盛。多诸珍宝。诸村落相近。鸡</a><a name="0787c25" id="0787c25">鸣相接。是时。弊花果树枯竭。秽恶亦自消灭。</a><a name="0787c26" id="0787c26">其余甘美果树。香气殊好者。皆生乎地。尔时。</a><a name="0787c27" id="0787c27">时气和适。四时顺节。人身之中无有百八之</a><a name="0787c28" id="0787c28">患。贪欲．嗔恚．愚痴不大殷勤。人心平均皆同</a><a name="0787c29" id="0787c29">一意。相见欢悦。善言相向。言辞一类。无有差<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020787b.htm'><img src='up.gif' border=0></a>
<a href='T020788a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>