<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0120 央掘魔罗经 0542c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 120 央掘魔罗经</font> <font face='Arial'>(卷4)</font> <font face='Arial'>T02, p0542c</h2></font><hr>
<span class='old'>
</a><a name="0542b28" id="0542b28">当共行剪除杀鬼。今此城中一切男女欲求</a><a name="0542b29" id="0542b29">取者悉不敢出。一切鸟兽闻其恶名亦所不</span><a name="0542c01" id="0542c01">至。汝等今当宣令内外。波斯匿王今兴四兵。</a><a name="0542c02" id="0542c02">罚彼罗刹央掘魔罗。一切皆当持器仗来。</a><a name="0542c03" id="0542c03">若能与彼尽力共战。若伤不伤随功赏赐。象</a><a name="0542c04" id="0542c04">马珍宝城邑土田。随其所欲悉当与之。闻彼</a><a name="0542c05" id="0542c05">恶名莫不震慑如是宣唱无一应命。唯王左</a><a name="0542c06" id="0542c06">右不得自在。抑逼威颜俯仰只顺。时诸妃</a><a name="0542c07" id="0542c07">后啼泣上谏。宁失国位愿勿自征。即召太卜</a><a name="0542c08" id="0542c08">问其吉凶。今当能制央掘魔罗不。卜筮咸</a><a name="0542c09" id="0542c09">曰。彼今当灭。虽闻是语王犹不信。将四种</a><a name="0542c10" id="0542c10">兵往诣佛所稽首佛足。有怖畏色额上流汗</a><a name="0542c11" id="0542c11">却坐一面</a><a name="0542c12" id="0542c12"><p>尔时世尊一切智知一切。知而故问。大王。</a><a name="0542c13" id="0542c13">今日何故流汗。王白佛言。今有罗刹名央掘</a><a name="0542c14" id="0542c14">魔罗。杀害人民一千少一。以指作鬘以血涂身。</a><a name="0542c15" id="0542c15">恐其不息与我共战。举国人民悉皆怖畏。杜</a><a name="0542c16" id="0542c16">门不出事业斯废。一切鸟兽悉不敢近。严此</a><a name="0542c17" id="0542c17">四兵欲往罚之。佛告王曰。今大王欲罚彼</a><a name="0542c18" id="0542c18">耶。王白佛言。今唯一心取信佛足。佛告大</a><a name="0542c19" id="0542c19">王。若央掘魔罗来至此者。王当云何。尔时</a><a name="0542c20" id="0542c20">四兵悉大恐怖。唯王不畏恃佛威德故。王白</a><a name="0542c21" id="0542c21">佛言。若彼来者如是为一。尔时世尊指示王</a><a name="0542c22" id="0542c22">言。此即常胜央掘魔罗。王见央掘魔罗瞪瞩</a><a name="0542c23" id="0542c23">不眴。观其形相赤眼雄姿。心惊毛竖如非人</a><a name="0542c24" id="0542c24">所持。勇猛心退刀剑自落。渐近如来师子之</a><a name="0542c25" id="0542c25">座。一心至诚归依如来。当视我等如罗[<a href='javascript:showpic("images/023523.gif")'>目*侯</a>]罗。</a><a name="0542c26" id="0542c26">于时四兵倍增惶怖。迷乱颠沛奔驰逃窜。尔</a><a name="0542c27" id="0542c27">时世尊放安慰众生无畏光明。照彼众生令</a><a name="0542c28" id="0542c28">身安乐。尔时波斯匿王内外眷属城邑人民。</a><a name="0542c29" id="0542c29">咸作是念。今央掘魔罗为世尊所伏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020542b.htm'><img src='up.gif' border=0></a>
<a href='T020543a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>