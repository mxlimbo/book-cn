<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0025c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷4)</font> （九三） <font face='Arial'>T02, p0025c</h2></font><hr>
<span class='old'>
</a><a name="0025b28" id="0025b28">养种种饮食。食已。澡漱洗钵毕。别敷卑床。</a><a name="0025b29" id="0025b29">于大众前端坐听法<p>尔时。世尊为长身婆</span><a name="0025c01" id="0025c01">罗门说种种法。示教照喜已。从座起而去</a><a name="0025c02" id="0025c02"><p><b>　　<A NAME="n99"></A>（九四）</b><p>如是我闻<p>一时。佛住舍卫国祇树给孤</a><a name="0025c03" id="0025c03">独园<p>时。有年少婆罗门名僧迦罗。来诣佛</a><a name="0025c04" id="0025c04">所。与世尊面相问讯慰劳已。退坐一面。白</a><a name="0025c05" id="0025c05">佛言。瞿昙。不善男子云何可知<p>佛告婆</a><a name="0025c06" id="0025c06">罗门。譬犹如月<p>婆罗门复问。善男子云何可</a><a name="0025c07" id="0025c07">知<p>佛告婆罗门。譬犹如月<p>婆罗门白佛。</a><a name="0025c08" id="0025c08">云何不善男子如月<p>佛告婆罗门。如月黑</a><a name="0025c09" id="0025c09">分。光明亦失。色亦失。所系亦失。日夜消灭。</a><a name="0025c10" id="0025c10">乃至不现。如是。有人于如来所。得信家</a><a name="0025c11" id="0025c11">心。受持净戒。善学多闻。损己布施。正见真</a><a name="0025c12" id="0025c12">实。于如来所净信．持戒．惠施．多闻．正见真</a><a name="0025c13" id="0025c13">直已。然后退失。于戒．闻．施．正见悉皆忘失。</a><a name="0025c14" id="0025c14">日夜消灭。乃至须臾。一切忘失<p>复次。婆罗</a><a name="0025c15" id="0025c15">门。若善男子不习近善知识。不数闻法。</a><a name="0025c16" id="0025c16">不正思惟。身行恶行。口行恶行。意行恶</a><a name="0025c17" id="0025c17">行。行恶因缘故。身坏命终。堕恶趣泥梨</a><a name="0025c18" id="0025c18">中。如是。婆罗门。不善男子其譬如月<p>婆</a><a name="0025c19" id="0025c19">罗门白佛。云何善男子其譬如月<p>佛告</a><a name="0025c20" id="0025c20">婆罗门。譬如明月净分光明。色泽日夜增</a><a name="0025c21" id="0025c21">明。乃至月满。一切圆净。如是。善男子于如</a><a name="0025c22" id="0025c22">来法．律得净信心。乃至正见真净增明。戒</a><a name="0025c23" id="0025c23">增．施增．闻增．慧增。日夜增长。复于余时亲</a><a name="0025c24" id="0025c24">近善知识。闻说正法。内正思惟。行身善</a><a name="0025c25" id="0025c25">行。行口善行。行意善行故。以是因缘。身</a><a name="0025c26" id="0025c26">坏命终。化生天上。婆罗门。是故善男子譬</a><a name="0025c27" id="0025c27">如月<p>尔时。世尊而说偈言</a><a name="0025c28" id="0025c28"><p class='lg'>　　譬如月无垢　　　周行于虚空</a><br><a name="0025c29" id="0025c29">　　一切小星中　　　其光最盛明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020025b.htm'><img src='up.gif' border=0></a>
<a href='T020026a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>