<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0393b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷3)</font> 初诵 （五七） <font face='Arial'>T02, p0393b</h2></font><hr>
<span class='old'>
</a><a name="0393a28" id="0393a28">佛足。在一面坐。即白佛言。世尊。我于静处。</a><a name="0393a29" id="0393a29">作是思惟。世界之中。若设有人。得胜财业。心</span><a name="0393b01" id="0393b01">自知足。能不骄恣。不嗜于欲。不恼于人。如</a><a name="0393b02" id="0393b02">是人少。若复有人。得胜基业。憍逸自恣。贪</a><a name="0393b03" id="0393b03">嗜于欲。加恼众生。如是人多。佛言大王。实</a><a name="0393b04" id="0393b04">尔实尔。世界之中。多有众人。得封禄已。憍</a><a name="0393b05" id="0393b05">慢自恣。贪嗜于欲。苦楚众生。如是愚人。长</a><a name="0393b06" id="0393b06">夜受苦。得大损减。命终之后。必入地狱。佛</a><a name="0393b07" id="0393b07">言大王。譬如鱼师及其弟子于捕鱼法。善巧</a><a name="0393b08" id="0393b08">方便。以细密网。截流而拖。鱼鳖鼋鼍。水性</a><a name="0393b09" id="0393b09">之属。为网所得。此水性等。入网之者。悉皆</a><a name="0393b10" id="0393b10">集在鱼师之手。牵挽旋转。任鱼师意。世间之</a><a name="0393b11" id="0393b11">中。多有众人。得胜封禄。憍慢自恣。贪嗜五</a><a name="0393b12" id="0393b12">欲。加恼众生。亦复如是。所以者何。如斯愚</a><a name="0393b13" id="0393b13">人。即入魔网。为网所获。周回举动。住魔所</a><a name="0393b14" id="0393b14">为。尔时世尊。即说偈言</a><a name="0393b15" id="0393b15"><p class='lg'>　　纵逸着事业　　　荒迷嗜五欲</a><br><a name="0393b16" id="0393b16">　　不知有恶果　　　如鱼入密网</a><br><a name="0393b17" id="0393b17">　　此业已成就　　　极受大苦恼　</p></a><a name="0393b18" id="0393b18"><p>佛说是已。诸比丘闻佛所说。欢喜奉行</a><a name="0393b19" id="0393b19"><p><b>　　<A NAME="n1475"></A>（五八）</b><p>如是我闻。一时佛在舍卫国祇树给孤</a><a name="0393b20" id="0393b20">独园。尔时波斯匿王。于闲静处。作是思惟。世</a><a name="0393b21" id="0393b21">界之中。少有于人。得胜封禄。而不憍恣。不</a><a name="0393b22" id="0393b22">嗜五欲。不恼众生。世界之中。多有众人。得</a><a name="0393b23" id="0393b23">胜基业。憍慢自恣。贪嗜五欲。加恼众生。思</a><a name="0393b24" id="0393b24">惟是已。从坐处起。即诣佛所。顶礼佛足。在</a><a name="0393b25" id="0393b25">一面坐。白佛言。世尊。我今静处。作是思惟。</a><a name="0393b26" id="0393b26">世界之中。少有众人。得胜基业。不憍恣。不</a><a name="0393b27" id="0393b27">贪五欲。不恼众生。多有众人。得胜基业。贪嗜</a><a name="0393b28" id="0393b28">五欲。加恼众生。佛言大王。如是如是。实如</a><a name="0393b29" id="0393b29">汝语。譬如猎师。凿阱捕鹿。驱入阱中。随意<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020393a.htm'><img src='up.gif' border=0></a>
<a href='T020393c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>