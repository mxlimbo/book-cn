<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0005 佛般泥洹经 0161a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 5 佛般泥洹经</font> <font face='Arial'>(卷1)</font> <font face='Arial'>T01, p0161a</h2></font><hr>
<span class='old'>
</a><a name="0160c28" id="0160c28">至鹞山中。敕诸比丘僧。佛请诸比丘。比丘</a><a name="0160c29" id="0160c29">悉来。皆为佛作礼。佛即在前。至讲堂中。设</span><a name="0161a01" id="0161a01">座已皆坐。佛告诸比丘。若曹当持七戒法。</a><a name="0161a02" id="0161a02">何等为七。比丘当数相聚会诵经。法可久。</a><a name="0161a03" id="0161a03">上下相承用坐起。法可久。坐起不得念家室</a><a name="0161a04" id="0161a04">妻子。法可久。在山阻间。若在深林树下冢</a><a name="0161a05" id="0161a05">间。当自思惟五灭。法可久。少年奉道。当</a><a name="0161a06" id="0161a06">先问长老比丘。敬畏承用。受教莫厌。法可</a><a name="0161a07" id="0161a07">久。心当奉法。敬畏经戒。法可久。持二百五</a><a name="0161a08" id="0161a08">十戒。具以得阿罗汉道。欲来学者莫却。入</a><a name="0161a09" id="0161a09">者相承用。来者所有衣被饮食当共用。病瘦</a><a name="0161a10" id="0161a10">当相瞻视。比丘持是七法。法可久</a><a name="0161a11" id="0161a11"><p>复有七法皆听。比丘诺受教。比丘不得贪卧。</a><a name="0161a12" id="0161a12">卧者不得思他事。法可久。乐守清净。不乐</a><a name="0161a13" id="0161a13">有为。法可久。乐贤共坐。守忍辱行。慎无诤</a><a name="0161a14" id="0161a14">讼。法可久。不得责望人礼敬。为人说经。</a><a name="0161a15" id="0161a15">不用作恩德。法可久。小得道头角莫自憍</a><a name="0161a16" id="0161a16">恣。法可久。不思诸情欲。心不投余行。如此</a><a name="0161a17" id="0161a17">者法可久。不贪利养。常乐隐处。草蓐为床。</a><a name="0161a18" id="0161a18">比丘持是。法可久。复有七法皆听。诸比丘</a><a name="0161a19" id="0161a19">言受教。人有惠彼物余人。不得有恨意。法</a><a name="0161a20" id="0161a20">可久。当知羞惭。法可久。不懈于经戒。法可</a><a name="0161a21" id="0161a21">久。坐起心不忘经法。法可久。坐起不相厌</a><a name="0161a22" id="0161a22">苦。法可久。坐起当明经法。法可久。学读经</a><a name="0161a23" id="0161a23">当讽诵惟其深义。比丘持是七法法可久</a><a name="0161a24" id="0161a24"><p>复有七法。佛在世间。为比丘作师。比丘敬佛</a><a name="0161a25" id="0161a25">所说戒敕。持受戒法。不慢念师恩。持师戒</a><a name="0161a26" id="0161a26">法。法可久。不得下道。当随佛法约束。法可</a><a name="0161a27" id="0161a27">久。敬比丘僧。受其教戒。得当承用无厌。法</a><a name="0161a28" id="0161a28">可久。当重持戒能忍辱者。法可久。随经戒</a><a name="0161a29" id="0161a29">心无所贪爱。常念人命非常。法可久。昼日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010160c.htm'><img src='up.gif' border=0></a>
<a href='T010161b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>