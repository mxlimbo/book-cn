<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0120 央掘魔罗经 0542a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 120 央掘魔罗经</font> <font face='Arial'>(卷4)</font> <font face='Arial'>T02, p0542a</h2></font><hr>
<span class='old'>
</a><a name="0541c28" id="0541c28">提。南方九十八亿众生谤毁此经。四十亿众</a><a name="0541c29" id="0541c29">生作一阐提。罽宾国中有我余法。婆楼迦车</span><a name="0542a01" id="0542a01">国余名不灭。频陀山国亦复如是。罽宾比丘</a><a name="0542a02" id="0542a02">半半行摩诃衍。半半乐摩诃衍说摩诃衍。南</a><a name="0542a03" id="0542a03">方当有行坚固道行如来行。离八大事。说如</a><a name="0542a04" id="0542a04">来常恒不变如来之藏。菩萨摩诃萨比丘比</a><a name="0542a05" id="0542a05">丘尼优婆塞优婆夷。行坚固道任荷我法</a><a name="0542a06" id="0542a06"><p>尔时文殊师利白佛言。世尊。奇哉佛法。当</a><a name="0542a07" id="0542a07">住南方。佛告文殊师利。如是如是。我法当</a><a name="0542a08" id="0542a08">住南方少时。如汝等苦行菩萨摩诃萨不惜</a><a name="0542a09" id="0542a09">身命。安慰一切众生故。说如来常恒不变如</a><a name="0542a10" id="0542a10">来之藏。如一切诸佛。悉皆不乐至此世界荷</a><a name="0542a11" id="0542a11">负三千大千世界无量众生。而我独能于此</a><a name="0542a12" id="0542a12">度脱。我菩萨摩诃萨正法欲灭余八十年。尔</a><a name="0542a13" id="0542a13">时不乐任持正法。亦复如是。如汝等文殊师</a><a name="0542a14" id="0542a14">利。正法欲灭余八十年。当于尔时任荷正</a><a name="0542a15" id="0542a15">法。一切阎浮提及诸洲间不惜身命。演说如</a><a name="0542a16" id="0542a16">来常恒不变如来之藏。彼时众生或信或不</a><a name="0542a17" id="0542a17">信。彼诸菩萨作是念言。若断截我身作种种</a><a name="0542a18" id="0542a18">分。我当由此得常住身。如汝文殊师利等无</a><a name="0542a19" id="0542a19">量菩萨摩诃萨。于彼南方任荷正法。第一最</a><a name="0542a20" id="0542a20">难。是故我常赞叹南方最后说法。由彼菩萨</a><a name="0542a21" id="0542a21">威德力故。一切阎浮提及诸洲间。彼诸众生</a><a name="0542a22" id="0542a22">闻名回向。或因惭愧或因恐怖故。譬如有王</a><a name="0542a23" id="0542a23">闻余王法而自治国。罽宾国及伽楼迦车城。</a><a name="0542a24" id="0542a24">惭愧恐怖故。说摩诃衍秘密之藏。亦复如是。</a><a name="0542a25" id="0542a25">然不说如来常恒不变如来之藏。文殊师利。</a><a name="0542a26" id="0542a26">譬如放火草中唯烧中间不烧边际。我初生</a><a name="0542a27" id="0542a27">地坚固道灭。余法住于南方边际。诸菩萨于</a><a name="0542a28" id="0542a28">彼任荷正法。亦复如是。当知彼中则有如来</a><a name="0542a29" id="0542a29"><p>尔时释提桓因与三十三天诸眷属俱。稽首<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020541c.htm'><img src='up.gif' border=0></a>
<a href='T020542b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>