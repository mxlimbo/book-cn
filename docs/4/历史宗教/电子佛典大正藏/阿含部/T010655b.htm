<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0655b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷36)</font> 梵志品第二 （一四五）瞿默目揵连经第四 <font face='Arial'>T01, p0655b</h2></font><hr>
<span class='old'>
</a><a name="0655a28" id="0655a28">尊敬。雨势。我等若见比丘行此十法者。则</a><a name="0655a29" id="0655a29">共爱敬．尊重．供养．宗奉。礼事于彼比丘<p>于是。</span><a name="0655b01" id="0655b01">彼大众放高大音声。可修直道。非不可修。</a><a name="0655b02" id="0655b02">若修直道。非不可修者。随世中阿罗诃</a><a name="0655b03" id="0655b03">爱敬．尊重．供养．礼事。若诸尊可修直道而</a><a name="0655b04" id="0655b04">能修者。是故世中阿罗诃爱敬．尊重．供养．礼</a><a name="0655b05" id="0655b05">事<p>于是。摩竭陀大臣雨势及其眷属问曰。</a><a name="0655b06" id="0655b06">阿难。今游何处<p>尊者阿难答曰。我今游行</a><a name="0655b07" id="0655b07">此王舍城竹林加兰哆园<p>阿难。竹林加兰哆</a><a name="0655b08" id="0655b08">园至可爱乐。政顿可喜。昼不喧闹。夜则</a><a name="0655b09" id="0655b09">静寂。无有蚊虻。亦无蝇蚤。不寒不热。阿</a><a name="0655b10" id="0655b10">难。乐住竹林加兰哆园耶<p>尊者阿难答曰。</a><a name="0655b11" id="0655b11">如是。雨势。如是。雨势。竹林加兰哆园至可</a><a name="0655b12" id="0655b12">爱乐。政顿可喜。昼不喧闹。夜则静寂。</a><a name="0655b13" id="0655b13">无有蚊虻。亦无蝇蚤。不寒不热。雨势。我乐</a><a name="0655b14" id="0655b14">住竹林加兰哆园中。所以者何。以世尊拥护</a><a name="0655b15" id="0655b15">故<p>是时。婆难大将在彼众中。婆难大将白</a><a name="0655b16" id="0655b16">曰。如是。雨势。如是。雨势。竹林加兰哆园至</a><a name="0655b17" id="0655b17">可爱乐。政顿可喜。昼不喧闹。夜则静寂。</a><a name="0655b18" id="0655b18">无有蚊虻。亦无蝇蚤。不寒不热。彼尊者乐</a><a name="0655b19" id="0655b19">住竹林加兰哆园。所以者何。此尊者行伺．乐</a><a name="0655b20" id="0655b20">伺故<p>摩竭陀大臣雨势闻已。语曰。婆难大将。</a><a name="0655b21" id="0655b21">沙门瞿昙昔时游行金鞞罗乐园中。婆难大</a><a name="0655b22" id="0655b22">将。尔时我数往诣彼。见沙门瞿昙。所以者</a><a name="0655b23" id="0655b23">何。沙门瞿昙行伺．乐伺。称叹一切伺<p>尊者阿</a><a name="0655b24" id="0655b24">难闻已。告曰。雨势。莫作是说。沙门瞿昙称</a><a name="0655b25" id="0655b25">说一切伺。所以者何。世尊或称说伺。或不</a><a name="0655b26" id="0655b26">称说<p>摩竭陀大臣雨势复问曰。阿难。沙门</a><a name="0655b27" id="0655b27">瞿昙不称说伺。不称说何等伺<p>尊者阿难</a><a name="0655b28" id="0655b28">答曰。雨势。或有一贪欲所缠而起贪欲。不</a><a name="0655b29" id="0655b29">知出要如真。彼为贪欲所障碍故。伺．增伺<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010655a.htm'><img src='up.gif' border=0></a>
<a href='T010655c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>