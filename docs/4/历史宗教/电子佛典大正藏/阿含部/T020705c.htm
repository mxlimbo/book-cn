<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0705c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷28)</font> 听法品第三十六 （五） <font face='Arial'>T02, p0705c</h2></font><hr>
<span class='old'>
</a><a name="0705b29" id="0705b29">不见我为所在。尔时。世尊复作是念。我今</a><a name="0705b30" id="0705b30">于三十三天。化身极使广大<p>尔时。天上善</span><a name="0705c01" id="0705c01">法讲堂有金石纵广一由旬。尔时。世尊石上</a><a name="0705c02" id="0705c02">结加趺坐。遍满石上。尔时。如来母摩耶将</a><a name="0705c03" id="0705c03">诸天女至世尊所。头面礼足。在一面坐。并</a><a name="0705c04" id="0705c04">作是说。违奉甚久。今来至此。实蒙大幸。渴</a><a name="0705c05" id="0705c05">仰思见。佛今日方来。是时。母摩耶头面礼足</a><a name="0705c06" id="0705c06">已。在一面坐。释提桓因亦礼如来足。在一</a><a name="0705c07" id="0705c07">面坐。三十三天礼如来足。在一面坐。是时。</a><a name="0705c08" id="0705c08">诸天之众见如来在彼增益天众。减损阿</a><a name="0705c09" id="0705c09">须伦<p>尔时。世尊渐与彼诸天之众说于妙</a><a name="0705c10" id="0705c10">论。所谓论者。施论．戒论．生天之论。欲不净想。</a><a name="0705c11" id="0705c11">淫为秽恶。出要为乐。尔时。世尊以见诸来</a><a name="0705c12" id="0705c12">大众及诸天人心开意解。诸佛世尊常所说</a><a name="0705c13" id="0705c13">法。苦．习．尽．道。普与诸天说之。各于坐</a><a name="0705c14" id="0705c14">上。诸尘垢尽。得法眼净。复有十八亿天女之</a><a name="0705c15" id="0705c15">众而见道迹。三万六千天众得法眼净。是</a><a name="0705c16" id="0705c16">时。如来母即从坐起。礼如来足。还入宫中</a><a name="0705c17" id="0705c17"><p>尔时。释提桓因白佛言。我今当以何食饭</a><a name="0705c18" id="0705c18">如来乎。为用人间之食。为用自然天食<p>世</a><a name="0705c19" id="0705c19">尊告曰。可用人间之食用食如来。所以</a><a name="0705c20" id="0705c20">然者。我身生于人间。长于人间。于人间得</a><a name="0705c21" id="0705c21">佛<p>释提桓因白佛言。如是。世尊。是时。释提</a><a name="0705c22" id="0705c22">桓因复白佛言。为用天上时节。为用人间</a><a name="0705c23" id="0705c23">时节<p>世尊告曰。用人间时节<p>对曰。如是。</a><a name="0705c24" id="0705c24">世尊<p>是时。释提桓因即以人间之食。复以</a><a name="0705c25" id="0705c25">人间时节饭食如来<p>尔时。三十三天各各自</a><a name="0705c26" id="0705c26">相谓言。我等今见如来竟日饭食<p>是时。世</a><a name="0705c27" id="0705c27">尊便作是念。我今当入如是三昧。欲使诸</a><a name="0705c28" id="0705c28">天进便进。欲使诸天退便退。是时。世尊以</a><a name="0705c29" id="0705c29">入此三昧。进却诸天。随其时宜<p>是时。人间</a><a name="0705c30" id="0705c30">四部之众不见如来久。往至阿难所。白阿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020705b.htm'><img src='up.gif' border=0></a>
<a href='T020706a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>