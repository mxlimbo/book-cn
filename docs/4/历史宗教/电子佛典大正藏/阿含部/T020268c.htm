<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0268c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷37)</font> （一○二八） （四五五） <font face='Arial'>T02, p0268c</h2></font><hr>
<span class='old'>
</a><a name="0268b29" id="0268b29">时。多有比丘疾病<p>尔时。世尊晡时从禅觉。</a><a name="0268b30" id="0268b30">往至伽梨隶讲堂。于大众前敷座而坐。</span><a name="0268c01" id="0268c01">坐已。告诸比丘。当正念正智以待时。是则</a><a name="0268c02" id="0268c02">为我随顺之教。比丘。云何为正念。谓比丘</a><a name="0268c03" id="0268c03">内身身观念处。精勤方便。正念正智。调伏世</a><a name="0268c04" id="0268c04">间贪忧。外身身观念处．内外身身观念处。内</a><a name="0268c05" id="0268c05">受．外受．内外受。内心．外心．内外心。内法．外法．</a><a name="0268c06" id="0268c06">内外法法观念处。精勤方便。正念正智。调</a><a name="0268c07" id="0268c07">伏世间贪忧。是名比丘正忆念<p>云何正智。谓</a><a name="0268c08" id="0268c08">比丘若来若去。正知而住。瞻视观察。屈</a><a name="0268c09" id="0268c09">申俯仰。执持衣钵。行．住．坐．卧．眠．觉。乃至五</a><a name="0268c10" id="0268c10">十．六十。依语默正智行。比丘。是名正智<p>如是。</a><a name="0268c11" id="0268c11">比丘。正念正智住者能起乐受。有因缘。非</a><a name="0268c12" id="0268c12">无因缘。云何因缘。谓缘于身。作是思惟。我</a><a name="0268c13" id="0268c13">此身无常有为。心因缘生。乐受亦无常有为。</a><a name="0268c14" id="0268c14">心因缘生。身及乐受观察无常。观察生灭。</a><a name="0268c15" id="0268c15">观察离欲。观察灭尽。观察舍彼。观察身及</a><a name="0268c16" id="0268c16">乐受无常。乃至舍已。若于身及乐受贪欲使</a><a name="0268c17" id="0268c17">者永不复使<p>如是。正念正智生苦受因缘。</a><a name="0268c18" id="0268c18">非不因缘。云何为因缘。如是缘身。作是思</a><a name="0268c19" id="0268c19">惟。我此身无常有为。心因缘生。苦受亦无常</a><a name="0268c20" id="0268c20">有为。心因缘生。身及苦受观察无常。乃至舍。</a><a name="0268c21" id="0268c21">于此及苦受嗔恚所使。永不复使<p>如是。正</a><a name="0268c22" id="0268c22">念正智生不苦不乐受因缘。非不因缘。云</a><a name="0268c23" id="0268c23">何因缘。谓身因缘。作是思惟。我此身无常有</a><a name="0268c24" id="0268c24">为。心因缘生。彼不苦不乐受亦无常有为。心</a><a name="0268c25" id="0268c25">因缘生。彼身及不苦不乐受观察无常。乃至</a><a name="0268c26" id="0268c26">舍。若所有身及不苦不乐受无明使使。使永</a><a name="0268c27" id="0268c27">不复使。多闻圣弟子如是观者。于色厌离。</a><a name="0268c28" id="0268c28">于受．想．行．识厌离。厌离已离欲。离欲已解</a><a name="0268c29" id="0268c29">脱。解脱知见。我生已尽。梵行已立。所作已</a><a name="0268c30" id="0268c30">作。自知不受后有<p>尔时。世尊即说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020268b.htm'><img src='up.gif' border=0></a>
<a href='T020269a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>