<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0007 大般涅槃经 0199a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 7 大般涅槃经</font> <font face='Arial'>(卷2)</font> <font face='Arial'>T01, p0199a</h2></font><hr>
<span class='old'>
</a><br><a name="0198c28" id="0198c28">　　为善者消恶　　　离欲者无恼</a><br><a name="0198c29" id="0198c29">　　若行如此行　　　不久般涅槃　</p></span><a name="0199a01" id="0199a01"><p>尔时世尊说此偈已。告淳陀言。汝今应以最</a><a name="0199a02" id="0199a02">后施福。广为人说。令得闻者长夜获安。尔</a><a name="0199a03" id="0199a03">时世尊告阿难言。我今欲进鸠尸那城力士</a><a name="0199a04" id="0199a04">生地熙连河侧娑罗双树间。阿难白言。唯然</a><a name="0199a05" id="0199a05">世尊。于是如来与诸比丘。前后围绕。而便</a><a name="0199a06" id="0199a06">进路。渡熙连河。住鸠尸那城力士生地娑</a><a name="0199a07" id="0199a07">罗林外。语阿难言。汝可往至娑罗林中。见</a><a name="0199a08" id="0199a08">有双树。孤在一处洒扫其下。使令清净。安</a><a name="0199a09" id="0199a09">处绳床。令头北首。我今身体极苦疲极。尔</a><a name="0199a10" id="0199a10">时阿难及诸比丘。闻佛此语。倍增悲绝。阿</a><a name="0199a11" id="0199a11">难流泪奉敕而去。至彼树下洒扫敷施。皆悉</a><a name="0199a12" id="0199a12">如法。还归白言。洒扫敷施。皆悉已毕。尔时</a><a name="0199a13" id="0199a13">世尊。与诸比丘。入娑罗林。至双树下。右胁</a><a name="0199a14" id="0199a14">着床。累足而卧。如师子眠。端心正念。尔时</a><a name="0199a15" id="0199a15">双树忽然生花。堕如来上。世尊即便问阿难</a><a name="0199a16" id="0199a16">言。汝见彼树非时生花供养我不。阿难答言。</a><a name="0199a17" id="0199a17">唯然见之。尔时诸天龙神八部。于虚空中。</a><a name="0199a18" id="0199a18">雨众妙花。曼陀罗花。摩诃曼陀罗花。曼殊</a><a name="0199a19" id="0199a19">沙花。摩诃曼殊沙花。而散佛上。又散牛头</a><a name="0199a20" id="0199a20">栴檀等香。作天伎乐。歌呗赞叹。佛告阿难。</a><a name="0199a21" id="0199a21">汝见虚空诸天八部供养我不。阿难白言。唯</a><a name="0199a22" id="0199a22">然已见。世尊又复告阿难言。欲供养我报于</a><a name="0199a23" id="0199a23">恩者。不必以此香花伎乐。净持禁戒。读诵</a><a name="0199a24" id="0199a24">经典。思惟诸法深妙之义。斯则名为供养我</a><a name="0199a25" id="0199a25">也。尔时有一比丘。名优波摩那。如来昔日</a><a name="0199a26" id="0199a26">未取阿难为侍者时。其恒执事看视如来。时</a><a name="0199a27" id="0199a27">优波摩那。既见如来卧双树下。心大苦[<a href='javascript:showpic("images/011304.gif")'>怡-台+农</a>]。</a><a name="0199a28" id="0199a28">在佛前立。尔时世尊而告之言。汝今不须当</a><a name="0199a29" id="0199a29">我前倚。优波摩那即却一面。尔时阿难心生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010198c.htm'><img src='up.gif' border=0></a>
<a href='T010199b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>