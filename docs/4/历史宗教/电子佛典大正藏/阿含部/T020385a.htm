<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0385a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷2)</font> 初诵 （三五） <font face='Arial'>T02, p0385a</h2></font><hr>
<span class='old'>
</a><a name="0384c28" id="0384c28">何缘名为千眼。佛告比丘。帝释本为人时。</a><a name="0384c29" id="0384c29">极大聪明。断事之时。须臾之间。能断千事。以</span><a name="0385a01" id="0385a01">是因缘故名千眼。复以何缘。名因陀罗。佛告</a><a name="0385a02" id="0385a02">比丘。帝释居天王位。断理天事故。名因陀罗。</a><a name="0385a03" id="0385a03">尔时世尊告比丘。能具上七事。以是缘故。诸</a><a name="0385a04" id="0385a04">天号曰帝释。佛说是已。诸比丘闻佛所说。欢</a><a name="0385a05" id="0385a05">喜奉行</a><a name="0385a06" id="0385a06"><p><b>　　<A NAME="n1451"></A>（三六）</b><p>如是我闻。一时佛在舍卫国祇树给孤</a><a name="0385a07" id="0385a07">独园。尔时世尊告诸比丘。昔所有一夜叉。形</a><a name="0385a08" id="0385a08">状甚小。颜色鄙恶身形又黑。人不喜见。坐帝</a><a name="0385a09" id="0385a09">释座上。尔时三十三天。见是夜叉。坐于释处。</a><a name="0385a10" id="0385a10">皆大嗔忿。种种毁骂。尔时夜叉。恶相渐灭。善</a><a name="0385a11" id="0385a11">色转生。渐渐长大。诸天骂詈。嗔恚转多。夜叉</a><a name="0385a12" id="0385a12">遂复。身形长大。颜色鲜盛。诸天相将至帝释</a><a name="0385a13" id="0385a13">所。白帝释言。有一夜叉。极为丑陋。身形甚</a><a name="0385a14" id="0385a14">小。坐帝释处。我等诸天。尽共骂詈。而夜叉</a><a name="0385a15" id="0385a15">子。颜色转好。身形渐大。帝释语言。有是夜</a><a name="0385a16" id="0385a16">叉。得诸骂詈。形色转好。名助人嗔。尔时帝</a><a name="0385a17" id="0385a17">释。还向坐所。偏袒右肩。手擎香炉。语夜</a><a name="0385a18" id="0385a18">又言。大仙我是帝释。我是帝释。三自称名。</a><a name="0385a19" id="0385a19">夜叉转小。形色转恶。于是消灭。帝释还复</a><a name="0385a20" id="0385a20">帝释坐。告诸天言。自今以往。莫生嗔恚。若有</a><a name="0385a21" id="0385a21">恶对慎莫加嗔。即说偈言</a><a name="0385a22" id="0385a22"><p class='lg'>　　若他来侵欺　　　莫还侵欺彼</a><br><a name="0385a23" id="0385a23">　　于来侵害者　　　皆生于慈心</a><br><a name="0385a24" id="0385a24">　　无嗔无害者　　　常应亲近之</a><br><a name="0385a25" id="0385a25">　　彼即是贤圣　　　亦贤圣弟子</a><br><a name="0385a26" id="0385a26">　　诸有嗔恚者　　　为嗔山所障</a><br><a name="0385a27" id="0385a27">　　若有嗔恚时　　　能少禁制者</a><br><a name="0385a28" id="0385a28">　　是名为善法　　　如辔制恶马　</p></a><a name="0385a29" id="0385a29"><p>佛告诸比丘。帝释居天王位。受诸欲乐。犹能</a><a name="0385a30" id="0385a30">制嗔。又常赞叹禁制嗔者。况汝比丘。信家非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020384c.htm'><img src='up.gif' border=0></a>
<a href='T020385b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>