<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0641b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷33)</font> 大品第一 （一三五）善生经第十九 <font face='Arial'>T01, p0641b</h2></font><hr>
<span class='old'>
</a><a name="0641a28" id="0641a28">四者摄持作业。五者善摄眷属。六者前以</a><a name="0641a29" id="0641a29">瞻侍。七者后以爱行。八者言以诚实。九者</span><a name="0641b01" id="0641b01">不禁制门。十者见来赞善。十一者敷设床</a><a name="0641b02" id="0641b02">待。十二者施设净美丰饶饮食。十三者供养</a><a name="0641b03" id="0641b03">沙门梵志。妻子以此十三事善敬顺夫。居</a><a name="0641b04" id="0641b04">士子。如是西方二俱分别。居士子。圣法律中</a><a name="0641b05" id="0641b05">西方者。谓夫妻子也。居士子。若人慈愍妻</a><a name="0641b06" id="0641b06">子者。必有增益则无衰耗<p>居士子。如北</a><a name="0641b07" id="0641b07">方者。如是大家观奴婢使人。大家当以五</a><a name="0641b08" id="0641b08">事愍念给恤奴婢使人。云何为五。一者随</a><a name="0641b09" id="0641b09">其力而作业。二者随时食之。三者随时饮</a><a name="0641b10" id="0641b10">之。四者及日休息。五者病给汤药。大家以此</a><a name="0641b11" id="0641b11">五事愍念给恤奴婢使人。奴婢使人当以</a><a name="0641b12" id="0641b12">九事善奉大家。云何为九。一者随时作业。</a><a name="0641b13" id="0641b13">二者专心作业。三者一切作业。四者前以瞻</a><a name="0641b14" id="0641b14">侍。五者后以爱行。六者言以诚实。七者急时</a><a name="0641b15" id="0641b15">不远离。八者行他方时则便赞叹。九者称</a><a name="0641b16" id="0641b16">大家庶几。奴婢使人以此九事善奉大家。</a><a name="0641b17" id="0641b17">居士子。如是北方二俱分别。居士子。圣法</a><a name="0641b18" id="0641b18">律中北方者。谓大家奴婢使人也。居士子。若</a><a name="0641b19" id="0641b19">有人慈愍奴婢使人者。必有增益则无衰</a><a name="0641b20" id="0641b20">耗<p>居士子。如下方者。如是亲友观亲友臣。</a><a name="0641b21" id="0641b21">亲友当以五事爱敬供给亲友臣。云何为</a><a name="0641b22" id="0641b22">五。一者爱敬。二者不轻慢。三者不欺诳。四者</a><a name="0641b23" id="0641b23">施与珍宝。五者拯念亲友臣。亲友以此五</a><a name="0641b24" id="0641b24">事爱敬供给亲友臣。亲友臣亦以五事善</a><a name="0641b25" id="0641b25">念亲友。云何为五。一者知财物尽。二者知</a><a name="0641b26" id="0641b26">财物尽已供给财物。三者见放逸教诃。四</a><a name="0641b27" id="0641b27">者爱念。五者急时可归依。亲友臣以此五</a><a name="0641b28" id="0641b28">事善念亲友。居士子。如是下方二俱分别。</a><a name="0641b29" id="0641b29">居士子。圣法律中下方者。谓亲友亲友臣也。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010641a.htm'><img src='up.gif' border=0></a>
<a href='T010641c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>