<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0130 佛说给孤长者女得度因缘经 0848b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 130 佛说给孤长者女得度因缘经</font> <font face='Arial'>(卷2)</font> <font face='Arial'>T02, p0848b</h2></font><hr>
<span class='old'>
</a><a name="0848a28" id="0848a28">方如是作已。而此大地还复如故。令诸众生</a><a name="0848a29" id="0848a29">远离饥馑</span><a name="0848b01" id="0848b01"><p>佛言。大目干连。而此大地转时。所有众生当</a><a name="0848b02" id="0848b02">复何能得安隐邪。大目干连白佛言。我左手</a><a name="0848b03" id="0848b03">持众生。右手转大地。大地虽转。是诸众生。宛</a><a name="0848b04" id="0848b04">然安隐不知所转。佛言。大目干连。如是转时</a><a name="0848b05" id="0848b05">汝作何想。大目干连白佛言。如我意者。譬如</a><a name="0848b06" id="0848b06">力士转芭蕉叶而不为难。我转大地亦复如</a><a name="0848b07" id="0848b07">是。佛言。大目干连。善哉善哉。汝能起是神通</a><a name="0848b08" id="0848b08">方便。长者。佛说此人神通第一。是此尊者次</a><a name="0848b09" id="0848b09">第而来</a><a name="0848b10" id="0848b10"><p>复次尊者。摩诃迦旃延化水精楼阁。有种种</a><a name="0848b11" id="0848b11">宝柱及众宝网真珠璎珞。间错垂布广大严</a><a name="0848b12" id="0848b12">饰。于楼阁中结跏趺坐。现是神通从空而来</a><a name="0848b13" id="0848b13">三绕彼城。次从空下入长者舍。尔时长者见</a><a name="0848b14" id="0848b14">是相已。问善无毒女言。今此所来众宝庄严</a><a name="0848b15" id="0848b15">水精楼阁。于其中间结跏趺坐。现如是相入</a><a name="0848b16" id="0848b16">此舍者。是汝师邪。女即答言。此非我师。是佛</a><a name="0848b17" id="0848b17">弟子名摩诃迦旃延。此人善能分别经典句</a><a name="0848b18" id="0848b18">义。佛说此人于经典中议论第一。是此尊者</a><a name="0848b19" id="0848b19">次第而来</a><a name="0848b20" id="0848b20"><p>复次尊者摩诃俱絺罗化大牛车安处其上。</a><a name="0848b21" id="0848b21">现是神通从空而来三绕彼城。次从空下入</a><a name="0848b22" id="0848b22">长者舍。尔时长者见是相已。问善无毒女言。</a><a name="0848b23" id="0848b23">今此所来乘大牛车。现如是相入此舍者。是</a><a name="0848b24" id="0848b24">汝师邪。女即答言。此非我师。是佛弟子名摩</a><a name="0848b25" id="0848b25">诃俱絺罗。此人威仪详审诸根调寂。初出家</a><a name="0848b26" id="0848b26">已自然纯熟如八十腊者。了知梵行如久修</a><a name="0848b27" id="0848b27">习。佛说此人少欲第一。是此尊者次第而来</a><a name="0848b28" id="0848b28"><p>复次尊者优波离化金多罗树林。妙色华果</a><a name="0848b29" id="0848b29">皆悉具足。有俱枳罗舍利啰等种种异鸟游<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020848a.htm'><img src='up.gif' border=0></a>
<a href='T020848c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>