<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0720a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷31)</font> 力品第三十八之一 （六） <font face='Arial'>T02, p0720a</h2></font><hr>
<span class='old'>
</a><a name="0719c28" id="0719c28">明<p>尔时。其母便说此偈</a><a name="0719c29" id="0719c29"><p class='lg'>　　此非火光明　　　非日月释梵</span><br><a name="0720a01" id="0720a01">　　鸟狩不惊怖　　　和鸣殊于常</a><br><a name="0720a02" id="0720a02">　　此光极清净　　　使人悦无量</a><br><a name="0720a03" id="0720a03">　　必是尊最胜　　　十力至此间</a><br><a name="0720a04" id="0720a04">　　于天世人中　　　天眼睹世界</a><br><a name="0720a05" id="0720a05">　　故欲度汝身　　　世尊来至此　</p></a><a name="0720a06" id="0720a06"><p>是时。鸯掘魔闻佛音响。欢喜踊跃。不能自</a><a name="0720a07" id="0720a07">胜。便作是语。我师亦有教诫而敕我曰。</a><a name="0720a08" id="0720a08">设汝能害母。并杀沙门瞿昙者。必生梵天</a><a name="0720a09" id="0720a09">上<p>是时。鸯掘魔语母曰。母。今且住。我先取</a><a name="0720a10" id="0720a10">沙门瞿昙杀。然后当食<p>是时。鸯掘魔即放</a><a name="0720a11" id="0720a11">母而往逐世尊。遥见世尊来。亦如金聚。靡</a><a name="0720a12" id="0720a12">所不照。见已。并笑而说是语。今此沙门定</a><a name="0720a13" id="0720a13">在我手。必杀不疑。其有人民欲行此道</a><a name="0720a14" id="0720a14">者。皆集大众而行此道。然此沙门独无伴</a><a name="0720a15" id="0720a15">侣。我今当取杀之<p>是时。鸯掘魔即拔腰剑。</a><a name="0720a16" id="0720a16">往逆世尊。是时。世尊寻还复道。徐而行步。</a><a name="0720a17" id="0720a17">而鸯掘魔奔驰而逐。亦不能及如来。是时。</a><a name="0720a18" id="0720a18">鸯掘魔白世尊言。住。住。沙门<p>世尊告曰。我</a><a name="0720a19" id="0720a19">自住耳。汝自不住<p>是时。彼鸯掘魔并走。遥说</a><a name="0720a20" id="0720a20">此偈</a><a name="0720a21" id="0720a21"><p class='lg'>　　去而复言住　　　语我言不住</a><br><a name="0720a22" id="0720a22">　　与我说此义　　　彼住我不住　</p></a><a name="0720a23" id="0720a23"><p>尔时。世尊以偈报曰</a><a name="0720a24" id="0720a24"><p class='lg'>　　世尊言已住　　　不害于一切</a><br><a name="0720a25" id="0720a25">　　汝今有杀心　　　不离于恶原</a><br><a name="0720a26" id="0720a26">　　我住慈心地　　　愍护一切人</a><br><a name="0720a27" id="0720a27">　　汝种地狱苦　　　不离于恶原　</p></a><a name="0720a28" id="0720a28"><p>是时。鸯掘魔闻此偈已。便作是念。我今审</a><a name="0720a29" id="0720a29">为恶耶。又师语我言。此是大祠。获大果报。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020719c.htm'><img src='up.gif' border=0></a>
<a href='T020720b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>