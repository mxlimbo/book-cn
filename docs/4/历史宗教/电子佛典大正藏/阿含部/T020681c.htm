<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0681c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷24)</font> 善聚品第三十二 （一二） <font face='Arial'>T02, p0681c</h2></font><hr>
<span class='old'>
</a><br><a name="0681b28" id="0681b28">　　亿施不起想　　　欢喜遂增益</a><br><a name="0681b29" id="0681b29">　　心中生此念　　　乱意永无余</span><br><a name="0681c01" id="0681c01">　　觉知身安乐　　　心便得解脱</a><br><a name="0681c02" id="0681c02">　　是故有智人　　　不问男与女</a><br><a name="0681c03" id="0681c03">　　当行此五施　　　无失方便宜　</p></a><a name="0681c04" id="0681c04"><p>是故。诸比丘。若善男子．善女人。欲行此五</a><a name="0681c05" id="0681c05">事者。当念随时施。如是。诸比丘。当作是</a><a name="0681c06" id="0681c06">学<p>尔时。诸比丘闻佛所说。欢喜奉行</a><a name="0681c07" id="0681c07"><p class='lg'>　　善．不善．礼佛　　　天使．岁．五瑞</a><br><a name="0681c08" id="0681c08">　　文茶．亲．瞻病　　　五施．随时施　</p></a><a name="0681c09" id="0681c09"><p class='juan'>
增壹阿含经卷第二十四</p>
</a><a name="0681c10" id="0681c10"></a><a name="0681c11" id="0681c11"></a><a name="0681c12" id="0681c12"><p class='juan'>
增壹阿含经卷第二十五</p>
</a><a name="0681c13" id="0681c13"></a><a name="0681c14" id="0681c14"><p><span class='byline'>　　　　东晋罽宾三藏瞿昙僧伽提婆译</span><br></a><a name="0681c15" id="0681c15"><p><b>　　<A NAME="n2227"></A>五王品第三十三</b></a><a name="0681c16" id="0681c16"><p><b>　　<A NAME="n2228"></A>（一）</b><p>闻如是<p>一时。佛在舍卫国祇树给孤独</a><a name="0681c17" id="0681c17">园<p>尔时。五大国王波斯匿为首。集在园观</a><a name="0681c18" id="0681c18">之中。各作此论。云何为五王。所谓波斯匿</a><a name="0681c19" id="0681c19">王．毗沙王．优填王．恶生王．优陀延王<p>尔时。</a><a name="0681c20" id="0681c20">五王集在一处。各作此论。诸贤当知。如来</a><a name="0681c21" id="0681c21">说此五欲。云何为五。若眼见色甚爱敬念。</a><a name="0681c22" id="0681c22">世人所希望。若耳闻声．鼻嗅香．舌知味．身</a><a name="0681c23" id="0681c23">知细滑。如来说此五欲。此五欲中何者最</a><a name="0681c24" id="0681c24">妙。为眼见色妙耶。为耳闻声妙耶。为鼻</a><a name="0681c25" id="0681c25">嗅香妙耶。为舌知味妙耶。为身知细滑</a><a name="0681c26" id="0681c26">妙耶。此五事何者为最妙<p>其中或有国王</a><a name="0681c27" id="0681c27">而作是说。色最为妙。或有作是论。声最为</a><a name="0681c28" id="0681c28">妙。或有作是论。香最为胜。或有作是论。</a><a name="0681c29" id="0681c29">味最为妙。或有作是论。细滑为最胜<p>是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020681b.htm'><img src='up.gif' border=0></a>
<a href='T020682a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>