<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0081 分别善恶报应经 0898b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 81 分别善恶报应经</font> <font face='Arial'>(卷1)</font> <font face='Arial'>T01, p0898b</h2></font><hr>
<span class='old'>
</a><a name="0898a28" id="0898a28">恼。此一补特伽罗。初行布施爱乐欢喜。施已</a><a name="0898a29" id="0898a29">心悔故。此补特伽罗。生在人中处上种族。金</span><a name="0898b01" id="0898b01">银珍宝象马车乘。悉皆具足。父母妻子吏民</a><a name="0898b02" id="0898b02">知识圆满无缺。乃至库藏亦复如是。故得果</a><a name="0898b03" id="0898b03">时先受快乐后乃苦恼。复云何业。有补特伽</a><a name="0898b04" id="0898b04">罗。先受贫苦后乃快乐。此一补特伽罗。由昔</a><a name="0898b05" id="0898b05">因时用下品心微分布施。舍已不悔后乃欢</a><a name="0898b06" id="0898b06">喜故。此补特伽罗。生在人中种族卑下。饮食</a><a name="0898b07" id="0898b07">珍宝悉皆乏少亦不自在。后渐增长财物广</a><a name="0898b08" id="0898b08">大。乃至种种资具无有乏少。故此补特伽罗。</a><a name="0898b09" id="0898b09">后得果时先乃贫苦后受快乐。复云何业有</a><a name="0898b10" id="0898b10">补特伽罗。先受快乐后亦快乐。此一补特伽</a><a name="0898b11" id="0898b11">罗。未施欢喜正施施已欢喜。三时无悔。此一</a><a name="0898b12" id="0898b12">补特伽罗。生在人中于富贵家上种族中。父</a><a name="0898b13" id="0898b13">母妻子吏民亲友圆满具足。库藏珍宝象马</a><a name="0898b14" id="0898b14">牛羊。乃至园林田宅无不具足自在受用。故</a><a name="0898b15" id="0898b15">此补特伽罗。先受快乐后亦快乐。复云何业</a><a name="0898b16" id="0898b16">有补特伽罗。先无快乐后无快乐常受苦恼。</a><a name="0898b17" id="0898b17">此一补特伽罗。先无施心亦无良友劝令布施。</a><a name="0898b18" id="0898b18">又无信心贪惜珍宝。从始至终绝施纤毫。故</a><a name="0898b19" id="0898b19">此补特伽罗。若生人中处下种族贫穷困苦。</a><a name="0898b20" id="0898b20">财宝饮食田宅资具。乃至眷属悉皆乏少。先</a><a name="0898b21" id="0898b21">无快乐后无快乐。故此补特伽罗。先受苦恼。</a><a name="0898b22" id="0898b22">后亦苦恼。复云何业。有补特伽罗得大富贵。</a><a name="0898b23" id="0898b23">贪惜财物无纤毫施。此一补特伽罗于过去</a><a name="0898b24" id="0898b24">世向三宝处曾行布施。不曾发愿于当来世</a><a name="0898b25" id="0898b25">更修施行。故此补特伽罗命终已后。若生人</a><a name="0898b26" id="0898b26">间得大富贵。居上种族珍宝广大。象马奴婢</a><a name="0898b27" id="0898b27">牛羊田宅。亦皆广大受用自在。于其财物悭</a><a name="0898b28" id="0898b28">惜爱护不行惠施。故此补特伽罗。富贵多财</a><a name="0898b29" id="0898b29">爱护悭贪亦无信心。复云何业有补特伽罗。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010898a.htm'><img src='up.gif' border=0></a>
<a href='T010898c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>