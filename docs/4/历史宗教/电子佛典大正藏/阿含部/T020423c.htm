<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0423c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷7)</font> 二诵 （一二九） <font face='Arial'>T02, p0423c</h2></font><hr>
<span class='old'>
</a><a name="0423b28" id="0423b28">愚有何差别。若言利益。汝今云何。将千二百</a><a name="0423b29" id="0423b29">比丘千优婆塞。五百乞儿。从一聚落。至一聚</span><a name="0423c01" id="0423c01">落。从城至城。破坏诸家。所经之处。为汝践</a><a name="0423c02" id="0423c02">蹈摧坏伤毁。如雹害禾。是名破坏。非为利益。</a><a name="0423c03" id="0423c03">尔时闭口。受其教已诣卖叠林。往诣佛所。</a><a name="0423c04" id="0423c04">粗相问讯。在一面坐。即白佛言。瞿昙。汝今宁</a><a name="0423c05" id="0423c05">可不欲增长利益于诸家耶。汝岂不常赞叹</a><a name="0423c06" id="0423c06">增长利益者乎。佛告之曰。我于长夜。恒欲增</a><a name="0423c07" id="0423c07">长利益之法。时聚落主。而作是言。汝若利</a><a name="0423c08" id="0423c08">益。何故今者于饥馑世。与千二百比丘。千优</a><a name="0423c09" id="0423c09">婆塞。五百乞儿。俱从一聚落。至一聚落。从城</a><a name="0423c10" id="0423c10">至城。破坏诸家。斯非增长利益之法。所为损</a><a name="0423c11" id="0423c11">减。如雹害禾。汝坏人民。亦复如是。佛告之</a><a name="0423c12" id="0423c12">曰。我忆九十一劫已来。无有一家以熟食施</a><a name="0423c13" id="0423c13">而致损减。汝今且观一切诸家。多饶财宝。眷</a><a name="0423c14" id="0423c14">属僮仆。象马牛羊。是富基业。有不从施而得</a><a name="0423c15" id="0423c15">者。不尽从施。我获斯果报。有八因缘。能坏诸</a><a name="0423c16" id="0423c16">家。若为王贼所侵。为火所烧。大水所漂。失所</a><a name="0423c17" id="0423c17">伏藏。生于恶子。不解生业。威逼用财。恶子无</a><a name="0423c18" id="0423c18">理。用于财货。一切世人皆云。八事能破居</a><a name="0423c19" id="0423c19">家。我今更说第九之破。言第九者。所谓无</a><a name="0423c20" id="0423c20">常。离是九种外。言沙门瞿昙。能破诸家。无</a><a name="0423c21" id="0423c21">有是处。若弃如是九种因缘。言沙门瞿昙。能</a><a name="0423c22" id="0423c22">破诸家。不增长者。无有是处。不舍是语。不舍</a><a name="0423c23" id="0423c23">是欲。如斯等人。犹如拍鞠。必堕地狱。时闭口</a><a name="0423c24" id="0423c24">姓聚落主。闻是语已。必生惊怖。忧恼厌恶。身</a><a name="0423c25" id="0423c25">毛为竖。起礼佛足。归命于佛。而作是言。我今</a><a name="0423c26" id="0423c26">诚心向佛忏悔。我甚愚痴。犹如婴儿。所作</a><a name="0423c27" id="0423c27">不善。今于佛前。虚妄不实。下贱妄语。唯愿哀</a><a name="0423c28" id="0423c28">愍。听我忏悔。佛告之曰。知汝至心。汝实知</a><a name="0423c29" id="0423c29">罪。实知愚痴。犹如婴儿。所作不善。汝于如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020423b.htm'><img src='up.gif' border=0></a>
<a href='T020424a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>