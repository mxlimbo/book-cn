<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0162a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷23)</font> （六○四） （四五五） <font face='Arial'>T02, p0162a</h2></font><hr>
<span class='old'>
</a><br><a name="0161c28" id="0161c28">　　齿白如珂玉　　　最胜今发笑</a><br><a name="0161c29" id="0161c29">　　勇猛勤精进　　　无师而自觉</span><br><a name="0162a01" id="0162a01">　　妙言令乐闻　　　无上柔软音</a><br><a name="0162a02" id="0162a02">　　而记彼童子　　　梵音远清彻</a><br><a name="0162a03" id="0162a03">　　无上两足尊　　　记彼施沙果　</p></a><a name="0162a04" id="0162a04"><p>尔时。世尊告阿难曰。如是。如是。如汝所说。</a><a name="0162a05" id="0162a05">诸佛无有因缘亦不发笑。我今笑者。其</a><a name="0162a06" id="0162a06">有因缘。阿难当知。于我灭度百年之后。此</a><a name="0162a07" id="0162a07">童子于巴连弗邑统领一方。为转轮王。姓</a><a name="0162a08" id="0162a08">孔雀。名阿育。正法治化。又复广布我舍利。</a><a name="0162a09" id="0162a09">当造八万四千法王之塔。安乐无量众生。</a><a name="0162a10" id="0162a10">如偈所说</a><a name="0162a11" id="0162a11"><p class='lg'>　　于我灭度后　　　是人当作王</a><br><a name="0162a12" id="0162a12">　　孔雀姓名育　　　譬如顶生王</a><br><a name="0162a13" id="0162a13">　　于此阎浮提　　　独王世所尊　</p></a><a name="0162a14" id="0162a14"><p>阿难。取此钵中所施之沙。舍着如来经行</a><a name="0162a15" id="0162a15">处。当行彼处<p>阿难受教。即取钵沙。舍经</a><a name="0162a16" id="0162a16">行处<p>阿难当知。于巴连弗邑。有王名曰月</a><a name="0162a17" id="0162a17">护。彼王当生子。名曰频头娑罗。当治彼</a><a name="0162a18" id="0162a18">国。彼复有子。名曰修师摩<p>时。彼瞻婆国</a><a name="0162a19" id="0162a19">有一婆罗门女。极为端正。令人乐见。为国</a><a name="0162a20" id="0162a20">所珍。诸相师辈见彼女相。即记彼女。当为</a><a name="0162a21" id="0162a21">王妃。又生二子。一当领一天下。一当出</a><a name="0162a22" id="0162a22">家学道。当成圣迹<p>时。彼婆罗门闻彼相师</a><a name="0162a23" id="0162a23">所说。欢喜无量。即持其女。诣巴连弗邑。种</a><a name="0162a24" id="0162a24">种庄严。庄严其体。欲嫁与修师摩王子。相</a><a name="0162a25" id="0162a25">师云。应嫁与频头娑罗王。彼女当生福德</a><a name="0162a26" id="0162a26">子。子当绍王基。婆罗门即以其女嫁与此</a><a name="0162a27" id="0162a27">王。王见其女。端正有德。即为夫人。前夫人</a><a name="0162a28" id="0162a28">及诸婇女见是夫人来。作是念言。此女极</a><a name="0162a29" id="0162a29">为端正。国中所珍。王若与彼相娱乐者。弃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020161c.htm'><img src='up.gif' border=0></a>
<a href='T020162b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>