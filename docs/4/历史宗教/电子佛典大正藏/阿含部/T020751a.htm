<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0751a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷36)</font> 八难品第四十二之一 （三） <font face='Arial'>T02, p0751a</h2></font><hr>
<span class='old'>
</a><a name="0750c28" id="0750c28">尊须臾之顷。口出五色光。遍照方域。尔时。阿</a><a name="0750c29" id="0750c29">难复白佛言。复以何因缘。如来今日口出</span><a name="0751a01" id="0751a01">五色光<p>世尊告曰。我向作是念。本未成道</a><a name="0751a02" id="0751a02">时长处地狱。吞热铁丸。或食草木。长此四</a><a name="0751a03" id="0751a03">大。或作骡．驴．骆驼．象．马．猪．羊。或作饿鬼。</a><a name="0751a04" id="0751a04">长四大形。有受胎之厄。或受天福。食自</a><a name="0751a05" id="0751a05">然甘露。我今以成如来。以根力觉道成如</a><a name="0751a06" id="0751a06">来身。由此因缘故。口出五色光尔<p>是时。</a><a name="0751a07" id="0751a07">须臾之间口出微妙之光。胜于前光。是时。</a><a name="0751a08" id="0751a08">阿难白世尊言。复以何因缘。如来重出光</a><a name="0751a09" id="0751a09">胜于前者<p>世尊告曰。我向者作是念。过去</a><a name="0751a10" id="0751a10">诸佛世尊取灭度。遗法不久存于世。我复</a><a name="0751a11" id="0751a11">重思惟。以何方便。使我法得久存在世。如</a><a name="0751a12" id="0751a12">来身者金刚之数。意欲碎此身如芥子许。</a><a name="0751a13" id="0751a13">流布世间。使将来之世。信乐檀越不见如</a><a name="0751a14" id="0751a14">来形像者。取供养之因。缘是福祐。当生</a><a name="0751a15" id="0751a15">四姓家．四天王家．三十三天．艳天．兜术天．化</a><a name="0751a16" id="0751a16">自在天．他化自在天。因此福祐。当生欲界．</a><a name="0751a17" id="0751a17">色界．无色界。或复有得须陀洹道．斯陀含道．</a><a name="0751a18" id="0751a18">阿那含道．阿罗汉道．辟支佛道。若成佛道。由</a><a name="0751a19" id="0751a19">此因缘故。出斯光明尔<p>是时。世尊躬自</a><a name="0751a20" id="0751a20">襞僧伽梨四叠。右胁着地。脚脚相累。是时。</a><a name="0751a21" id="0751a21">尊者阿难悲泣涕零。不能自胜。又自考责。既</a><a name="0751a22" id="0751a22">未成道。为结所缚。然今世尊舍我灭度。</a><a name="0751a23" id="0751a23">当何恃怙<p>是时。世尊知而告诸比丘曰。阿</a><a name="0751a24" id="0751a24">难比丘今为所在<p>诸比丘对曰。阿难比</a><a name="0751a25" id="0751a25">丘今在如来床后。悲号堕泪。不能自胜。又</a><a name="0751a26" id="0751a26">自考责。既不成道。又不断结使。然今世尊</a><a name="0751a27" id="0751a27">舍我涅槃<p>尔时。世尊告阿难曰。止。止。阿难。</a><a name="0751a28" id="0751a28">无为愁忧。夫物处世。应当坏败。欲使不变</a><a name="0751a29" id="0751a29">易者。此事不然。勤加精进。念修正法。如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020750c.htm'><img src='up.gif' border=0></a>
<a href='T020751b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>