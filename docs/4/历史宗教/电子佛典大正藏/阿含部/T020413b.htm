<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0413b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷6)</font> 初诵 （一一○） <font face='Arial'>T02, p0413b</h2></font><hr>
<span class='old'>
</a><a name="0413a28" id="0413a28">地娑罗林中。尔时如来涅盘时到。告阿难</a><a name="0413a29" id="0413a29">曰。汝可为我于双树间北首敷座。于时阿</span><a name="0413b01" id="0413b01">难。受佛敕已。于双树间北首敷座。既敷座已。</a><a name="0413b02" id="0413b02">还至佛所。顶礼佛足。在一面坐。白佛言。世</a><a name="0413b03" id="0413b03">尊。我于双树间。北首敷座。所作已竟。尔时世</a><a name="0413b04" id="0413b04">尊。即从坐起。往趣双树敷上。北首右胁而卧。</a><a name="0413b05" id="0413b05">足足相累。系心在明。起于念觉。先作涅盘</a><a name="0413b06" id="0413b06">想。尔时拘尸那竭国。有一梵志。名须跋陀</a><a name="0413b07" id="0413b07">罗。先住彼国。其年朽迈。一百二十。时彼国</a><a name="0413b08" id="0413b08">中。诸力士辈。供养恭敬。尊重赞叹是阿罗</a><a name="0413b09" id="0413b09">汉。时须跋陀罗。传闻人说婆伽婆于今日夜</a><a name="0413b10" id="0413b10">当入涅盘。作是念言。我于法中。有所疑惑。</a><a name="0413b11" id="0413b11">唯有瞿昙。必能解释。决我所疑。作是念已。即</a><a name="0413b12" id="0413b12">出拘尸那竭。往诣娑罗林。尊者阿难。在外经</a><a name="0413b13" id="0413b13">行时。须跋陀见阿难已。即诣其所。白阿难</a><a name="0413b14" id="0413b14">言。我闻他说。沙门瞿昙。于今日中夜。当入无</a><a name="0413b15" id="0413b15">余涅盘。吾今须见咨决所疑。阿难答言。梵</a><a name="0413b16" id="0413b16">志。佛身疲惓。汝今扰恼。须跋陀罗白阿难</a><a name="0413b17" id="0413b17">言。我闻如来今日中夜。入无余涅盘。我昔</a><a name="0413b18" id="0413b18">曾闻宿旧仙言。若如来至真等正觉。出现于</a><a name="0413b19" id="0413b19">世。如优昙钵花。难可值遇。我有少疑。思得</a><a name="0413b20" id="0413b20">咨决。愿听我见。如是三请。阿难答言。莫扰</a><a name="0413b21" id="0413b21">恼佛</a><a name="0413b22" id="0413b22"><p>尔时世尊。以净天耳。遥闻阿难遮须跋陀不</a><a name="0413b23" id="0413b23">听前进。佛告阿难。莫遮彼人。听其前进。随意</a><a name="0413b24" id="0413b24">问难。时须跋陀罗。闻佛慈矜听令前进。踊跃</a><a name="0413b25" id="0413b25">欢喜。即至佛所。问讯已讫。在一面坐白佛言。</a><a name="0413b26" id="0413b26">世尊我有少疑。听我问不。佛言。恣汝所问。</a><a name="0413b27" id="0413b27">须跋陀罗。既蒙听许白佛言。世尊。外道六师。</a><a name="0413b28" id="0413b28">种种异见。富兰那迦叶未迦梨俱赊梨子阿</a><a name="0413b29" id="0413b29">阇耶毗罗坻子。阿阇多翅舍婆罗迦尼陀迦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020413a.htm'><img src='up.gif' border=0></a>
<a href='T020413c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>