<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0061 受新岁经 0858c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 61 受新岁经</font> <font face='Arial'>(卷1)</font> <font face='Arial'>T01, p0858c</h2></font><hr>
<span class='old'>
</a><a name="0858b28" id="0858b28">世尊今日不度者度。不脱者脱。不涅槃者令</a><a name="0858b29" id="0858b29">得涅槃。无救护者为作救护。为盲者作眼目。</span><a name="0858c01" id="0858c01">为病者作医王。三界独尊无能及者。最尊最</a><a name="0858c02" id="0858c02">上。未起道意者令发道意。众人未悟。尊令悟</a><a name="0858c03" id="0858c03">之。未闻法者使令闻之。为迷者作径路导以</a><a name="0858c04" id="0858c04">正法。以此事缘如来无咎于众人也。亦无身</a><a name="0858c05" id="0858c05">口意过。是时舍利弗白世尊言。我今亦向如</a><a name="0858c06" id="0858c06">来自陈。然无过咎于如来及比丘僧乎。世尊</a><a name="0858c07" id="0858c07">告曰。汝今舍利弗。都无身口意所作非行。所</a><a name="0858c08" id="0858c08">以然者。汝今智慧无能及者。种种智慧。无量</a><a name="0858c09" id="0858c09">智慧。无边之智。无与等智。疾智捷智。甚深之</a><a name="0858c10" id="0858c10">智。平等之智。少欲知足乐之处。多诸方便。念</a><a name="0858c11" id="0858c11">不错乱摠持三昧。根原具足戒。成就三昧。成</a><a name="0858c12" id="0858c12">就智慧。成就解脱。成就解脱知见。成就勇</a><a name="0858c13" id="0858c13">悍。能忍所说。知恶之为非法。心性庠序。不行</a><a name="0858c14" id="0858c14">卒暴。犹如转轮圣王最大太子。当绍王位。转</a><a name="0858c15" id="0858c15">于宝轮。舍利弗亦复如是。转于无上清净法</a><a name="0858c16" id="0858c16">轮。诸天世人及龙鬼神魔若魔天。本所不转。</a><a name="0858c17" id="0858c17">汝今所说常如法议。未曾违理</a><a name="0858c18" id="0858c18"><p>是时舍利弗白佛言。此五百比丘尽当受岁。</a><a name="0858c19" id="0858c19">此五百人尽无过咎于如来乎。世尊告曰。我</a><a name="0858c20" id="0858c20">亦不责此五百比丘身口意行。所以然者。此</a><a name="0858c21" id="0858c21">舍利弗大众之中。极为清净无诸瑕秽。今此</a><a name="0858c22" id="0858c22">众中最小下座。得须陀洹道。必当上及不退</a><a name="0858c23" id="0858c23">转法。以是之故我不怨责此众</a><a name="0858c24" id="0858c24"><p>尔时朋耆奢在此众中。即从坐起前至世尊</a><a name="0858c25" id="0858c25">所。头面礼足白世尊言。我今堪任欲有所论。</a><a name="0858c26" id="0858c26">世尊告曰。欲有所说今正是时。朋耆奢即于</a><a name="0858c27" id="0858c27">佛前。叹佛及比丘僧。而说此偈</a><a name="0858c28" id="0858c28"><p class='lg'>　　十五清净日　　　五百比丘集</a><br><a name="0858c29" id="0858c29">　　诸缚结悉解　　　无爱更不生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010858b.htm'><img src='up.gif' border=0></a>
<a href='T010859a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>