<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0591a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷9)</font> 惭愧品第十八 （五） <font face='Arial'>T02, p0591a</h2></font><hr>
<span class='old'>
</a><a name="0590c28" id="0590c28"><p class='lg'>　　嗔恚生地狱　　　亦作蛇蚖形</a><br><a name="0590c29" id="0590c29">　　是故当舍恚　　　更莫受此身　</p></span><a name="0591a01" id="0591a01"><p>尔时。神尊诸天在虚空中。以若干百千种</a><a name="0591a02" id="0591a02">花散如来上。是时。世尊与四部之众．天．龙．</a><a name="0591a03" id="0591a03">鬼神说微妙法。尔时。见降象男女六万余</a><a name="0591a04" id="0591a04">人诸尘垢尽。得法眼净。八万天人亦得法眼</a><a name="0591a05" id="0591a05">净。时。彼醉象身中刀风起。身坏命终。生四天</a><a name="0591a06" id="0591a06">王宫<p>尔时。比丘．比丘尼。诸优婆塞．优婆夷。</a><a name="0591a07" id="0591a07">及天．龙．鬼神。闻世尊所说。欢喜奉行</a><a name="0591a08" id="0591a08"><p><b>　　<A NAME="n2052"></A>（六）</b><p>闻如是<p>一时。佛在舍卫国祇树给孤独</a><a name="0591a09" id="0591a09">园<p>尔时。尊者难陀着极妙之衣。色曜人目。</a><a name="0591a10" id="0591a10">着金厕履屣。复抆饰两目。手执钵器。欲</a><a name="0591a11" id="0591a11">入舍卫城。尔时。众多比丘遥见尊者难陀</a><a name="0591a12" id="0591a12">着极妙之衣。入舍卫城乞食。尔时。众多比</a><a name="0591a13" id="0591a13">丘便往至世尊所。头面礼足。在于一面坐。</a><a name="0591a14" id="0591a14">须臾退坐。白世尊曰。向者。难陀比丘着极</a><a name="0591a15" id="0591a15">妙之衣。色曜人目。入舍卫城乞食<p>尔时。世</a><a name="0591a16" id="0591a16">尊告一比丘。汝速往至难陀比丘所。如来</a><a name="0591a17" id="0591a17">呼卿<p>对曰。如是。世尊。时。彼比丘受世尊教。</a><a name="0591a18" id="0591a18">头面礼足而去。往至难陀比丘所。到已。语</a><a name="0591a19" id="0591a19">难陀曰。世尊呼卿<p>是时。难陀闻比丘语。即</a><a name="0591a20" id="0591a20">来至世尊所。到已。头面礼足。在一面坐<p>是</a><a name="0591a21" id="0591a21">时。世尊告难陀曰。汝今何故着此极妙之</a><a name="0591a22" id="0591a22">衣。又则着履屣。入舍卫城乞食。时。尊者难</a><a name="0591a23" id="0591a23">陀默然不语<p>世尊复重告曰。云何。难陀。汝</a><a name="0591a24" id="0591a24">岂不以信牢固出家学道乎<p>难陀对曰。如</a><a name="0591a25" id="0591a25">是。世尊<p>世尊告曰。汝今族姓子不应律行。</a><a name="0591a26" id="0591a26">以信牢固出家学道。何由复着极妙之衣。</a><a name="0591a27" id="0591a27">摩治形服。欲入舍卫城乞食。与彼白衣</a><a name="0591a28" id="0591a28">有何差别<p>尔时。世尊便说此偈</a><a name="0591a29" id="0591a29"><p class='lg'>　　何日见难陀　　　能治阿练行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020590c.htm'><img src='up.gif' border=0></a>
<a href='T020591b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>