<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0256c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷35)</font> （九八五） （四五五） <font face='Arial'>T02, p0256c</h2></font><hr>
<span class='old'>
</a><a name="0256b28" id="0256b28">生不喜．不爱．不念．不可意。而他于彼有</a><a name="0256b29" id="0256b29">喜．有爱．有念．有可意随行。我于他所问</span><a name="0256c01" id="0256c01">起嗔恚。是名从恚生恚<p>若比丘离欲．恶不</a><a name="0256c02" id="0256c02">善法。有觉有观。乃至初禅．第二．第三．第四禅</a><a name="0256c03" id="0256c03">具足住者。从爱生爱．从恚生恚．从恚生</a><a name="0256c04" id="0256c04">爱．从爱生恚已断已知。断其根本。如截</a><a name="0256c05" id="0256c05">多罗树头。无复生分。于未来世成不生</a><a name="0256c06" id="0256c06">法<p>若彼比丘尽诸有漏。无漏心解脱．慧解脱。</a><a name="0256c07" id="0256c07">现法自知作证。我生已尽。梵行已立。所作已</a><a name="0256c08" id="0256c08">作。自知不受后有。当于尔时。不自举。不</a><a name="0256c09" id="0256c09">起尘。不炽然。不嫌彼<p>云何自举。谓见色是</a><a name="0256c10" id="0256c10">我．色异我．我中色．色中我。受．想．行．识亦复</a><a name="0256c11" id="0256c11">如是。是名自举。云何不自举。谓不见色是</a><a name="0256c12" id="0256c12">我．色异我．我中色．色中我。受．想．行．识亦复</a><a name="0256c13" id="0256c13">如是。是名不自举。云何还举。谓于骂者还</a><a name="0256c14" id="0256c14">骂。嗔者还嗔。打者还打。触者还触。是名</a><a name="0256c15" id="0256c15">还举。云何不还举。谓骂者不还骂。嗔者不</a><a name="0256c16" id="0256c16">还嗔。打者不还打。触者不还触。是名不</a><a name="0256c17" id="0256c17">还举<p>云何起尘。谓有我．我欲。乃至十八种爱。</a><a name="0256c18" id="0256c18">是名起尘。云何不起尘。谓无我．无我欲。乃至</a><a name="0256c19" id="0256c19">十八爱不起。是名不起尘<p>云何炽然。谓有</a><a name="0256c20" id="0256c20">我所．我所欲。乃至外十八爱行。是名炽然。云</a><a name="0256c21" id="0256c21">何不炽然。谓无我所．无我所欲。乃至无外十</a><a name="0256c22" id="0256c22">八爱行。是名不炽然<p>云何嫌彼。谓见我真</a><a name="0256c23" id="0256c23">实起。于我慢．我欲．我使不断不知。是名嫌</a><a name="0256c24" id="0256c24">彼。云何不嫌彼。谓不见我真实。我慢．我欲．</a><a name="0256c25" id="0256c25">我使已断已知。是名不嫌彼<p>佛说此经</a><a name="0256c26" id="0256c26">已。诸比丘闻佛所说。欢喜奉行</a><a name="0256c27" id="0256c27"><p><b>　　<A NAME="n1019"></A>（九八六）</b><p>如是我闻<p>一时。佛住舍卫国祇树给孤</a><a name="0256c28" id="0256c28">独园<p>尔时。世尊告诸比丘。有二事断难持。</a><a name="0256c29" id="0256c29">何等为二。若俗人处非人处。于衣食．床卧．<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020256b.htm'><img src='up.gif' border=0></a>
<a href='T020257a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>