<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0807b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷48)</font> 礼三宝品第五十 （四） <font face='Arial'>T02, p0807b</h2></font><hr>
<span class='old'>
</a><a name="0807a28" id="0807a28">人民尽是王有。愿停驾住此。我等当禀</a><a name="0807a29" id="0807a29">承天命。大天答诸王曰。汝等欲承我命</span><a name="0807b01" id="0807b01">者。各还本土。以十善教民。勿行枉横。诫</a><a name="0807b02" id="0807b02">敕已讫。轮则西回按行西界。西界诸王贡献</a><a name="0807b03" id="0807b03">劝请。如南方比讫。轮复北回巡行北界。</a><a name="0807b04" id="0807b04">北界诸王亦皆朝觐。贡献劝请。尽如前法。周</a><a name="0807b05" id="0807b05">游四日。遍阎浮提四海。还本蜜[<a href='javascript:showpic("images/004266.gif")'>口*提</a>]罗城。</a><a name="0807b06" id="0807b06">于宫门前虚空中住。高七多罗。辋东向。王</a><a name="0807b07" id="0807b07">便入宫<p>佛语阿难。大天得轮宝如此<p>阿</a><a name="0807b08" id="0807b08">难复问佛。大天得象宝复云何<p>佛语阿难。</a><a name="0807b09" id="0807b09">大天以后十五日。月盛满时。沐浴清净。从诸</a><a name="0807b10" id="0807b10">婇女上东楼上。东向观见空中。有白象</a><a name="0807b11" id="0807b11">王名满呼。乘虚而来。七肢平跱。口有六</a><a name="0807b12" id="0807b12">牙。头上金冠。金为璎珞。以真珠交络其</a><a name="0807b13" id="0807b13">体。左右佩金铃。象有神力。变形自在。大</a><a name="0807b14" id="0807b14">天见之。心自念曰。我得此象可耶。当使有</a><a name="0807b15" id="0807b15">所为。念讫。象便立空中于王前。王即教以</a><a name="0807b16" id="0807b16">五事。王复念曰。当试此象为能以不。至</a><a name="0807b17" id="0807b17">明日日出。王乘此象。须臾之间。周遍四海。</a><a name="0807b18" id="0807b18">还到本处。于宫门东。东向立。阿难。大天</a><a name="0807b19" id="0807b19">所得象宝如此<p>阿难复问佛。大天所得</a><a name="0807b20" id="0807b20">马宝复云何<p>佛语阿难。大天到后十五日。</a><a name="0807b21" id="0807b21">月盛满时。沐浴清净。从诸婇女上西楼上。</a><a name="0807b22" id="0807b22">西向视。见有绀马王。名婆罗含(秦言发鸟朱发尾)。</a><a name="0807b23" id="0807b23">乘空而来。行不动身。头上金冠。宝为璎珞。</a><a name="0807b24" id="0807b24">披珠交络。左右垂铃。马有神力。变形自在。</a><a name="0807b25" id="0807b25">大天见之。自念言。得此乘之可也。念讫。</a><a name="0807b26" id="0807b26">至王前。王便乘欲试之。至明日日出。王</a><a name="0807b27" id="0807b27">乘东行。须臾之顷。周遍四海。还至本国。住</a><a name="0807b28" id="0807b28">宫门西。西向而立。阿难。大天所获马宝如</a><a name="0807b29" id="0807b29">此<p>阿难问佛。大天所得珠宝复云何<p>佛语<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020807a.htm'><img src='up.gif' border=0></a>
<a href='T020807c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>