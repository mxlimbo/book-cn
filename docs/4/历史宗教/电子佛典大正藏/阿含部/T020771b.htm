<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0771b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷41)</font> 马王品第四十五 （二） <font face='Arial'>T02, p0771b</h2></font><hr>
<span class='old'>
</a><a name="0771a28" id="0771a28">佛问舍利弗曰。吾向者遣诸比丘僧。于汝</a><a name="0771a29" id="0771a29">意云何<p>舍利弗言。向者如来遣诸众僧。我</span><a name="0771b01" id="0771b01">便作是念。如来好游闲静。独处无为。不乐</a><a name="0771b02" id="0771b02">在闹。是故遣诸圣众耳<p>佛告舍利弗曰。</a><a name="0771b03" id="0771b03">汝后复生何念。圣众是时谁之累<p>舍利弗</a><a name="0771b04" id="0771b04">白佛言。时我。世尊。复生此念。我亦当在</a><a name="0771b05" id="0771b05">闲静独游。不处市闹中<p>佛告舍利弗曰。</a><a name="0771b06" id="0771b06">勿作是语。亦莫生此念。云我当在闲静</a><a name="0771b07" id="0771b07">之处也。如今圣众之累。岂非依舍利弗．目</a><a name="0771b08" id="0771b08">干连比丘乎<p>尔时。世尊告大目干连曰。</a><a name="0771b09" id="0771b09">我遣诸众僧。汝有何念<p>目干连白佛言。</a><a name="0771b10" id="0771b10">如来遣众僧。我便生斯念。如来欲得独处</a><a name="0771b11" id="0771b11">无为。故遣圣众耳<p>佛告目干连。汝后复</a><a name="0771b12" id="0771b12">生何念<p>目干连白佛言。然今如来遣诸</a><a name="0771b13" id="0771b13">圣众。我等宜还收集之。令不分散<p>佛告目</a><a name="0771b14" id="0771b14">干连。善哉。目连。如汝所说。众中之标</a><a name="0771b15" id="0771b15">首。唯吾与汝二人耳。自今已往。目干连</a><a name="0771b16" id="0771b16">当教诲诸后学比丘。使长夜之中永处安</a><a name="0771b17" id="0771b17">隐之处。无令中退。堕落生死。若有比丘</a><a name="0771b18" id="0771b18">成就九法者。于现法中不得长大。云何为</a><a name="0771b19" id="0771b19">九。与恶知识从事亲近。非事恒喜游行。恒</a><a name="0771b20" id="0771b20">抱长患。好畜财货。贪着衣钵。多虚干妄</a><a name="0771b21" id="0771b21">乱意非定。无有慧明。不解义趣。不随时</a><a name="0771b22" id="0771b22">受诲。是谓。目连。若比丘成就此九者。于</a><a name="0771b23" id="0771b23">现法中不得长大有所润及<p>设有比丘</a><a name="0771b24" id="0771b24">能成就九者便有所成办。云何为九。与</a><a name="0771b25" id="0771b25">善知识从事。修行正法不着邪业。恒游</a><a name="0771b26" id="0771b26">独处不乐人间。少病无患。亦复不多畜诸</a><a name="0771b27" id="0771b27">财宝。不贪着衣钵。勤行精进无有乱心。闻</a><a name="0771b28" id="0771b28">义便解更不中受。随时听法无有厌足。</a><a name="0771b29" id="0771b29">是谓。目连。若有比丘成就此九法者。于现<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020771a.htm'><img src='up.gif' border=0></a>
<a href='T020771c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>