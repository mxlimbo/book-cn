<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0007 大般涅槃经 0201b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 7 大般涅槃经</font> <font face='Arial'>(卷2)</font> <font face='Arial'>T01, p0201b</h2></font><hr>
<span class='old'>
</a><a name="0201a28" id="0201a28">一。众人见者无不爱敬。长寿欢乐身无小疾。</a><a name="0201a29" id="0201a29">王性慈仁。愍念一切。犹如慈父怜爱其子。一</span><a name="0201b01" id="0201b01">切人民亲敬于王。亦复如父。阿难。大善见</a><a name="0201b02" id="0201b02">王。别于一时欲出园林。游观嬉戏。严四种</a><a name="0201b03" id="0201b03">兵。各八万四千。又复后宫夫人婇女。亦严八</a><a name="0201b04" id="0201b04">万四千乘车。欲随游看。时王又复敕于国中</a><a name="0201b05" id="0201b05">诸婆罗门长者居士。令随出游。严驾办已。</a><a name="0201b06" id="0201b06">时主兵臣入白王言。四兵已办。愿王知时。时</a><a name="0201b07" id="0201b07">王即便升白象舆。与婆罗门长者居士大臣</a><a name="0201b08" id="0201b08">眷属及以四兵。前后围绕。出往园中。象行</a><a name="0201b09" id="0201b09">骏疾。犹如风驰。尔时诸臣及婆罗门。长者</a><a name="0201b10" id="0201b10">居士。共谏王言。大王久在深宫之中。外诸</a><a name="0201b11" id="0201b11">人民无缘见王。今者既往园林游观。诸人民</a><a name="0201b12" id="0201b12">众充塞路侧。皆悉瞻仰欲见大王。以是事故。</a><a name="0201b13" id="0201b13">愿敕御者。不须迅速。王闻此语。即敕御者。</a><a name="0201b14" id="0201b14">令徐徐行。路边人民。恣意瞻仰。如子见父。</a><a name="0201b15" id="0201b15">尔时彼王见诸衢巷。无不平坦。又七宝树。</a><a name="0201b16" id="0201b16">罗列荫映。而无池水。即敕一臣。夹诸路侧。</a><a name="0201b17" id="0201b17">造七宝池。其间相去皆一百弓。又令栽植</a><a name="0201b18" id="0201b18">种种名华。又复敕令一一池间给诸侍人。有</a><a name="0201b19" id="0201b19">来浴者。供以香华。又与饮食。恣意取足。如</a><a name="0201b20" id="0201b20">是供给。不舍昼夜。又敕彼臣。自今已后。四</a><a name="0201b21" id="0201b21">远人民。有来求乞。随须给与。既到园林。与</a><a name="0201b22" id="0201b22">婆罗门长者居士并余大臣。游观嬉戏。乃至</a><a name="0201b23" id="0201b23">日暮。珠光明曜。如昼无异。不见日影乃知</a><a name="0201b24" id="0201b24">是夜。时王与诸婆罗门众长者居士并余臣</a><a name="0201b25" id="0201b25">民。嬉戏讫已。还归宫城。别于他日。时婆罗</a><a name="0201b26" id="0201b26">门长者居士及与大臣。持众名宝。共来献王。</a><a name="0201b27" id="0201b27">王即语言。我于近日。园林游戏。敕于某臣。</a><a name="0201b28" id="0201b28">自今已去。有来求索。随意给与。我之布施。</a><a name="0201b29" id="0201b29">乃至如是。卿等云何。反以众宝而来献我。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010201a.htm'><img src='up.gif' border=0></a>
<a href='T010201c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>