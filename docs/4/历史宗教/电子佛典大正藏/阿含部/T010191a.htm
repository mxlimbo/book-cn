<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0006 般泥洹经 0191a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 6 般泥洹经</font> <font face='Arial'>(卷2)</font> <font face='Arial'>T01, p0191a</h2></font><hr>
<span class='old'>
</a><a name="0190c28" id="0190c28">行未休故也。至九十日。大迦叶。阿那律。众</a><a name="0190c29" id="0190c29">比丘。会共议。佛十二部经。有四阿含。独阿</span><a name="0191a01" id="0191a01">难侍佛久。佛之所说。阿难志讽。当从书</a><a name="0191a02" id="0191a02">受。恐其未得道。尚有贪心。欲持旧事诘责</a><a name="0191a03" id="0191a03">阿难。与设高座。三上三下。如是者。可得诚</a><a name="0191a04" id="0191a04">实。皆言大善。众会坐定。直事比丘。逐阿难</a><a name="0191a05" id="0191a05">出。须臾又请。阿难入礼众僧。未得道者。皆</a><a name="0191a06" id="0191a06">为之起。直事比丘。处着中央高座。于是让</a><a name="0191a07" id="0191a07">言。此非阿难座。众比丘言。用佛经故。处汝</a><a name="0191a08" id="0191a08">高座。欲有所问。阿难就座。众僧问曰。汝有</a><a name="0191a09" id="0191a09">大过。宁自知不。昔者佛言。阎浮提乐。汝奚</a><a name="0191a10" id="0191a10">不对。直事比丘。敕阿难下。即下对言。佛为</a><a name="0191a11" id="0191a11">不得自在。当须我言耶。众僧默然。直事比</a><a name="0191a12" id="0191a12">丘。又令阿难上。众复问曰。佛为汝说。得四</a><a name="0191a13" id="0191a13">禅足者。可止一劫有余。汝何以嘿。阿难下</a><a name="0191a14" id="0191a14">言。佛说弥勒。当下作佛。始入法者。应从彼</a><a name="0191a15" id="0191a15">成。设自留者如弥勒何。僧又嘿然。阿难心</a><a name="0191a16" id="0191a16">怖。众比丘言。贤者当如法意具说佛经。对</a><a name="0191a17" id="0191a17">曰。唯然。如是三上。阿难最后上言。闻如是</a><a name="0191a18" id="0191a18">一时。座中未得道者。皆垂泣言。佛适说经。</a><a name="0191a19" id="0191a19">今何以疾。大迦叶。即选众中四十应真。从</a><a name="0191a20" id="0191a20">阿难受得四阿含。一中阿含。二长阿含。</a><a name="0191a21" id="0191a21">三增一阿含。四杂阿含。此四文者。一为</a><a name="0191a22" id="0191a22">贪淫作。二为喜怒作。三为愚痴作。四为不</a><a name="0191a23" id="0191a23">孝不师作。四阿含文。各六十疋素。众比丘</a><a name="0191a24" id="0191a24">言。用写四文。当兴行于天下。故佛阇维处。</a><a name="0191a25" id="0191a25">自生四树。遂相捡敛。分别书佛十二部经。</a><a name="0191a26" id="0191a26">戒律法具。其在千岁中。持佛经戒者。后皆</a><a name="0191a27" id="0191a27">会生弥勒佛所。当从彼解度生死履</a><a name="0191a28" id="0191a28"><p class='juan'>
般泥洹经卷下</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010190c.htm'><img src='up.gif' border=0></a>
<a href='T010191b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>