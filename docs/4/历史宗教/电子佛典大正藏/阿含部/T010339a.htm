<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0024 起世经 0339a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 24 起世经</font> <font face='Arial'>(卷6)</font> 阿修罗品第六之一 <font face='Arial'>T01, p0339a</h2></font><hr>
<span class='old'>
</a><a name="0338c28" id="0338c28"><p>诸比丘。奢摩梨及娑罗林。二苑之间。为罗[<a href='javascript:showpic("images/023523.gif")'>目*侯</a>]</a><a name="0338c29" id="0338c29">罗阿修罗王。出一池水。名曰难陀。其池</span><a name="0339a01" id="0339a01">纵广如上所说。其水凉冷。柔软轻甘。清净</a><a name="0339a02" id="0339a02">不浊。以七宝塼。七重砌累。七重宝板间错</a><a name="0339a03" id="0339a03">庄严。七重栏楯。七重铃网。亦有七重多罗行</a><a name="0339a04" id="0339a04">树。周匝围绕。杂色可观。乃至玛瑙等七宝</a><a name="0339a05" id="0339a05">所成。于池四方。各有阶道。甚可爱乐。亦为</a><a name="0339a06" id="0339a06">七宝之所庄严。池生诸花。所谓优钵罗花。</a><a name="0339a07" id="0339a07">钵头摩花。拘牟头花。奔茶利花。其花火形</a><a name="0339a08" id="0339a08">火色火光。略说如上。乃至水形水色水光。</a><a name="0339a09" id="0339a09">明照四方。香气氛氲。普熏一切。又有藕根。</a><a name="0339a10" id="0339a10">汁白味甘。食之香美。犹如上蜜。诸比丘。俱</a><a name="0339a11" id="0339a11">毗陀罗及难陀那二苑之间。为罗[<a href='javascript:showpic("images/023523.gif")'>目*侯</a>]罗阿修</a><a name="0339a12" id="0339a12">罗王。出一大树。其树亦名苏质怛罗波吒</a><a name="0339a13" id="0339a13">罗。树形纵广种种庄严。皆如上说。乃至七</a><a name="0339a14" id="0339a14">重墙院。七重栏楯。皆是砗磲玛瑙等七宝所</a><a name="0339a15" id="0339a15">成。甚可爱乐。略说乃至。种种众鸟。各各和</a><a name="0339a16" id="0339a16">鸣。其音哀雅。听者欢喜</a><a name="0339a17" id="0339a17"><p>诸比丘。彼阿修罗王七头会处。一切庄严如</a><a name="0339a18" id="0339a18">上所说。亦有岐道。去来径路。为通罗[<a href='javascript:showpic("images/023523.gif")'>目*侯</a>]罗</a><a name="0339a19" id="0339a19">阿修罗王游宫殿故。又为诸小阿修罗王。</a><a name="0339a20" id="0339a20">及诸小阿修罗众。亦有岐道。通其往来。向</a><a name="0339a21" id="0339a21">奢摩梨及俱毗陀罗。亦有岐道。向难陀那及</a><a name="0339a22" id="0339a22">难陀池。苏质怛罗波吒罗树等。皆有岐道。</a><a name="0339a23" id="0339a23">通其往来。游戏受乐</a><a name="0339a24" id="0339a24"><p>诸比丘。罗[<a href='javascript:showpic("images/023523.gif")'>目*侯</a>]罗阿修罗王。若欲往诣娑罗</a><a name="0339a25" id="0339a25">林苑及难陀那林等。澡浴游戏。遍观看时。</a><a name="0339a26" id="0339a26">尔时即念鞞摩质多罗阿修罗王。时鞞摩质</a><a name="0339a27" id="0339a27">多罗阿修罗王。便作是念。罗[<a href='javascript:showpic("images/023523.gif")'>目*侯</a>]罗阿修罗</a><a name="0339a28" id="0339a28">王。心念于我。欲俱游戏。尔时鞞摩质多罗阿</a><a name="0339a29" id="0339a29">修罗王。作是念已。复自念其诸小阿修罗王。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010338c.htm'><img src='up.gif' border=0></a>
<a href='T010339b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>