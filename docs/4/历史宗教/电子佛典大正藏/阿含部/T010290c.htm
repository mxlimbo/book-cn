<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0023 大楼炭经 0290c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 23 大楼炭经</font> <font face='Arial'>(卷3)</font> 高善士品第七之一 <font face='Arial'>T01, p0290c</h2></font><hr>
<span class='old'>
</a><a name="0290b28" id="0290b28">言适竟。金轮便东飞。王傍诸大臣及官属。皆</a><a name="0290b29" id="0290b29">随之飞。金轮所止处。王诸官属。亦随其止。金</span><a name="0290c01" id="0290c01">轮到国郡。国诸王皆来。长跪叩头言。此国界</a><a name="0290c02" id="0290c02">皆大王所有。又持银钵盛满金粟。复以金钵</a><a name="0290c03" id="0290c03">盛以银粟以上献。郡国诸王皆言。此国中丰</a><a name="0290c04" id="0290c04">熟。谷米平贱。风雨时节。人民炽乐。大王可受</a><a name="0290c05" id="0290c05">国留于是。王因报诸王言</a><a name="0290c06" id="0290c06"><p>汝曹便自治国。但以正法。勿失故事。慎无</a><a name="0290c07" id="0290c07">杀生。无妄取他人财物。无妄犯人妇女。无得</a><a name="0290c08" id="0290c08">欺人。无得两舌。无得恶口。无得妄言。无得嫉</a><a name="0290c09" id="0290c09">妒。无得贪余。无得嗔恚恶心也。皆奉行此十</a><a name="0290c10" id="0290c10">事。其有犯十事中一事者。勿令在国中也。</a><a name="0290c11" id="0290c11">大王随金轮至东方。教诫诸郡国诸王讫竟。</a><a name="0290c12" id="0290c12">复随金轮飞到南方。金轮所止处。大王与千</a><a name="0290c13" id="0290c13">乘万骑共屯止。南方郡国诸王。皆复来叩</a><a name="0290c14" id="0290c14">头长跪言。愿上郡国界。及金银钵盛满金银</a><a name="0290c15" id="0290c15">粟。上献物如东方诸国王之礼。金轮复飞至</a><a name="0290c16" id="0290c16">西方。傍臣及官属。悉复随金轮所止。西方郡</a><a name="0290c17" id="0290c17">国诸王。皆来叩头长跪言。愿上国界。及金银</a><a name="0290c18" id="0290c18">钵盛满金银粟上献物。复如南方诸王之礼。</a><a name="0290c19" id="0290c19">金轮复飞到北方。金轮所止。大王及诸官属。</a><a name="0290c20" id="0290c20">亦随金轮所止。诸郡国诸王。皆来叩头长跪</a><a name="0290c21" id="0290c21">言。愿上国界。人民炽乐。米谷平贱。风雨</a><a name="0290c22" id="0290c22">时节。大王宜可案治。于此又复以金银钵盛</a><a name="0290c23" id="0290c23">满金银粟上大王。大王不受。因报诸王曰。汝</a><a name="0290c24" id="0290c24">曹皆自以正心治国。勿失故事。无得杀生。</a><a name="0290c25" id="0290c25">无得取他财物。无得犯人妇女。无得欺人。无</a><a name="0290c26" id="0290c26">得两舌。无得恶口。无得妄言。无得嫉妒。无得</a><a name="0290c27" id="0290c27">贪余。无得嗔恚。无得恶心。皆奉行此十事。其</a><a name="0290c28" id="0290c28">有犯十事中一事者。勿令在国中也。大王重</a><a name="0290c29" id="0290c29">令四海四方讫竟。因随金轮。还故国上殿。金<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010290b.htm'><img src='up.gif' border=0></a>
<a href='T010291a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>