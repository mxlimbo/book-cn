<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0450a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷11)</font> 二诵 （二○四） <font face='Arial'>T02, p0450a</h2></font><hr>
<span class='old'>
</a><a name="0449c28" id="0449c28">何智知如斯之事。彼不能答。更说其余世间</a><a name="0449c29" id="0449c29">谈论。错乱其中。辞穷理屈惭愧低头。默然而</span><a name="0450a01" id="0450a01">住。失于机辩。亦如汝今无有异也。若复说</a><a name="0450a02" id="0450a02">言。沙门瞿昙。所有弟子。无善回向。不具持</a><a name="0450a03" id="0450a03">戒。我亦称善。而问于彼。汝以何法。验知斯</a><a name="0450a04" id="0450a04">事。彼不能答。更说世间其余谈论。错乱其</a><a name="0450a05" id="0450a05">中。辞穷理屈。惭愧低头。默然而住。失于机</a><a name="0450a06" id="0450a06">辩。汝今亦尔。当于尔时。奢罗浮同梵行者。</a><a name="0450a07" id="0450a07">语奢罗浮。汝今何故默然不答。汝昔日时。恒</a><a name="0450a08" id="0450a08">于大众多人之中而言。我所知见。出过瞿昙</a><a name="0450a09" id="0450a09">所有教法。汝今宜问沙门瞿昙。云何乃使沙</a><a name="0450a10" id="0450a10">门瞿昙反问于汝。诘汝使说。作如是言。汝</a><a name="0450a11" id="0450a11">所说者。若能具足。吾助尔喜。称庆善哉。如其</a><a name="0450a12" id="0450a12">不具。吾当为汝分别宣示。令得具足。时奢罗</a><a name="0450a13" id="0450a13">浮闻斯语已。亦复默然。无所陈说。尔时世尊</a><a name="0450a14" id="0450a14">在须摩竭陀池岸。作师子吼已。即从坐起还</a><a name="0450a15" id="0450a15">王舍城。佛去不久。彼诸同行。种种呵责。作如</a><a name="0450a16" id="0450a16">是言。汝于今者。如截角牛在屏处吼。汝亦如</a><a name="0450a17" id="0450a17">是。于闲静处。作师子吼。于沙门瞿昙前。默</a><a name="0450a18" id="0450a18">然无所说。亦如童女。欲作男子声。然不能作。</a><a name="0450a19" id="0450a19">还为女声。汝亦如是。欲学瞿昙作师子吼。而</a><a name="0450a20" id="0450a20">不能成。亦如雌野干欲作师子吼。然其出声</a><a name="0450a21" id="0450a21">故作野干。终不能成师子之声。诸同行者。如</a><a name="0450a22" id="0450a22">是种种呵责奢罗浮已。各四散而去</a><a name="0450a23" id="0450a23"><p><b>　　<A NAME="n1634"></A>（二○五）</b><p>如是我闻。一时佛在王舍城迦兰陀竹</a><a name="0450a24" id="0450a24">林。时有梵志。名曰重巢。居在于彼须摩竭陀</a><a name="0450a25" id="0450a25">池岸上。于彼众中作是唱言。我所说偈。若有</a><a name="0450a26" id="0450a26">人能具足分别。显示其义。我当为其而作弟</a><a name="0450a27" id="0450a27">子。时诸比丘食时已到。着衣持钵。入王舍城</a><a name="0450a28" id="0450a28">次第乞食。乞食已讫。即便还归于其中。路经</a><a name="0450a29" id="0450a29">须摩竭陀池岸。闻彼梵志作是语已。即还僧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020449c.htm'><img src='up.gif' border=0></a>
<a href='T020450b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>