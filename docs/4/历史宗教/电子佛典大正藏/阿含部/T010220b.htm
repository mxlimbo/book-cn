<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0010 白衣金幢二婆罗门缘起经 0220b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 10 白衣金幢二婆罗门缘起经</font> <font face='Arial'>(卷3)</font> <font face='Arial'>T01, p0220b</h2></font><hr>
<span class='old'>
</a><a name="0220a28" id="0220a28">传法大师赐紫沙门臣施护等奉　诏译</span><br></a><a name="0220a29" id="0220a29"><p>复次白衣。前人又于第三时中。往取香稻。</span><a name="0220b01" id="0220b01">亦复难得。乃作是念。我今云何能得所食。云</a><a name="0220b02" id="0220b02">何令我养活其命。我今自分香稻。将尽他界。</a><a name="0220b03" id="0220b03">虽有然彼不许。我今于三盗其少分。作是念</a><a name="0220b04" id="0220b04">已。以己香稻。密固护之。即于他界。而兴</a><a name="0220b05" id="0220b05">盗窃。其主见彼于三来此兴盗窃已。心生嗔</a><a name="0220b06" id="0220b06">恚。复作是言。咄汝盗人。何故于三来此盗</a><a name="0220b07" id="0220b07">窃。即捉双手。举杖以打。盗人被打。叫呼啼</a><a name="0220b08" id="0220b08">泣。世间尔时。乃生非法。诸不正行。由此而</a><a name="0220b09" id="0220b09">兴。杖捶之名。是初建立。因彼偷盗。乃生嗔</a><a name="0220b10" id="0220b10">恚苦恼等事。是为非法。非法生故。不正行兴。</a><a name="0220b11" id="0220b11">由此乃有三不善法。首初建立。所谓偷盗妄</a><a name="0220b12" id="0220b12">言杖捶</a><a name="0220b13" id="0220b13"><p>复次白衣。尔时人众。见是事已。又复集会。</a><a name="0220b14" id="0220b14">共相议言。我等初时。身有光明。随欲自在。</a><a name="0220b15" id="0220b15">以身光故。日月星宿。悉不出现。不分昼夜。</a><a name="0220b16" id="0220b16">年月日时。亦无差别。尔时大地大水涌现。</a><a name="0220b17" id="0220b17">其名地味。我等食之。久为资养。乃至最后。</a><a name="0220b18" id="0220b18">我等自起不善法故。地味隐没。地饼复生。</a><a name="0220b19" id="0220b19">取以食之。久为资养。乃至最后。我等自起</a><a name="0220b20" id="0220b20">不善法故。地饼隐没。林藤复生。取以食之。</a><a name="0220b21" id="0220b21">久为资养。乃至最后。我等自起不善法故。</a><a name="0220b22" id="0220b22">林藤隐没。香稻复生。无糠无秕。取以食之。</a><a name="0220b23" id="0220b23">久为资养。乃至最后。我等自起不善法故。彼</a><a name="0220b24" id="0220b24">香稻中乃生糠秕。旦时刈已暮时不生。暮时</a><a name="0220b25" id="0220b25">刈已旦时不生。不复还活。不知其因。我等尔</a><a name="0220b26" id="0220b26">时。即以香稻。均分地界。分地界已。时有一人。</a><a name="0220b27" id="0220b27">往取香稻。艰难而得。乃于他界。而兴盗窃。其</a><a name="0220b28" id="0220b28">主见已。告盗人言。咄汝盗人。何故来此。而</a><a name="0220b29" id="0220b29">为盗窃。盗人答言。我不如是。不曾窃汝界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010220a.htm'><img src='up.gif' border=0></a>
<a href='T010220c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>