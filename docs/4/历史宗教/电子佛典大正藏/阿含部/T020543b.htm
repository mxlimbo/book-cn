<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0120 央掘魔罗经 0543b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 120 央掘魔罗经</font> <font face='Arial'>(卷4)</font> <font face='Arial'>T02, p0543b</h2></font><hr>
<span class='old'>
</a><a name="0543a28" id="0543a28">诸龙神声闻菩萨波斯匿王。一切城邑聚落</a><a name="0543a29" id="0543a29">人民。承佛威神悉皆来集。稽首敬礼央掘魔</span><a name="0543b01" id="0543b01">罗足。一心同声说偈叹言</a><a name="0543b02" id="0543b02"><p class='lg'>　　南无如来无边身　　　南无方便央掘魔</a><br><a name="0543b03" id="0543b03">　　我今顶礼圣足下　　　忏悔天尊柔软足</a><br><a name="0543b04" id="0543b04">　　我今忏悔如来尊　　　央掘魔罗二生身</a><br><a name="0543b05" id="0543b05">　　为我等故来至此　　　现佛色像胜光焰</a><br><a name="0543b06" id="0543b06">　　照诸众生堪能说　　　我数忏谢无量身</a><br><a name="0543b07" id="0543b07">　　无依作依等正觉　　　无亲怙者为作亲</a><br><a name="0543b08" id="0543b08">　　奇哉二佛出于世　　　未曾有法行世间</a><br><a name="0543b09" id="0543b09">　　犹如火中生莲华　　　世间希有见二佛　</p></a><a name="0543b10" id="0543b10"><p>尔时世尊告波斯匿王言。北方去此过四十</a><a name="0543b11" id="0543b11">二恒河沙刹。有国名常喜。佛名欢喜藏摩尼</a><a name="0543b12" id="0543b12">宝积如来应供等正觉。在世教化。彼土无有</a><a name="0543b13" id="0543b13">声闻缘觉。纯一大乘无余乘名。亦无老病众</a><a name="0543b14" id="0543b14">苦之名。纯一快乐寿命无量。光明无量无有</a><a name="0543b15" id="0543b15">譬类。故国名常喜。佛名欢喜藏摩尼宝积如</a><a name="0543b16" id="0543b16">来应供等正觉。王当随喜合掌恭敬。彼如来</a><a name="0543b17" id="0543b17">者岂异人乎。文殊师利即是彼佛。若有众生</a><a name="0543b18" id="0543b18">向央掘魔罗文殊师利恭敬作礼。若复闻是</a><a name="0543b19" id="0543b19">二人名者。见欢喜国如见自家。闻彼名故常</a><a name="0543b20" id="0543b20">闭四趣。或以戏笑或随顺他。或为名利此及</a><a name="0543b21" id="0543b21">外道。或犯重禁五无间罪。亦闭四趣。若善</a><a name="0543b22" id="0543b22">男子善女人为二名所护者。若今现在及未</a><a name="0543b23" id="0543b23">来世。旷野崄难诸恐怖处皆悉蒙护。于一</a><a name="0543b24" id="0543b24">切处恐怖悉灭。若天龙夜叉乾闼婆阿修罗</a><a name="0543b25" id="0543b25">迦楼罗紧那罗摩[<a href='javascript:showpic("images/023523.gif")'>目*侯</a>]罗伽毗舍阇众。悉不</a><a name="0543b26" id="0543b26">能干</a><a name="0543b27" id="0543b27"><p>尔时世尊告波斯匿王。如来所说有如是大</a><a name="0543b28" id="0543b28">威德。菩萨所行有如是大威德。文殊师利及</a><a name="0543b29" id="0543b29">央掘魔罗。有如是大威德。于此二龙发随喜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020543a.htm'><img src='up.gif' border=0></a>
<a href='T020543c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>