<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0139c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷21)</font> 第四分 世记经 <font face='Arial'>T01, p0139c</h2></font><hr>
<span class='old'>
</a><a name="0139b28" id="0139b28">坚固。不可毁坏。以是因缘有大金刚轮山。</a><a name="0139b29" id="0139b29">其后久久。有自然云遍满空中。周遍大雨。</span><a name="0139c01" id="0139c01">渧如车轮。其水弥漫。没四天下。与须弥</a><a name="0139c02" id="0139c02">山等。其后乱风吹地为大坑。涧水尽入中。</a><a name="0139c03" id="0139c03">因此为海。以是因缘有四大海水。海水碱</a><a name="0139c04" id="0139c04">苦有三因缘。何等为三。一者有自然云遍</a><a name="0139c05" id="0139c05">满虚空。至光音天。周遍降雨。洗濯天宫。涤</a><a name="0139c06" id="0139c06">荡天下。从梵迦夷天宫．他化自在天宫。下至</a><a name="0139c07" id="0139c07">炎摩天宫．四天下．八万天下．诸山．大山．须弥山</a><a name="0139c08" id="0139c08">王皆洗濯涤荡。其中诸处有秽恶碱苦诸</a><a name="0139c09" id="0139c09">不净汁。下流入海。合为一味。故海水碱。二</a><a name="0139c10" id="0139c10">者昔有大仙人禁咒海水。长使碱苦。人不</a><a name="0139c11" id="0139c11">得饮。是故碱苦。三者彼大海水杂众生居。</a><a name="0139c12" id="0139c12">其身长大。或百由旬．二百由旬。至七百由旬。</a><a name="0139c13" id="0139c13">呼哈吐纳。大小便中。故海水碱。是为火</a><a name="0139c14" id="0139c14">灾</a><a name="0139c15" id="0139c15"><p>佛告比丘。云何为水灾。水灾起时。此世</a><a name="0139c16" id="0139c16">间人皆奉正法。正见。不邪见。修十善业。</a><a name="0139c17" id="0139c17">修善行已。时。有人得无喜第三禅者。</a><a name="0139c18" id="0139c18">踊身上升于虚空中。住圣人道．天道．梵</a><a name="0139c19" id="0139c19">道。高声唱言。诸贤。当知无喜第三禅乐。</a><a name="0139c20" id="0139c20">无喜第三禅乐。时。世间人闻此声已。仰</a><a name="0139c21" id="0139c21">语彼言。善哉。善哉。愿为我说是无喜第</a><a name="0139c22" id="0139c22">三禅道。时。空中人闻此语已。即为演说</a><a name="0139c23" id="0139c23">无喜第三禅道。此世间人闻其说已。即修</a><a name="0139c24" id="0139c24">第三禅道。身坏命终。生遍净天<p>尔时。地狱</a><a name="0139c25" id="0139c25">众生罪毕命终。来生人间。复修第三禅道。</a><a name="0139c26" id="0139c26">身坏命终。生遍净天。畜生．饿鬼．阿须轮．四</a><a name="0139c27" id="0139c27">天王．忉利天．炎摩天．兜率天．化自在天．他化</a><a name="0139c28" id="0139c28">自在天．梵天．光音天众生命终。来生人间。修</a><a name="0139c29" id="0139c29">第三禅道。身坏命终。生遍净天。由此因缘。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010139b.htm'><img src='up.gif' border=0></a>
<a href='T010140a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>