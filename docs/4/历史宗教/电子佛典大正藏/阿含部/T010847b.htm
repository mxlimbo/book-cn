<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0053 苦阴经 0847b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 53 苦阴经</font> <font face='Arial'>(卷1)</font> <font face='Arial'>T01, p0847b</h2></font><hr>
<span class='old'>
</a><a name="0847a28" id="0847a28">人工师贱人工师彼各各共斗诤。各各作种</a><a name="0847a29" id="0847a29">种斗具。或以拳或以石或以刀或以杖。于</span><a name="0847b01" id="0847b01">中死死苦。此是现苦阴。因淫故缘淫故增上</a><a name="0847b02" id="0847b02">淫故。此众生因淫故至增上淫故。使着铠便</a><a name="0847b03" id="0847b03">执弓箭。或着皮铠持极利刀。相围聚斗。彼</a><a name="0847b04" id="0847b04">于中或以象斗。或以马或以车。或以步兵。</a><a name="0847b05" id="0847b05">或以女人。或以士夫。于中或有死死苦。此是</a><a name="0847b06" id="0847b06">现苦阴。因淫故缘淫故增上淫故。此众生因</a><a name="0847b07" id="0847b07">淫故。至增上淫故。着铠至持极利刀。诣极高</a><a name="0847b08" id="0847b08">城而欲伐之。彼于中或吹贝或击鼓。或举声</a><a name="0847b09" id="0847b09">唤呼。或以椎或以戟或以K。或以利轮。</a><a name="0847b10" id="0847b10">或以箭相射。或下乱石。或以弩。或以销铜</a><a name="0847b11" id="0847b11">注之。于中死死苦。是为现苦阴。因淫故至</a><a name="0847b12" id="0847b12">增上淫故。此众生因淫故至增上淫故。至王</a><a name="0847b13" id="0847b13">城邑。或穿墙破藏。或盗他物或截他道。坏</a><a name="0847b14" id="0847b14">他城破他村杀他人。被有司执之驱使。作种</a><a name="0847b15" id="0847b15">种苦行。或截其首或截手足。或截其耳或</a><a name="0847b16" id="0847b16">截其鼻或截耳鼻。或截其髻或截其发或截</a><a name="0847b17" id="0847b17">髻发。或着函中或衣戮杀。或着沙石上或着</a><a name="0847b18" id="0847b18">草上。或着铁驴口中。或着铁师子口中。或</a><a name="0847b19" id="0847b19">着铜釜中。或着铁釜中。或段段割之。或利叉</a><a name="0847b20" id="0847b20">刺之。或卧热铁床上以热油洒之。着臼中以</a><a name="0847b21" id="0847b21">铁杵捣之。若以龙噬。若以挝打若以卷卷。</a><a name="0847b22" id="0847b22">将至标下以刀枭首。是现身苦阴。因淫故</a><a name="0847b23" id="0847b23">至增上淫故。此众生因淫故至增上淫故。作</a><a name="0847b24" id="0847b24">身苦行口意苦行。彼时若得患病苦。卧在床</a><a name="0847b25" id="0847b25">上卧在座上或卧荫中。身有痛极苦极痛不</a><a name="0847b26" id="0847b26">乐命欲断。谓彼身。苦行口意苦行。彼终时倒</a><a name="0847b27" id="0847b27">悬向下。犹若冥时日欲没大山大山间。彼山</a><a name="0847b28" id="0847b28">影倒悬向下。如是彼身苦行口苦行意苦行。</a><a name="0847b29" id="0847b29">彼时命终倒悬向下。彼作是念。此身苦行口<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010847a.htm'><img src='up.gif' border=0></a>
<a href='T010847c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>