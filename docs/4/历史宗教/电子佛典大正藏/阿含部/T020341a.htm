<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0341a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷47)</font> （一二四三） （四五五） <font face='Arial'>T02, p0341a</h2></font><hr>
<span class='old'>
</a><a name="0340c28" id="0340c28">知有父母。乃至师长尊卑之序。则不浑乱。</a><a name="0340c29" id="0340c29">如畜生趣<p>尔时。世尊即说偈言</span><a name="0341a01" id="0341a01"><p class='lg'>　　世间若无有　　　惭愧二法者</a><br><a name="0341a02" id="0341a02">　　违越清净道　　　向生老病死</a><br><a name="0341a03" id="0341a03">　　世间若成就　　　惭愧二法者</a><br><a name="0341a04" id="0341a04">　　增长清净道　　　永闭生死门　</p></a><a name="0341a05" id="0341a05"><p>佛说此经已。诸比丘闻佛所说。欢喜奉行</a><a name="0341a06" id="0341a06"><p><b>　　<A NAME="n1289"></A>（一二四四）</b><p>如是我闻<p>一时。佛住舍卫国o树给</a><a name="0341a07" id="0341a07">孤独园<p>尔时。世尊告诸比丘。有烧燃法．不烧</a><a name="0341a08" id="0341a08">燃法。谛听。善思。当为汝说<p>云何烧燃法。若</a><a name="0341a09" id="0341a09">男．若女犯戒行恶不善法。身恶行成就。口．意</a><a name="0341a10" id="0341a10">恶行成就。若彼后时疾病困苦。沉顿床褥。受</a><a name="0341a11" id="0341a11">诸苦毒。当于尔时。先所行恶悉皆忆念。譬</a><a name="0341a12" id="0341a12">如大山。日西影覆。如是众生先所行恶。身．口．</a><a name="0341a13" id="0341a13">意业诸不善法。临终悉现。心乃追悔。咄哉。咄</a><a name="0341a14" id="0341a14">哉。先不修善。但行众恶。当堕恶趣。受诸</a><a name="0341a15" id="0341a15">苦毒。忆念是已。心生烧燃。心生变悔。心</a><a name="0341a16" id="0341a16">生悔已。不得善心。命终后世。亦不善心相</a><a name="0341a17" id="0341a17">续生。是名烧燃法<p>云何不烧燃。若男子．女</a><a name="0341a18" id="0341a18">人受持净戒。修真实法。身善业成就。口．意</a><a name="0341a19" id="0341a19">善业成就。临寿终时。身遭苦患。沉顿床褥。</a><a name="0341a20" id="0341a20">众苦触身。彼心忆念先修善法。身善行。口．</a><a name="0341a21" id="0341a21">意善行成就。当于尔时。攀缘善法。我作如</a><a name="0341a22" id="0341a22">是身．口．意善。不为众恶。当生善趣。不堕</a><a name="0341a23" id="0341a23">恶趣。心不变悔。不变悔故。善心命终。后世</a><a name="0341a24" id="0341a24">续善。是名不烧燃法<p>尔时。世尊即说偈言</a><a name="0341a25" id="0341a25"><p class='lg'>　　已种烧燃业　　　依于非法活</a><br><a name="0341a26" id="0341a26">　　乘斯恶业行　　　必生地狱中</a><br><a name="0341a27" id="0341a27">　　等活及黑绳　　　众合二叫呼</a><br><a name="0341a28" id="0341a28">　　烧燃极烧燃　　　无泽大地狱</a><br><a name="0341a29" id="0341a29">　　是八大地狱　　　极苦难可过<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020340c.htm'><img src='up.gif' border=0></a>
<a href='T020341b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>