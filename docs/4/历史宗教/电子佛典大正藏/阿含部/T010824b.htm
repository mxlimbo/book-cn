<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0040 文陀竭王经 0824b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 40 文陀竭王经</font> <font face='Arial'>(卷1)</font> <font face='Arial'>T01, p0824b</h2></font><hr>
<span class='old'>
</a><a name="0824a28" id="0824a28">言。审如阿难言。世间人略厌五所思者少。</a><a name="0824a29" id="0824a29">至死不知厌足者多。所以者何。昔者有王名</span><a name="0824b01" id="0824b01">号文陀竭。生从母顶出。是故字为文陀竭。</a><a name="0824b02" id="0824b02">后作遮迦越王。东西南北皆属之。有七宝。一</a><a name="0824b03" id="0824b03">者金轮。二者白象。三者绀色马。四者明月珠。</a><a name="0824b04" id="0824b04">五者玉女妇。六者圣辅臣。七者导道主兵臣。</a><a name="0824b05" id="0824b05">作遮迦越王有七宝如是。王仁贤修正法不</a><a name="0824b06" id="0824b06">烦扰万民。有千子皆端正高才健猛力壮。四</a><a name="0824b07" id="0824b07">天下皆降属之。作王数千岁。意中自念。我有</a><a name="0824b08" id="0824b08">四天下人民炽盛。谷米平贱人民多富。王复</a><a name="0824b09" id="0824b09">自念言。我有千子皆端正无比高才健猛力</a><a name="0824b10" id="0824b10">壮。令天为我雨钱金银七日七夜快耶。天闻</a><a name="0824b11" id="0824b11">其语随其所愿。即为雨钱金银七日七夜。王</a><a name="0824b12" id="0824b12">见天雨钱金银七日七夜。大欢喜即共相娱</a><a name="0824b13" id="0824b13">乐数千岁。王自念言。四天下皆属我。我有千</a><a name="0824b14" id="0824b14">子七宝皆在我前。所欲得者皆已得之。天复</a><a name="0824b15" id="0824b15">不夺我所愿。为我雨钱金银七日七夜。文陀</a><a name="0824b16" id="0824b16">竭王。闻南方有阎浮提国大乐人民炽盛。王</a><a name="0824b17" id="0824b17">意欲往。适生意便举七宝四种兵俱飞到。阎</a><a name="0824b18" id="0824b18">浮提国二十八万里。其国见王即降伏属之。</a><a name="0824b19" id="0824b19">王宿命作善故至使得是福。在俱耶尼国数</a><a name="0824b20" id="0824b20">千岁。王复生意。我有大国在西方。名俱耶尼。</a><a name="0824b21" id="0824b21">纵广三十二万里。我有七宝。天为我雨钱金</a><a name="0824b22" id="0824b22">银七日七夜。我有千子皆端正无比高才健</a><a name="0824b23" id="0824b23">猛力壮。我有南方阎浮提国二十八万里。王</a><a name="0824b24" id="0824b24">闻东方有弗于逮国人民炽盛。谷米平贱其</a><a name="0824b25" id="0824b25">国大乐。王意欲往。适生意便举七宝四种兵</a><a name="0824b26" id="0824b26">俱飞行到。其国王及人民便降伏属之。王因</a><a name="0824b27" id="0824b27">以正法治国。如是数千岁。王复生意。我有阎</a><a name="0824b28" id="0824b28">浮提国二十八万里。我有俱耶尼国三十二</a><a name="0824b29" id="0824b29">万里。我有弗于逮国三十六万里。王闻北方<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010824a.htm'><img src='up.gif' border=0></a>
<a href='T010824c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>