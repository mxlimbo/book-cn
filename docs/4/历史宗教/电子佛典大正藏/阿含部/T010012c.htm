<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0012c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷2)</font> 第一分 （二）第一分游行经第二初 <font face='Arial'>T01, p0012c</h2></font><hr>
<span class='old'>
</a><a name="0012b28" id="0012b28">亦封宅地。是时。世尊即还讲堂。就座而坐。</a><a name="0012b29" id="0012b29">世尊知时故问阿难。谁造此巴陵弗城<p>阿</span><a name="0012c01" id="0012c01">难白佛。此是禹舍大臣所造。以防御跋只</a><a name="0012c02" id="0012c02"><p>佛告阿难。造此城者。正得天意。吾于后夜</a><a name="0012c03" id="0012c03">明相出时。至闲静处。以天眼见诸大神</a><a name="0012c04" id="0012c04">天各封宅地。中．下诸神亦封宅地。阿难。当</a><a name="0012c05" id="0012c05">知诸大神天所封宅地。有人居者。安乐</a><a name="0012c06" id="0012c06">炽盛。中神所封。中人所居。下神所封。下人</a><a name="0012c07" id="0012c07">所居。功德多少。各随所止。阿难。此处贤人</a><a name="0012c08" id="0012c08">所居。商贾所集。国法真实。无有欺罔。此城</a><a name="0012c09" id="0012c09">最胜。诸方所推。不可破坏。此城久后若欲</a><a name="0012c10" id="0012c10">坏时。必以三事。一者大水。二者大火。三者</a><a name="0012c11" id="0012c11">中人与外人谋。乃坏此城<p>时。巴陵弗诸清</a><a name="0012c12" id="0012c12">信士通夜供办。时到白佛。食具已办。唯圣</a><a name="0012c13" id="0012c13">知时<p>时。清信士即便施设。手自斟酌。食讫行</a><a name="0012c14" id="0012c14">水。别取小敷在佛前坐<p>尔时。世尊即示</a><a name="0012c15" id="0012c15">之曰。今汝此处贤智所居。多持戒者。净修</a><a name="0012c16" id="0012c16">梵行。善神欢喜。即为咒愿。可敬知敬。可事</a><a name="0012c17" id="0012c17">知事。博施兼爱。有慈愍心。诸天所称。常与</a><a name="0012c18" id="0012c18">善俱。不与恶会<p>尔时。世尊为说法已。即从</a><a name="0012c19" id="0012c19">座起。大众围绕。侍送而还。大臣禹舍从佛后</a><a name="0012c20" id="0012c20">行。时作是念。今沙门瞿昙出此城门。即名</a><a name="0012c21" id="0012c21">此门为瞿昙门。又观如来所渡河处。即名</a><a name="0012c22" id="0012c22">此处为瞿昙河。尔时。世尊出巴陵弗城。至</a><a name="0012c23" id="0012c23">于水边。时水岸上人民众多。中有乘船渡</a><a name="0012c24" id="0012c24">者。或有乘筏。或有乘桴而渡河者。尔时。</a><a name="0012c25" id="0012c25">世尊与诸大众。譬如力士屈伸臂顷。忽至</a><a name="0012c26" id="0012c26">彼岸。世尊观此义已。即说漏曰</a><a name="0012c27" id="0012c27"><p class='lg'>　　佛为海船师　　　法桥渡河津</a><br><a name="0012c28" id="0012c28">　　大乘道之舆　　　一切渡天人</a><br><a name="0012c29" id="0012c29">　　亦为自解结　　　渡岸得升仙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010012b.htm'><img src='up.gif' border=0></a>
<a href='T010013a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>