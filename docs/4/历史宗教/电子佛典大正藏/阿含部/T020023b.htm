<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0023b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷4)</font> （九一） <font face='Arial'>T02, p0023b</h2></font><hr>
<span class='old'>
</a><a name="0023a28" id="0023a28">识具足．正命具足<p>何等为方便具足。谓善男</a><a name="0023a29" id="0023a29">子种种工巧业处以自营生。谓种田．商贾。</span><a name="0023b01" id="0023b01">或以王事。或以书疏算画。于彼彼工巧业</a><a name="0023b02" id="0023b02">处精勤修行。是名方便具足<p>何等为守护</a><a name="0023b03" id="0023b03">具足。谓善男子所有钱谷。方便所得。自手执</a><a name="0023b04" id="0023b04">作。如法而得。能极守护。不令王．贼．水．火劫</a><a name="0023b05" id="0023b05">夺漂没令失。不善守护者亡失。不爱念者</a><a name="0023b06" id="0023b06">辄取。及诸灾患所坏。是名善男子善守护</a><a name="0023b07" id="0023b07"><p>何等为善知识具足。若有善男子不落度．</a><a name="0023b08" id="0023b08">不放逸．不虚妄．不凶险。如是知识能善</a><a name="0023b09" id="0023b09">安慰。未生忧苦能令不生。已生忧苦能令</a><a name="0023b10" id="0023b10">开觉。未生喜乐能令速生。已生喜乐护令不</a><a name="0023b11" id="0023b11">失。是名善男子善知识具足<p>云何为正命</a><a name="0023b12" id="0023b12">具足。谓善男子所有钱财出内称量。周圆掌</a><a name="0023b13" id="0023b13">护。不令多入少出也．多出少入也。如执</a><a name="0023b14" id="0023b14">秤者。少则增之。多则减之。知平而舍。如是。</a><a name="0023b15" id="0023b15">善男子称量财物。等入等出。莫令入多出</a><a name="0023b16" id="0023b16">少．出多入少。若善男子无有钱财而广散</a><a name="0023b17" id="0023b17">用。以此生活。人皆名为优昙钵果。无有种</a><a name="0023b18" id="0023b18">子。愚痴贪欲。不顾其后。或有善男子财</a><a name="0023b19" id="0023b19">物丰多。不能食用。傍人皆言是愚痴人如</a><a name="0023b20" id="0023b20">饿死狗。是故。善男子所有钱财能自称量。</a><a name="0023b21" id="0023b21">等入等出。是名正命具足。如是。婆罗门。四</a><a name="0023b22" id="0023b22">法成就。现法安．现法乐<p>婆罗门白佛言。世</a><a name="0023b23" id="0023b23">尊。在家之人有几法。能令后世安．后世</a><a name="0023b24" id="0023b24">乐<p>佛告婆罗门。在家之人有四法。能令后</a><a name="0023b25" id="0023b25">世安．后世乐。何等为四。谓信具足．戒具足．</a><a name="0023b26" id="0023b26">施具足．慧具足<p>何等为信具足。谓善男子</a><a name="0023b27" id="0023b27">于如来所。得信敬心。建立信本。非诸天．魔．</a><a name="0023b28" id="0023b28">梵及余世人同法所坏。是名善男子信具足</a><a name="0023b29" id="0023b29"><p>何等戒具足。谓善男子不杀生．不偷盗．不邪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020023a.htm'><img src='up.gif' border=0></a>
<a href='T020023c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>