<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0081b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷12)</font> （二八八） <font face='Arial'>T02, p0081b</h2></font><hr>
<span class='old'>
</a><a name="0081a28" id="0081a28">彼识非自作．非他作．非自他作．非非自</a><a name="0081a29" id="0081a29">他作无因作。然彼识增名色生<p>尊者舍利</span><a name="0081b01" id="0081b01">弗复问。尊者摩诃拘絺罗。先言名色非自作．</a><a name="0081b02" id="0081b02">非他作．非自他作．非非自他作无因作。然</a><a name="0081b03" id="0081b03">彼名色缘识生。而今复言名色缘识。此义</a><a name="0081b04" id="0081b04">云何<p>尊者摩诃拘絺罗答言。今当说譬。如</a><a name="0081b05" id="0081b05">智者因譬得解。譬如三芦立于空地。展转</a><a name="0081b06" id="0081b06">相依。而得竖立。若去其一。二亦不立。</a><a name="0081b07" id="0081b07">若去其二。一亦不立。展转相依。而得竖立。</a><a name="0081b08" id="0081b08">识缘名色亦复如是。展转相依。而得生长</a><a name="0081b09" id="0081b09"><p>尊者舍利弗言。善哉。善哉。尊者摩诃拘絺罗。</a><a name="0081b10" id="0081b10">世尊声闻中。智慧明达。善调无畏。见甘露</a><a name="0081b11" id="0081b11">法。以甘露法具足身作证者。谓尊者摩诃拘</a><a name="0081b12" id="0081b12">絺罗。乃有如是甚深义辩。种种难问。皆悉</a><a name="0081b13" id="0081b13">能答。如无价宝珠。世所顶戴。我今顶戴尊</a><a name="0081b14" id="0081b14">者摩诃拘絺罗亦复如是。我今于汝所。快</a><a name="0081b15" id="0081b15">得善利。诸余梵行数诣其所。亦得善利。以</a><a name="0081b16" id="0081b16">彼尊者善说法故。我今以此尊者摩诃拘絺</a><a name="0081b17" id="0081b17">罗所说法故。当以三十种赞叹称扬随喜</a><a name="0081b18" id="0081b18"><p>尊者摩诃拘絺罗说老死厌患．离欲．灭尽。是</a><a name="0081b19" id="0081b19">名法师。说生．有．取．爱．受．触．六入处．名色．识。厌</a><a name="0081b20" id="0081b20">患．离欲．灭尽。是名法师。若比丘于老死厌</a><a name="0081b21" id="0081b21">患．离欲．灭尽向。是名法师。乃至识厌患．离欲．</a><a name="0081b22" id="0081b22">灭尽向。是名法师。若比丘于老死厌患．离</a><a name="0081b23" id="0081b23">欲．灭尽。不起诸漏。心善解脱。是名法师。乃</a><a name="0081b24" id="0081b24">至识厌患．离欲．灭尽。不起诸漏。心善解脱。</a><a name="0081b25" id="0081b25">是名法师<p>尊者摩诃拘絺罗语尊者舍利</a><a name="0081b26" id="0081b26">弗言。善哉。善哉。于世尊声闻中。智慧明达。</a><a name="0081b27" id="0081b27">善调无畏。见甘露法。以甘露法具足身作</a><a name="0081b28" id="0081b28">证者。谓尊者舍利弗。能作如是种种甚深正</a><a name="0081b29" id="0081b29">智之问。犹如世间无价宝珠。人皆顶戴。汝今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020081a.htm'><img src='up.gif' border=0></a>
<a href='T020081c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>