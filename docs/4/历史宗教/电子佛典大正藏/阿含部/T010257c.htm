<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0018 信佛功德经 0257c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 18 信佛功德经</font> <font face='Arial'>(卷1)</font> <font face='Arial'>T01, p0257c</h2></font><hr>
<span class='old'>
</a><a name="0257b28" id="0257b28"><p>复次我佛世尊有最胜法。谓佛世尊。善能了</a><a name="0257b29" id="0257b29">知诸补特伽罗。随所断障而证圣果。如是等</span><a name="0257c01" id="0257c01">法。佛悉了知。是即名为佛最胜法</a><a name="0257c02" id="0257c02"><p>复次我佛世尊有最胜法。谓佛世尊。了知有</a><a name="0257c03" id="0257c03">人已具信根。戒行清净。智慧具足。真实无</a><a name="0257c04" id="0257c04">妄。无我无懈。无诸幻惑。亦无散乱。亦不贪</a><a name="0257c05" id="0257c05">欲。不以邪道引示众生。常行正念。如是等</a><a name="0257c06" id="0257c06">法。唯佛世尊。悉能了知。是即名为佛最胜</a><a name="0257c07" id="0257c07">法</a><a name="0257c08" id="0257c08"><p>尔时舍利弗复白佛言。世尊。世间所有愚</a><a name="0257c09" id="0257c09">痴凡夫。贪诸欲乐。劳苦己身。求无义利。诸</a><a name="0257c10" id="0257c10">佛如来。于此不然。唯乐利他。非求自乐。善</a><a name="0257c11" id="0257c11">了心法。见法寂静。住安乐句。无欲无苦。得</a><a name="0257c12" id="0257c12">四禅定。是故世尊。若有上根善男子等。</a><a name="0257c13" id="0257c13">当如是见。当如是闻。当如是觉。当如是知。</a><a name="0257c14" id="0257c14">是即名为真上根者</a><a name="0257c15" id="0257c15"><p>尔时会中。有一尊者。名曰龙护。手执宝拂。</a><a name="0257c16" id="0257c16">侍立佛侧。时尊者龙护白佛言。世尊。我见</a><a name="0257c17" id="0257c17">诸邪外道尼干子等。于佛世尊。先不起信。</a><a name="0257c18" id="0257c18">唯于邪道。竞说胜能。是故我今建立表刹</a><a name="0257c19" id="0257c19">宣示于世。咸使闻知佛胜功德。于佛世尊。是</a><a name="0257c20" id="0257c20">大丈夫。最尊最上。无有等者</a><a name="0257c21" id="0257c21"><p>尔时世尊告尊者龙护言。汝莫作是说。莫宣</a><a name="0257c22" id="0257c22">示他人佛胜功德。我今不欲如是称扬。于是</a><a name="0257c23" id="0257c23">尊者龙护赞世尊言。善哉善哉。是真正等正</a><a name="0257c24" id="0257c24">觉</a><a name="0257c25" id="0257c25"><p>尔时佛告尊者舍利弗。汝当善以如是正法。</a><a name="0257c26" id="0257c26">广为苾刍苾刍尼。优婆塞优婆夷。及诸沙门</a><a name="0257c27" id="0257c27">婆罗门。流布宣说。乃至诸魔外道尼干子等。</a><a name="0257c28" id="0257c28">所有邪见不信佛者。闻此正法。令起深信。</a><a name="0257c29" id="0257c29">归向于佛。而生正见。了知正法。又复告言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010257b.htm'><img src='up.gif' border=0></a>
<a href='T010258a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>