<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0610b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷13)</font> 地主品第二十三 （一） <font face='Arial'>T02, p0610b</h2></font><hr>
<span class='old'>
</a><a name="0610a28" id="0610a28">床卧具．病瘦医药。皆悉贡献。渐至地主国界</a><a name="0610a29" id="0610a29">时。地主大王闻灯光如来至此国界。在北婆</span><a name="0610b01" id="0610b01">罗园中。将大比丘众四十亿人。我今可躬自</a><a name="0610b02" id="0610b02">往迎<p>时。地主大王复将四十亿众往诣灯光</a><a name="0610b03" id="0610b03">如来所。到已。头面礼足。在一面坐。及四十</a><a name="0610b04" id="0610b04">亿众礼足已。在一面坐<p>尔时。灯光如来渐</a><a name="0610b05" id="0610b05">与彼王及四十亿众面说妙论。所谓论者。</a><a name="0610b06" id="0610b06">施论．戒论．生天之论。欲为秽污。漏不净行。出</a><a name="0610b07" id="0610b07">家为要。获清净报。尔时。如来观众生意。心性</a><a name="0610b08" id="0610b08">柔和。诸佛如来常所说法。苦．习．尽．道。尽与</a><a name="0610b09" id="0610b09">彼四十<span class='corr'>亿</span>众广说其义。即于坐上。诸尘垢</a><a name="0610b10" id="0610b10">尽。得法眼净<p>时。四十亿众白灯光如来曰。我</a><a name="0610b11" id="0610b11">等意愿剃除须发。出家学道。大王当知。尔</a><a name="0610b12" id="0610b12">时。四十亿众尽得出家学道。即以其日。成</a><a name="0610b13" id="0610b13">阿罗汉道。时。地主国王即从坐起。头面礼</a><a name="0610b14" id="0610b14">足。便退而去<p>时。灯光如来将八十亿众。皆</a><a name="0610b15" id="0610b15">是阿罗汉。游彼国界。国土人民四事供养。衣</a><a name="0610b16" id="0610b16">被．饭食．床卧具．病瘦医药。事事供给。无所乏</a><a name="0610b17" id="0610b17">短。是时。地主国王复<span class='corr'>于</span>余时。将诸群臣至</a><a name="0610b18" id="0610b18">彼如来所。头面礼足。在一面坐。是时。灯光</a><a name="0610b19" id="0610b19">如来与彼国王说微妙法。地主大王白如</a><a name="0610b20" id="0610b20">来曰。唯愿世尊尽我形寿受我供养。及比</a><a name="0610b21" id="0610b21">丘僧。当供给衣被．饭食．床卧具．病瘦医药。悉</a><a name="0610b22" id="0610b22">当供给。尔时。灯光如来默然受彼王请<p>时。王</a><a name="0610b23" id="0610b23">见佛默然受请。重白世尊。我今从世尊求</a><a name="0610b24" id="0610b24">愿。唯见听许。世尊告<span class='corr'>曰</span>。如来法者。以过此</a><a name="0610b25" id="0610b25">愿。王白世尊。我今求愿者。极为净妙。世尊</a><a name="0610b26" id="0610b26">告曰。所求之愿。云何净妙。王白世尊。如我</a><a name="0610b27" id="0610b27">意中。今日众僧在一器食。明日复用余器</a><a name="0610b28" id="0610b28">食。今日众僧着一种服。明日复更易服。今</a><a name="0610b29" id="0610b29">日众僧坐一种座。明日复更坐余座。今日使<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020610a.htm'><img src='up.gif' border=0></a>
<a href='T020610c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>