<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0489a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷16)</font> （三五○） <font face='Arial'>T02, p0489a</h2></font><hr>
<span class='old'>
</a><a name="0488c28" id="0488c28">佛世尊。尔时如来普为大众演说法要。所演</a><a name="0488c29" id="0488c29">说者初中后善。其义深远其语巧妙。具足清</span><a name="0489a01" id="0489a01">净显发梵行之相。比丘当知。彼佛世尊入涅</a><a name="0489a02" id="0489a02">槃后人民转减。于时山相于今已灭人民死</a><a name="0489a03" id="0489a03">尽。是故比丘。诸行无常是变易法。不可恃怙</a><a name="0489a04" id="0489a04">会归磨灭。汝等应当于诸行所宜知止足生</a><a name="0489a05" id="0489a05">厌恶想。离于爱欲而求解脱。佛复告诸比丘。</a><a name="0489a06" id="0489a06">乃往古昔此山名曰善边。尔时国土名曰赤</a><a name="0489a07" id="0489a07">马。于时人民寿二万岁。当尔之时有佛出世。</a><a name="0489a08" id="0489a08">号曰迦叶如来应供正遍知明行足善逝世间</a><a name="0489a09" id="0489a09">解无上士调御丈夫天人师佛世尊。广为大</a><a name="0489a10" id="0489a10">众敷演分别诸法秘奥。其所说者初中后善。</a><a name="0489a11" id="0489a11">其义深远其语巧妙纯一无杂。具足清白梵</a><a name="0489a12" id="0489a12">行之相。比丘当知。善边山名于今已灭人皆</a><a name="0489a13" id="0489a13">终没。彼佛世尊入般涅槃人命转减。以是义</a><a name="0489a14" id="0489a14">故。诸行无常是变易法。无有住时。不可恃怙。</a><a name="0489a15" id="0489a15">会归磨灭。是故宜应于诸行所生于止足厌</a><a name="0489a16" id="0489a16">恶之想。离于爱欲而求解脱。此山今复名毗</a><a name="0489a17" id="0489a17">富罗。而斯国土名摩竭提。是中众生寿命百</a><a name="0489a18" id="0489a18">年或增或减。此诸众生若欲上山。须臾之顷</a><a name="0489a19" id="0489a19">即便往还。我释迦文出现于世十号具足。为</a><a name="0489a20" id="0489a20">众演说无量经典。其所说者初中后善。其义</a><a name="0489a21" id="0489a21">深远其语巧妙纯一无杂。具足清白梵行之</a><a name="0489a22" id="0489a22">相。复告比丘。此山名字并及国人。不久亦当</a><a name="0489a23" id="0489a23">悉皆灭尽。我亦不久当入涅槃。以是义故。诸</a><a name="0489a24" id="0489a24">行无常。是变易法。无有住时不可恃怙。会归</a><a name="0489a25" id="0489a25">磨灭。是故比丘。宜应至心于诸行所生止足</a><a name="0489a26" id="0489a26">想厌恶之心。离于爱欲而求解脱。尔时世尊。</a><a name="0489a27" id="0489a27">即说偈言</a><a name="0489a28" id="0489a28"><p class='lg'>　　婆耆半阇帝弥罗　　　阿毗迦罗朋伽迦</a><br><a name="0489a29" id="0489a29">　　善边之山赤马国　　　毗富罗山摩竭提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020488c.htm'><img src='up.gif' border=0></a>
<a href='T020489b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>