<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0105 五阴譬喻经 0501b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 105 五阴譬喻经</font> <font face='Arial'>(卷1)</font> <font face='Arial'>T02, p0501b</h2></font><hr>
<span class='old'>
</a><a name="0501a28" id="0501a28">何。想之性无有强</a><a name="0501a29" id="0501a29"><p>譬如比丘人求良材担斧入林。见大芭蕉鸿</span><a name="0501b01" id="0501b01">直不曲。因断其本斩其末劈其叶。理分分</a><a name="0501b02" id="0501b02">[<a href='javascript:showpic("images/001913.gif")'>利-禾+皮</a>]而解之。中了无心何有牢固。目士见之</a><a name="0501b03" id="0501b03">观视省察。即知非有虚无不实速消归尽。所</a><a name="0501b04" id="0501b04">以者何。彼芭蕉无强故。如是比丘一切所行</a><a name="0501b05" id="0501b05">去来现在。内外粗细好丑远近。比丘见此当</a><a name="0501b06" id="0501b06">熟省视知。其不有虚无不实。但淫但结但疮</a><a name="0501b07" id="0501b07">但伪。非真非常为苦为空为非身为消尽。所</a><a name="0501b08" id="0501b08">以者何。行之性无有强</a><a name="0501b09" id="0501b09"><p>譬如比丘幻师与幻弟子于四衢道大人众</a><a name="0501b10" id="0501b10">中。现若干幻化作群象群马车乘步从。目士</a><a name="0501b11" id="0501b11">见之观视省察。即知不有虚无不实无形化</a><a name="0501b12" id="0501b12">尽。所以者何。幻无强故。如是比丘。一切</a><a name="0501b13" id="0501b13">所识去来现在。内外粗细好丑远近。比丘见</a><a name="0501b14" id="0501b14">此当熟省视观。其不有虚无不实。但淫但结</a><a name="0501b15" id="0501b15">但疮但伪。非真非常为苦为空为非身为消</a><a name="0501b16" id="0501b16">尽。所以者何。识之性无有强。于是佛说偈</a><a name="0501b17" id="0501b17">言</a><a name="0501b18" id="0501b18"><p class='lg'>　　沫聚喻于色　　　痛如水中泡</a><br><a name="0501b19" id="0501b19">　　想譬热时炎　　　行为若芭蕉</a><br><a name="0501b20" id="0501b20">　　夫幻喻如识　　　诸佛说若此</a><br><a name="0501b21" id="0501b21">　　当为观是要　　　熟省而思惟</a><br><a name="0501b22" id="0501b22">　　空虚之为审　　　不睹其有常</a><br><a name="0501b23" id="0501b23">　　欲见阴当尔　　　真智说皆然</a><br><a name="0501b24" id="0501b24">　　三事断绝时　　　知身无所直</a><br><a name="0501b25" id="0501b25">　　命气温燸识　　　舍身而转逝</a><br><a name="0501b26" id="0501b26">　　当其死卧地　　　犹草无所知</a><br><a name="0501b27" id="0501b27">　　观其状如是　　　但幻而愚贪</a><br><a name="0501b28" id="0501b28">　　心心为无安　　　亦无有牢强</a><br><a name="0501b29" id="0501b29">　　知五阴如此　　　比丘宜精勤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020501a.htm'><img src='up.gif' border=0></a>
<a href='T020501c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>