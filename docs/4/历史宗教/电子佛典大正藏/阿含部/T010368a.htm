<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0368a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷1)</font> 阎浮洲品第一 <font face='Arial'>T01, p0368a</h2></font><hr>
<span class='old'>
</a><a name="0367c28" id="0367c28">达多龙王。在中居住。其池纵广五十由旬。</a><a name="0367c29" id="0367c29">其水凉冷。味甘轻美。清净不浊。七重塼垒。</span><a name="0368a01" id="0368a01">七重板砌。七重栏楯。七重铃网。周匝围绕。</a><a name="0368a02" id="0368a02">可喜端正。乃至马瑙七宝所成。复有诸花。</a><a name="0368a03" id="0368a03">优钵罗。钵头摩。拘牟陀。奔茶利迦华。其华</a><a name="0368a04" id="0368a04">杂色。青黄赤白。华如车轮。复有藕根。大如</a><a name="0368a05" id="0368a05">车轴。汁白如乳。其味如蜜。诸比丘。其阿</a><a name="0368a06" id="0368a06">耨达多池中。有阿耨达多龙王宫。其殿五柱。</a><a name="0368a07" id="0368a07">微妙可喜。阿耨达多龙王。与其眷属。在中</a><a name="0368a08" id="0368a08">游戏。受天五欲。具足快乐。诸比丘。阿耨达</a><a name="0368a09" id="0368a09">池东有恒河。从象口出。共五百河。流入东</a><a name="0368a10" id="0368a10">海。阿耨达池南有辛头河。从牛口出。共五</a><a name="0368a11" id="0368a11">百河。流入南海。阿耨达池西有博叉河。从</a><a name="0368a12" id="0368a12">马口出。共五百河。流入西海。阿耨达池北</a><a name="0368a13" id="0368a13">有斯陀河。从师子口出。共五百河。流入北</a><a name="0368a14" id="0368a14">海。诸比丘。以何因缘。此龙名为阿耨达多</a><a name="0368a15" id="0368a15">耶。诸比丘。有三因缘。何等为三。诸比丘。</a><a name="0368a16" id="0368a16">阎浮洲中。有诸龙住。唯除阿耨达多龙王。</a><a name="0368a17" id="0368a17">其余诸龙。受快乐时。即有热沙。堕其身上。</a><a name="0368a18" id="0368a18">彼等诸龙。皆失天形色。现蛇形色。彼等诸</a><a name="0368a19" id="0368a19">龙。时受斯苦。阿耨达多龙王。无如此事。是</a><a name="0368a20" id="0368a20">名第一因缘。诸比丘。阎浮洲中。唯除阿耨</a><a name="0368a21" id="0368a21">达多龙王。其余诸龙。游戏乐时。有热风来。</a><a name="0368a22" id="0368a22">吹彼等身。即失天色。现蛇形色。有如是苦。</a><a name="0368a23" id="0368a23">阿耨达多龙王。无如此事。是名第二因缘。</a><a name="0368a24" id="0368a24">诸比丘。阎浮洲中。所有诸龙。游戏乐时。金</a><a name="0368a25" id="0368a25">翅鸟王。飞入其宫。彼等既见金翅鸟王。心</a><a name="0368a26" id="0368a26">生恐怖。以恐怖故。即失天色。现蛇形色。具</a><a name="0368a27" id="0368a27">受彼苦。阿耨达多龙王不尔。若金翅鸟。生</a><a name="0368a28" id="0368a28">如是心。我今欲入阿耨达多龙王宫殿。时彼</a><a name="0368a29" id="0368a29">金翅。以报劣故即自受苦。不能得入阿耨达<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010367c.htm'><img src='up.gif' border=0></a>
<a href='T010368b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>