<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0587a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷25)</font> 因品第四 （一○○）苦阴经第四 <font face='Arial'>T01, p0587a</h2></font><hr>
<span class='old'>
</a><a name="0586c28" id="0586c28">以欲为本故。着铠被袍。持槊弓箭。或执</a><a name="0586c29" id="0586c29">刀楯往夺他国。攻城破坞。共相格战。打鼓</span><a name="0587a01" id="0587a01">吹角。高声唤呼。或以槌打。或以鉾戟。或以</a><a name="0587a02" id="0587a02">利轮。或以箭射。或乱下石。或以大弩。或以</a><a name="0587a03" id="0587a03">融铜珠子洒之。彼当斗时。或死．或怖。受极重</a><a name="0587a04" id="0587a04">苦。摩诃男。是谓现法苦阴。因欲缘欲。以欲</a><a name="0587a05" id="0587a05">为本<p>摩诃男。复次。众生因欲缘欲。以欲为</a><a name="0587a06" id="0587a06">本故。着铠被袍。持槊弓箭。或执刀楯入</a><a name="0587a07" id="0587a07">村．入邑．入国．入城。穿墙发藏。劫夺财物。</a><a name="0587a08" id="0587a08">断截王路。或至他巷。坏村．害邑．灭国．破</a><a name="0587a09" id="0587a09">城。于中或为王人所捉。种种拷治。截手．</a><a name="0587a10" id="0587a10">截足或截手足。截耳．截鼻或截耳鼻。或脔</a><a name="0587a11" id="0587a11">脔割。拔须．拔发或拔须发。或着槛中衣裹</a><a name="0587a12" id="0587a12">火烧。或以沙壅草缠火爇。或内铁驴腹中。</a><a name="0587a13" id="0587a13">或着铁猪口中。或置铁虎口中烧。或安铜</a><a name="0587a14" id="0587a14">釜中。或着铁釜中煮。或段段截。或利叉刺。</a><a name="0587a15" id="0587a15">或铁钩钩。或卧铁床以沸油浇。或坐铁臼</a><a name="0587a16" id="0587a16">以铁杵捣。或龙蛇蜇。或以鞭鞭。或以杖挝。</a><a name="0587a17" id="0587a17">或以棒打。或生贯高标上。或枭其首。彼在</a><a name="0587a18" id="0587a18">其中。或死．或怖。受极重苦。摩诃男。是谓现</a><a name="0587a19" id="0587a19">法苦阴。因欲缘欲。以欲为本<p>摩诃男。复次。</a><a name="0587a20" id="0587a20">众生因欲缘欲。以欲为本故。行身恶行。行</a><a name="0587a21" id="0587a21">口．意恶行。彼于后时疾病着床。或坐．卧地。</a><a name="0587a22" id="0587a22">以苦逼身。受极重苦。不可爱乐。彼若有身</a><a name="0587a23" id="0587a23">恶行。口．意恶行。彼临终时在前覆障。犹日</a><a name="0587a24" id="0587a24">将没大山岗侧。影障覆地。如是。彼若有身</a><a name="0587a25" id="0587a25">恶行。口．意恶行。在前覆障。彼作是念。我本</a><a name="0587a26" id="0587a26">恶行在前覆我。我本不作福业。多作恶业。</a><a name="0587a27" id="0587a27">若使有人作恶凶暴唯为罪。不作福．不行</a><a name="0587a28" id="0587a28">善。无所畏．无所依．无所归。随生处者。我必</a><a name="0587a29" id="0587a29">生彼。从是有悔。悔者不善死。无福命终。摩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010586c.htm'><img src='up.gif' border=0></a>
<a href='T010587b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>