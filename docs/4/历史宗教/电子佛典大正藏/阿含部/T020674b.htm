<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0674b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷24)</font> 善聚品第三十二 （三） <font face='Arial'>T02, p0674b</h2></font><hr>
<span class='old'>
</a><a name="0674a28" id="0674a28">有信．有戒．有闻．有慧．有善色成就。是故成</a><a name="0674a29" id="0674a29">就五功德<p>复以何因缘礼佛而得端正。</span><a name="0674b01" id="0674b01">以见佛形像已。发欢喜心。以此因缘而得</a><a name="0674b02" id="0674b02">端正。复以何因缘得好音声。以见如来形</a><a name="0674b03" id="0674b03">像已。三自称号。南无如来．至真．等正觉。以此</a><a name="0674b04" id="0674b04">因缘得好音声。复以何因缘多财饶宝。缘</a><a name="0674b05" id="0674b05">彼见如来而作大施。散华．然灯。及余所</a><a name="0674b06" id="0674b06">施之物。以此因缘获大财宝。复以何因缘</a><a name="0674b07" id="0674b07">生长者家。若见如来形已。心无染着。右膝</a><a name="0674b08" id="0674b08">着地。长跪叉手。至心礼佛。以此因缘生长</a><a name="0674b09" id="0674b09">者家。复以何因缘。身坏命终。生善处天上。</a><a name="0674b10" id="0674b10">诸佛世尊常法。诸有众生。以五事因缘礼</a><a name="0674b11" id="0674b11">如来者。便生善处天上。是谓。比丘。有此五</a><a name="0674b12" id="0674b12">因缘礼佛功德。是故。诸比丘。若有善男子．</a><a name="0674b13" id="0674b13">善女人欲礼佛者。当求方便。成此五功</a><a name="0674b14" id="0674b14">德。如是。诸比丘。当作是学<p>尔时。诸比丘闻</a><a name="0674b15" id="0674b15">佛所说。欢喜奉行</a><a name="0674b16" id="0674b16"><p><b>　　<A NAME="n2217"></A>（四）</b><p>闻如是<p>一时。佛在舍卫国祇树给孤独</a><a name="0674b17" id="0674b17">园<p>尔时。世尊告诸比丘。犹如屋舍有两门</a><a name="0674b18" id="0674b18">相对。有人在中住。复有人在上住。观其下</a><a name="0674b19" id="0674b19">出入行来皆悉知见。我亦如是。以天眼观</a><a name="0674b20" id="0674b20">众生之类。生者．终者．善趣．恶趣．善色．恶色．若</a><a name="0674b21" id="0674b21">好．若丑。随行所种。皆悉知之<p>若复有众生。</a><a name="0674b22" id="0674b22">身行善。口行善。意行善。不诽谤贤圣。行</a><a name="0674b23" id="0674b23">正见法与等见相应。身坏命终。生善处天</a><a name="0674b24" id="0674b24">上。是谓名众生行善。若复有众生。行此</a><a name="0674b25" id="0674b25">善法不造恶行。身坏命终。来生人中。若复</a><a name="0674b26" id="0674b26">有众生。身．口．意行恶。造不善行。命终之后。</a><a name="0674b27" id="0674b27">生饿鬼中。或复有众生。身．口．意行恶。诽谤</a><a name="0674b28" id="0674b28">贤圣与邪见相应。命终之后。生畜生中。或</a><a name="0674b29" id="0674b29">复有众生。身．口．意行恶。造不善行。诽谤贤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020674a.htm'><img src='up.gif' border=0></a>
<a href='T020674c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>