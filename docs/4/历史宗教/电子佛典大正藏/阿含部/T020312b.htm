<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0312b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷43)</font> （一一六八） （四五五） <font face='Arial'>T02, p0312b</h2></font><hr>
<span class='old'>
</a><a name="0312a28" id="0312a28">释。缚以五系。还归阿修罗宫。当其战诤。诸</a><a name="0312a29" id="0312a29">天得胜。阿修罗不如。时。三十三天生执毗</span><a name="0312b01" id="0312b01">摩质多罗阿修罗王。缚以五系。还归天宫</a><a name="0312b02" id="0312b02"><p>尔时。毗摩质多罗阿修罗王身被五系。置于</a><a name="0312b03" id="0312b03">正法殿上。以种种天五欲乐而娱乐之。毗</a><a name="0312b04" id="0312b04">摩质多罗阿修罗王作是念。唯阿修罗贤善</a><a name="0312b05" id="0312b05">聪慧。诸天虽善。我今且当还归阿修罗宫。</a><a name="0312b06" id="0312b06">作是念时。即自见身被五系缚。诸天五欲</a><a name="0312b07" id="0312b07">自然化没<p>毗摩质多罗阿修罗王复作是念。</a><a name="0312b08" id="0312b08">诸天贤善。智慧明彻。阿修罗虽善。我今且</a><a name="0312b09" id="0312b09">当住此天宫。作是念时。即自见身五缚得</a><a name="0312b10" id="0312b10">解。诸天五欲自然还出<p>毗摩质多罗阿修罗</a><a name="0312b11" id="0312b11">王乃至有如是微细之缚。魔波旬缚转细。于</a><a name="0312b12" id="0312b12">是心动摇时。魔即随缚。心不动摇。魔即随解。</a><a name="0312b13" id="0312b13">是故。诸比丘。多住不动摇心。正念正智。应</a><a name="0312b14" id="0312b14">当学<p>佛说此经已。诸比丘闻佛所说。欢喜</a><a name="0312b15" id="0312b15">奉行</a><a name="0312b16" id="0312b16"><p><b>　　<A NAME="n1210"></A>（一一六九）</b><p>如是我闻<p>一时。佛住拘睒弥国瞿师</a><a name="0312b17" id="0312b17">罗园<p>尔时。世尊告诸比丘。若有比丘．比丘</a><a name="0312b18" id="0312b18">尼。眼色识因缘生。若欲．若贪．若昵．若念．若</a><a name="0312b19" id="0312b19">决定着处。于彼诸心善自防护。所以者何。</a><a name="0312b20" id="0312b20">此等皆是恐畏之道。有碍．有难。此恶人所</a><a name="0312b21" id="0312b21">依。非善人所依。是故应自防护。耳．鼻．舌．身．</a><a name="0312b22" id="0312b22">意亦复如是。譬如田夫有好田苗。其守田</a><a name="0312b23" id="0312b23">者懒惰放逸。栏牛啖食。愚痴凡夫亦复如</a><a name="0312b24" id="0312b24">是。六触入处。乃至放逸亦复如是<p>若好田</a><a name="0312b25" id="0312b25">苗。其守田者心不放逸。栏牛不暴。设复入</a><a name="0312b26" id="0312b26">田。尽驱令出。所谓若心．若意．若识。多闻圣弟</a><a name="0312b27" id="0312b27">子于五欲功德善自摄护。尽心令灭。若好</a><a name="0312b28" id="0312b28">田苗。其守护田者不自放逸。栏牛入境。左</a><a name="0312b29" id="0312b29">手牵鼻。右手执杖。遍身捶打。驱出其田。诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020312a.htm'><img src='up.gif' border=0></a>
<a href='T020312c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>