<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0009 人仙经 0214a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 9 人仙经</font> <font face='Arial'>(卷1)</font> <font face='Arial'>T01, p0214a</h2></font><hr>
<span class='old'>
</a><a name="0213c28" id="0213c28">如是念。我佛世尊。先说所有诸方诸国。及诸</a><a name="0213c29" id="0213c29">城隍。所谓盎[<a href='javascript:showpic("images/035509.gif")'>言*我</a>]国。摩迦陀国。迦尸国。憍萨</span><a name="0214a01" id="0214a01">罗国。蜜[<a href='javascript:showpic("images/061971.gif")'>口*尔</a>]沙国。大力士国。奔拏国。苏摩国。</a><a name="0214a02" id="0214a02">阿说迦国。[<a href='javascript:showpic("images/004555.gif")'>口*缚</a>]帝国。俱噜国。半左国。[<a href='javascript:showpic("images/004555.gif")'>口*缚</a>]蹉国。</a><a name="0214a03" id="0214a03">戍啰西那国。夜[<a href='javascript:showpic("images/004555.gif")'>口*缚</a>]那国。甘谟惹国等。而彼</a><a name="0214a04" id="0214a04">诸国。所有声闻。已入灭者。佛皆说彼生于</a><a name="0214a05" id="0214a05">某果报。唯彼摩迦陀国。所有上首。诸优婆</a><a name="0214a06" id="0214a06">塞皆已命终。彼摩迦陀国。空廓无人。我佛</a><a name="0214a07" id="0214a07">世尊。未为宣说生于何处。是时尊者阿难</a><a name="0214a08" id="0214a08">作是念已。即出自舍。往诣佛所。到佛所已。</a><a name="0214a09" id="0214a09">偏袒右肩。右膝着地。即以头面。礼世尊足。</a><a name="0214a10" id="0214a10">住立佛前。白世尊言。如先所说。诸方诸国。</a><a name="0214a11" id="0214a11">我从佛闻。皆已了知。乃至从佛闻所说法。</a><a name="0214a12" id="0214a12">亦悉了知。乃至那提迦城诸优婆塞所生之</a><a name="0214a13" id="0214a13">处。佛亦说已。又彼那提迦城。次有五百优</a><a name="0214a14" id="0214a14">婆塞。亦已命终。彼优婆塞善断三障。证须陀</a><a name="0214a15" id="0214a15">洹果。逆生死流。七来人间。七生天上。了苦</a><a name="0214a16" id="0214a16">边际。决证菩提。又彼那提迦城。复有三百</a><a name="0214a17" id="0214a17">优婆塞。亦次命终。彼优婆塞亦断三障及</a><a name="0214a18" id="0214a18">贪嗔痴。一来人间。了苦边际。证斯陀含果。</a><a name="0214a19" id="0214a19">又彼那提迦城。有二百五十优婆塞。复次命</a><a name="0214a20" id="0214a20">终。彼优婆塞能断五种烦恼及随烦恼。证</a><a name="0214a21" id="0214a21">阿那含果。不还人间。不复轮转。如是等事。</a><a name="0214a22" id="0214a22">亦悉了知。唯独摩伽陀国所有诸上首优婆</a><a name="0214a23" id="0214a23">塞。命终之后。摩伽陀国。空廓无人。云何世</a><a name="0214a24" id="0214a24">尊。独不说彼诸优婆塞所生之处。唯愿世尊。</a><a name="0214a25" id="0214a25">为我宣说。摩伽陀国诸优婆塞。今生何处。</a><a name="0214a26" id="0214a26">所修行业。得何果报。世尊。又彼摩伽陀国。</a><a name="0214a27" id="0214a27">频婆娑罗王一心向佛。知于正法及奉僧伽。</a><a name="0214a28" id="0214a28">尽于寿命。常念不忘。命终之后。国中人民。</a><a name="0214a29" id="0214a29">咸赞王德。作如是言。此是法王。愿此法王。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010213c.htm'><img src='up.gif' border=0></a>
<a href='T010214b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>