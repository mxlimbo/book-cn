<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0104a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷15)</font> （三七九） <font face='Arial'>T02, p0104a</h2></font><hr>
<span class='old'>
</a><a name="0103c28" id="0103c28">圣谛已知．已作证出。所未闻法。当正思惟。</a><a name="0103c29" id="0103c29">时。生眼．智．明．觉。复次。苦灭道迹圣谛已知．已</span><a name="0104a01" id="0104a01">修出。所未曾闻法。当正思惟。时。生眼．智．明．</a><a name="0104a02" id="0104a02">觉<p>诸比丘。我于此四圣谛三转十二行不</a><a name="0104a03" id="0104a03">生眼．智．明．觉者。我终不得于诸天．魔．梵．沙</a><a name="0104a04" id="0104a04">门．婆罗门闻法众中。为解脱．为出．为离。亦</a><a name="0104a05" id="0104a05">不自证得阿耨多罗三藐三菩提。我已于四</a><a name="0104a06" id="0104a06">圣谛三转十二行生眼．智．明．觉。故于诸天．</a><a name="0104a07" id="0104a07">魔．梵．沙门．婆罗门闻法众中。得出．得脱。自证</a><a name="0104a08" id="0104a08">得成阿耨多罗三藐三菩提<p>尔时。世尊说是</a><a name="0104a09" id="0104a09">法时。尊者憍陈如及八万诸天远尘离垢。</a><a name="0104a10" id="0104a10">得法眼净<p>尔时。世尊告尊者憍陈如。知法</a><a name="0104a11" id="0104a11">未<p>憍陈如白佛。已知。世尊<p>复告尊者憍陈</a><a name="0104a12" id="0104a12">如。知法未<p>拘邻白佛。已知。善逝<p>尊者拘邻</a><a name="0104a13" id="0104a13">已知法故。是故名阿若拘邻<p>尊者阿若拘</a><a name="0104a14" id="0104a14">邻知法已。地神举声唱言。诸仁者。世尊于</a><a name="0104a15" id="0104a15">波罗奈国仙人住处鹿野苑中三转十二行</a><a name="0104a16" id="0104a16">法轮。诸沙门．婆罗门．诸天．魔．梵所未曾转。</a><a name="0104a17" id="0104a17">多所饶益。多所安乐。哀愍世间。以义饶</a><a name="0104a18" id="0104a18">益。利安天人。增益诸天众。减损阿修罗众</a><a name="0104a19" id="0104a19"><p>地神唱已。闻虚空神天．四天王天．三十三</a><a name="0104a20" id="0104a20">天．炎魔天．兜率陀天．化乐天．他化自在天</a><a name="0104a21" id="0104a21">展转传唱。须臾之间。闻于梵天身。梵天乘</a><a name="0104a22" id="0104a22">声唱言。诸仁者。世尊于波罗奈国仙人住处</a><a name="0104a23" id="0104a23">鹿野苑中三转十二行法轮。诸沙门．婆罗门．</a><a name="0104a24" id="0104a24">诸天．魔．梵。及世间闻法未所曾转。多所饶</a><a name="0104a25" id="0104a25">益。多所安乐。以义饶益诸天世人。增益诸</a><a name="0104a26" id="0104a26">天众。减损阿修罗众。世尊于波罗奈国仙</a><a name="0104a27" id="0104a27">人住处鹿野苑中转法轮。是故此经名转</a><a name="0104a28" id="0104a28">法轮经<p>佛说此经已。诸比丘闻佛所说。欢</a><a name="0104a29" id="0104a29">喜奉行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020103c.htm'><img src='up.gif' border=0></a>
<a href='T020104b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>