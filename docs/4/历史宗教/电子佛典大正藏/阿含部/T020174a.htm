<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0174a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷24)</font> （六二一） （四五五） <font face='Arial'>T02, p0174a</h2></font><hr>
<span class='old'>
</a><a name="0173c28" id="0173c28">不放逸行。正念正智。寂静于心。受．心．法法</a><a name="0173c29" id="0173c29">观念住。乃至于法得远离<p>时。尊者阿难欢喜</span><a name="0174a01" id="0174a01">随喜。作礼而去</a><a name="0174a02" id="0174a02"><p><b>　　<A NAME="n649"></A>（六二<span class='corr'>二</span>）</b><p>如是我闻<p>一时。佛在跋只人间慢行。</a><a name="0174a03" id="0174a03">到鞞舍离国庵罗园中住<p>尔时。庵罗女闻</a><a name="0174a04" id="0174a04">世尊跋只人间慢行至庵罗园中住。即自庄</a><a name="0174a05" id="0174a05">严乘车。出鞞舍离城。诣世尊所。恭敬供养。</a><a name="0174a06" id="0174a06">诣庵罗园门。下车步进。遥见世尊与诸大</a><a name="0174a07" id="0174a07">众围绕说法<p>世尊遥见庵罗女来。语诸比</a><a name="0174a08" id="0174a08">丘。汝等比丘。勤摄心住。正念正智。今庵</a><a name="0174a09" id="0174a09">罗女来。是故诫汝。云何为比丘勤摄心</a><a name="0174a10" id="0174a10">住。若比丘已生恶不善法当断。生欲．方</a><a name="0174a11" id="0174a11">便。精进摄心。未生恶不善法不令起。未生</a><a name="0174a12" id="0174a12">善法令生。已生善法令住不忘。修习增满。</a><a name="0174a13" id="0174a13">生欲．方便。精勤摄心。是名比丘勤摄心住</a><a name="0174a14" id="0174a14"><p>云何名比丘正智。若比丘去来威仪常随</a><a name="0174a15" id="0174a15">正智。回顾视瞻。屈伸俯仰。执持衣钵。行住</a><a name="0174a16" id="0174a16">坐卧。眠觉语默。皆随正智住。是正智<p>云何</a><a name="0174a17" id="0174a17">正念。若比丘内身身观念住。精勤方便。正智</a><a name="0174a18" id="0174a18">正念。调伏世间贪忧。如是受．心．法法观念住。</a><a name="0174a19" id="0174a19">精勤方便。正智正念。调伏世间贪忧。是名</a><a name="0174a20" id="0174a20">比丘正念。是故汝等勤摄其心。正智正念。今</a><a name="0174a21" id="0174a21">庵罗女来。是故诫汝<p>时。庵罗女诣世尊所。</a><a name="0174a22" id="0174a22">稽首礼足。却住一面<p>尔时。世尊为庵罗女种</a><a name="0174a23" id="0174a23">种说法。示教照喜。示教照喜已。默然而住<p>尔</a><a name="0174a24" id="0174a24">时。庵罗女整衣服。为佛作礼。合掌白佛。唯</a><a name="0174a25" id="0174a25">愿世尊与诸大众明日受我请中食<p>尔时。世</a><a name="0174a26" id="0174a26">尊默然受请。庵罗女知世尊默然受请已。</a><a name="0174a27" id="0174a27">稽首礼足。还归自家。设种种食。布置床</a><a name="0174a28" id="0174a28">座。晨朝遣使白佛。时到<p>尔时。世尊与诸大</a><a name="0174a29" id="0174a29">众诣庵罗女舍。就座而坐<p>时。庵罗女手自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020173c.htm'><img src='up.gif' border=0></a>
<a href='T020174b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>