<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0656b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷21)</font> 苦乐品第二十九 （三） <font face='Arial'>T02, p0656b</h2></font><hr>
<span class='old'>
</a><a name="0656a28" id="0656a28">佛所说。欢喜奉行</a><a name="0656a29" id="0656a29"><p><b>　　<A NAME="n2186"></A>（三）</b><p>闻如是<p>一时。佛在舍卫国o树给孤独</span><a name="0656b01" id="0656b01">园<p>尔时。世尊告诸比丘。今当说四梵之福。</a><a name="0656b02" id="0656b02">云何为四。若有信善男子．善女人。未曾起</a><a name="0656b03" id="0656b03">偷婆处。于中能起偷婆者。是谓初梵之福</a><a name="0656b04" id="0656b04">也。复次。信善男子．善女人。补治故寺者。是</a><a name="0656b05" id="0656b05">谓第二受梵之福也。复次。信善男子．善女</a><a name="0656b06" id="0656b06">人。和合圣众者。是谓第三受梵之福。复</a><a name="0656b07" id="0656b07">次。若多萨阿竭初转法轮时。诸天．世人劝请</a><a name="0656b08" id="0656b08">转法轮。是谓第四受梵之福。是谓四受梵</a><a name="0656b09" id="0656b09">之福<p>尔时。有异比丘白世尊言。梵天之福</a><a name="0656b10" id="0656b10">竟为多少<p>世尊告曰。谛听。谛听。善思念之。</a><a name="0656b11" id="0656b11">吾今当说<p>诸比丘对曰。如是<p>世尊告曰。阎</a><a name="0656b12" id="0656b12">浮里地东西七千由旬。南北二万一千由旬。</a><a name="0656b13" id="0656b13">地形像车。其中众生所有功德。正可与一</a><a name="0656b14" id="0656b14">轮王功德等<p>瞿耶尼纵广三十二万里。地</a><a name="0656b15" id="0656b15">形如半月。比丘当知。阎浮地人民。及一轮</a><a name="0656b16" id="0656b16">王之德。比彼人者。与彼一人德等<p>复次。</a><a name="0656b17" id="0656b17">比丘。弗于逮里地纵广三十六万里。地形</a><a name="0656b18" id="0656b18">方正。计阎浮里地及瞿耶尼二方之福。故</a><a name="0656b19" id="0656b19">不如彼弗于逮一人之福<p>比丘当知。郁单</a><a name="0656b20" id="0656b20">曰纵广四十万里。地形如月满。计三方人民</a><a name="0656b21" id="0656b21">之福。故不如郁单曰一人之福<p>比丘当知。</a><a name="0656b22" id="0656b22">计四天下人民之福。故不如四天王之德。</a><a name="0656b23" id="0656b23">计四天下人民之福及四天王。故不如三</a><a name="0656b24" id="0656b24">十三天之福。计四天下及四天王．三十三天。</a><a name="0656b25" id="0656b25">故不如释提桓因一人之福。计四天下及四</a><a name="0656b26" id="0656b26">天王及三十三天及释提桓因。故不如一艳</a><a name="0656b27" id="0656b27">天之福。计四天下及四天王．三十三天．释提</a><a name="0656b28" id="0656b28">桓因及艳天。故不如一兜术天福。计从</a><a name="0656b29" id="0656b29">四天下至兜术天之福。故不如一化自在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020656a.htm'><img src='up.gif' border=0></a>
<a href='T020656c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>