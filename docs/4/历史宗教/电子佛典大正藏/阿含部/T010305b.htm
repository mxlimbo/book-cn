<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0023 大楼炭经 0305b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 23 大楼炭经</font> <font face='Arial'>(卷6)</font> 灾变品第十二 <font face='Arial'>T01, p0305b</h2></font><hr>
<span class='old'>
</a><a name="0305a27" id="0305a27"><p class='juan'>
大楼炭经卷第六</p>
</a><a name="0305a28" id="0305a28"></span><a name="0305b01" id="0305b01"><p><span class='byline'>　　　　西晋沙门法立共法炬译</span><br></a><a name="0305b02" id="0305b02"><p><b>　　<A NAME="n146"></A>天地成品第十三</b></a><a name="0305b03" id="0305b03"><p>佛语比丘。天地破坏。更始成之后。人皆在</a><a name="0305b04" id="0305b04">第十五阿卫货罗天上。其天上人。以好喜作</a><a name="0305b05" id="0305b05">食。各自有光明神足。其寿甚久长。佛告比丘。</a><a name="0305b06" id="0305b06">时其水满天下地。尔时无有日月。亦无星宿。</a><a name="0305b07" id="0305b07">无有昼夜亦无一月半月。亦无年岁。窈窈冥</a><a name="0305b08" id="0305b08">冥无所见。天地成之后。彼天人福德薄禄。命</a><a name="0305b09" id="0305b09">欲尽者。从阿卫货罗天上。来下游此间地。亦</a><a name="0305b10" id="0305b10">以好喜为食。各自有光明神足飞行。在其人</a><a name="0305b11" id="0305b11">间。寿甚久长。时天下人。甚端正姝好。不别男</a><a name="0305b12" id="0305b12">女。亦不可别君长庶民人。但共众俱往还。</a><a name="0305b13" id="0305b13">佛语比丘。时地上自然生地味。譬如白酥上</a><a name="0305b14" id="0305b14">肥。其地味色如是也。其味譬如蜜。时有一异</a><a name="0305b15" id="0305b15">嗜味人。心念言。我欲试以指取地味尝之。知</a><a name="0305b16" id="0305b16">何等类。其人便以指取地味尝之。甚喜嗜之。</a><a name="0305b17" id="0305b17">如是尝至三反。遂喜即后撮满手食之。余</a><a name="0305b18" id="0305b18">人见已便效以手撮取地味而食之。人食是</a><a name="0305b19" id="0305b19">地味之后。身即粗坚。面色变恶。亡失光明。神</a><a name="0305b20" id="0305b20">足不能复飞行上天。天下复如故。天下窈窈</a><a name="0305b21" id="0305b21">冥冥。天下窈窈冥冥之后。法当有大黑风起。</a><a name="0305b22" id="0305b22">吹入大海水深三百三十六万里。取日月大城</a><a name="0305b23" id="0305b23">郭。上须弥山边。百六十八万里。着日月城</a><a name="0305b24" id="0305b24">郭道中。用是因缘。天下有日月也。尔时日大</a><a name="0305b25" id="0305b25">城郭。从须弥山东出。绕须弥山王。西入围绕。</a><a name="0305b26" id="0305b26">复从山东出。绕须弥山西入。时人有言。是昨</a><a name="0305b27" id="0305b27">日日也。或有人言。非是昨日日者。日城郭复</a><a name="0305b28" id="0305b28">从须弥山东出。如是三反。绕须弥山西入。</a><a name="0305b29" id="0305b29">尔时人言。是昨日日也。或有言非是昨日日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010305a.htm'><img src='up.gif' border=0></a>
<a href='T010305c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>