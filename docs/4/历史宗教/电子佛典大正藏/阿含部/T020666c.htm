<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0666c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷23)</font> 增上品第三十一 （一） <font face='Arial'>T02, p0666c</h2></font><hr>
<span class='old'>
</a><a name="0666b28" id="0666b28">苦乐。从彼终而此间生。死此生彼。因缘本</a><a name="0666b29" id="0666b29">末。皆悉明了<p>梵志当知。我初夜时而得初</span><a name="0666c01" id="0666c01">明。除其无明。无复闇冥。心乐闲居而自觉</a><a name="0666c02" id="0666c02">知。复以三昧心无瑕秽。亦无结使。心意在</a><a name="0666c03" id="0666c03">定。得无所畏。复知众生生者．死者。我复以</a><a name="0666c04" id="0666c04">天眼观众生类。生者．死者。善色．恶色。善趣．恶</a><a name="0666c05" id="0666c05">趣。若好．若丑。随行善恶。皆悉分别。诸有众</a><a name="0666c06" id="0666c06">生身行恶。口行恶。意行恶。诽谤贤圣。恒</a><a name="0666c07" id="0666c07">怀邪见。与邪见相应。身坏命终。生地狱中。</a><a name="0666c08" id="0666c08">诸有众生身行善行。口修善行。意修善行。</a><a name="0666c09" id="0666c09">不诽谤贤圣。恒修正见。与正见相应。身</a><a name="0666c10" id="0666c10">坏命终。生善处天上。复以天眼清净无瑕</a><a name="0666c11" id="0666c11">秽。观众生类。生者．死者。善色．恶色。善趣．恶趣。</a><a name="0666c12" id="0666c12">若好．若丑。随其行本。皆悉知之<p>梵志当知。</a><a name="0666c13" id="0666c13">若中夜时得第二明。无复闇冥。而自觉知</a><a name="0666c14" id="0666c14">乐于闲居。我复以三昧心清净无瑕秽。亦</a><a name="0666c15" id="0666c15">无结使。心意得定。得无所畏。得尽漏心。</a><a name="0666c16" id="0666c16">亦知此苦如实不虚。当我尔时得此心</a><a name="0666c17" id="0666c17">时。欲漏．有漏．无明漏心得解脱。以得解脱。</a><a name="0666c18" id="0666c18">便得解脱智。生死已尽。梵行已立。所作已办。</a><a name="0666c19" id="0666c19">更不复受胎。如实知之<p>是谓。梵志。我后</a><a name="0666c20" id="0666c20">夜时得第三明。无复闇冥。云何。梵志。颇有</a><a name="0666c21" id="0666c21">此心。如来有欲心．嗔恚心．愚心。未尽在闲</a><a name="0666c22" id="0666c22">居之处。梵志。莫作是观。所以然者。如来今</a><a name="0666c23" id="0666c23">日诸漏永除。恒乐闲居。不在人间。然我今</a><a name="0666c24" id="0666c24">日观此义已。乐闲居之处。云何为二。又</a><a name="0666c25" id="0666c25">自游闲居之处。兼度众生。不可称计<p>尔时。</a><a name="0666c26" id="0666c26">生漏梵志白佛言。以为众生愍度一切。</a><a name="0666c27" id="0666c27">梵志复白佛言。止。止。世尊。届摔多。犹如</a><a name="0666c28" id="0666c28">偻者得申。迷者得道。盲者得眼目。在闇</a><a name="0666c29" id="0666c29">见明。如是。沙门瞿昙无数方便而为说法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020666b.htm'><img src='up.gif' border=0></a>
<a href='T020667a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>