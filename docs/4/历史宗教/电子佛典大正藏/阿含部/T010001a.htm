<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0001a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷1)</font> <font face='Arial'>T01, p0001a</h2></font><hr>
<span class='old'>
<p><p></span><a name="0001a01" id="0001a01"><p><b>　　<A NAME="n1"></A>No. 1</b></a><a name="0001a02" id="0001a02"><p><b>　　<A NAME="n2"></A>长阿含经序</b></a><a name="0001a03" id="0001a03"></a><a name="0001a04" id="0001a04"><p><span class='byline'>　　　　长安释僧肇述</span><br></a><a name="0001a05" id="0001a05"><p>夫宗极绝于称谓。贤圣以之冲默。玄旨非言</a><a name="0001a06" id="0001a06">不传。释迦所以致教。是以如来出世。大教</a><a name="0001a07" id="0001a07">有三。约身口。则防之以禁律。明善恶。则导之</a><a name="0001a08" id="0001a08">以契经。演幽微。则辨之以法相。然则三藏</a><a name="0001a09" id="0001a09">之作也。本于殊应。会之有宗。则异途同趣矣。</a><a name="0001a10" id="0001a10"><p>禁律。律藏也。四分十诵。法相。阿毗昙藏也。四</a><a name="0001a11" id="0001a11">分五诵。契经。四阿含藏也。增一阿含四分八</a><a name="0001a12" id="0001a12">诵。中阿含四分五诵。杂阿含四分十诵。此长</a><a name="0001a13" id="0001a13">阿含四分四诵。合三十经以为一部<p>阿含。秦</a><a name="0001a14" id="0001a14">言法归。法归者。盖是万善之渊府。总持之林</a><a name="0001a15" id="0001a15">苑。其为典也。渊博弘富。韫而弥广。明宣祸</a><a name="0001a16" id="0001a16">福贤愚之迹。剖判真伪异齐之原。历记古</a><a name="0001a17" id="0001a17">今成败之数。墟域二仪品物之伦。道无不由。</a><a name="0001a18" id="0001a18">法无不在。譬彼巨海。百川所归。故以法归为</a><a name="0001a19" id="0001a19">名。开析修途。所记长远。故以长为目。玩</a><a name="0001a20" id="0001a20">兹典者。长迷顿晓。邪正难辨。显如昼夜。报</a><a name="0001a21" id="0001a21">应冥昧。照若影响。劫数虽辽。近犹朝夕。六合</a><a name="0001a22" id="0001a22">虽旷。现若目前。斯可谓朗大明于幽室。惠五</a><a name="0001a23" id="0001a23">目于众瞽。不窥户牖。而智无不周矣<p>大秦天</a><a name="0001a24" id="0001a24">王。涤除玄览。高韵独迈。恬智交养。道世俱</a><a name="0001a25" id="0001a25">济。每惧微言翳于殊俗。以右将军使者司隶</a><a name="0001a26" id="0001a26">校尉晋公姚爽。质直清柔。玄心超诣。尊尚大</a><a name="0001a27" id="0001a27">法。妙悟自然。上特留怀。每任以法事。以弘始</a><a name="0001a28" id="0001a28">十二年岁次。上章阉茂。请罽宾三藏沙门佛</a><a name="0001a29" id="0001a29">陀耶舍出律藏一分四十五卷。十四年讫。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010001b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>