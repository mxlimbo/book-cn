<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0394b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷3)</font> 初诵 （六○） <font face='Arial'>T02, p0394b</h2></font><hr>
<span class='old'>
</a><a name="0394a28" id="0394a28">既顶礼已。却坐一面。佛告王曰。今日何故。身</a><a name="0394a29" id="0394a29">体坌尘。颜容改常。而来至此。波斯匿王。白佛</span><a name="0394b01" id="0394b01">言。世尊。舍卫城中。有大长者。名摩诃南。昨</a><a name="0394b02" id="0394b02">日命终。以无子故。所有财宝。税入于宫。视</a><a name="0394b03" id="0394b03">其财宝。冒涉风尘。是以坌身。佛问王曰。摩诃</a><a name="0394b04" id="0394b04">南。实巨富耶。王即答言。实尔世尊。云何大</a><a name="0394b05" id="0394b05">富。金银珍宝。数千亿万。不可称计。况复余</a><a name="0394b06" id="0394b06">财。虽有珍宝。多诸储积。以悭贪故。惜不啖</a><a name="0394b07" id="0394b07">食。所可食者。秕稗杂糠。极为粗涩。若作羹</a><a name="0394b08" id="0394b08">时。煮姜一罢。煮已还取卖为财用。所可著者。</a><a name="0394b09" id="0394b09">唯衣粗布。五总粗弊。以为内衣。乘朽故车。进</a><a name="0394b10" id="0394b10">缀树叶。以为伞盖。未曾见其修少布施沙门</a><a name="0394b11" id="0394b11">婆罗门<span class='corr'>贫</span>穷乞儿。佛言。如此愚人。非善丈夫。</a><a name="0394b12" id="0394b12">何以故。虽有财宝。不能开意正直受乐。又复</a><a name="0394b13" id="0394b13">不能供养父母及与妻子。亦不赐与奴婢仆</a><a name="0394b14" id="0394b14">使。不时时施与沙门及婆罗门。亦复不求生</a><a name="0394b15" id="0394b15">天善报。佛告王曰。此摩诃南。乃往昔时。已曾</a><a name="0394b16" id="0394b16">于多伽罗瑟辟支佛所。种少善根。尔时布施</a><a name="0394b17" id="0394b17">饮食。不至心施。不信心施。不手自施。不恭敬</a><a name="0394b18" id="0394b18">施。撩掷而与。布施已讫。后复生悔。作是念</a><a name="0394b19" id="0394b19">言。我之饮食。云何与此剃头沙门。不如自与</a><a name="0394b20" id="0394b20">家中仆使。于其舍身。得生舍卫城第一巨富</a><a name="0394b21" id="0394b21">大长者家。虽复生彼富长者家。由先施食有</a><a name="0394b22" id="0394b22">悔心故。自然不喜着好衣裳。亦复不喜食于</a><a name="0394b23" id="0394b23">美食。鞍马车乘严饰之具。悉不喜乐。大王当</a><a name="0394b24" id="0394b24">知。摩诃南。于昔往日。其家豪富。为钱财故。</a><a name="0394b25" id="0394b25">杀异母弟。以是因缘。入于地狱。无量年岁受</a><a name="0394b26" id="0394b26">诸苦恼。由是之故。钱财七返常没于官。摩</a><a name="0394b27" id="0394b27">诃南。于多伽罗瑟辟支佛所。施食因缘。受</a><a name="0394b28" id="0394b28">福已尽。如大罪人。舍身之后。入于地狱。摩诃</a><a name="0394b29" id="0394b29">南舍身。亦复如是。入大叫唤地狱。时波斯匿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020394a.htm'><img src='up.gif' border=0></a>
<a href='T020394c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>