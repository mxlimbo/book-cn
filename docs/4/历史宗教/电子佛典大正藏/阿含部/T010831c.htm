<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0045 大正句王经 0831c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 45 大正句王经</font> <font face='Arial'>(卷1)</font> <font face='Arial'>T01, p0831c</h2></font><hr>
<span class='old'>
</a><a name="0831b28" id="0831b28"><p>尔时迦叶告大王言。王见日月为有无耶。此</a><a name="0831b29" id="0831b29">世来世于理显然。不委大王。当云何见当云</span><a name="0831c01" id="0831c01">何闻。王言。迦叶。若此日月此世来世。如我</a><a name="0831c02" id="0831c02">见闻同于尊者。迦叶复言。如王所见。日月</a><a name="0831c03" id="0831c03">为有来世亦然。大王。不应执如前见。迦叶</a><a name="0831c04" id="0831c04">复言。大王。如沙门婆罗门乃至应供世间解</a><a name="0831c05" id="0831c05">等。须知定有若因若果此世来世。以智自通</a><a name="0831c06" id="0831c06">如实了知。大王。不应如前执于断见</a><a name="0831c07" id="0831c07"><p>尔时大王迷执未省。谓迦叶言。汝今云何作</a><a name="0831c08" id="0831c08">如是言。如我意者实无来世。而汝迦叶勿复</a><a name="0831c09" id="0831c09">强言</a><a name="0831c10" id="0831c10"><p>复次迦叶报大王言。即今王身为有无耶。如</a><a name="0831c11" id="0831c11">王此身以为有者。云何断见言无来世。当以</a><a name="0831c12" id="0831c12">何喻证于此理。大王答言。尊者迦叶。我今</a><a name="0831c13" id="0831c13">有喻证于此理。今身是有来世即无。王言。迦</a><a name="0831c14" id="0831c14">叶。如我亲属或染疾病。缠绵既久将趣命</a><a name="0831c15" id="0831c15">终。我时往彼问讯告言。汝病深重定知不</a><a name="0831c16" id="0831c16">可。若是殒殁切有相嘱。我闻沙门及婆罗门</a><a name="0831c17" id="0831c17">先有是言。若人破戒造恶业者。命终之后堕</a><a name="0831c18" id="0831c18">于地狱。如沙门婆罗门等言若真实。汝等亲</a><a name="0831c19" id="0831c19">属命终之后必堕地狱。何以故。汝诸亲属破</a><a name="0831c20" id="0831c20">戒造罪。以此当知定落恶趣。若在恶趣当遣</a><a name="0831c21" id="0831c21">使来。或复自来告语于我。今在地狱极受苦</a><a name="0831c22" id="0831c22">楚。汝若来报我必往救。但有去人曾无来</a><a name="0831c23" id="0831c23">者。迦叶。如我之意以此为喻定无来世</a><a name="0831c24" id="0831c24"><p>迦叶报言。大王。此喻虽陈未为正说。我今问</a><a name="0831c25" id="0831c25">王。譬如有人犯于王法。为巡守者执之。将至</a><a name="0831c26" id="0831c26">王所而白王言。是人违犯如是之罪不敢隐</a><a name="0831c27" id="0831c27">覆。王闻所奏即敕有司。令将罪人反缚两手</a><a name="0831c28" id="0831c28">牢固其身。驱往四衢多人聚处。鸣鼓告示。今</a><a name="0831c29" id="0831c29">此罪人犯如是法。东西南北遍于城内咸使<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010831b.htm'><img src='up.gif' border=0></a>
<a href='T010832a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>