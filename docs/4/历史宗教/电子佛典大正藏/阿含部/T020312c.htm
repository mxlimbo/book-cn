<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0312c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷43)</font> （一一六九） （四五五） <font face='Arial'>T02, p0312c</h2></font><hr>
<span class='old'>
</a><a name="0312b28" id="0312b28">田苗。其守护田者不自放逸。栏牛入境。左</a><a name="0312b29" id="0312b29">手牵鼻。右手执杖。遍身捶打。驱出其田。诸</span><a name="0312c01" id="0312c01">比丘。于意云何。彼牛遭苦痛已。从村至</a><a name="0312c02" id="0312c02">宅。从宅至村。复当如前过食田苗不<p>答</a><a name="0312c03" id="0312c03">言。不也。世尊<p>所以者何。忆先入田遭捶杖</a><a name="0312c04" id="0312c04">苦故。如是。比丘。若心．若意．若识。多闻圣弟</a><a name="0312c05" id="0312c05">子于六触入处极生厌离．恐怖。内心安住。</a><a name="0312c06" id="0312c06">制令一意。诸比丘。过去世时。有王闻未曾</a><a name="0312c07" id="0312c07">有好弹琴声。极生爱乐。耽湎染着。问诸大</a><a name="0312c08" id="0312c08">臣。此何等声。甚可爱乐。大臣答言。此是琴</a><a name="0312c09" id="0312c09">声。语大臣。取彼声来。大臣受教。即往取</a><a name="0312c10" id="0312c10">琴来。白言。大王。此是琴作好声者。王语大</a><a name="0312c11" id="0312c11">臣。我不用琴。取其先闻可爱乐声来。大臣</a><a name="0312c12" id="0312c12">答言。如此之琴。有众多种具。谓有柄．有槽．</a><a name="0312c13" id="0312c13">有丽．有弦．有皮。巧方便人弹之。得众具</a><a name="0312c14" id="0312c14">因缘乃成音声。非不得众具而有音声。</a><a name="0312c15" id="0312c15">前所闻声。久已过去。转亦尽灭。不可持来</a><a name="0312c16" id="0312c16"><p>尔时。大王作是念言。咄。何用此虚伪物为。</a><a name="0312c17" id="0312c17">世间琴者是虚伪物。而令世人耽湎染着。</a><a name="0312c18" id="0312c18">汝今持去。片片析破。弃于十方。大臣受教。</a><a name="0312c19" id="0312c19">析为百分。弃于处处。如是。比丘。若色．受．</a><a name="0312c20" id="0312c20">想．思．欲。知此诸法无常．有为．心因缘生。而便</a><a name="0312c21" id="0312c21">说言。是我．我所。彼于异时。一切悉无。诸比</a><a name="0312c22" id="0312c22">丘。应作如是平等正智。如实观察<p>佛说此</a><a name="0312c23" id="0312c23">经已。诸比丘闻佛所说。欢喜奉行</a><a name="0312c24" id="0312c24"><p><b>　　<A NAME="n1211"></A>（一一七○）</b><p>如是我闻<p>一时。佛住拘睒弥国瞿师</a><a name="0312c25" id="0312c25">罗园<p>尔时。世尊告诸比丘。如癞病人。四体</a><a name="0312c26" id="0312c26">疮坏。入茅荻中。为诸刺叶针刺所伤。倍增</a><a name="0312c27" id="0312c27">苦痛。如是愚痴凡夫六触入处受诸苦痛</a><a name="0312c28" id="0312c28">亦复如是。如彼癞人。为草叶针刺所伤。</a><a name="0312c29" id="0312c29">脓血流出。如是愚痴凡夫。其性弊暴。六触<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020312b.htm'><img src='up.gif' border=0></a>
<a href='T020313a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>