<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0006 般泥洹经 0187c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 6 般泥洹经</font> <font face='Arial'>(卷2)</font> <font face='Arial'>T01, p0187c</h2></font><hr>
<span class='old'>
</a><a name="0187b28" id="0187b28">怒心。三曰邪言。虚伪谄谀。佞谗绮语。四曰</a><a name="0187b29" id="0187b29">邪行。杀生贪取。有淫劮意。五曰邪命。求</span><a name="0187c01" id="0187c01">利衣食。不以正道。六曰邪治。恶不能止。善</a><a name="0187c02" id="0187c02">不能行。七曰邪志。志贪常乐。痛身谓净。八</a><a name="0187c03" id="0187c03">曰邪定。专意所望。不见出要。如是须跋。昔</a><a name="0187c04" id="0187c04">我出家。十有二年。道成得佛。开说经法。</a><a name="0187c05" id="0187c05">但五十载。自从舍家。有戒有定有慧有解。</a><a name="0187c06" id="0187c06">得度知见。说正道者。唯佛沙门。非凡异也。</a><a name="0187c07" id="0187c07">吾本所履。有八真道。第一沙门。亦从是得。</a><a name="0187c08" id="0187c08">二三至四。皆从是成。若不见此八真道者。</a><a name="0187c09" id="0187c09">彼为不得沙门四道。所谓八真道者。一为</a><a name="0187c10" id="0187c10">正见。见今世后世。作善有福。为恶得殃。知</a><a name="0187c11" id="0187c11">苦知习。灭行得道。二为正思。思乐出家。</a><a name="0187c12" id="0187c12">去诤怒心。三为正言。言谛至诚。柔软忠信。</a><a name="0187c13" id="0187c13">四为正行。不杀不邪。无有淫心。五为正命。</a><a name="0187c14" id="0187c14">求利衣食。以道不邪。六为正治。抑制恶行。</a><a name="0187c15" id="0187c15">发起善意。七为正志。志惟四观身痛意法。</a><a name="0187c16" id="0187c16">解非常苦非身非净。八为正定。一向无为。</a><a name="0187c17" id="0187c17">成四禅行。沙门梵志。履此八正。乃成四道。</a><a name="0187c18" id="0187c18">能师子吼。我贤弟子。行无放逸世间意灭。</a><a name="0187c19" id="0187c19">故得罗汉。于是须跋。谓阿难言。快哉贤者。是</a><a name="0187c20" id="0187c20">利弘美。寔未曾有。盖上弟子。得值此者。不</a><a name="0187c21" id="0187c21">亦妙乎。今受圣恩。乃闻是法。愿得舍家。受</a><a name="0187c22" id="0187c22">成就戒。阿难白佛。异学须跋。愿受众祐自</a><a name="0187c23" id="0187c23">然法律。舍家就戒沙门之行。佛以可其就戒</a><a name="0187c24" id="0187c24">之志曰。是吾未后得证见净者。异学须跋</a><a name="0187c25" id="0187c25">也。即授戒为比丘。一心受不放逸。以健制</a><a name="0187c26" id="0187c26">以志惟以断却。如所欲下须发被袈裟。以家</a><a name="0187c27" id="0187c27">之信离家。为道得法。意具净行。自知作证。</a><a name="0187c28" id="0187c28">成解究畅。为行如应。已意通知。贤者须跋</a><a name="0187c29" id="0187c29">已度世得应真。坐自念。吾不能待佛般泥洹。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010187b.htm'><img src='up.gif' border=0></a>
<a href='T010188a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>