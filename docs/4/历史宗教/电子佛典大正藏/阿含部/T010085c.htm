<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0085c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷13)</font> 第三分 阿摩昼经第一 <font face='Arial'>T01, p0085c</h2></font><hr>
<span class='old'>
</a><a name="0085b28" id="0085b28">利花始出淤泥而未出水。根茎枝叶润渍</a><a name="0085b29" id="0085b29">水中。无不周遍。摩纳。比丘如是入第三禅。</span><a name="0085c01" id="0085c01">离喜．住乐。润渍于身。无不周遍。此是第三</a><a name="0085c02" id="0085c02">现身得乐<p>彼舍喜．乐。忧．喜先灭。不苦不乐。</a><a name="0085c03" id="0085c03">护念清净。入第四禅。身心清净。具满盈溢。无</a><a name="0085c04" id="0085c04">不周遍。犹如有人沐浴清洁。以新白叠</a><a name="0085c05" id="0085c05">被覆其身。举体清净。摩纳。比丘如是入第</a><a name="0085c06" id="0085c06">四禅。其心清净。充满于身。无不周遍。又入</a><a name="0085c07" id="0085c07">第四禅。心无增减。亦不倾动。住无爱恚．无</a><a name="0085c08" id="0085c08">动之地。譬如密室。内外涂治。坚闭户向。无</a><a name="0085c09" id="0085c09">有风尘。于内燃灯无触娆者。其灯焰上怗</a><a name="0085c10" id="0085c10">然不动。摩纳。比丘如是入第四禅。心无增</a><a name="0085c11" id="0085c11">减。亦不倾动。住无爱恚．无动之地。此是第</a><a name="0085c12" id="0085c12">四现身得乐。所以者何。斯由精勤不懈。念</a><a name="0085c13" id="0085c13">不错乱。乐静闲居之所得也<p>彼得定心。清</a><a name="0085c14" id="0085c14">净无秽。柔濡调伏。住无动地。自于身中起</a><a name="0085c15" id="0085c15">变化心。化作异身。支节具足。诸根无阙。彼</a><a name="0085c16" id="0085c16">作是观。此身色四大化成彼身。此身亦异。彼</a><a name="0085c17" id="0085c17">身亦异。从此身起心。化成彼身。诸根具足。</a><a name="0085c18" id="0085c18">支节无阙。譬如有人鞘中拔刀。彼作是念。</a><a name="0085c19" id="0085c19">鞘异刀异。而刀从鞘出。又如有人合麻为</a><a name="0085c20" id="0085c20">绳。彼作是念。麻异绳异。而绳从麻出。又如</a><a name="0085c21" id="0085c21">有人箧中出蛇。彼作是念。箧异蛇异。而蛇</a><a name="0085c22" id="0085c22">从箧出。又如有人从簏出衣。彼作是念。</a><a name="0085c23" id="0085c23">簏异衣异。而衣从簏出。摩纳。比丘亦如是。</a><a name="0085c24" id="0085c24">此是最初所得胜法。所以者何。斯由精进。念</a><a name="0085c25" id="0085c25">不错乱。乐静闲居之所得也<p>彼已定心。清净</a><a name="0085c26" id="0085c26">无秽。柔濡调伏。住无动地。从己四大色身</a><a name="0085c27" id="0085c27">中起心。化作化身。一切诸根．支节具足。彼作</a><a name="0085c28" id="0085c28">是观。此身是四大合成。彼身从化而有。此身</a><a name="0085c29" id="0085c29">亦异。彼身亦异。此心在此身中。依此身住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010085b.htm'><img src='up.gif' border=0></a>
<a href='T010086a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>