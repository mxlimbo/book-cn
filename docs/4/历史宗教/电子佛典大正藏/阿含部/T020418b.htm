<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0418b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷6)</font> 二诵 （一一九） <font face='Arial'>T02, p0418b</h2></font><hr>
<span class='old'>
</a><a name="0418a28" id="0418a28">如是之事。竞来逼切。我于尔时。厌家迫迮。无</a><a name="0418a29" id="0418a29">有可处。乐出家法。能离尘垢。观于在家。众事</span><a name="0418b01" id="0418b01">愦闹。犹如入于钩棘之林。钩剀刺牵。伤毁</a><a name="0418b02" id="0418b02">形服。难可得出。在家亦尔。缘务缠缚。没于欲</a><a name="0418b03" id="0418b03">泥。不得修于清净梵行。昼夜思惟。不见一法。</a><a name="0418b04" id="0418b04">能胜于彼。剃除须发。被服法衣。弃舍家业。信</a><a name="0418b05" id="0418b05">心出家。欲出家时。选择家中。最下衣裳。得一</a><a name="0418b06" id="0418b06">弊衣。其价犹直十万两金。即便取之。为僧伽</a><a name="0418b07" id="0418b07">梨。先所居业。一切悉舍。眷属亲戚。亦悉舍</a><a name="0418b08" id="0418b08">离。复作是念。世间若有阿罗汉者。我当归依。</a><a name="0418b09" id="0418b09">随其出家。时彼王舍大城中间。有罗罗健陀。</a><a name="0418b10" id="0418b10">罗罗健陀中间。有多子塔。我端严殊妙。诸</a><a name="0418b11" id="0418b11">根寂定。心意惔怕。得于无上调伏之心。相</a><a name="0418b12" id="0418b12">好光饰如真金楼。我既见已。心中踊跃。即作</a><a name="0418b13" id="0418b13">是念。我昔推求出世之师。今所见者。真是我</a><a name="0418b14" id="0418b14">之婆伽婆阿罗呵三藐三佛陀也。作是念已。</a><a name="0418b15" id="0418b15">心不散乱。专念观佛。更正衣服。右绕三匝。</a><a name="0418b16" id="0418b16">胡跪合掌。白佛言。佛是我世尊。我是佛弟</a><a name="0418b17" id="0418b17">子。如是三说。佛亦复言。如是迦叶。我是汝世</a><a name="0418b18" id="0418b18">尊。汝是我弟子。亦复三说。佛告迦叶。世间若</a><a name="0418b19" id="0418b19">有声闻弟子。都无至心。实非世尊。而言世尊。</a><a name="0418b20" id="0418b20">实非罗汉。而言罗汉。非一切智。言一切智。如</a><a name="0418b21" id="0418b21">是之人。头当破坏作于七分。我于今日。实是</a><a name="0418b22" id="0418b22">知者。实是见者。实是罗汉。而言罗汉。实等正</a><a name="0418b23" id="0418b23">觉。言等正觉。我所敷演。实有因缘。非无因</a><a name="0418b24" id="0418b24">缘。而说法要。实有乘出。非无乘出。实有对</a><a name="0418b25" id="0418b25">治。非无对治。实有精进。非不精进。能断结</a><a name="0418b26" id="0418b26">漏。非不能断。迦叶。汝今应作是学。诸有所</a><a name="0418b27" id="0418b27">听。是善法仪应当至心受持莫忘。尊重忆</a><a name="0418b28" id="0418b28">念。舍于乱心。宜应专意观五受阴增长损减。</a><a name="0418b29" id="0418b29">常应观彼六入生灭安心。住于四念处中。修<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020418a.htm'><img src='up.gif' border=0></a>
<a href='T020418c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>