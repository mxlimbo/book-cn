<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0606c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷28)</font> 林品第五 （一一六）瞿昙弥经第十 <font face='Arial'>T01, p0606c</h2></font><hr>
<span class='old'>
</a><a name="0606b28" id="0606b28">说比丘所犯。比丘得说比丘尼所犯。瞿昙</a><a name="0606b29" id="0606b29">弥。世尊为女人施设此第六尊师法。谓女</span><a name="0606c01" id="0606c01">人不当犯。女人奉持。尽其形寿。瞿昙弥。比</a><a name="0606c02" id="0606c02">丘尼<span class='corr'>若</span>犯僧伽婆尸沙。当于两部众中。十五</a><a name="0606c03" id="0606c03">日行不慢。瞿昙弥。世尊为女人施设此第</a><a name="0606c04" id="0606c04">七尊师法。谓女人不当犯。女人奉持。尽其</a><a name="0606c05" id="0606c05">形寿。瞿昙弥。比丘尼受具足虽至百岁。故</a><a name="0606c06" id="0606c06">当向始受具足比丘极下意稽首作礼。恭敬</a><a name="0606c07" id="0606c07">承事。叉手问讯。瞿昙弥。世尊为女人施设</a><a name="0606c08" id="0606c08">此第八尊师法。谓女人不当犯。女人奉持。</a><a name="0606c09" id="0606c09">尽其形寿。瞿昙弥。世尊为女人施设此八</a><a name="0606c10" id="0606c10">尊师法。谓女人不当犯。女人奉持．尽其形</a><a name="0606c11" id="0606c11">寿。瞿昙弥。世尊如是说。若瞿昙弥大爱奉</a><a name="0606c12" id="0606c12">持此八尊师法者。是此正法．律中。出家学</a><a name="0606c13" id="0606c13">道。得受具足。作比丘尼<p>于是。瞿昙弥大</a><a name="0606c14" id="0606c14">爱白曰。尊者阿难。听我说喻。智者闻喻则</a><a name="0606c15" id="0606c15">解其义。尊者阿难。犹刹利女。梵志．居士．工师</a><a name="0606c16" id="0606c16">女。端正姝好。极净沐浴以香涂身。着明净</a><a name="0606c17" id="0606c17">衣。种种璎珞严饰其容。或复有人为念彼</a><a name="0606c18" id="0606c18">女。求利及饶益。求安稳快乐。以青莲华须．</a><a name="0606c19" id="0606c19">或瞻卜华鬘．或修摩那华须．或婆师华须．</a><a name="0606c20" id="0606c20">或阿提牟多华须。持与彼女。彼女欢喜。两手</a><a name="0606c21" id="0606c21">受之。以严其头。如是尊者阿难。世尊为女</a><a name="0606c22" id="0606c22">人施设此八尊师法。我尽形寿顶受奉持</a><a name="0606c23" id="0606c23"><p>尔时。瞿昙弥大爱于正法．律中。出家学道。</a><a name="0606c24" id="0606c24">得受具足。作比丘尼。彼时瞿昙弥大爱</a><a name="0606c25" id="0606c25">于后转成大比丘尼众。与诸长老上尊比丘</a><a name="0606c26" id="0606c26">尼为王者所识。久修梵行。共俱往诣尊者</a><a name="0606c27" id="0606c27">阿难所。稽首作礼。却住一面。白曰。尊者阿</a><a name="0606c28" id="0606c28">难。当知此诸比丘尼长老上尊为王者所</a><a name="0606c29" id="0606c29">识。久修梵行。彼诸比丘年少新学。晚后出家。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010606b.htm'><img src='up.gif' border=0></a>
<a href='T010607a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>