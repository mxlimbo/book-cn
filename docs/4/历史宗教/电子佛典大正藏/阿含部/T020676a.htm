<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0676a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷24)</font> 善聚品第三十二 （四） <font face='Arial'>T02, p0676a</h2></font><hr>
<span class='old'>
</a><a name="0675c28" id="0675c28">复得出。人中所作罪。要当使毕。是时。狱卒</a><a name="0675c29" id="0675c29">复取罪人。以铁斧斫罪人身。经尔许之</span><a name="0676a01" id="0676a01">罪。使令更之。要当使罪苦毕尽。然后乃出</a><a name="0676a02" id="0676a02"><p>比丘当知。或复有时彼东门复更一开。是时。</a><a name="0676a03" id="0676a03">彼众生复诣东门。门复自闭而不得出。设</a><a name="0676a04" id="0676a04">复得出。外复有大山。而往趣之。彼入山</a><a name="0676a05" id="0676a05">中。为两山所压犹如压麻油。于中受</a><a name="0676a06" id="0676a06">苦不可称计。要当苦尽。然后乃出。尔时。彼</a><a name="0676a07" id="0676a07">罪人转得前进。复值热灰地狱。纵广数千</a><a name="0676a08" id="0676a08">万由旬。于中受苦不可称计。要当毕其</a><a name="0676a09" id="0676a09">罪原。然后乃出。转复前进。次有刀刺地狱。</a><a name="0676a10" id="0676a10">是时。罪人复入此刀刺地狱中。便有大风</a><a name="0676a11" id="0676a11">起。坏此罪人身体筋骨。于中受苦不可</a><a name="0676a12" id="0676a12">称计。要当罪灭。然后乃出<p>次复。有大热</a><a name="0676a13" id="0676a13">灰地狱。是时。罪人复入此大热灰地狱中。形</a><a name="0676a14" id="0676a14">体融烂。受苦无量。要当使罪灭。然后乃出。</a><a name="0676a15" id="0676a15">是时。罪人虽得出此热灰地狱。复值刀剑</a><a name="0676a16" id="0676a16">地狱。纵广数千万里。是时。罪人入此刀剑地</a><a name="0676a17" id="0676a17">狱中。于中受苦不可称计。要当使罪灭。</a><a name="0676a18" id="0676a18">然后乃出<p>次复。有沸屎地狱。中有细虫。入</a><a name="0676a19" id="0676a19">骨彻髓食此人。虽得出此地狱。前值狱</a><a name="0676a20" id="0676a20">卒。是时。狱卒问罪人曰。卿等欲何所至。为</a><a name="0676a21" id="0676a21">从何来。罪人报曰。我等不知所从来处。亦</a><a name="0676a22" id="0676a22">复不知当何所至。但我等今日极为饥困。</a><a name="0676a23" id="0676a23">意欲须食。狱卒报曰。我等当相供给。是</a><a name="0676a24" id="0676a24">时。狱卒取罪人仰卧。取大热铁丸。使罪人</a><a name="0676a25" id="0676a25">吞之。然罪人受苦不可称计。是时。热铁丸</a><a name="0676a26" id="0676a26">从口下过。肠胃烂尽。受苦难量。要当使罪</a><a name="0676a27" id="0676a27">灭。然后乃出<p>然彼罪人不堪受此苦痛。还</a><a name="0676a28" id="0676a28">复入热屎地狱．刀剑地狱．大热灰地狱。还来</a><a name="0676a29" id="0676a29">经尔许地狱。是时。彼众生不堪受苦。还回<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020675c.htm'><img src='up.gif' border=0></a>
<a href='T020676b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>