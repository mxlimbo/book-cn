<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0370c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷1)</font> 郁多罗究留洲品第二上 <font face='Arial'>T01, p0370c</h2></font><hr>
<span class='old'>
</a><a name="0370b28" id="0370b28">有异。亦复无有守护之者。唯郁多啰究留</a><a name="0370b29" id="0370b29">人辈。欲入善华苑澡浴游戏受乐。即从东</span><a name="0370c01" id="0370c01">门南西北门。入已澡浴游戏受乐。已随欲去</a><a name="0370c02" id="0370c02">处即去。诸比丘。其善现池北边有苑。名曰</a><a name="0370c03" id="0370c03">喜乐。纵广正等一百由旬。乃至无守护者。</a><a name="0370c04" id="0370c04">其郁多啰究留人辈。欲入喜乐苑澡浴游戏</a><a name="0370c05" id="0370c05">受乐。即从东门南西北门入。澡浴游戏受</a><a name="0370c06" id="0370c06">乐。已随欲去处即去。略说如前善现苑等</a><a name="0370c07" id="0370c07"><p>诸比丘。其善现苑。接善现池东边有大河。</a><a name="0370c08" id="0370c08">名易入道。渐次下流。无有波浪。又不速疾。</a><a name="0370c09" id="0370c09">杂华覆流。广二由旬半。诸比丘。其易入道</a><a name="0370c10" id="0370c10">河两岸。有种种树覆。种种香薰。种种草生。</a><a name="0370c11" id="0370c11">略说乃至。触者柔软。如迦栴邻提迦衣。足</a><a name="0370c12" id="0370c12">蹈之时。四指下伏。举足之时。还四指起。有</a><a name="0370c13" id="0370c13">种种树。及种种叶华果具足。种种香熏。有</a><a name="0370c14" id="0370c14">种种鸟。各各自鸣。其易入道河两岸。有诸</a><a name="0370c15" id="0370c15">妙船。杂色可喜。七宝所成。金银琉璃颇梨赤</a><a name="0370c16" id="0370c16">真珠车磲马瑙等。庄严挍饰</a><a name="0370c17" id="0370c17"><p>诸比丘。其善现池南。为郁多啰究留人辈。</a><a name="0370c18" id="0370c18">有大河流。名曰善体。渐次下流。略说犹如</a><a name="0370c19" id="0370c19">易入道河。此处所有种种。如彼无异。乃至诸</a><a name="0370c20" id="0370c20">船。杂色所成。柔软犹如迦栴邻提迦衣。诸</a><a name="0370c21" id="0370c21">比丘。其善现池西。为郁多啰究留人辈。有</a><a name="0370c22" id="0370c22">大河流。名曰如车。乃至略说。渐次而下。诸</a><a name="0370c23" id="0370c23">比丘。其善现池北。为郁多啰究留人辈。有</a><a name="0370c24" id="0370c24">大河流。名曰威主。渐次而下。略说乃至。两</a><a name="0370c25" id="0370c25">岸有船。七宝庄饰。柔软犹如迦旃邻提迦</a><a name="0370c26" id="0370c26">衣。其间有郁陀那伽他</a><a name="0370c27" id="0370c27"><p class='lg'>　　善现普贤等　　　善花及喜乐</a><br><a name="0370c28" id="0370c28">　　易入并善体　　　如车威主河　</p></a><a name="0370c29" id="0370c29"><p>诸比丘。其郁多啰究留人辈。欲入易入道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010370b.htm'><img src='up.gif' border=0></a>
<a href='T010371a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>