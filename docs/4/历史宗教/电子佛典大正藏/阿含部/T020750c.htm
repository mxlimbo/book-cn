<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0750c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷36)</font> 八难品第四十二之一 （三） <font face='Arial'>T02, p0750c</h2></font><hr>
<span class='old'>
</a><a name="0750b28" id="0750b28">法。使果其愿<p>世尊告曰。汝今当思惟苦之</a><a name="0750b29" id="0750b29">原本<p>比丘尼复白佛言。实苦。世尊。实苦。如</span><a name="0750c01" id="0750c01">来<p>世尊告曰。汝观何等义而言苦乎<p>比丘</a><a name="0750c02" id="0750c02">尼白佛言。生苦．老苦．病苦．死苦．忧悲恼苦．怨</a><a name="0750c03" id="0750c03">憎会苦．恩爱别离苦。取要言之。五盛阴苦。</a><a name="0750c04" id="0750c04">如是。世尊。我观此义已。故言谓苦</a><a name="0750c05" id="0750c05"><p>是时。比丘尼思惟义已。即于座上得三</a><a name="0750c06" id="0750c06">达智。是时。比丘尼白佛言。我不堪见世</a><a name="0750c07" id="0750c07">尊取灭度。唯愿听许先取灭度<p>是时。世尊默</a><a name="0750c08" id="0750c08">然可之。是时。比丘尼即从座起。礼世尊足。</a><a name="0750c09" id="0750c09">寻于佛前。身飞虚空。作十八变。或行．或</a><a name="0750c10" id="0750c10">坐．或复经行。身放烟火。踊没自由无所触</a><a name="0750c11" id="0750c11">碍。或出水火。遍满空中。是时。比丘尼作无</a><a name="0750c12" id="0750c12">央数之变已。即于无余涅槃界而取灭度。</a><a name="0750c13" id="0750c13">是时。当取灭度之日。八万天子得法眼</a><a name="0750c14" id="0750c14">清净<p>尔时。世尊告诸比丘。我声闻中第一比</a><a name="0750c15" id="0750c15">丘尼。智慧捷疾者。所谓君茶罗比丘尼是也</a><a name="0750c16" id="0750c16"><p>是时。世尊告阿难曰。汝往双树间与如来</a><a name="0750c17" id="0750c17">敷座。使头北首<p>对曰。如是。世尊。即受佛</a><a name="0750c18" id="0750c18">教。往双树间。与如来敷座。还至世尊所。</a><a name="0750c19" id="0750c19">头面礼足。白世尊曰。敷座已讫。使头北</a><a name="0750c20" id="0750c20">首。宜知是时<p>即时。世尊往彼树间。就</a><a name="0750c21" id="0750c21">所敷座。是时。尊者阿难白世尊言。有何因</a><a name="0750c22" id="0750c22">缘。如来敷座言头北向<p>佛告阿难。吾灭度</a><a name="0750c23" id="0750c23">后。佛法当在北天竺。以此因缘故。使敷座</a><a name="0750c24" id="0750c24">北向<p>是时。世尊分别三衣。尔时阿难白佛。</a><a name="0750c25" id="0750c25">以何等故。如来今日分别三衣<p>佛告阿难。</a><a name="0750c26" id="0750c26">我以当来之世檀越施主故。分别此衣耳。</a><a name="0750c27" id="0750c27">欲使彼人受其福故。分别衣尔<p>是时。世</a><a name="0750c28" id="0750c28">尊须臾之顷。口出五色光。遍照方域。尔时。阿</a><a name="0750c29" id="0750c29">难复白佛言。复以何因缘。如来今日口出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020750b.htm'><img src='up.gif' border=0></a>
<a href='T020751a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>