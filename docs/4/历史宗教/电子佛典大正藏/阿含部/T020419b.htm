<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0419b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷6)</font> 二诵 （一二○） <font face='Arial'>T02, p0419b</h2></font><hr>
<span class='old'>
</a><a name="0419a28" id="0419a28">非生非不生。世尊于彼色所尽处。正智解脱。</a><a name="0419a29" id="0419a29">然都无有死此生彼。死此不生彼。亦生亦不</span><a name="0419b01" id="0419b01">生。非生非不生。是故不答。如斯之义。甚深广</a><a name="0419b02" id="0419b02">大。无量无边。无有算数。乃至尽灭。受想乃</a><a name="0419b03" id="0419b03">至识。死此生彼。乃至非生非不生。亦复如是。</a><a name="0419b04" id="0419b04">此是动转。此是憍慢。此是放逸。此是有为造</a><a name="0419b05" id="0419b05">作之业。此是爱结。此爱生彼爱不生彼爱亦</a><a name="0419b06" id="0419b06">生彼。亦不生彼爱。非生彼非不生彼。如来</a><a name="0419b07" id="0419b07">爱尽得善解脱。爱尽生彼有亦无也。不生彼</a><a name="0419b08" id="0419b08">有亦无也。生彼不生彼亦无也。非不有生彼。</a><a name="0419b09" id="0419b09">非不无生彼亦无也。此义甚深。广大无边。无</a><a name="0419b10" id="0419b10">有算数。至于尽灭。大德舍利弗当知。以是因</a><a name="0419b11" id="0419b11">缘故。如来于问中。而不正答。死此生彼。此死</a><a name="0419b12" id="0419b12">不生彼。亦生彼亦不生彼。非生非不生。此二</a><a name="0419b13" id="0419b13">大人。互相赞美。各还所止</a><a name="0419b14" id="0419b14"><p><b>　　<A NAME="n1544"></A>（一二一）</b><p>如是我闻。一时佛在舍卫国祇树给孤</a><a name="0419b15" id="0419b15">独园。尔时尊者摩诃迦叶。住舍卫国西园林</a><a name="0419b16" id="0419b16">中毗舍佉讲堂。彼大迦叶。于日没时。从禅定</a><a name="0419b17" id="0419b17">起。往诣佛所。顶礼佛足。在一面坐。而白佛</a><a name="0419b18" id="0419b18">言。世尊。以何因缘。如来初始制戒之时。极</a><a name="0419b19" id="0419b19">为鲜少。修行者多。今日何故。制戒转增。履</a><a name="0419b20" id="0419b20">行者少。佛告迦叶。如是如是。众生命浊。结</a><a name="0419b21" id="0419b21">使浊。众生浊。劫浊。见浊。众生转恶。正法亦</a><a name="0419b22" id="0419b22">末是故如来。为诸弟子。多制禁戒。少有比</a><a name="0419b23" id="0419b23">丘。能顺佛语。受持禁戒。诸众生等。渐渐退</a><a name="0419b24" id="0419b24">没。譬如金宝渐渐损减。乃至相似金出。如来</a><a name="0419b25" id="0419b25">正法。亦复如是。渐渐损减。像法乃出。像法出</a><a name="0419b26" id="0419b26">故。正法灭没。迦叶当知。譬如海中所有船舫。</a><a name="0419b27" id="0419b27">多载众宝。船必沉没。如来教法。亦复如是。以</a><a name="0419b28" id="0419b28">渐灭没。如来正法。不因地没。亦非水火风之</a><a name="0419b29" id="0419b29">所坏。若我法中。生于恶欲行恶威仪。成就众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020419a.htm'><img src='up.gif' border=0></a>
<a href='T020419c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>