<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0710a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷45)</font> 心品第三 （一七三）浮弥经第二 <font face='Arial'>T01, p0710a</h2></font><hr>
<span class='old'>
</a><a name="0709c24" id="0709c24"><p>我闻如是<p>一时。佛游王舍城。在竹林迦兰</a><a name="0709c25" id="0709c25">哆园<p>尔时。尊者浮弥。亦在王舍城无事禅</span><a name="0710a01" id="0710a01">室中。于是。尊者浮弥过夜平旦。着衣持钵。欲</a><a name="0710a02" id="0710a02">入王舍城而行乞食。尊者浮弥复作是念。</a><a name="0710a03" id="0710a03">且置入王舍城乞食。我宁可往至王子耆</a><a name="0710a04" id="0710a04">婆先那童子家。于是。尊者浮弥便往至王子</a><a name="0710a05" id="0710a05">耆婆先那童子家<p>王子耆婆先那童子遥见</a><a name="0710a06" id="0710a06">尊者浮弥来。即从座起。偏袒着衣。叉手向</a><a name="0710a07" id="0710a07">尊者浮弥。作如是说。善来。尊者浮弥。尊者</a><a name="0710a08" id="0710a08">浮弥久不来此。可坐此床。尊者浮弥即便</a><a name="0710a09" id="0710a09">就坐<p>王子耆婆先那童子稽首尊者浮弥</a><a name="0710a10" id="0710a10">足。却坐一面。白曰。尊者浮弥。我欲有所问。</a><a name="0710a11" id="0710a11">听我问耶<p>尊者浮弥答曰。王童子。欲问便</a><a name="0710a12" id="0710a12">问。我闻已当思<p>王童子便问尊者浮弥。或</a><a name="0710a13" id="0710a13">有沙门梵志来诣我所。而语我曰。王童子。</a><a name="0710a14" id="0710a14">有人作愿行正梵行。彼必得果。或无愿。或</a><a name="0710a15" id="0710a15">愿无愿。或非有愿非无愿行正梵行。彼必</a><a name="0710a16" id="0710a16">得果。尊者浮弥。尊师何意．云何说<p>尊者浮弥</a><a name="0710a17" id="0710a17">告曰。王童子。我不面从世尊闻。亦不从诸</a><a name="0710a18" id="0710a18">梵行闻。王童子。世尊或如是说。或有人作</a><a name="0710a19" id="0710a19">愿行正梵行。彼必得果。或无愿。或愿无愿。</a><a name="0710a20" id="0710a20">或非有愿非无愿行正梵行。彼必得果<p>王</a><a name="0710a21" id="0710a21">童子白曰。若尊者浮弥尊师如是意．如是说</a><a name="0710a22" id="0710a22">者。此于世间。天及魔．梵．沙门．梵志。从人至天。</a><a name="0710a23" id="0710a23">最在其上。尊者浮弥。可在此食。尊者浮弥</a><a name="0710a24" id="0710a24">默然而受。王童子知尊者浮弥默然受已。即</a><a name="0710a25" id="0710a25">从坐起。自行澡水。以极美净妙种种丰饶食</a><a name="0710a26" id="0710a26">啖含消。自手斟酌。令得饱满。食讫收器。行</a><a name="0710a27" id="0710a27">澡水已。取一小床别坐听法。尊者浮弥为</a><a name="0710a28" id="0710a28">彼说法。劝发渴仰。成就欢喜。无量方便为</a><a name="0710a29" id="0710a29">彼说法。劝发渴仰。成就欢喜已。从坐起去。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010709c.htm'><img src='up.gif' border=0></a>
<a href='T010710b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>