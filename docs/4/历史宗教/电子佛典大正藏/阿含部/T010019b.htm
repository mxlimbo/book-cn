<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0019b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷3)</font> 第一分 （二）第一分游行经第二初 <font face='Arial'>T01, p0019b</h2></font><hr>
<span class='old'>
</a><a name="0019a28" id="0019a28">我出草庐。彷徉经行。彼大众中有一人来</a><a name="0019a29" id="0019a29">至我所。头面礼足。随我经行。我知而故问。彼</span><a name="0019b01" id="0019b01">大众聚何所为耶。其人即问。佛向在何所。</a><a name="0019b02" id="0019b02">为觉寐耶。答曰。在此。时不寐也。其人亦叹</a><a name="0019b03" id="0019b03">希闻得定如佛者也。雷电霹雳。声聒天地。</a><a name="0019b04" id="0019b04">而独寂定觉而不闻。乃白佛言。向有异云</a><a name="0019b05" id="0019b05">暴起。雷电霹雳。杀四特牛．耕者兄弟二人。彼</a><a name="0019b06" id="0019b06">大众聚。其正为此。其人心悦即得法喜。礼</a><a name="0019b07" id="0019b07">佛而去<p>尔时。福贵被二黄叠。价直百千。即</a><a name="0019b08" id="0019b08">从座起。长跪叉手而白佛言。今以此叠奉</a><a name="0019b09" id="0019b09">上世尊。愿垂纳受<p>佛告福贵。汝以一叠施</a><a name="0019b10" id="0019b10">我。一施阿难。尔时。福贵承佛教旨。一奉如</a><a name="0019b11" id="0019b11">来。一施阿难。佛愍彼故。即为纳受。时。福贵</a><a name="0019b12" id="0019b12">礼佛足已。于一面坐。佛渐为说法。示教利</a><a name="0019b13" id="0019b13">喜。施论．戒论．生天之论。欲为大患．不净．秽污。</a><a name="0019b14" id="0019b14">上漏为碍。出要为上<p>时。佛知福贵意。欢喜</a><a name="0019b15" id="0019b15">柔软。无诸盖．缠。易可开化。如诸佛常法。即</a><a name="0019b16" id="0019b16">为福贵说苦圣谛。苦集．苦灭．苦出要谛。时。</a><a name="0019b17" id="0019b17">福贵信心清净。譬如净洁白叠。易为受色。</a><a name="0019b18" id="0019b18">即于座上远尘离垢。诸法法眼生。见法得</a><a name="0019b19" id="0019b19">法。决定正住。不堕恶道。成就无畏。而白佛</a><a name="0019b20" id="0019b20">言。我今归依佛．归依法．归依僧。唯愿如</a><a name="0019b21" id="0019b21">来听我于正法中为优婆塞。自今已后。尽</a><a name="0019b22" id="0019b22">寿不杀．不盗．不淫．不欺．不饮酒。唯愿世尊听</a><a name="0019b23" id="0019b23">我于正法中为优婆塞<p>又白佛言。世尊。游</a><a name="0019b24" id="0019b24">化若诣波婆城。唯愿屈意过贫聚中。所以</a><a name="0019b25" id="0019b25">然者。欲尽有家饮食．床卧．衣服．汤药。奉献</a><a name="0019b26" id="0019b26">世尊。世尊受已。家内获安<p>佛言。汝所言</a><a name="0019b27" id="0019b27">善<p>尔时。世尊为福贵说法。示教利喜已。即</a><a name="0019b28" id="0019b28">从座起。头面礼足。欢喜而去。其去未久。阿难</a><a name="0019b29" id="0019b29">寻以黄叠奉上如来。如来哀愍。即为受之。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010019a.htm'><img src='up.gif' border=0></a>
<a href='T010019c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>