<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0091 婆罗门子命终爱念不离经 0915a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 91 婆罗门子命终爱念不离经</font> <font face='Arial'>(卷1)</font> <font face='Arial'>T01, p0915a</h2></font><hr>
<span class='old'>
<p><p></span><a name="0915a01" id="0915a01"></a><a name="0915a02" id="0915a02"></a><a name="0915a03" id="0915a03"><p><b>　　<A NAME="n642"></A>No. 91 [No. 26(216), No. 119(13.5)]</b></a><a name="0915a04" id="0915a04"><p class='juan'>
佛说婆罗门子命终爱念不离经</p>
</a><a name="0915a05" id="0915a05"></a><a name="0915a06" id="0915a06"><p><span class='byline'>　　　　后汉安息沙门安世高译</span><br></a><a name="0915a07" id="0915a07"><p>闻如是。一时婆伽婆。在舍卫城祇树给孤独</a><a name="0915a08" id="0915a08">园。彼时有异婆罗门。有一子命终爱念不离。</a><a name="0915a09" id="0915a09">彼命终亦不能食。亦不能饮。亦不着衣亦不</a><a name="0915a10" id="0915a10">涂香。但至冢间而啼泣。彼啼泣忆念在抱上。</a><a name="0915a11" id="0915a11">于是彼婆罗门彷徉而行至世尊所。到已共</a><a name="0915a12" id="0915a12">世尊面相慰劳面相慰劳已。彼婆罗门却坐</a><a name="0915a13" id="0915a13">一面已。世尊告曰。何以故。汝婆罗门诸根不</a><a name="0915a14" id="0915a14">常定。此瞿昙我意根云何意根当定。我有一</a><a name="0915a15" id="0915a15">子而命终爱念不离彼命终我不能食不能</a><a name="0915a16" id="0915a16">饮不着衣不涂香。我但在家啼泣。啼泣时忆</a><a name="0915a17" id="0915a17">念在抱上。如是如是。婆罗门。此婆罗门。爱生</a><a name="0915a18" id="0915a18">已则有忧戚苦不乐。云何瞿昙。岂当尔爱生</a><a name="0915a19" id="0915a19">已。当有忧戚苦不乐耶。此瞿昙。爱生已当有</a><a name="0915a20" id="0915a20">欢喜爱念。再三。世尊告彼婆罗门曰。如是如</a><a name="0915a21" id="0915a21">是。婆罗门。此婆罗门爱生已。则有忧戚啼泣</a><a name="0915a22" id="0915a22">不乐。再三。彼婆罗门白世尊曰。云何瞿昙。岂</a><a name="0915a23" id="0915a23">当尔爱生已有忧戚不乐耶。此瞿昙爱生已</a><a name="0915a24" id="0915a24">但有欢喜爱念。于是彼婆罗门闻世尊所说。</a><a name="0915a25" id="0915a25">亦不乐不说非不乐不然可已从坐起便还。</a><a name="0915a26" id="0915a26">彼时只桓门外有诸戏人共戏。彼婆罗门遥</a><a name="0915a27" id="0915a27">见只桓门外有诸戏人共戏。见已作是念。世</a><a name="0915a28" id="0915a28">间聪明者此最胜。我宁可所可共沙门瞿昙</a><a name="0915a29" id="0915a29">论者。尽当向彼戏人说之。于是彼婆罗门便<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010914c.htm'><img src='up.gif' border=0></a>
<a href='T010915b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>