<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0089b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷13)</font> （三一○） <font face='Arial'>T02, p0089b</h2></font><hr>
<span class='old'>
</a><a name="0089a28" id="0089a28">处。专精思惟。不放逸住。乃至得阿罗汉。心</a><a name="0089a29" id="0089a29">善解脱</span><a name="0089b01" id="0089b01"><p><b>　　<A NAME="n323"></A>（三一一）</b><p>如是我闻<p>一时。佛住舍卫国祇树给</a><a name="0089b02" id="0089b02">孤独园<p>尔时。尊者富楼那来诣佛所。稽首</a><a name="0089b03" id="0089b03">礼足。退住一面。白佛言。善哉。世尊。为我说</a><a name="0089b04" id="0089b04">法。我坐独一静处。专精思惟。不放逸住。乃</a><a name="0089b05" id="0089b05">至自知不受后有<p>佛告富楼那。善哉。善哉。</a><a name="0089b06" id="0089b06">能问如来如是之义。谛听。善思。当为汝说。</a><a name="0089b07" id="0089b07">若有比丘。眼见可爱．可乐．可念．可意。长养</a><a name="0089b08" id="0089b08">欲之色。见已欣悦．赞叹．系着。欣悦．赞叹．系着</a><a name="0089b09" id="0089b09">已欢喜。欢喜已乐着。乐着已贪爱。贪爱已阨</a><a name="0089b10" id="0089b10">碍。欢喜．乐着．贪爱．阨碍故。去涅槃远。耳．</a><a name="0089b11" id="0089b11">鼻．舌．身．意亦如是说<p>富楼那。若比丘。眼见</a><a name="0089b12" id="0089b12">可爱．乐．可念．可意。长养欲之色。见已不欣悦．</a><a name="0089b13" id="0089b13">不赞叹．不系着。不欣悦．不赞叹．不系着</a><a name="0089b14" id="0089b14">故不欢喜。不欢喜故不深乐。不深乐故</a><a name="0089b15" id="0089b15">不贪爱。不贪爱故不阨碍。不欢喜．不深</a><a name="0089b16" id="0089b16">乐．不贪爱．不阨碍故。渐近涅槃。耳．鼻．舌．身．</a><a name="0089b17" id="0089b17">意亦如是说<p>佛告富楼那。我已略说法</a><a name="0089b18" id="0089b18">教。汝欲何所住<p>富楼那白佛言。世尊。</a><a name="0089b19" id="0089b19">我已蒙世尊略说教诫。我欲于西方输</a><a name="0089b20" id="0089b20">卢那人间慢行<p>佛告富楼那。西方输卢那</a><a name="0089b21" id="0089b21">人凶恶．轻躁．弊暴．好骂。富楼那。汝若闻彼</a><a name="0089b22" id="0089b22">凶恶．轻躁．弊暴．好骂．毁辱者。当如之何<p>富</a><a name="0089b23" id="0089b23">楼那白佛言。世尊。若彼西方输卢那国人。</a><a name="0089b24" id="0089b24">面前凶恶．诃骂．毁辱者。我作是念。彼西方输</a><a name="0089b25" id="0089b25">卢那人贤善智慧。虽于我前凶恶．弊暴．</a><a name="0089b26" id="0089b26">骂．毁辱我。犹尚不以手．石而见打掷<p>佛告</a><a name="0089b27" id="0089b27">富楼那。彼西方输卢那人但凶恶．轻躁．弊暴．</a><a name="0089b28" id="0089b28">骂辱。于汝则可脱。复当以手．石打掷者。</a><a name="0089b29" id="0089b29">当如之何<p>富楼那白佛言。世尊。西方输卢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020089a.htm'><img src='up.gif' border=0></a>
<a href='T020089c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>