<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0617c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷14)</font> 高幢品第二十四之一 （四） <font face='Arial'>T02, p0617c</h2></font><hr>
<span class='old'>
</a><a name="0617b28" id="0617b28">具足。所谓七宝者。轮宝．象宝．马宝．珠宝．玉女</a><a name="0617b29" id="0617b29">宝．居士宝．典兵宝<p>比丘当知。我于尔时。作</span><a name="0617c01" id="0617c01">此转轮圣王。领四天下。有八万四千神象。</a><a name="0617c02" id="0617c02">象名菩呼。复有八万四千羽宝之车。或用</a><a name="0617c03" id="0617c03">师子皮覆。或用狼狗皮覆者。尽悬幢高</a><a name="0617c04" id="0617c04">盖。复有八万四千高广之台。犹如天帝所居</a><a name="0617c05" id="0617c05">之处。复有八万四千讲堂。如法讲堂之比。</a><a name="0617c06" id="0617c06">复有八万四千玉女之众。像如天女。复有</a><a name="0617c07" id="0617c07">八万四千高广之座。皆用金银七宝厕间。复</a><a name="0617c08" id="0617c08">有八万四千衣被服饰。皆是文绣柔软。复</a><a name="0617c09" id="0617c09">有八万四千饮食之具。味若干种<p>比丘当知。</a><a name="0617c10" id="0617c10">我尔时。乘一大象。色极白好。口有六牙。金银</a><a name="0617c11" id="0617c11">交具。身能飞行。亦能隐形。或大．或小。象名</a><a name="0617c12" id="0617c12">菩呼。我尔时。乘一神马。毛尾朱色。行不身</a><a name="0617c13" id="0617c13">动。金银交饰。身能飞行。亦能隐形。或大．或</a><a name="0617c14" id="0617c14">小。马名毛王<p>我于尔时。八万四千高广之</a><a name="0617c15" id="0617c15">台。住一台中。台名须尼摩。纯金所作。尔时。</a><a name="0617c16" id="0617c16">我在一讲堂中止宿。讲堂名法说。纯金所造。</a><a name="0617c17" id="0617c17">我于尔时。乘一宝羽之车。车名最胜。纯金</a><a name="0617c18" id="0617c18">所造。我于尔时。将一玉女。左右使令亦如</a><a name="0617c19" id="0617c19">姊妹。我于尔时。于八万四千高广之座。在</a><a name="0617c20" id="0617c20">一座上。金银．璎珞不可称计。我于尔时。着</a><a name="0617c21" id="0617c21">一妙服。像如天衣。所食之食。味如甘露。当</a><a name="0617c22" id="0617c22">于尔时。我作转轮圣王。时八万四千神象朝</a><a name="0617c23" id="0617c23">朝来至。门外多有伤害。不可称计。我于尔</a><a name="0617c24" id="0617c24">时。便作是念。此八万四千神象朝朝来至。门</a><a name="0617c25" id="0617c25">外多有伤害。不可称计。我今意中欲使分</a><a name="0617c26" id="0617c26">为二分。四万二千朝朝来贺。<p>尔时。比丘。我</a><a name="0617c27" id="0617c27">作是念。昔作何福。复作何德。今得此威</a><a name="0617c28" id="0617c28">力。乃至于是。复作是念。由三事因缘故。使</a><a name="0617c29" id="0617c29">我获此福祐。云何为三。所谓惠施．慈仁．自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020617b.htm'><img src='up.gif' border=0></a>
<a href='T020618a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>