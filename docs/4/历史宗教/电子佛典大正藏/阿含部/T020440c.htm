<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0440c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷9)</font> 二诵 （一八六） <font face='Arial'>T02, p0440c</h2></font><hr>
<span class='old'>
</a><a name="0440b28" id="0440b28">所。先以念佛故有光明。来照其身。到城外</a><a name="0440b29" id="0440b29">已。见一天祠。即时绕祠。恭敬礼拜。还复黑</span><a name="0440c01" id="0440c01">闇。心自念言。天大黑闇。若人非人。或能害</a><a name="0440c02" id="0440c02">我。当还入城。时尸婆天神。放光照曜。乃至</a><a name="0440c03" id="0440c03">祇洹。悉皆大明。天神即语须达多言。汝可前</a><a name="0440c04" id="0440c04">进。不宜退还。尔时天神。即说偈言</a><a name="0440c05" id="0440c05"><p class='lg'>　　假使百匹马　　　载满众珍宝</a><br><a name="0440c06" id="0440c06">　　并及百金人　　　以持用布施</a><br><a name="0440c07" id="0440c07">　　如是展转施　　　遍满阎浮提</a><br><a name="0440c08" id="0440c08">　　如是功德聚　　　以用为一分</a><br><a name="0440c09" id="0440c09">　　不如有一人　　　发心向佛所</a><br><a name="0440c10" id="0440c10">　　举足行一步　　　十六分中一</a><br><a name="0440c11" id="0440c11">　　假使雪山中　　　所有大力象</a><br><a name="0440c12" id="0440c12">　　其数足满百　　　金宝庄挍身</a><br><a name="0440c13" id="0440c13">　　其体甚姝大　　　其行极迅疾</a><br><a name="0440c14" id="0440c14">　　暴逸倍有力　　　满载诸杂宝</a><br><a name="0440c15" id="0440c15">　　以此用布施　　　不如向佛所</a><br><a name="0440c16" id="0440c16">　　一步之功德　　　十六分中一</a><br><a name="0440c17" id="0440c17">　　假使剑摩耆　　　所出之宝女</a><br><a name="0440c18" id="0440c18">　　颜容甚端严　　　其数足满百</a><br><a name="0440c19" id="0440c19">　　璎珞以严身　　　真金为首饰</a><br><a name="0440c20" id="0440c20">　　头着宝珠璎　　　以此用布施</a><br><a name="0440c21" id="0440c21">　　所得之功德　　　不如向佛所</a><br><a name="0440c22" id="0440c22">　　举足行一步　　　十六分中一</a><br><a name="0440c23" id="0440c23">　　是故我劝尔　　　于此莫退还　</p></a><a name="0440c24" id="0440c24"><p>时须达多。即问之曰。汝是谁耶。天即答言。我</a><a name="0440c25" id="0440c25">是汝昔日亲旧善身摩纳。于舍利弗大日连</a><a name="0440c26" id="0440c26">所。临终之时。生欢喜心。命终生天。得为北</a><a name="0440c27" id="0440c27">方天王毗沙门子。我于如来弟子所。发心随</a><a name="0440c28" id="0440c28">喜尚获此福。况复佛也。时须达多。复自念言。</a><a name="0440c29" id="0440c29">今此天神。称赞乃尔。以此量之。必知彼人功<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020440b.htm'><img src='up.gif' border=0></a>
<a href='T020441a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>