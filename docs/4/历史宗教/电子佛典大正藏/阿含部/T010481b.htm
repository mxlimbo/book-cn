<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0481b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷9)</font> 未曾有法品第四 （三八）郁伽长者经第七 <font face='Arial'>T01, p0481b</h2></font><hr>
<span class='old'>
</a><a name="0481a28" id="0481a28">此世间。入于胎中。尊者。我有是法<p>比丘叹</a><a name="0481a29" id="0481a29">曰。长者。若有是法。甚奇。甚特<p>郁伽长者白</span><a name="0481b01" id="0481b01">比丘曰。愿尊在此食<p>比丘为郁伽长者故。</a><a name="0481b02" id="0481b02">默然受请。郁伽长者知彼比丘默然受已。</a><a name="0481b03" id="0481b03">即从坐起。自行澡水。以极净美种种丰饶食</a><a name="0481b04" id="0481b04">啖含消。自手斟酌。令得饱满。食讫收器。行</a><a name="0481b05" id="0481b05">澡水竟。持一小床。别坐听法。比丘为长者</a><a name="0481b06" id="0481b06">说法。劝发渴仰。成就欢喜。无量方便为彼说</a><a name="0481b07" id="0481b07">法。劝发渴仰。成就欢喜已。从坐起去。往诣佛</a><a name="0481b08" id="0481b08">所。稽首礼足。却坐一面。谓与郁伽长者本</a><a name="0481b09" id="0481b09">所共论。尽向佛广说<p>于是。世尊告诸比</a><a name="0481b10" id="0481b10">丘。我以是故。咨嗟称叹郁伽长者有八</a><a name="0481b11" id="0481b11">未曾有法<p>佛说如是。彼诸比丘闻佛所说。</a><a name="0481b12" id="0481b12">欢喜奉行<p>郁伽长者经第七竟(二千三百二十九字)</a><a name="0481b13" id="0481b13"><p><b>　　<A NAME="n259"></A>（三九）中阿含未曾有法品郁伽长者经第八</a><a name="0481b14" id="0481b14">(初一日诵)</b></a><a name="0481b15" id="0481b15"><p>我闻如是<p>一时。佛般涅槃后不久。众多上尊</a><a name="0481b16" id="0481b16">长老比丘游鞞舍离。在猕猴水边高楼台</a><a name="0481b17" id="0481b17">观<p>尔时。郁伽长者施设如是大施。谓与远</a><a name="0481b18" id="0481b18">来客食。与行人．病人．瞻病者食。常设粥食。</a><a name="0481b19" id="0481b19">常设饭食。供给守僧园人。常请二十众食。</a><a name="0481b20" id="0481b20">五日都请比丘众食。施设如是大施。复于</a><a name="0481b21" id="0481b21">海中有一舶船。载满货还。价直百千。一时</a><a name="0481b22" id="0481b22">没失。众多上尊长老比丘闻郁伽长者施设</a><a name="0481b23" id="0481b23">如是大施。谓与远来客食。与行人．病人．瞻</a><a name="0481b24" id="0481b24">病者食。常设粥食。常设饭食。供给守僧园</a><a name="0481b25" id="0481b25">人。常请二十众食。五日都请比丘众食。闻</a><a name="0481b26" id="0481b26">已共作是议。诸贤。谁能往语郁伽长者。长者</a><a name="0481b27" id="0481b27">可止。勿复布施。长者后自当知。彼作是</a><a name="0481b28" id="0481b28">念。尊者阿难是佛侍者。受世尊教。佛所称</a><a name="0481b29" id="0481b29">誉及诸智梵行人。尊者阿难欲往语郁伽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010481a.htm'><img src='up.gif' border=0></a>
<a href='T010481c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>