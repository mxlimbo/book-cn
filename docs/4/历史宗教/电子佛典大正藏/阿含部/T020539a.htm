<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0120 央掘魔罗经 0539a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 120 央掘魔罗经</font> <font face='Arial'>(卷4)</font> <font face='Arial'>T02, p0539a</h2></font><hr>
<span class='old'>
</a><a name="0538c28" id="0538c28">者光泽。四者端政。五者远离女人。六者远</a><a name="0538c29" id="0538c29">离亲族。七者闻恶恐怖彼彼恼乱身毛皆竖。</span><a name="0539a01" id="0539a01">八者愍念众生。菩萨成就如是八相非为新</a><a name="0539a02" id="0539a02">学。复次菩萨成就八相非为新学。何等为八。</a><a name="0539a03" id="0539a03">一者善知佛说魔说差别。二者恭敬知经者。</a><a name="0539a04" id="0539a04">三者知律非律差别二隐覆。四者善知如来</a><a name="0539a05" id="0539a05">隐覆之说。五者知如来秘密。六者善知随顺</a><a name="0539a06" id="0539a06">世闻事。七者善知如来常恒不变。八者善知</a><a name="0539a07" id="0539a07">菩萨恶非恶事。善知时方自能。菩萨成就如</a><a name="0539a08" id="0539a08">是八相非为新学。成就如是四十相身念法。</a><a name="0539a09" id="0539a09">是菩萨非为新学。若无四十功德若半减半。</a><a name="0539a10" id="0539a10">当知善男子善女人不住摩诃衍。亦不入诸</a><a name="0539a11" id="0539a11">菩萨数。是故菩萨行则为甚难。彼何等胜功</a><a name="0539a12" id="0539a12">德。谓无欲想乃至梦中亦不起心。当知是人</a><a name="0539a13" id="0539a13">有一切觉支殊胜功德</a><a name="0539a14" id="0539a14"><p>尔时文殊师利语央掘魔罗言。如来藏者有</a><a name="0539a15" id="0539a15">何义。若一切众生悉有如来藏者。一切众生</a><a name="0539a16" id="0539a16">皆当作佛。一切众生皆当杀盗邪淫妄语饮</a><a name="0539a17" id="0539a17">酒等不善业迹。何以故。一切众生悉有佛性</a><a name="0539a18" id="0539a18">当一时得度。若有佛性者。当作逆罪及一阐</a><a name="0539a19" id="0539a19">提。若有我者我界。当度一切有。是故世间。无</a><a name="0539a20" id="0539a20">有我无有界。一切法无我是诸佛教。佛告文</a><a name="0539a21" id="0539a21">殊师利。一切众生有如来藏。为无量烦恼覆如</a><a name="0539a22" id="0539a22">瓶中灯。复次文殊师利。譬如有一调伏子。</a><a name="0539a23" id="0539a23">迦叶如来为授记言。却后七年当为转轮圣</a><a name="0539a24" id="0539a24">王正法治化。我亦却后七日当般涅槃。时调</a><a name="0539a25" id="0539a25">伏子闻授记已欢喜踊跃。作是念言。一切智</a><a name="0539a26" id="0539a26">记我当得转轮圣王。我今不疑。即白母言。与</a><a name="0539a27" id="0539a27">我鱼肉乳酪麻豆种种美食。我当有力。彼并</a><a name="0539a28" id="0539a28">食杂食肉故。不能自活非时而死。云何文</a><a name="0539a29" id="0539a29">殊师利。彼佛为妄语耶。为非一切智耶。为彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020538c.htm'><img src='up.gif' border=0></a>
<a href='T020539b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>