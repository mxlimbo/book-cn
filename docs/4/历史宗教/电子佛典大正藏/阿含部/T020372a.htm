<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0372a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷50)</font> （一三五三） （四五五） <font face='Arial'>T02, p0372a</h2></font><hr>
<span class='old'>
</a><a name="0371c28" id="0371c28"><p>时。彼天神说此偈已。即默然住</a><a name="0371c29" id="0371c29"><p><b>　　<A NAME="n1401"></A>（一三五三）</b><p>如是我闻<p>一时。佛住迦兰陀竹园<p>时。</span><a name="0372a01" id="0372a01">有异比丘住频陀山<p>尔时。山林大火卒起。</a><a name="0372a02" id="0372a02">举山洞然。时。有俗人而说偈言</a><a name="0372a03" id="0372a03"><p class='lg'>　　今此频陀山　　　大火洞炽然</a><br><a name="0372a04" id="0372a04">　　焚烧彼竹林　　　亦烧竹苑实　</p></a><a name="0372a05" id="0372a05"><p>时。彼比丘作是念。今彼俗人能说此偈。我</a><a name="0372a06" id="0372a06">今何不说偈答之。即说偈言</a><a name="0372a07" id="0372a07"><p class='lg'>　　一切有炽然　　　无慧能救灭</a><br><a name="0372a08" id="0372a08">　　焚烧诸受欲　　　亦烧不作苦　</p></a><a name="0372a09" id="0372a09"><p>时。彼比丘说此偈已。默然而住</a><a name="0372a10" id="0372a10"><p><b>　　<A NAME="n1402"></A>（一三五四）</b><p>如是我闻<p>一时。佛住迦兰陀竹园<p>时。</a><a name="0372a11" id="0372a11">有异比丘在恒河侧。住一林中<p>时。有一族</a><a name="0372a12" id="0372a12">姓女。常为舅姑所责。至恒水岸边。而说偈</a><a name="0372a13" id="0372a13">言</a><a name="0372a14" id="0372a14"><p class='lg'>　　恒水我今欲　　　随流徐入海</a><br><a name="0372a15" id="0372a15">　　不复令舅姑　　　数数见嫌责　</p></a><a name="0372a16" id="0372a16"><p>时。彼比丘见族姓女。闻其说偈。作是念。彼</a><a name="0372a17" id="0372a17">族姓女尚能说偈。我今何为不说偈答耶。</a><a name="0372a18" id="0372a18">即说偈言</a><a name="0372a19" id="0372a19"><p class='lg'>　　净信我今欲　　　随彼八圣水</a><br><a name="0372a20" id="0372a20">　　徐流入涅槃　　　不见魔自在　</p></a><a name="0372a21" id="0372a21"><p>时。彼比丘说此偈已。默然而住</a><a name="0372a22" id="0372a22"><p><b>　　<A NAME="n1403"></A>（一三五五）</b><p>如是我闻<p>一时。佛住舍卫国祇树给</a><a name="0372a23" id="0372a23">孤独园<p>时。有异比丘在拘萨罗人间。住一</a><a name="0372a24" id="0372a24">林中。去林不远。有种瓜田<p>时。有盗者</a><a name="0372a25" id="0372a25">夜偷其瓜。见月欲出。而说偈言</a><a name="0372a26" id="0372a26"><p class='lg'>　　明月汝莫出　　　待我断其瓜</a><br><a name="0372a27" id="0372a27">　　我持瓜去已　　　任汝现不现　</p></a><a name="0372a28" id="0372a28"><p>时。彼比丘作是念。彼盗瓜者尚能说偈。我</a><a name="0372a29" id="0372a29">岂不能说偈答耶。即说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020371c.htm'><img src='up.gif' border=0></a>
<a href='T020372b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>