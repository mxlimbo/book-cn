<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0128a 须摩提女经 0837a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 128a 须摩提女经</font> <font face='Arial'>(卷1)</font> <font face='Arial'>T02, p0837a</h2></font><hr>
<span class='old'>
</a><a name="0836c28" id="0836c28">飞落走伏。人在其上结加趺坐。踊身高飞经</a><a name="0836c29" id="0836c29">向彼国。满财楼头遥见问须摩提言。我见五</span><a name="0837a01" id="0837a01">百师子举声一唤飞落走伏人在其上结加趺</a><a name="0837a02" id="0837a02">坐从虚空中来。是汝师非。此非我师。此是如</a><a name="0837a03" id="0837a03">来弟子周利槃特伽。佛子罗云。次后来化作</a><a name="0837a04" id="0837a04">五百金翅鸟王。人在其上结加趺坐。踊身高</a><a name="0837a05" id="0837a05">飞径向彼国。满财楼头遥见问须摩提言。我</a><a name="0837a06" id="0837a06">见五百金翅鸟王人在其上结加趺坐从虚空</a><a name="0837a07" id="0837a07">中来。是汝师非。须摩提女言。此非我师。此是</a><a name="0837a08" id="0837a08">如来弟子佛子罗云。须菩提。次后化作五百</a><a name="0837a09" id="0837a09">象王。齐有六牙。被以金鞍。人在其上结加趺</a><a name="0837a10" id="0837a10">坐。踊身腾虚空亦向彼国。满财楼头遥见问</a><a name="0837a11" id="0837a11">须摩提言。我见五百象王齐有六牙被以金</a><a name="0837a12" id="0837a12">鞍人在其上结加趺坐从空中来。是汝师非。</a><a name="0837a13" id="0837a13">此非我师。此是如来弟子须菩提。目连。次后</a><a name="0837a14" id="0837a14">来化作七宝山。人在其上结加趺坐。踊身高</a><a name="0837a15" id="0837a15">飞径向彼国。满财楼头遥见问须摩提言。我</a><a name="0837a16" id="0837a16">见七宝山人在其上结加趺坐从虚空中来。</a><a name="0837a17" id="0837a17">是汝师非。须摩提女言。此非我师。此是如来</a><a name="0837a18" id="0837a18">弟子神足目连。上座大迦叶。次后来化作五</a><a name="0837a19" id="0837a19">百大龙。齐有七头白日升天。人在其上结加</a><a name="0837a20" id="0837a20">趺坐。踊身高飞径向彼国。满财楼头遥见问</a><a name="0837a21" id="0837a21">须摩提女言。我见五百大龙齐有七头白日</a><a name="0837a22" id="0837a22">升天从虚空中来。是汝师非。须摩提言。此非</a><a name="0837a23" id="0837a23">我师。此是如来弟子上座大迦叶。尔时须摩</a><a name="0837a24" id="0837a24">提女即为长者。而说偈言</a><a name="0837a25" id="0837a25"><p class='lg'>　　我师今当来　　　光明非此比</a><br><a name="0837a26" id="0837a26">　　长者一心念　　　莫怀余异想　</p></a><a name="0837a27" id="0837a27"><p>尔时如来知众生心至时运将会。身披僧伽</a><a name="0837a28" id="0837a28">梨于虚空之中去地七多罗树。身色紫金艳</a><a name="0837a29" id="0837a29">光腾赫。阿若车邻在如来左。舍利弗在如来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020836c.htm'><img src='up.gif' border=0></a>
<a href='T020837b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>