<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0370b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷50)</font> （一三四三） （四五五） <font face='Arial'>T02, p0370b</h2></font><hr>
<span class='old'>
</a><br><a name="0370a28" id="0370a28">　　勤修精进者　　　归依恭敬礼　</p></a><a name="0370a29" id="0370a29"><p>彼诸比丘为天神劝发已。专精思惟。断诸</span><a name="0370b01" id="0370b01">烦恼。得阿罗汉</a><a name="0370b02" id="0370b02"><p><b>　　<A NAME="n1392"></A>（一三四四）</b><p>如是我闻<p>一时。佛在舍卫国祇树给</a><a name="0370b03" id="0370b03">孤独园<p>时。有异比丘在拘萨罗人间。住一</a><a name="0370b04" id="0370b04">林中。时。彼比丘与长者妇女嬉戏。起恶名</a><a name="0370b05" id="0370b05">声<p>时。彼比丘作是念。我今不类。共他妇女</a><a name="0370b06" id="0370b06">起恶名声。我今欲于此林中自杀<p>时。彼林</a><a name="0370b07" id="0370b07">中止住天神作是思念。不善不类。此比丘不</a><a name="0370b08" id="0370b08">坏．无过。而于林中欲自杀身。我今当作</a><a name="0370b09" id="0370b09">方便开悟<p>时。彼天神化作长者女身。语比</a><a name="0370b10" id="0370b10">丘言。于诸巷路四衢道中。世间诸人为我</a><a name="0370b11" id="0370b11">及汝起恶名声。言我与汝共相习近。作不</a><a name="0370b12" id="0370b12">正事。已有恶名。今可还俗。共相娱乐<p>比丘</a><a name="0370b13" id="0370b13">答言。以彼里巷四衢道中。为我与汝起恶</a><a name="0370b14" id="0370b14">名声。共相习近。为不正事。我今且自杀身</a><a name="0370b15" id="0370b15"><p>时。彼天神还复天身。而说偈言</a><a name="0370b16" id="0370b16"><p class='lg'>　　虽闻多恶名　　　苦行者忍之</a><br><a name="0370b17" id="0370b17">　　不应苦自苦　　　亦不应起恼</a><br><a name="0370b18" id="0370b18">　　闻声恐怖者　　　是则林中兽</a><br><a name="0370b19" id="0370b19">　　是轻躁众生　　　不成出家法</a><br><a name="0370b20" id="0370b20">　　仁者当堪耐　　　不中住恶声</a><br><a name="0370b21" id="0370b21">　　执心坚住者　　　是则出家法</a><br><a name="0370b22" id="0370b22">　　不由他人语　　　令汝成劫贼</a><br><a name="0370b23" id="0370b23">　　亦不由他语　　　令汝得罗汉</a><br><a name="0370b24" id="0370b24">　　如汝自知已　　　诸天亦复知　</p></a><a name="0370b25" id="0370b25"><p>尔时。比丘为彼天神所开悟已。专精思惟。</a><a name="0370b26" id="0370b26">断除烦恼。得阿罗汉</a><a name="0370b27" id="0370b27"><p><b>　　<A NAME="n1393"></A>（一三四五）</b><p>如是我闻<p>一时。佛住舍卫国祇树给孤</a><a name="0370b28" id="0370b28">独园<p>时。有尊者见多比丘在拘萨罗人间。</a><a name="0370b29" id="0370b29">住一林中。着粪扫衣。时。梵天王与七百梵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020370a.htm'><img src='up.gif' border=0></a>
<a href='T020370c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>