<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0024 起世经 0350a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 24 起世经</font> <font face='Arial'>(卷8)</font> 斗战品第九 <font face='Arial'>T01, p0350a</h2></font><hr>
<span class='old'>
</a><a name="0349c28" id="0349c28">斗战之时。天若不如。即当生捉帝释天王。</a><a name="0349c29" id="0349c29">以五系缚之。将诣诸阿修罗七头会处。立置</span><a name="0350a01" id="0350a01">我前。诸修罗众。亦受教行。诸比丘。当于彼</a><a name="0350a02" id="0350a02">时。帝释天王。战斗得胜。即便生捉阿修罗</a><a name="0350a03" id="0350a03">王。以五系缚之。将诣善法堂前诸天集处。</a><a name="0350a04" id="0350a04">向帝释立。尔时毗摩质多罗阿修罗王。若作</a><a name="0350a05" id="0350a05">是念。愿诸修罗各自安善。我今不用诸阿修</a><a name="0350a06" id="0350a06">罗。我当在此。与三十三天一处共居。同受娱</a><a name="0350a07" id="0350a07">乐。甚适我意。其毗摩质多罗阿修罗王。兴此</a><a name="0350a08" id="0350a08">念时。即见自身。五缚悉解。诸天种种五欲</a><a name="0350a09" id="0350a09">功德。皆现其前。或复有时。作如是念。我</a><a name="0350a10" id="0350a10">今不用三十三天。愿诸天等。各自安善。我</a><a name="0350a11" id="0350a11">愿还归阿修罗宫。起此念时。其身五系。即</a><a name="0350a12" id="0350a12">还缚之。五欲功德。忽即散灭</a><a name="0350a13" id="0350a13"><p>诸比丘。毗摩质多罗阿修罗王。有如是等</a><a name="0350a14" id="0350a14">微细结缚诸魔结缚。复细于此。所以者何。</a><a name="0350a15" id="0350a15">诸比丘。邪思惟时。即被结缚。正忆念时。</a><a name="0350a16" id="0350a16">即便解脱。何以故。诸比丘。思惟有我。是为</a><a name="0350a17" id="0350a17">邪思。思惟无我。亦是邪思。乃至思惟我是</a><a name="0350a18" id="0350a18">有常。我是无常。有色无色。有想无想。及非</a><a name="0350a19" id="0350a19">有想非无想等。并是邪思。诸比丘。此邪思</a><a name="0350a20" id="0350a20">惟。是痈是疮。犹如毒箭。其中若有多闻圣</a><a name="0350a21" id="0350a21">达智慧之人。知是邪思如病如疮如痈如箭。</a><a name="0350a22" id="0350a22">如是念已。系心正忆。不随心行。令心不动。</a><a name="0350a23" id="0350a23">多所利益。诸比丘。若念有我。则是邪念。则</a><a name="0350a24" id="0350a24">是有为。则是戏论。若念无我。亦是戏论。乃</a><a name="0350a25" id="0350a25">至有色无色。有想无想。非有想非无想。悉</a><a name="0350a26" id="0350a26">是戏论。诸比丘。所有戏论。皆悉是病。如痈</a><a name="0350a27" id="0350a27">如疮。犹如毒箭。其中所有多闻圣达智慧之</a><a name="0350a28" id="0350a28">人。知此戏论诸过患已。乐无戏论。守心寂</a><a name="0350a29" id="0350a29">静。多所修行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010349c.htm'><img src='up.gif' border=0></a>
<a href='T010350b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>