<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0005 佛般泥洹经 0171c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 5 佛般泥洹经</font> <font face='Arial'>(卷2)</font> <font face='Arial'>T01, p0171c</h2></font><hr>
<span class='old'>
</a><a name="0171b28" id="0171b28">稽首曰。佛有何诫。所当奉行</a><a name="0171b29" id="0171b29"><p>佛言。吾告使者云。得佛说经。四十九岁。王</span><a name="0171c01" id="0171c01">国诸贤。皆自执行。王且还宫。吾今夜半当</a><a name="0171c02" id="0171c02">般泥洹。王及臣民莫不举哀。佛告王曰。吾</a><a name="0171c03" id="0171c03">闻有生无不衰丧。啼哭何为。怒伏猛心。上</a><a name="0171c04" id="0171c04">法天闺。远恶自爱。勤心修德亲贤。事来重</a><a name="0171c05" id="0171c05">思。无加卒暴。人命难得。当哀万姓。明者可</a><a name="0171c06" id="0171c06">责。愚者原赦。世多诸邪。自爱自庆。王</a><a name="0171c07" id="0171c07">及贤者。皆自退出。王去佛五里。所止屯住。</a><a name="0171c08" id="0171c08">国有耆年。字曰须拔。年百二十。时在城中。</a><a name="0171c09" id="0171c09">夜卧觉寤。见佛光明。照一城中。家无一人</a><a name="0171c10" id="0171c10">即出城。疾到佛所。向阿难曰。以吾启闻。吾</a><a name="0171c11" id="0171c11">有疑心于世尊。阿难曰。夜以且半。佛当善</a><a name="0171c12" id="0171c12">逝。且莫烦扰。须拔对曰。不可以闻乎。吾</a><a name="0171c13" id="0171c13">闻无数世乃有一佛耳。今诣质疑。而不以闻</a><a name="0171c14" id="0171c14">吾之所疑。唯佛而释。余莫能也。阿难曰。且</a><a name="0171c15" id="0171c15">止不须问矣。佛知须拔在外欲质所疑。呼</a><a name="0171c16" id="0171c16">阿难问。何以不启须拔疑事。阿难对曰。见</a><a name="0171c17" id="0171c17">夜且半。佛当灭度。惧其来入语言烦扰佛。</a><a name="0171c18" id="0171c18">今当弃三有欲界就无为道佛言。将须拔入</a><a name="0171c19" id="0171c19">有疑当问。阿难即将须拔入。须拔闻当入。</a><a name="0171c20" id="0171c20">其心喜踊。身皆为动。前以头面稽首佛足。佛</a><a name="0171c21" id="0171c21">见须拔年老息微。赐机使坐。佛问须拔。尔</a><a name="0171c22" id="0171c22">有何疑。对曰。佛为三界天中之天。神圣无</a><a name="0171c23" id="0171c23">量。至尊难双。开化导引四十九年。仙圣梵</a><a name="0171c24" id="0171c24">释。靡不稽首。吾有同志八人。有故龟氏。有</a><a name="0171c25" id="0171c25">无先氏。有志行氏。有白鹭子氏。有延寿氏。</a><a name="0171c26" id="0171c26">有计金樊氏。有多积愿氏。有尼揵子。彼八</a><a name="0171c27" id="0171c27">人智。无萤烛之明。善无沛生丝发之润。内</a><a name="0171c28" id="0171c28">怀三毒。外为欲走。坐作虚论。妄书非真不诣</a><a name="0171c29" id="0171c29">禀化将有缘乎。佛告须拔。子曹经意。与佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010171b.htm'><img src='up.gif' border=0></a>
<a href='T010172a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>