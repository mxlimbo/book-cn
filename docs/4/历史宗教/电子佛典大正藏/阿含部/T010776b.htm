<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0776b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷56)</font> 晡利多品 （二○四）罗摩经第三 <font face='Arial'>T01, p0776b</h2></font><hr>
<span class='old'>
</a><a name="0776a28" id="0776a28">死法。愁忧戚法。秽污法。无辜求秽污法。我今</a><a name="0776a29" id="0776a29">宁可求无病无上安隐涅槃。求无老．无死．无</span><a name="0776b01" id="0776b01">愁忧戚。无秽污无上安隐涅槃耶。我时年少</a><a name="0776b02" id="0776b02">童子。清净青发。盛年年二十九。尔时极多</a><a name="0776b03" id="0776b03">乐戏。庄饰游行。我于尔时。父母啼哭。诸亲</a><a name="0776b04" id="0776b04">不乐。我剃除须发。着袈裟衣。至信．舍家．</a><a name="0776b05" id="0776b05">无家．学道。护身命清净。护口．意命清净。我</a><a name="0776b06" id="0776b06">成就此戒身已。欲求无病无上安隐涅槃。</a><a name="0776b07" id="0776b07">无老．无死．无愁忧戚。无秽污无上安隐涅槃</a><a name="0776b08" id="0776b08">故。更往阿罗罗伽罗摩所。问曰。阿罗罗。</a><a name="0776b09" id="0776b09">我欲于汝法行梵行。为可尔不。阿罗罗答</a><a name="0776b10" id="0776b10">我曰。贤者。我无不可。汝欲行便行。我复问</a><a name="0776b11" id="0776b11">曰。阿罗罗。云何汝此法自知自觉自作证耶。</a><a name="0776b12" id="0776b12">阿罗罗答我曰。贤者。我度一切识处。得无</a><a name="0776b13" id="0776b13">所有处成就游。是故我法自知自觉自作证</a><a name="0776b14" id="0776b14"><p>我复作是念。不但阿罗罗独有此信。我亦</a><a name="0776b15" id="0776b15">有此信。不但阿罗罗独有此精进。我亦有</a><a name="0776b16" id="0776b16">此精进。不但阿罗罗独有此慧。我亦有此</a><a name="0776b17" id="0776b17">慧。阿罗罗于此法自知自觉自作证。我欲</a><a name="0776b18" id="0776b18">证此法故。便独住远离．空安靖处。心无放</a><a name="0776b19" id="0776b19">逸。修行精勤。我独住远离．空安靖处。心无</a><a name="0776b20" id="0776b20">放逸。修行精勤已。不久得证彼法。证彼法</a><a name="0776b21" id="0776b21">已。复往诣阿罗罗加罗摩所。问曰。阿罗罗。</a><a name="0776b22" id="0776b22">此法自知自觉自作证。谓度一切无量识处。</a><a name="0776b23" id="0776b23">得无所有处成就游耶。阿罗罗伽罗摩答</a><a name="0776b24" id="0776b24">我曰。贤者。我是法自知自觉自作证。谓度无</a><a name="0776b25" id="0776b25">量识处。得无所有处成就游。阿罗罗伽罗</a><a name="0776b26" id="0776b26">摩复语我曰。贤者。是为如我此法作证。汝</a><a name="0776b27" id="0776b27">亦然。如汝此法作证。我亦然。贤者。汝来共领</a><a name="0776b28" id="0776b28">此众。是为阿罗罗伽罗摩师处。我与同等。</a><a name="0776b29" id="0776b29">最上恭敬．最上供养．最上欢喜<p>我复作是念。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010776a.htm'><img src='up.gif' border=0></a>
<a href='T010776c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>