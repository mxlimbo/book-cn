<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0299b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷41)</font> （一一三二） （四五五） <font face='Arial'>T02, p0299b</h2></font><hr>
<span class='old'>
</a><a name="0299a28" id="0299a28">安乐食。于法不坏净。于诸闻法可意爱念。</a><a name="0299a29" id="0299a29">圣戒成就。福德润泽．善法润泽．安乐食<p>佛</span><a name="0299b01" id="0299b01">说此经已。诸比丘闻佛所说。欢喜奉行</a><a name="0299b02" id="0299b02"><p><b>　　<A NAME="n1172"></A>（一一三三）</b><p>如是我闻<p>一时。佛住舍卫国祇树给</a><a name="0299b03" id="0299b03">孤独园<p>尔时。世尊告诸比丘。如上说。差别</a><a name="0299b04" id="0299b04">者。于佛不坏净成就者。福德润泽．善法润</a><a name="0299b05" id="0299b05">泽．安乐食。若法．若悭垢缠众生所。心离悭</a><a name="0299b06" id="0299b06">垢众多住。行解脱施。常施。乐于舍。等心行</a><a name="0299b07" id="0299b07">施。圣戒成就。福德润泽．善法润泽．安乐食</a><a name="0299b08" id="0299b08"><p>佛说此经已。诸比丘闻佛所说。欢喜奉行</a><a name="0299b09" id="0299b09"><p><b>　　<A NAME="n1173"></A>（一一三四）</b><p>如是我闻<p>一时。佛住舍卫国祇树给</a><a name="0299b10" id="0299b10">孤独园<p>尔时。世尊告诸比丘。如上说。差别</a><a name="0299b11" id="0299b11">者。如是四种福德润泽．善法润泽．安乐食。</a><a name="0299b12" id="0299b12">彼圣弟子功德果报不可称量。得尔所福．</a><a name="0299b13" id="0299b13">尔所果报。然彼多福堕大功德积聚数。如前</a><a name="0299b14" id="0299b14">五河譬经说。乃至说偈<p>佛说此经已。诸比</a><a name="0299b15" id="0299b15">丘闻佛所说。欢喜奉行</a><a name="0299b16" id="0299b16"><p><b>　　<A NAME="n1174"></A>（一一三五）</b><p>如是我闻<p>一时。佛住舍卫国祇树给</a><a name="0299b17" id="0299b17">孤独园<p>尔时。有四十天子。极妙之色。夜过晨</a><a name="0299b18" id="0299b18">朝。来诣佛所。稽首礼足。退坐一面<p>尔时。世</a><a name="0299b19" id="0299b19">尊告诸天子。善哉。善哉。诸天子。汝等成就</a><a name="0299b20" id="0299b20">于佛不坏净。于法．僧不坏净。圣戒成就<p>时。</a><a name="0299b21" id="0299b21">天子从座起。整衣服。稽首佛足。合掌白</a><a name="0299b22" id="0299b22">佛言。世尊。我成就于佛不坏净。缘此功德。</a><a name="0299b23" id="0299b23">身坏命终。今生天上<p>一<span class='corr'>天</span>子白佛言。世尊。</a><a name="0299b24" id="0299b24">我于法不坏净成就。缘此功德。身坏命终。</a><a name="0299b25" id="0299b25">今生天上<p>一天子白佛言。世尊。我于僧不</a><a name="0299b26" id="0299b26">坏净成就。缘此功德。身坏命终。今生天上</a><a name="0299b27" id="0299b27"><p>一天子白佛言。世尊。我于圣戒成就。缘</a><a name="0299b28" id="0299b28">此功德。身坏命终。今生天上<p>时。四十天子各</a><a name="0299b29" id="0299b29">于佛前自记说须陀洹果已。即没不现<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020299a.htm'><img src='up.gif' border=0></a>
<a href='T020299c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>