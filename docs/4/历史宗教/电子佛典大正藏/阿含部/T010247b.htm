<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0015 帝释所问经 0247b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 15 帝释所问经</font> <font face='Arial'>(卷1)</font> <font face='Arial'>T01, p0247b</h2></font><hr>
<span class='old'>
</a><a name="0247a28" id="0247a28">正是时。尔时帝释及忉利天众便诣佛所。</a><a name="0247a29" id="0247a29">到佛所已。礼佛双足住立一面。是时天主即</span><a name="0247b01" id="0247b01">起是念。此帝释岩。其相迫窄。天众无数如</a><a name="0247b02" id="0247b02">何坐耶。佛知其意。即以神力令岩宽广。容</a><a name="0247b03" id="0247b03">诸天众各不相碍。帝释天主及彼天众。各</a><a name="0247b04" id="0247b04">各礼佛次第而坐。众坐已定。帝释天主合掌</a><a name="0247b05" id="0247b05">白言。世尊。我于长夜乐欲见佛乐闻正法。</a><a name="0247b06" id="0247b06">世尊。我念一时佛在舍卫国祇树给孤独园</a><a name="0247b07" id="0247b07">入火界三昧。是时我在毗沙门宫。见彼宫</a><a name="0247b08" id="0247b08">中有一夫人。名曰妙臂。见佛入是火界三昧。</a><a name="0247b09" id="0247b09">合掌恭敬专心念佛。我见世尊未出三昧。</a><a name="0247b10" id="0247b10">告妙臂言。待佛世尊出于三昧。传我至诚</a><a name="0247b11" id="0247b11">问讯于佛。少病少恼起居轻利气力安不。</a><a name="0247b12" id="0247b12">进止无恼不。又复告言。待佛出定。传我至</a><a name="0247b13" id="0247b13">诚。勿使忘失。世尊。是事实不。佛言帝释。</a><a name="0247b14" id="0247b14">此事实尔。而彼夫人曾代于汝致敬问讯。</a><a name="0247b15" id="0247b15">佛又告言。天主。我在三昧亦闻汝语。其后</a><a name="0247b16" id="0247b16">非久。即出三昧</a><a name="0247b17" id="0247b17"><p>尔时帝释白言。世尊。我昔曾闻。有佛如来正</a><a name="0247b18" id="0247b18">等正觉。出现于世作大利益。以大方便随类</a><a name="0247b19" id="0247b19">引导。或隐人相。或现天身。我今自知。佛出</a><a name="0247b20" id="0247b20">世间作大利益。以善方便随类引导。或隐或</a><a name="0247b21" id="0247b21">显。世尊。所有声闻。从佛出家修持梵行。命</a><a name="0247b22" id="0247b22">终之后生忉利天。而彼天人乐三种事。谓寿</a><a name="0247b23" id="0247b23">命色相及与名称。世尊。昔有释女。名曰密</a><a name="0247b24" id="0247b24">行。从佛出家持于梵行。常厌女身求男子</a><a name="0247b25" id="0247b25">相。命终之后生忉利天。为我作子。名曰密</a><a name="0247b26" id="0247b26">行。具大威力是大丈夫。世尊。复有三苾刍</a><a name="0247b27" id="0247b27">修声闻行。而未能断贪欲之心。命终之后</a><a name="0247b28" id="0247b28">生于天界。作尾那乾闼婆子。常来为彼密</a><a name="0247b29" id="0247b29">行天子作承事者。时彼密行天向尾那乾闼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010247a.htm'><img src='up.gif' border=0></a>
<a href='T010247c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>