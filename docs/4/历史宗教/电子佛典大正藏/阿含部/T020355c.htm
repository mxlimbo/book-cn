<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0355c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷48)</font> （一二八九） （四五五） <font face='Arial'>T02, p0355c</h2></font><hr>
<span class='old'>
</a><a name="0355b28" id="0355b28"><p class='lg'>　　心居憍慢欲　　　不能自调伏</a><br><a name="0355b29" id="0355b29">　　不得三昧定　　　牟尼之正受</span><br><a name="0355c01" id="0355c01">　　独一居山林　　　其心常放逸</a><br><a name="0355c02" id="0355c02">　　于彼死魔军　　　不得度彼岸　</p></a><a name="0355c03" id="0355c03"><p>时。彼山神天子八人各各赞叹已。稽首佛足。</a><a name="0355c04" id="0355c04">即没不现</a><a name="0355c05" id="0355c05"><p><b>　　<A NAME="n1336"></A>（一二九○）</b><p>如是我闻<p>一时。佛住舍卫国祇树给</a><a name="0355c06" id="0355c06">孤独园<p>时。有天子容色绝妙。于后夜时来</a><a name="0355c07" id="0355c07">诣佛所。稽首佛足。退坐一面。其身光明遍</a><a name="0355c08" id="0355c08">照祇树给孤独园<p>时。彼天子而说偈言</a><a name="0355c09" id="0355c09"><p class='lg'>　　广无过于地　　　深无踰于海</a><br><a name="0355c10" id="0355c10">　　高无过须弥　　　大士无毗纽　</p></a><a name="0355c11" id="0355c11"><p>尔时。世尊说偈答言</a><a name="0355c12" id="0355c12"><p class='lg'>　　广无过于爱　　　深无踰于腹</a><br><a name="0355c13" id="0355c13">　　高莫过憍慢　　　大士无胜佛　</p></a><a name="0355c14" id="0355c14"><p>时。彼天子复说偈言</a><a name="0355c15" id="0355c15"><p class='lg'>　　久见婆罗门　　　逮得般涅槃</a><br><a name="0355c16" id="0355c16">　　一切怖已过　　　永超世恩爱　</p></a><a name="0355c17" id="0355c17"><p>于是。天子闻佛所说。欢喜随喜。稽首佛足。</a><a name="0355c18" id="0355c18">即没不现</a><a name="0355c19" id="0355c19"><p><b>　　<A NAME="n1337"></A>（一二九一）</b><p>如是我闻<p>一时。佛住舍卫国祇树给</a><a name="0355c20" id="0355c20">孤独园<p>时。有天子容色绝妙。于后夜时来</a><a name="0355c21" id="0355c21">诣佛所。稽首佛足。退坐一面。其身光明遍</a><a name="0355c22" id="0355c22">照祇树给孤独园<p>时。彼天子说偈问佛</a><a name="0355c23" id="0355c23"><p class='lg'>　　何物火不烧　　　何风不能吹</a><br><a name="0355c24" id="0355c24">　　火灾坏大地　　　何物不流散</a><br><a name="0355c25" id="0355c25">　　恶王及盗贼　　　强劫人财物</a><br><a name="0355c26" id="0355c26">　　何男子女人　　　不为其所夺</a><br><a name="0355c27" id="0355c27">　　云何珍宝藏　　　终竟不亡失　</p></a><a name="0355c28" id="0355c28"><p>尔时。世尊说偈答言</a><a name="0355c29" id="0355c29"><p class='lg'>　　福火所不烧　　　福风不能吹<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020355b.htm'><img src='up.gif' border=0></a>
<a href='T020356a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>