<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0528c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷16)</font> （七一）蜱肆经第七 <font face='Arial'>T01, p0528c</h2></font><hr>
<span class='old'>
</a><a name="0528b28" id="0528b28">燃火。下燃火已。观视众生入时出时。往来周</a><a name="0528b29" id="0528b29">旋。彼受我教。取此罪人。倒着铁釜中。或着</span><a name="0528c01" id="0528c01">铜釜中。密盖其口。于下燃火。下燃火已。观</a><a name="0528c02" id="0528c02">视众生入时出时．往来周旋。迦叶。我作如是</a><a name="0528c03" id="0528c03">方便。不见众生生。迦叶。因此事故。我作是</a><a name="0528c04" id="0528c04">念。无众生生<p>尊者鸠摩罗迦叶告曰。蜱肆。</a><a name="0528c05" id="0528c05">我今问汝。随所解答。于意云何。若汝食好</a><a name="0528c06" id="0528c06">极美上馔。昼寝于床。汝颇曾忆于梦中见</a><a name="0528c07" id="0528c07">园观浴池．林木华果．清泉长流。极意游戏周</a><a name="0528c08" id="0528c08">旋往来耶<p>蜱肆答曰。曾忆有之<p>迦叶复问。</a><a name="0528c09" id="0528c09">若汝食好极美上馔。昼寝于床。尔时颇有</a><a name="0528c10" id="0528c10">直侍人不<p>答曰。有也<p>迦叶复问。若汝食好</a><a name="0528c11" id="0528c11">极美上馔。昼寝于床。当尔之时。左右直侍</a><a name="0528c12" id="0528c12">颇有见汝出入周旋往来时耶<p>蜱肆答曰。</a><a name="0528c13" id="0528c13">正使异人亦不能见。况复左右直侍人耶</a><a name="0528c14" id="0528c14"><p>蜱肆。汝应如是观众生生。莫如肉眼之所</a><a name="0528c15" id="0528c15">见也。蜱肆。若有沙门．梵志断绝离欲。趣向</a><a name="0528c16" id="0528c16">离欲。断绝离恚。趣向离恚。断绝离痴。趣向</a><a name="0528c17" id="0528c17">离痴。彼以清净天眼出过于人。见此众生</a><a name="0528c18" id="0528c18">死时．生时。好色．恶色。或妙．不妙。往来善处及</a><a name="0528c19" id="0528c19">不善处。随此众生之所作业。见其如真<p>蜱</a><a name="0528c20" id="0528c20">肆王复言。沙门鸠摩罗迦叶虽作是说。但我</a><a name="0528c21" id="0528c21">如是见。如是说。无众生生<p>尊者鸠摩罗迦</a><a name="0528c22" id="0528c22">叶告曰。蜱肆。复更有恶而过此耶<p>蜱肆答</a><a name="0528c23" id="0528c23">曰。如是。迦叶。复更有恶。迦叶。我有右伺。</a><a name="0528c24" id="0528c24">收捕罪人送诣我所。到已。白曰。天王。此人</a><a name="0528c25" id="0528c25">有罪。愿王治之。我语彼曰。取此罪人剥皮</a><a name="0528c26" id="0528c26">剔肉。截筋破骨。乃至于髓。求众生生。彼</a><a name="0528c27" id="0528c27">受我教。取此罪人剥皮剔肉。截筋破骨。</a><a name="0528c28" id="0528c28">乃至于髓。求众生生。迦叶。我作如是方便</a><a name="0528c29" id="0528c29">求众生生。而竟不见众生生。迦叶。因此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010528b.htm'><img src='up.gif' border=0></a>
<a href='T010529a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>