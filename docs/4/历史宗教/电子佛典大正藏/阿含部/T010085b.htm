<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0085b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷13)</font> 第三分 阿摩昼经第一 <font face='Arial'>T01, p0085b</h2></font><hr>
<span class='old'>
</a><a name="0085a28" id="0085a28">本主物。余财足用。彼自念言。我本举财。恐</a><a name="0085a29" id="0085a29">不如意。今得利还。还主本物。余财足用。无</span><a name="0085b01" id="0085b01">复忧畏。发大欢喜。如人久病。从病得差。</a><a name="0085b02" id="0085b02">饮食消化。色力充足。彼作是念。我先有病。而</a><a name="0085b03" id="0085b03">今得差。饮食消化。色力充足。无复忧畏。发</a><a name="0085b04" id="0085b04">大欢喜。又如人久闭牢狱。安隐得出。彼自</a><a name="0085b05" id="0085b05">念言。我先拘闭。今已解脱。无复忧畏。发大</a><a name="0085b06" id="0085b06">欢喜。又如人多持财宝。经大旷野。不遭</a><a name="0085b07" id="0085b07">贼盗。安隐得过。彼自念言。我持财宝过此</a><a name="0085b08" id="0085b08">崄难。无复忧畏发大欢喜。其心安乐<p>摩纳。</a><a name="0085b09" id="0085b09">比丘有五盖自覆。常怀忧畏亦复如奴。</a><a name="0085b10" id="0085b10">如负债人．久病在狱．行大旷野。自见未离。</a><a name="0085b11" id="0085b11">诸阴盖心。覆蔽闇冥。慧眼不明。彼即精勤舍</a><a name="0085b12" id="0085b12">欲．恶不善法。与觉．观俱。离生喜．乐。得入初</a><a name="0085b13" id="0085b13">禅。彼已喜乐润渍于身。周遍盈溢。无不充</a><a name="0085b14" id="0085b14">满。如人巧浴器盛众药。以水渍之。中外</a><a name="0085b15" id="0085b15">俱润。无不周遍。比丘如是得入初禅。喜乐</a><a name="0085b16" id="0085b16">遍身。无不充满。如是。摩纳。是为最初现身</a><a name="0085b17" id="0085b17">得乐。所以者何。斯由精进。念无错乱。乐静</a><a name="0085b18" id="0085b18">闲居之所得也<p>彼于觉．观。便生为信。专念</a><a name="0085b19" id="0085b19">一心。无觉．无观。定生喜．乐。入第二禅。彼已一</a><a name="0085b20" id="0085b20">心喜乐润渍于身。周遍盈溢。无不充满。犹</a><a name="0085b21" id="0085b21">如山顶凉泉水自中出。不从外来。即此池</a><a name="0085b22" id="0085b22">中出清净水。还自浸渍。无不周遍。摩纳。比</a><a name="0085b23" id="0085b23">丘如是入第二禅。定生喜．乐。无不充满。是</a><a name="0085b24" id="0085b24">为第二现身得乐<p>彼舍喜住。护念不错乱。</a><a name="0085b25" id="0085b25">身受快乐。如圣所说。起护念乐。入第三</a><a name="0085b26" id="0085b26">禅。彼身无喜。以乐润渍。周遍盈溢。无不充</a><a name="0085b27" id="0085b27">满。譬如优钵花．钵头摩华．拘头摩花．分陀</a><a name="0085b28" id="0085b28">利花始出淤泥而未出水。根茎枝叶润渍</a><a name="0085b29" id="0085b29">水中。无不周遍。摩纳。比丘如是入第三禅。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010085a.htm'><img src='up.gif' border=0></a>
<a href='T010085c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>