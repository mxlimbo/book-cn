<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0468b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷7)</font> 舍梨子相应品第三 （三一）分别圣谛经第十一 <font face='Arial'>T01, p0468b</h2></font><hr>
<span class='old'>
</a><a name="0468a28" id="0468a28">爱地界。水．火．风．空．识界。彼异分散。不得相应。</a><a name="0468a29" id="0468a29">别离不会。不摄．不习．不和合为苦。是名</span><a name="0468b01" id="0468b01">爱别离。诸贤。爱别离苦者。谓众生别离时。身</a><a name="0468b02" id="0468b02">受苦受．遍受．觉．遍觉。心受苦受．遍受．觉．遍觉。</a><a name="0468b03" id="0468b03">身心受苦受．遍受．觉．遍觉。诸贤。说爱别离苦</a><a name="0468b04" id="0468b04">者。因此故说<p>诸贤。说所求不得苦者。此说</a><a name="0468b05" id="0468b05">何因。诸贤。谓众生生法。不离生法。欲得</a><a name="0468b06" id="0468b06">令我而不生者。此实不可以欲而得。老法．</a><a name="0468b07" id="0468b07">死法．愁忧戚法。不离忧戚法。欲得令我不</a><a name="0468b08" id="0468b08">忧戚者。此亦不可以欲而得。诸贤。众生实</a><a name="0468b09" id="0468b09">生苦而不可乐．不可爱念。彼作是念。若我</a><a name="0468b10" id="0468b10">生苦而不可乐．不可爱念者。欲得转是。</a><a name="0468b11" id="0468b11">令可爱念。此亦不可以欲而得。诸贤。众</a><a name="0468b12" id="0468b12">生实生乐而可爱念。彼作是念。若我生乐</a><a name="0468b13" id="0468b13">可爱念者。欲得令是常恒久住不变易法。</a><a name="0468b14" id="0468b14">此亦不可以欲而得。诸贤。众生实生思想</a><a name="0468b15" id="0468b15">而不可乐．不可爱念。彼作是念。若我生思</a><a name="0468b16" id="0468b16">想而不可乐．不可爱念者。欲得转是。令</a><a name="0468b17" id="0468b17">可爱念。此亦不可以欲而得。诸贤。众生</a><a name="0468b18" id="0468b18">实生思想而可爱念。彼作是念。若我生思</a><a name="0468b19" id="0468b19">想可爱念者。欲得令是常恒久住不变易</a><a name="0468b20" id="0468b20">法。此亦不可以欲而得。诸贤。说所求不得</a><a name="0468b21" id="0468b21">苦者。因此故说<p>诸贤。说略五盛阴苦者。此</a><a name="0468b22" id="0468b22">说何因。谓色盛阴。觉．想．行．识盛阴。诸贤。说</a><a name="0468b23" id="0468b23">略五盛阴苦者。因此故说<p>诸贤。过去时是</a><a name="0468b24" id="0468b24">苦圣谛。未来．现在时是苦圣谛。真谛不虚。不</a><a name="0468b25" id="0468b25">离于如。亦非颠倒。真谛审实。合如是谛。</a><a name="0468b26" id="0468b26">圣所有。圣所知。圣所见。圣所了。圣所得。圣</a><a name="0468b27" id="0468b27">所等正觉。是故说苦圣谛<p>诸贤。云何爱习</a><a name="0468b28" id="0468b28">苦习圣谛。谓众生实有爱内六处。眼处。耳．鼻．</a><a name="0468b29" id="0468b29">舌．身．意处．于中若有爱．有腻．有染．有著者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010468a.htm'><img src='up.gif' border=0></a>
<a href='T010468c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>