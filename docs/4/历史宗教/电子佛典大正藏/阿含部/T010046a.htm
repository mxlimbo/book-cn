<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0046a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷7)</font> 第二分 （七）第二分弊宿经第三 <font face='Arial'>T01, p0046a</h2></font><hr>
<span class='old'>
</a><a name="0045c28" id="0045c28">路。商主时前复见一人。目赤面黑。泥涂其</a><a name="0045c29" id="0045c29">身。遥见问言。汝从何来。彼人答言。从前</span><a name="0046a01" id="0046a01">村来。又问。汝所来处。丰有水谷．薪草不耶。</a><a name="0046a02" id="0046a02">彼人答曰。大丰有耳。又语商主。吾于中路。</a><a name="0046a03" id="0046a03">逢天暴雨。其处多水。亦丰薪草。又语商主。</a><a name="0046a04" id="0046a04">君等车上若有谷草。便可捐弃。彼自丰有。</a><a name="0046a05" id="0046a05">不须重车<p>时。商主还语诸商人言。吾向前</a><a name="0046a06" id="0046a06">行。见有一人。道如此事。君等车上若有</a><a name="0046a07" id="0046a07">谷草。可尽捐弃。彼自丰有。不须重车。时。商</a><a name="0046a08" id="0046a08">主言。汝等谷草慎勿捐弃。须得新者然后</a><a name="0046a09" id="0046a09">当弃。所以者何。新陈相接。然后当得度此</a><a name="0046a10" id="0046a10">旷野时。彼商人重车而行。如是一日不见</a><a name="0046a11" id="0046a11">水草。二日．三日至于七日。又亦不见。但见</a><a name="0046a12" id="0046a12">前人为鬼所食。骸骨狼藉<p>婆罗门。彼赤眼黑</a><a name="0046a13" id="0046a13">面者。是罗刹鬼也。诸有随汝教者。长夜受</a><a name="0046a14" id="0046a14">苦。亦当如彼。前部商人无智慧故。随导师</a><a name="0046a15" id="0046a15">语。自没其身。婆罗门。诸有沙门．婆罗门。精</a><a name="0046a16" id="0046a16">进智慧。有所言说。承用其教者。则长夜获</a><a name="0046a17" id="0046a17">安。如彼后部商人有智慧故。得免危难。</a><a name="0046a18" id="0046a18">婆罗门。汝今宁可舍此恶见。勿为长夜自</a><a name="0046a19" id="0046a19">增苦恼<p>婆罗门言。我终不能舍所见也。设</a><a name="0046a20" id="0046a20">有人来强谏我者。生我忿耳。终不舍见</a><a name="0046a21" id="0046a21"><p>迦叶又言。诸有智者。以譬喻得解。我今当</a><a name="0046a22" id="0046a22">复为汝引喻。乃昔久远有一国土。其土边疆。</a><a name="0046a23" id="0046a23">人民荒坏。时有一人。好喜养猪。诣他空村。</a><a name="0046a24" id="0046a24">见有干粪。寻自念言。此处饶粪。我猪豚饥。</a><a name="0046a25" id="0046a25">今当取草裹此干粪。头戴而归。即寻取草。</a><a name="0046a26" id="0046a26">裹粪而戴。于其中路。逢天大雨。粪汁流下。</a><a name="0046a27" id="0046a27">至于足跟。众人见已。皆言。狂人。粪除臭处。</a><a name="0046a28" id="0046a28">正使天晴。尚不应戴。况于雨中戴之而</a><a name="0046a29" id="0046a29">行。其人方怒。逆骂詈言。汝等自痴。不知我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010045c.htm'><img src='up.gif' border=0></a>
<a href='T010046b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>