<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0467b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷7)</font> 舍梨子相应品第三 （三一）分别圣谛经第十一 <font face='Arial'>T01, p0467b</h2></font><hr>
<span class='old'>
</a><a name="0467a28" id="0467a28"><p><b>　　<A NAME="n248"></A>（三一）中阿含舍梨子相应品分别圣谛经第</a><a name="0467a29" id="0467a29">十一(初一日诵)</b></span><a name="0467b01" id="0467b01"><p>我闻如是<p>一时。佛游舍卫国。在胜林给孤</a><a name="0467b02" id="0467b02">独园<p>尔时。世尊告诸比丘。此是正行说法。谓</a><a name="0467b03" id="0467b03">四圣谛广摄．广观．分别．发露．开仰．施设．显示．</a><a name="0467b04" id="0467b04">趣向。过去诸如来．无所著．等正觉。彼亦有此</a><a name="0467b05" id="0467b05">正行说法。谓四圣谛广摄．广观．分别．发露．开</a><a name="0467b06" id="0467b06">仰．施设．显示．趣向。未来诸如来．无所著．等正</a><a name="0467b07" id="0467b07">觉。彼亦有此正行说法。谓四圣谛广摄．广观．</a><a name="0467b08" id="0467b08">分别．发露．开仰．施设．显示．趣向。我今现如来．</a><a name="0467b09" id="0467b09">无所著．等正觉。亦有此正行说法。谓四圣谛</a><a name="0467b10" id="0467b10">广摄．广观．分别．发露．开仰．施设．显示．趣向<p>舍</a><a name="0467b11" id="0467b11">梨子比丘聪慧．速慧．捷慧．利慧．广慧．深慧．出要</a><a name="0467b12" id="0467b12">慧．明达慧．辩才慧。舍梨子比丘成就实慧。所</a><a name="0467b13" id="0467b13">以者何。谓我略说此四圣谛。舍梨子比丘则</a><a name="0467b14" id="0467b14">能为他广教．广观．分别．发露．开仰．施设．显现．</a><a name="0467b15" id="0467b15">趣向。舍梨子比丘广教。广示此四圣谛。分别．</a><a name="0467b16" id="0467b16">发露．开仰．施设．显现．趣向时。令无量人而得</a><a name="0467b17" id="0467b17">于观。舍梨子比丘能以正见为导御也。目</a><a name="0467b18" id="0467b18">干连比丘能令立于最上真际。谓究竟漏</a><a name="0467b19" id="0467b19">尽。舍梨子比丘生诸梵行。犹如生母。目连</a><a name="0467b20" id="0467b20">比丘长养诸梵行。犹如养母。是以诸梵行</a><a name="0467b21" id="0467b21">者。应奉事供养恭敬礼拜舍梨子．目干</a><a name="0467b22" id="0467b22">连比丘。所以者何。舍梨子．目干连比丘为诸</a><a name="0467b23" id="0467b23">梵行者求义及饶益。求安隐快乐。尔时。世</a><a name="0467b24" id="0467b24">尊说如是已。即从坐起。入室燕坐<p>于是。</a><a name="0467b25" id="0467b25">尊者舍梨子告诸比丘。诸贤。世尊为我等</a><a name="0467b26" id="0467b26">出世。谓为他广教。广示此四圣谛。分别．发</a><a name="0467b27" id="0467b27">露．开仰．施设．显现．趣向。云何为四。谓苦圣谛。</a><a name="0467b28" id="0467b28">苦习．苦灭．苦灭道圣谛。诸贤。云何苦圣谛。</a><a name="0467b29" id="0467b29">谓生苦．老苦．病苦．死苦．怨憎会苦．爱别离苦．<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010467a.htm'><img src='up.gif' border=0></a>
<a href='T010467c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>