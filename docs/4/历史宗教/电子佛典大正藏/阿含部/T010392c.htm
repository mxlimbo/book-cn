<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0392c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷6)</font> 阿修罗品第六上 <font face='Arial'>T01, p0392c</h2></font><hr>
<span class='old'>
</a><a name="0392b28" id="0392b28">阿修啰王并及诸小阿修啰辈。左右四面周</a><a name="0392b29" id="0392b29">匝围绕。前后导从。相将诣向娑罗园林。及奢</span><a name="0392c01" id="0392c01">摩梨园林。俱毗陀啰园林。难陀那园林等。</a><a name="0392c02" id="0392c02">致彼处已。在于难陀园林前住。诸比丘。其</a><a name="0392c03" id="0392c03">难陀园林。有三风轮。自然吹动。庄严彼园。</a><a name="0392c04" id="0392c04">何等为三。所谓开者净者吹者。何者名开。</a><a name="0392c05" id="0392c05">有风轮来。开闭诸门。何者为净。有风轮来。</a><a name="0392c06" id="0392c06">扫彼园林。令地清净。何者为吹。有风轮来。</a><a name="0392c07" id="0392c07">吹动彼园林树众华。飘零四散。诸比丘。其</a><a name="0392c08" id="0392c08">难陀那园林之中。风散种种微妙众华。下到</a><a name="0392c09" id="0392c09">于膝。有种种香。其香氛馥。遍满园林。当于</a><a name="0392c10" id="0392c10">彼时。其鞞摩质多啰阿修罗王。及诸小阿修</a><a name="0392c11" id="0392c11">罗王。并诸小阿修啰等辈围绕。即入彼难陀</a><a name="0392c12" id="0392c12">那园林。入已洗浴。观看游戏。随意而住。诸</a><a name="0392c13" id="0392c13">阿修啰等。于彼园林。或复一月二月三月。</a><a name="0392c14" id="0392c14">澡浴游戏。随意止住。各随所欲去处而去</a><a name="0392c15" id="0392c15"><p>诸比丘。其鞞摩质多啰阿修罗王。恒常别有</a><a name="0392c16" id="0392c16">五阿修啰。停住其侧。拥护守视诸恶事故。</a><a name="0392c17" id="0392c17">云何为五。一名随喜。二者名有。三者名醉。</a><a name="0392c18" id="0392c18">四名牟真邻陀。五名鞞呵多啰。诸比丘。其鞞</a><a name="0392c19" id="0392c19">摩质多啰阿修啰王。有如是等五阿修罗。恒</a><a name="0392c20" id="0392c20">常在于鞞摩质多啰阿修啰王侧。为守护故。</a><a name="0392c21" id="0392c21">诸比丘。而彼鞞摩质多啰阿修啰王宫殿之</a><a name="0392c22" id="0392c22">上。有万踰阇那海水而住。其彼水聚自然而</a><a name="0392c23" id="0392c23">有四种风持。何等为四。所谓一住。二者安</a><a name="0392c24" id="0392c24">住。三者不堕。四名牢固主。为此风持。常住</a><a name="0392c25" id="0392c25">不动</a><a name="0392c26" id="0392c26"><p>诸比丘。去须弥留山王南面千踰阇那。在大</a><a name="0392c27" id="0392c27">海下。有踊跃阿修啰王宫殿住处。其处纵广</a><a name="0392c28" id="0392c28">八万踰阇那。七重垣墙。略说犹如鞞摩质多</a><a name="0392c29" id="0392c29">啰阿修啰王种种所有。此中一一亦如彼说。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010392b.htm'><img src='up.gif' border=0></a>
<a href='T010393a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>