<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0116 佛说戒德香经 0507c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 116 佛说戒德香经</font> <font face='Arial'>(卷1)</font> <font face='Arial'>T02, p0507c</h2></font><hr>
<span class='old'>
</a><a name="0507b28" id="0507b28">沙门梵志歌颂其德。南西北方四维上下沙</a><a name="0507b29" id="0507b29">门梵志咸歌其德。某郡国土县邑村落。有善</span><a name="0507c01" id="0507c01">男子善女人。奉行十善敬事三宝。孝顺仁慈</a><a name="0507c02" id="0507c02">道德恩义不失礼节。是香名曰随风逆风靡</a><a name="0507c03" id="0507c03">不周。照十方宣德一切蒙赖。佛时颂曰</a><a name="0507c04" id="0507c04"><p class='lg'>　　虽有美香花　　　不能逆风熏</a><br><a name="0507c05" id="0507c05">　　不息名栴檀　　　众雨一切香</a><br><a name="0507c06" id="0507c06">　　志性能和雅　　　尔乃逆风香</a><br><a name="0507c07" id="0507c07">　　正士名丈夫　　　普熏于十方</a><br><a name="0507c08" id="0507c08">　　木蜜及栴檀　　　青莲诸雨香</a><br><a name="0507c09" id="0507c09">　　一切此众香　　　戒香最无上</a><br><a name="0507c10" id="0507c10">　　是等清净者　　　所行无放逸</a><br><a name="0507c11" id="0507c11">　　不知魔径路　　　不见所归趣</a><br><a name="0507c12" id="0507c12">　　此道至永安　　　此道最无上</a><br><a name="0507c13" id="0507c13">　　所获断秽源　　　降伏绝魔网</a><br><a name="0507c14" id="0507c14">　　用上佛道堂　　　升无穷之慧</a><br><a name="0507c15" id="0507c15">　　以此宣经义　　　除去一切弊　</p></a><a name="0507c16" id="0507c16"><p>佛告阿难。是香所布不碍须弥山川天地。不</a><a name="0507c17" id="0507c17">碍四种地水火风。通达八极上下亦然。无穷</a><a name="0507c18" id="0507c18">之界咸歌其德。一身不杀生。世世长寿。其</a><a name="0507c19" id="0507c19">命无横。不盗窃者。世世富饶又不妄遗财</a><a name="0507c20" id="0507c20">宝。常存施为道根。不淫色者。人不犯妻。</a><a name="0507c21" id="0507c21">所在化生莲华之中。不妄言者。口气香好言</a><a name="0507c22" id="0507c22">辄信之。不两舌者。家常和合无有别离。不</a><a name="0507c23" id="0507c23">恶口者。其舌常好言辞辩通。不绮语者。人</a><a name="0507c24" id="0507c24">闻其言莫不咨受宣用为珍。不嫉妒者。世世</a><a name="0507c25" id="0507c25">所生众人所敬。不嗔恚者。世世端正人见欢</a><a name="0507c26" id="0507c26">喜。除愚痴者。所生智慧靡不咨请。舍于邪</a><a name="0507c27" id="0507c27">见常住正道。从行所得各自然生。故当弃邪</a><a name="0507c28" id="0507c28">从其真妙。佛说如是。时诸比丘闻之欢喜。作</a><a name="0507c29" id="0507c29">礼而去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020507b.htm'><img src='up.gif' border=0></a>
<a href='T020508a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>