<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0389c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷3)</font> 初诵 （四八） <font face='Arial'>T02, p0389c</h2></font><hr>
<span class='old'>
</a><a name="0389b28" id="0389b28">闻佛所说。欢喜奉行</a><a name="0389b29" id="0389b29"><p><b>　　<A NAME="n1465"></A>（四八）</b><p>如是我闻。一时佛在舍卫国祇树给孤</span><a name="0389c01" id="0389c01">独园。尔时帝释。来诣佛所。将欲还时。请受一</a><a name="0389c02" id="0389c02">戒。何谓一戒。若我还宫。见诸怨憎。设来害</a><a name="0389c03" id="0389c03">我。我于彼所。终不加害。毗摩质多罗。既闻帝</a><a name="0389c04" id="0389c04">释持如是戒。便捉利剑。于路而待。时释提桓</a><a name="0389c05" id="0389c05">因。闻阿修罗在于路侧捉剑而待。遥语阿修</a><a name="0389c06" id="0389c06">罗言。止止。汝今自缚。毗摩质多语帝释言。汝</a><a name="0389c07" id="0389c07">于佛所。受一戒言。若我还宫。见诸怨憎。设彼</a><a name="0389c08" id="0389c08">害我。我于彼所。终不加恶。岂可不受如是戒</a><a name="0389c09" id="0389c09">耶。帝释答言。我虽受戒。语汝住住。汝今自</a><a name="0389c10" id="0389c10">缚。如是之言。于戒无犯。毗摩质多罗言。憍</a><a name="0389c11" id="0389c11">尸迦放我。帝释语言。汝作咒誓。更于我所。不</a><a name="0389c12" id="0389c12">为怨疾。我当放汝。毗摩质多罗。即说誓言</a><a name="0389c13" id="0389c13"><p class='lg'>　　贪嗔妄语谤贤圣　　　如是恶报使我得　</p></a><a name="0389c14" id="0389c14"><p>尔时帝释。闻斯誓已。即语毗摩质多罗言。我</a><a name="0389c15" id="0389c15">今放汝。释提桓因。还至佛所。顶礼佛足。白</a><a name="0389c16" id="0389c16">佛言。世尊毗摩质多罗。闻我受戒。即捉利</a><a name="0389c17" id="0389c17">剑。在于路侧。伺图于我。时我遥语阿修罗</a><a name="0389c18" id="0389c18">言。止止。汝今自缚。毗摩质多。即语我言。汝</a><a name="0389c19" id="0389c19">于佛所。受于一戒。若我还宫。见有怨憎。设</a><a name="0389c20" id="0389c20">来害我。我于彼所。终不加恶。岂可不受如是</a><a name="0389c21" id="0389c21">戒耶。我即答言。我虽受戒。但语汝住。汝今</a><a name="0389c22" id="0389c22">自缚。如是之言。于戒无犯。毗摩质多罗。即</a><a name="0389c23" id="0389c23">语我言。憍尸迦放我。我即语言。汝可重誓。</a><a name="0389c24" id="0389c24">更于我所。莫生憎疾。我当放汝。时毗摩质</a><a name="0389c25" id="0389c25">多罗。闻我语已。即说誓言</a><a name="0389c26" id="0389c26"><p class='lg'>　　贪嗔妄语谤贤圣　　　如是恶报使我得　</p></a><a name="0389c27" id="0389c27"><p>我闻其誓。即放令去。帝释复白佛言。此阿修</a><a name="0389c28" id="0389c28">罗。作重誓已。从今已后。更不作于怨憎恶耶。</a><a name="0389c29" id="0389c29">佛告帝释。阿修罗。设不作誓犹不为恶。况作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020389b.htm'><img src='up.gif' border=0></a>
<a href='T020390a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>