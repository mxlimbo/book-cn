<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0325b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷44)</font> （一一九六） （四五五） <font face='Arial'>T02, p0325b</h2></font><hr>
<span class='old'>
</a><a name="0325a28" id="0325a28"><p>时。尊者大目揵连为彼梵天种种说法。示教</a><a name="0325a29" id="0325a29">照喜已。即入三昧。如其正受。于梵天没。</span><a name="0325b01" id="0325b01">还舍卫国</a><a name="0325b02" id="0325b02"><p><b>　　<A NAME="n1239"></A>（一一九七）</b><p>如是我闻<p>一时。佛住俱尸那竭国</a><a name="0325b03" id="0325b03">力士生地坚固双树林<p>尔时。世尊临般涅</a><a name="0325b04" id="0325b04">槃。告尊者阿难。汝于坚固双树间敷绳床。</a><a name="0325b05" id="0325b05">北首。如来今日中夜于无余涅槃而般涅槃</a><a name="0325b06" id="0325b06"><p>时。尊者阿难奉世尊教。于双坚固树间为</a><a name="0325b07" id="0325b07">世尊敷绳床。北首已。还世尊所。稽首礼足。</a><a name="0325b08" id="0325b08">白言世尊。已为如来于双坚固树间敷绳</a><a name="0325b09" id="0325b09">床。令北首<p>于是。世尊往就绳床。右胁着地。</a><a name="0325b10" id="0325b10">北首而卧。足足相累。系念明相<p>尔时。世尊</a><a name="0325b11" id="0325b11">即于中夜。于无余涅槃而般涅槃。般涅槃</a><a name="0325b12" id="0325b12">已。双坚固树寻即生花。周匝垂下。供养世</a><a name="0325b13" id="0325b13">尊<p>时。有异比丘即说偈言</a><a name="0325b14" id="0325b14"><p class='lg'>　　善好坚固树　　　枝条垂礼佛</a><br><a name="0325b15" id="0325b15">　　妙花以供养　　　大师般涅槃　</p></a><a name="0325b16" id="0325b16"><p>寻时。释提桓因说偈</a><a name="0325b17" id="0325b17"><p class='lg'>　　一切行无常　　　斯皆生灭法</a><br><a name="0325b18" id="0325b18">　　虽生寻以灭　　　斯寂灭为乐　</p></a><a name="0325b19" id="0325b19"><p>寻时。娑婆世界主梵天王次复说偈言</a><a name="0325b20" id="0325b20"><p class='lg'>　　世间一切生　　　立者皆当舍</a><br><a name="0325b21" id="0325b21">　　如是圣大师　　　世间无有比</a><br><a name="0325b22" id="0325b22">　　逮得如来力　　　普为世间眼</a><br><a name="0325b23" id="0325b23">　　终归会磨灭　　　入无余涅槃　</p></a><a name="0325b24" id="0325b24"><p>尊者阿那律陀次复说偈言</a><a name="0325b25" id="0325b25"><p class='lg'>　　出息入息住　　　立心善摄护</a><br><a name="0325b26" id="0325b26">　　从所依而来　　　世间般涅槃</a><br><a name="0325b27" id="0325b27">　　大恐怖相生　　　令人身毛竖</a><br><a name="0325b28" id="0325b28">　　一切行力具　　　大师般涅槃</a><br><a name="0325b29" id="0325b29">　　其心不懈怠　　　亦不住诸爱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020325a.htm'><img src='up.gif' border=0></a>
<a href='T020325c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>