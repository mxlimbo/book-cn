<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0242b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷34)</font> （九四七） （四五五） <font face='Arial'>T02, p0242b</h2></font><hr>
<span class='old'>
</a><a name="0242a28" id="0242a28"><p><b>　　<A NAME="n979"></A>（九四七）</b><p>如是我闻<p>一时。佛住王舍城毗富罗</a><a name="0242a29" id="0242a29">山<p>尔时。世尊告诸比丘。有一人于一劫中</span><a name="0242b01" id="0242b01">生死轮转。积累白骨不腐坏者。如毗富罗</a><a name="0242b02" id="0242b02">山。若多闻圣弟子此苦圣谛如实知。此苦集</a><a name="0242b03" id="0242b03">圣谛如实知。此苦灭圣谛如实知。此苦灭道</a><a name="0242b04" id="0242b04">迹圣谛如实知。彼如是知．如是见。断三结。</a><a name="0242b05" id="0242b05">谓身见．戒取．疑。断此三结。得须陀洹。不</a><a name="0242b06" id="0242b06">堕恶趣法。决定正向三菩提。七有天人往</a><a name="0242b07" id="0242b07">生。究竟苦边<p>尔时。世尊即说偈言</a><a name="0242b08" id="0242b08"><p class='lg'>　　一人一劫中　　　积聚其身骨</a><br><a name="0242b09" id="0242b09">　　常积不腐坏　　　如毗富罗山</a><br><a name="0242b10" id="0242b10">　　若诸圣弟子　　　正智见真谛</a><br><a name="0242b11" id="0242b11">　　此苦及苦因　　　离苦得寂灭</a><br><a name="0242b12" id="0242b12">　　修习八道迹　　　正向般涅槃</a><br><a name="0242b13" id="0242b13">　　极至于七有　　　天人来往生</a><br><a name="0242b14" id="0242b14">　　尽一切诸结　　　究竟于苦边　</p></a><a name="0242b15" id="0242b15"><p>佛说此经已。诸比丘闻佛所说。欢喜奉行</a><a name="0242b16" id="0242b16"><p><b>　　<A NAME="n980"></A>（九四八）</b><p>如是我闻<p>一时。佛住舍卫国祇树给</a><a name="0242b17" id="0242b17">孤独园<p>尔时。世尊告诸比丘。众生于无始生</a><a name="0242b18" id="0242b18">死长夜轮转。不知苦之本际<p>时。有异比丘</a><a name="0242b19" id="0242b19">从坐起。整衣服。偏袒右肩。为佛作礼。右膝</a><a name="0242b20" id="0242b20">着地。合掌白佛。世尊。劫长久如<p>佛告比丘。</a><a name="0242b21" id="0242b21">我能为汝说。而汝难知<p>比丘白佛。可说譬</a><a name="0242b22" id="0242b22">不<p>佛言。可说。比丘。譬如铁城。方一由旬。高</a><a name="0242b23" id="0242b23">下亦尔。满中芥子。有人百年取一芥子。尽</a><a name="0242b24" id="0242b24">其芥子。劫犹不竟。如是。比丘。其劫者。如是</a><a name="0242b25" id="0242b25">长久。如是长劫。百千万亿大苦相续。白骨</a><a name="0242b26" id="0242b26">成丘。脓血成流。地狱．畜生．饿鬼恶趣。是名。</a><a name="0242b27" id="0242b27">比丘。无始生死。长夜轮转。不知苦之本际。是</a><a name="0242b28" id="0242b28">故。比丘。当如是学。断除诸有。莫令增长</a><a name="0242b29" id="0242b29"><p>佛说此经已。诸比丘闻佛所说。欢喜奉行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020242a.htm'><img src='up.gif' border=0></a>
<a href='T020242c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>