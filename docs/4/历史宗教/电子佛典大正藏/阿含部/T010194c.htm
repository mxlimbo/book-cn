<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0007 大般涅槃经 0194c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 7 大般涅槃经</font> <font face='Arial'>(卷1)</font> <font face='Arial'>T01, p0194c</h2></font><hr>
<span class='old'>
</a><a name="0194b28" id="0194b28">恒有限碍。不得自在。无缘而数亲近世尊。</a><a name="0194b29" id="0194b29">世尊便欲般涅槃者。我等善根日就减损。尔</span><a name="0194c01" id="0194c01">时如来而答之言。汝等从今至尽形寿。精勤</a><a name="0194c02" id="0194c02">持戒。如人护眼。意念端直。勿生谄嫉。此便</a><a name="0194c03" id="0194c03">即是。常得见我。诸离车妻。闻佛此语。倍增</a><a name="0194c04" id="0194c04">悲绝。不能自胜。却坐一面</a><a name="0194c05" id="0194c05"><p>尔时庵婆罗女。颜容端正世界第一。闻佛不</a><a name="0194c06" id="0194c06">久当般涅槃。最后见于毗耶离城。心怀悲懊。</a><a name="0194c07" id="0194c07">涕泣交流。即与五百眷属。严五百乘车。次</a><a name="0194c08" id="0194c08">第出城。往诣佛所。尔时世尊。遥见彼来。告</a><a name="0194c09" id="0194c09">诸比丘。庵婆罗女。今来诣我。形貌殊绝。举</a><a name="0194c10" id="0194c10">世无双。汝等皆当端心正念。勿生着意。比</a><a name="0194c11" id="0194c11">丘当观此身。有诸不净。肝胆肠胃心肺脾肾。</a><a name="0194c12" id="0194c12">屎尿脓血。充满其中。八万户虫。居在其内。</a><a name="0194c13" id="0194c13">发毛爪齿。薄皮覆肉。九孔常流。无一可乐。</a><a name="0194c14" id="0194c14">又复此身。根本始生。由于不净。此身所可</a><a name="0194c15" id="0194c15">往来之处。皆悉能令不净流溢。虽复饰以雕</a><a name="0194c16" id="0194c16">彩。熏以名香。譬如宝瓶中藏臭秽。又其死</a><a name="0194c17" id="0194c17">时。[<a href='javascript:showpic("images/029820.gif")'>月*逢</a>]胀腐烂。节节支解。身中有虫。而还</a><a name="0194c18" id="0194c18">食之。又为虎狼鸱枭雕鹫之所吞噬。世人愚</a><a name="0194c19" id="0194c19">痴。不能正观。恋着恩爱。保之至死。横于其中</a><a name="0194c20" id="0194c20">而生贪欲。何有智者。而乐此耶。尔时世尊。</a><a name="0194c21" id="0194c21">即说偈言</a><a name="0194c22" id="0194c22"><p class='lg'>　　虽复佩璎珞　　　香华自严饰</a><br><a name="0194c23" id="0194c23">　　屎尿及唾洟　　　不净藏其内</a><br><a name="0194c24" id="0194c24">　　众生保惜之　　　迷惑不觉悟</a><br><a name="0194c25" id="0194c25">　　犹如灰覆火　　　愚人蹈其上</a><br><a name="0194c26" id="0194c26">　　智者当远离　　　勿生染着心　</p></a><a name="0194c27" id="0194c27"><p>尔时庵婆罗女到于佛前。头面礼足。以诸</a><a name="0194c28" id="0194c28">供具。而供养佛。衔泪呜咽。而白佛言。唯愿</a><a name="0194c29" id="0194c29">世尊。住寿住世。不般涅槃。利益世间诸天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010194b.htm'><img src='up.gif' border=0></a>
<a href='T010195a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>