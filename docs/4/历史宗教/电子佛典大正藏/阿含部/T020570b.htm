<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0570b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷5)</font> 壹入道品第十二 （六） <font face='Arial'>T02, p0570b</h2></font><hr>
<span class='old'>
</a><a name="0570a28" id="0570a28">或行头陀。年高长大。尔时。尊者大迦叶食后。</a><a name="0570a29" id="0570a29">便诣一树下禅定。禅定已。从坐起。整衣</span><a name="0570b01" id="0570b01">服。往至世尊所<p>是时。世尊遥见迦叶来。世</a><a name="0570b02" id="0570b02">尊告曰。善来。迦叶<p>时。迦叶便至世尊所。头面</a><a name="0570b03" id="0570b03">礼足。在一面坐<p>世尊告曰。迦叶。汝今年高</a><a name="0570b04" id="0570b04">长大。志衰朽弊。汝今可舍乞食。乃至诸头陀</a><a name="0570b05" id="0570b05">行。亦可受诸长者请。并受衣裳<p>迦叶对曰。</a><a name="0570b06" id="0570b06">我今不从如来教。所以然者。若当如来</a><a name="0570b07" id="0570b07">不成无上正真道者。我则成辟支佛。然彼</a><a name="0570b08" id="0570b08">辟支佛尽行阿练若。到时乞食。不择贫富。</a><a name="0570b09" id="0570b09">一处一坐。终不移易。树下。露坐。或空闲处。</a><a name="0570b10" id="0570b10">着五纳衣。或持三衣。或在冢间。或时一食。</a><a name="0570b11" id="0570b11">或正中食。或行头陀。如今不敢舍本所习。</a><a name="0570b12" id="0570b12">更学余行<p>世尊告曰。善哉。善哉。迦叶。多所</a><a name="0570b13" id="0570b13">饶益。度人无量。广及一切。天．人得度。所以</a><a name="0570b14" id="0570b14">然者。若。迦叶。此头陀行在世者。我法亦当</a><a name="0570b15" id="0570b15">久在于世。设法在世。益增天道。三恶道便</a><a name="0570b16" id="0570b16">减。亦成须陀洹．斯陀含．阿那含三乘之道。</a><a name="0570b17" id="0570b17">皆存于世。诸比丘。所学皆当如迦叶所</a><a name="0570b18" id="0570b18">习。如是。诸比丘。当作是学<p>尔时。诸比丘闻</a><a name="0570b19" id="0570b19">佛所说。欢喜奉行</a><a name="0570b20" id="0570b20"><p><b>　　<A NAME="n1984"></A>（七）</b><p>闻如是<p>一时。佛在舍卫国祇树给孤独</a><a name="0570b21" id="0570b21">园<p>尔时。世尊告诸比丘。利养甚重。令人不</a><a name="0570b22" id="0570b22">得至无上正真之道。所以然者。诸比丘。彼</a><a name="0570b23" id="0570b23">提婆达兜愚人取彼王子婆罗留支五百釜</a><a name="0570b24" id="0570b24">食供养。设彼不与者。提婆达兜愚人终不</a><a name="0570b25" id="0570b25">作此恶。以婆罗留支王子五百釜食。日来供</a><a name="0570b26" id="0570b26">养。是故提婆达兜起五逆恶。身坏命终。生摩</a><a name="0570b27" id="0570b27">诃阿鼻地狱中。以此方便。当知利养甚重。</a><a name="0570b28" id="0570b28">令人不得至无上正真之道。若未生利养</a><a name="0570b29" id="0570b29">心不应生。已生当灭之。如是。诸比丘。当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020570a.htm'><img src='up.gif' border=0></a>
<a href='T020570c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>