<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0045 大正句王经 0832b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 45 大正句王经</font> <font face='Arial'>(卷1)</font> <font face='Arial'>T01, p0832b</h2></font><hr>
<span class='old'>
</a><a name="0832a28" id="0832a28">天界。若彼沙门及婆罗门所言诚实。汝之命</a><a name="0832a29" id="0832a29">终必生天界。何以故。我观于汝常具戒品及</span><a name="0832b01" id="0832b01">修善法。三轮清净而行惠施。仍于他胜不生</a><a name="0832b02" id="0832b02">嫉意。以此当知定生天界。若得生天当遣使</a><a name="0832b03" id="0832b03">来。或复自来用报于我。即今已得生于某天</a><a name="0832b04" id="0832b04">受于快乐。迦叶。我诸亲属若实生天必来相</a><a name="0832b05" id="0832b05">报。云何亲属但见终殁无来报者。以此当知。</a><a name="0832b06" id="0832b06">定无来世。迦叶告大王言。我今亦欲重说譬</a><a name="0832b07" id="0832b07">喻。令王得见实有来世。大王。譬如秽坑臭</a><a name="0832b08" id="0832b08">不可近。时有一人误堕其中。臭秽难堪方便</a><a name="0832b09" id="0832b09">得出。身既出已即用诸香煮水沐浴。复以涂</a><a name="0832b10" id="0832b10">香以涂其身。身既香洁。又以殊妙迦尸迦衣</a><a name="0832b11" id="0832b11">及珍宝花鬘庄严其身。住于家中受其快乐。</a><a name="0832b12" id="0832b12">大王。于意云何。如是之人还复乐入前秽坑</a><a name="0832b13" id="0832b13">不。王言。不也迦叶。彼秽恶坑人非所乐。迦</a><a name="0832b14" id="0832b14">叶复言。大王。彼人生天亦复如是。既得生</a><a name="0832b15" id="0832b15">天。岂复更思还来人间</a><a name="0832b16" id="0832b16"><p>复次大王。人间百年等忉利天是一昼夜。大</a><a name="0832b17" id="0832b17">王亲属修诸善法。既生天界昼夜受乐。岂复</a><a name="0832b18" id="0832b18">更思还来报王。我生天界昼夜受乐。大王。汝</a><a name="0832b19" id="0832b19">与天人寿命长短为相等不。王言。不也迦叶。</a><a name="0832b20" id="0832b20">迦叶复言。大王。天界人界本自悬隔。不应</a><a name="0832b21" id="0832b21">如愚颙望相报。然后方可信有后世。大王。</a><a name="0832b22" id="0832b22">彼沙门婆罗门应供世间解。乃至后世须知</a><a name="0832b23" id="0832b23">实有。可以自智如实了知。不应更作无后世</a><a name="0832b24" id="0832b24">见。王报迦叶。如尊者言亦未可信。何以故。</a><a name="0832b25" id="0832b25">所云人间百年等忉利天为一昼夜。有何人</a><a name="0832b26" id="0832b26">来告语于汝。人间百年等忉利天为一昼夜。</a><a name="0832b27" id="0832b27">迦叶复言。如王所见喻生盲人。何以故。生</a><a name="0832b28" id="0832b28">盲之人本自不见青黄赤白细妙粗恶长短色</a><a name="0832b29" id="0832b29">相。便作是言。本无如是青黄赤白细妙粗恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010832a.htm'><img src='up.gif' border=0></a>
<a href='T010832c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>