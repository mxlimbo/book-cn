<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0386a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷4)</font> 地狱品第四上 <font face='Arial'>T01, p0386a</h2></font><hr>
<span class='old'>
</a><a name="0385c28" id="0385c28">在人中。纵逸自在。不善和合。恣身口意。行</a><a name="0385c29" id="0385c29">于恶行。然此以其身及口意行恶行已。今</span><a name="0386a01" id="0386a01">来生此。是故天王。善好教示。善好诃责。时</a><a name="0386a02" id="0386a02">阎摩王。问彼丈夫。汝善丈夫。昔在人间。第一</a><a name="0386a03" id="0386a03">天使。善好教示。善好诃责。汝岂不见彼</a><a name="0386a04" id="0386a04">之天使出现生耶。彼答言。天我实不见。时</a><a name="0386a05" id="0386a05">阎摩王。复更告言。丈夫汝岂不见往昔世间</a><a name="0386a06" id="0386a06">有人身时。或作妇女。或作丈夫。衰老相现。摩</a><a name="0386a07" id="0386a07">诃罗时。齿缺发白。皮肤缓皱靥子遍满。状</a><a name="0386a08" id="0386a08">如乌麻。伛偻背曲。跛跂而行。步不依身。恒</a><a name="0386a09" id="0386a09">常偏侧。颈皮宽缓。如牛咽垂。唇口干枯。喉</a><a name="0386a10" id="0386a10">舌燥涩。身体屈折。气力绵微。喘息作声。犹</a><a name="0386a11" id="0386a11">如挽锯。向前欲倒。倚杖而行。既离盛年。肉</a><a name="0386a12" id="0386a12">血消尽。羸瘦趣向未来世路。举动尪弱失壮</a><a name="0386a13" id="0386a13">时形。乃至身心。恒常战栗。其诸支节一切</a><a name="0386a14" id="0386a14">悉皆疲懈已不。彼人答言。天我实见之</a><a name="0386a15" id="0386a15"><p>时阎摩王。复更告言。汝愚丈夫。无有智慧。</a><a name="0386a16" id="0386a16">汝昔既见如是相貌。云何不作如是思念。我</a><a name="0386a17" id="0386a17">今身上。亦有是法亦有是事。我今亦未离如</a><a name="0386a18" id="0386a18">是法。我今具有如是老法。既未得离。我今应</a><a name="0386a19" id="0386a19">当为身口意。亦可造作微妙善业。使我当有</a><a name="0386a20" id="0386a20">长夜利益安乐报也。时彼丈夫。即答言。天我</a><a name="0386a21" id="0386a21">实不作如是思念。何以故。以心纵荡行放逸</a><a name="0386a22" id="0386a22">故。时阎摩王。又更告言。愚痴丈夫。若如是者。</a><a name="0386a23" id="0386a23">汝。自懈怠。行放逸故不修身口及意善业。以</a><a name="0386a24" id="0386a24">是因缘。汝当长夜。得大苦恼。无有安乐。是</a><a name="0386a25" id="0386a25">故汝当具足受此放逸行罪。当得如是恶业</a><a name="0386a26" id="0386a26">果报。如彼放逸丈夫受者。又汝丈夫。此之苦</a><a name="0386a27" id="0386a27">报恶行业者。非汝母作。非汝父作。非兄弟</a><a name="0386a28" id="0386a28">作。非姐妹作。非国王作。非诸天作。亦非往</a><a name="0386a29" id="0386a29">昔先人所作。是汝丈夫。自于身中。作此恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010385c.htm'><img src='up.gif' border=0></a>
<a href='T010386b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>