<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0010 白衣金幢二婆罗门缘起经 0216c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 10 白衣金幢二婆罗门缘起经</font> <font face='Arial'>(卷1)</font> <font face='Arial'>T01, p0216c</h2></font><hr>
<span class='old'>
</a><a name="0216b28" id="0216b28">义。彼所说言。事火之法。谓从古仙之所传</a><a name="0216b29" id="0216b29">习。乃至所有事火法教。彼亦皆知。彼有一类</span><a name="0216c01" id="0216c01">仙人。于沙门婆罗门所。起过失意。故作火</a><a name="0216c02" id="0216c02">事。其过失者。谓互相憎嫉。伺求其短。由此</a><a name="0216c03" id="0216c03">互起过失因故。而诸有情。寿命灭没。又复</a><a name="0216c04" id="0216c04">有情。于别界中。寿命尽已。而来生此。若能</a><a name="0216c05" id="0216c05">清净。舍家出家。若行增修。真实相应。正</a><a name="0216c06" id="0216c06">善作意。如其色心。入三摩地。随等引心。即</a><a name="0216c07" id="0216c07">能记念。彼宿住事。是等有情。不乐互相憎</a><a name="0216c08" id="0216c08">嫉伺短。由不起彼过失因故。是即常住。是</a><a name="0216c09" id="0216c09">即坚牢。是即究竟。是不散坏法。若复有情。</a><a name="0216c10" id="0216c10">互相伺短。由彼互起过失因故。是即无常。</a><a name="0216c11" id="0216c11">是不坚牢。是不究竟。是散坏法。是故诸婆</a><a name="0216c12" id="0216c12">罗门。不应如是修作。勿起过失意。施设事</a><a name="0216c13" id="0216c13">火法。金幢。汝可知不此佛世尊。日后分时。</a><a name="0216c14" id="0216c14">自房而出。诣鹿母堂。旋复经行。汝今可能</a><a name="0216c15" id="0216c15">同。我往诣佛世尊所。头面礼足。佛经行时。</a><a name="0216c16" id="0216c16">随从经行。彼佛世尊。必为我等。随宜说法。</a><a name="0216c17" id="0216c17">时金幢婆罗门言。善哉我往</a><a name="0216c18" id="0216c18"><p>尔时白衣金幢二婆罗门。互言议已。同诣佛</a><a name="0216c19" id="0216c19">所。到已俱时头面礼足。随佛经行</a><a name="0216c20" id="0216c20"><p>尔时世尊。告白衣金幢二婆罗门言。汝等当</a><a name="0216c21" id="0216c21">知。诸婆罗门。自谓了达三明。名称上族。种</a><a name="0216c22" id="0216c22">姓清净。从事火天胜族中生。父净母净。善</a><a name="0216c23" id="0216c23">生善种。乃至七世。父母尊高。种族殊胜。无</a><a name="0216c24" id="0216c24">罪无谤。是等皆因种姓净故。又谓洞达明了</a><a name="0216c25" id="0216c25">五种记论。一本母法等究竟三明。二诸物定</a><a name="0216c26" id="0216c26">名。三该吒婆那。四文字章句。五戏笑妙言。</a><a name="0216c27" id="0216c27">是等记论。诸围陀典。本师婆罗门。悉善了</a><a name="0216c28" id="0216c28">知。白衣诸婆罗门。于三明中。岂无轻毁凌辱</a><a name="0216c29" id="0216c29">及讥谤邪。白衣金幢二婆罗门。俱白佛言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010216b.htm'><img src='up.gif' border=0></a>
<a href='T010217a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>