<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0128a 须摩提女经 0837b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 128a 须摩提女经</font> <font face='Arial'>(卷1)</font> <font face='Arial'>T02, p0837b</h2></font><hr>
<span class='old'>
</a><a name="0837a28" id="0837a28">梨于虚空之中去地七多罗树。身色紫金艳</a><a name="0837a29" id="0837a29">光腾赫。阿若车邻在如来左。舍利弗在如来</span><a name="0837b01" id="0837b01">右。阿难承佛威神复在如来左。自余比丘或</a><a name="0837b02" id="0837b02">复现神变相百千万种。弥塞虚空云行到彼。</a><a name="0837b03" id="0837b03">阿若车邻化作月天子。舍利弗化作日天子。</a><a name="0837b04" id="0837b04">自余比丘或复化作提头赖吒。或复化作比</a><a name="0837b05" id="0837b05">楼勒叉。或复化作阿修罗王乾闼婆王。严鼓</a><a name="0837b06" id="0837b06">戒兵恒沙竞起。阿须轮当东厢将军作征魔</a><a name="0837b07" id="0837b07">侯。转轮圣王当西厢将军作定魔公。乾闼婆</a><a name="0837b08" id="0837b08">王手捉百亿鬼兵。当后军却逻。释天王作外</a><a name="0837b09" id="0837b09">军都录。梵天王作中军都录。文殊师利与如</a><a name="0837b10" id="0837b10">来作匡部大臣都统内外。率齐众军一心同</a><a name="0837b11" id="0837b11">起。密迹力士手捉金刚杵。与如来作护持左</a><a name="0837b12" id="0837b12">右。天魔波旬手把琉<span class='corr'>璃</span>琴赞扬大法。毗沙门</a><a name="0837b13" id="0837b13">王手捉七宝大盖。最在如来上。自余贤圣皆</a><a name="0837b14" id="0837b14">在虚空之中作唱伎乐。尔时如来亦复现神</a><a name="0837b15" id="0837b15">变相。百千万种声钟地震。当斯之时或复现</a><a name="0837b16" id="0837b16">神变相。或入火王三昧。扬烟走炎或入水王</a><a name="0837b17" id="0837b17">三昧。飞沙腾浪。或复化作雷公焰电。或作飞</a><a name="0837b18" id="0837b18">霜起雹。当斯之时十方云回天地倾转。百流</a><a name="0837b19" id="0837b19">西倾悬光东没。圣能如是何往不服。尔时六</a><a name="0837b20" id="0837b20">千外道高服神化。令须摩提女得法眼通。朗</a><a name="0837b21" id="0837b21">城中八万四千人民俱时得道</a><a name="0837b22" id="0837b22"><p>尔时如来还摄圣众到只桓精舍。阿难长跪</a><a name="0837b23" id="0837b23">叉手前白佛言。世尊。此须摩提女有何因缘。</a><a name="0837b24" id="0837b24">恒在大富家生。复当邪网道中。不转女身今</a><a name="0837b25" id="0837b25">得法眼。城中人民皆悉得道。唯愿世尊。说其</a><a name="0837b26" id="0837b26">往因。佛语阿难。汝等谛听谛听。当为汝说。昔</a><a name="0837b27" id="0837b27">过去迦叶佛时有一王女。在高楼头遥发弘</a><a name="0837b28" id="0837b28">誓大愿。我恒大富家生。生常值佛布施众生</a><a name="0837b29" id="0837b29">心不退转。莫转女身今得法眼。城中人民悉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020837a.htm'><img src='up.gif' border=0></a>
<a href='T020837c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>