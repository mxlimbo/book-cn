<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0062 新岁经 0859c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 62 新岁经</font> <font face='Arial'>(卷1)</font> <font face='Arial'>T01, p0859c</h2></font><hr>
<span class='old'>
</a><a name="0859b28" id="0859b28">从座起。而挝揵捶。声遍佛土。一佛大国。地</a><a name="0859b29" id="0859b29">狱饿鬼畜生。闻揵捶音。承佛威神。一切诸</span><a name="0859c01" id="0859c01">病苦毒悉除。皆得安隐。于时世尊。以净梵音。</a><a name="0859c02" id="0859c02">告诸比丘。汝等宜起行舍罗筹。各各相对。</a><a name="0859c03" id="0859c03">悔过自责。相谢众失所犯非法。各忍和同。净</a><a name="0859c04" id="0859c04">身口心。令无余秽。时诸比丘。即受佛教。各从</a><a name="0859c05" id="0859c05">坐起。在世尊前。各各相谢。忏悔所失讫。还</a><a name="0859c06" id="0859c06">复坐在其本位</a><a name="0859c07" id="0859c07"><p>佛时见众各还位坐。佛[<a href='javascript:showpic("images/005104.gif")'>乖/土</a>]慈愍。因从座起。而</a><a name="0859c08" id="0859c08">自叉手。向诸比丘言。诸比丘众。当和心相向。</a><a name="0859c09" id="0859c09">向汝悔过。所以者何。我身口意。傥相违失。虽</a><a name="0859c10" id="0859c10">无上尊如来至真无有误失。阙漏之业。心不</a><a name="0859c11" id="0859c11">放逸。不失智慧。无所贪慕。不毁禁戒。于诸声</a><a name="0859c12" id="0859c12">闻缘觉中。尊德超诸天世间人民。三界最长。</a><a name="0859c13" id="0859c13">而无等侣。又诸比丘若种姓出家学道。修沙</a><a name="0859c14" id="0859c14">门法。心性各异。志操不同。在斯佛业。当可施</a><a name="0859c15" id="0859c15">行。宜奉训诲。不得违犯。所以者何。若有比</a><a name="0859c16" id="0859c16">丘。处于圣众。建立新岁。身行各异。心念不</a><a name="0859c17" id="0859c17">同。而怀谀谄。计彼比丘。不受真正。不应具</a><a name="0859c18" id="0859c18">戒。所以者何。身口意净。乃善真正。受佛具</a><a name="0859c19" id="0859c19">戒。心抱恭恪。顺上中下。不为慢恣。惭愧下</a><a name="0859c20" id="0859c20">意。乃应法戒。所以者何。如是行者。无有怨</a><a name="0859c21" id="0859c21">憎。不为结恨。观古今法。无有愦乱。建立新</a><a name="0859c22" id="0859c22">岁。亦无嗔恚自大之心。所以者何。戒禁清净。</a><a name="0859c23" id="0859c23">造立新岁。建立最大戒。不清净。非佛弟子。犹</a><a name="0859c24" id="0859c24">如死人尸形在地。弃捐冢间。天上世间。诸天</a><a name="0859c25" id="0859c25">人民。各赍良药。神咒好术。愍念疗之。不能使</a><a name="0859c26" id="0859c26">活。如是比丘。毁犯禁戒。正使入众。若干新</a><a name="0859c27" id="0859c27">岁。不能自救。建成新岁。所以者何。是人毁</a><a name="0859c28" id="0859c28">戒。会归自然。因还获报。地狱饿<span class='corr'>鬼</span>畜生苦毒。</a><a name="0859c29" id="0859c29">酸楚无量。汝勤慎之。佛说是法已。即从座<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010859b.htm'><img src='up.gif' border=0></a>
<a href='T010860a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>