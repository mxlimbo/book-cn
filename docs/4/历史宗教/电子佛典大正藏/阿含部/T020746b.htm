<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0746b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷35)</font> 莫畏品第四十一 （五） <font face='Arial'>T02, p0746b</h2></font><hr>
<span class='old'>
</a><a name="0746a28" id="0746a28">时。诸比丘等亦受人请．受人衣食。我等何</a><a name="0746a29" id="0746a29">为不法古时圣人乎。坐贪着衣食故。便当</span><a name="0746b01" id="0746b01">舍服为白衣。使诸圣贤无复威神。四部</a><a name="0746b02" id="0746b02">之众渐渐减少。圣众已减少。如来神寺复当</a><a name="0746b03" id="0746b03">毁坏。如来神寺已毁坏故。经法复当凋</a><a name="0746b04" id="0746b04">落。是时。众生无复精光。以无精光。寿命遂</a><a name="0746b05" id="0746b05">短。是时。彼众生命终已。皆堕三恶趣。犹如</a><a name="0746b06" id="0746b06">今日众生之类。为福多者皆生天上。当来</a><a name="0746b07" id="0746b07">之世为罪多者。尽入地狱<p>世尊告曰。善哉。善</a><a name="0746b08" id="0746b08">哉。迦叶多所饶益。为世人民作良友福</a><a name="0746b09" id="0746b09">田。迦叶当知。吾般涅槃后千岁余。当有比</a><a name="0746b10" id="0746b10">丘于禅退转。不复行头陀之法。亦无乞</a><a name="0746b11" id="0746b11">食．着补纳衣。贪受长者请其衣食。亦复</a><a name="0746b12" id="0746b12">不在树下闲居之处。好喜庄饰房舍。亦不</a><a name="0746b13" id="0746b13">用大小便为药。但着余药草。极甘美者。或</a><a name="0746b14" id="0746b14">于其中贪着财货。吝惜房舍。恒共斗诤。</a><a name="0746b15" id="0746b15">尔时。檀越施主笃信佛法。好喜惠施。不惜</a><a name="0746b16" id="0746b16">财物。是时。檀越施主命终之后尽生天上。比</a><a name="0746b17" id="0746b17">丘懈怠者。死入地狱中。如是。迦叶。一切诸行</a><a name="0746b18" id="0746b18">皆悉无常。不得久保<p>又迦叶当知。将来之</a><a name="0746b19" id="0746b19">世。当有比丘剃须发而习家业。左抱男。</a><a name="0746b20" id="0746b20">右抱女。又执筝箫在街巷乞食。尔时。檀越</a><a name="0746b21" id="0746b21">施主受福无穷。况复今日至诚乞食者。如是。</a><a name="0746b22" id="0746b22">迦叶。一切行无常。不可久停。迦叶当知。将</a><a name="0746b23" id="0746b23">来之世。若有沙门比丘当舍八种道及七种</a><a name="0746b24" id="0746b24">之法。如我今日于三阿僧祇劫所集法宝。</a><a name="0746b25" id="0746b25">将来诸比丘以为歌曲。在众人中乞食以自</a><a name="0746b26" id="0746b26">济命。然后檀越施主饭彼比丘众。犹获</a><a name="0746b27" id="0746b27">其福。况复今日而不得其福乎。我今持此</a><a name="0746b28" id="0746b28">法付授迦叶及阿难比丘。所以然者。吾今</a><a name="0746b29" id="0746b29">年老以向八十。然如来不久当取灭度。今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020746a.htm'><img src='up.gif' border=0></a>
<a href='T020746c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>