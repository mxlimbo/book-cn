<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0583b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷8)</font> 安般品第十七之一 （四） <font face='Arial'>T02, p0583b</h2></font><hr>
<span class='old'>
</a><a name="0583a28" id="0583a28">无可贵者。世间人民所不贪乐。所以然</a><a name="0583a29" id="0583a29">者。以其邪见恶不善故。是故。诸比丘。当</span><a name="0583b01" id="0583b01">除邪见。习行正见。如是。诸比丘。当作是学</a><a name="0583b02" id="0583b02"><p>尔时。诸比丘闻佛所说。欢喜奉行</a><a name="0583b03" id="0583b03"><p><b>　　<A NAME="n2039"></A>（<span class='corr'>五</span>）</b><p>闻如是<p>一时。佛在舍卫国祇树给孤独</a><a name="0583b04" id="0583b04">园<p>尔时。世尊告诸比丘。正见众生所念．所趣</a><a name="0583b05" id="0583b05">及诸余行。一切尽可贵敬。世间人民所可贪</a><a name="0583b06" id="0583b06">乐。所以者何。以其正见妙故<p>犹如有诸甜</a><a name="0583b07" id="0583b07">果。若甘蔗．若蒲桃果及诸一切甘美之果。</a><a name="0583b08" id="0583b08">有人修治良地。而取种之。然后生子皆悉</a><a name="0583b09" id="0583b09">甘美。人所贪乐。所以然者。以其果子本</a><a name="0583b10" id="0583b10">甘美故。此正见众生亦复如是。所念．所趣及</a><a name="0583b11" id="0583b11">诸余行。一切皆可贪乐。世间人民无不喜</a><a name="0583b12" id="0583b12">者。所以者何。以其正见妙故。是故。诸比丘。</a><a name="0583b13" id="0583b13">当习行正见。如是。诸比丘。当作是学<p>尔时。</a><a name="0583b14" id="0583b14">诸比丘闻佛所说。欢喜奉行</a><a name="0583b15" id="0583b15"><p><b>　　<A NAME="n2040"></A>（<span class='corr'>六</span>）</b><p>闻如是<p>一时。佛在舍卫国祇树给孤独</a><a name="0583b16" id="0583b16">园<p>尔时。尊者阿难在闲静之处。独自思惟。</a><a name="0583b17" id="0583b17">便生是念。诸有生民。兴爱欲想。便生欲爱。</a><a name="0583b18" id="0583b18">昼夜习之。无有厌足<p>尔时。尊者阿难向暮</a><a name="0583b19" id="0583b19">即从坐起。着衣正服。便往至世尊所。到</a><a name="0583b20" id="0583b20">已。头面礼足。在一面坐。尔时。尊者阿难白</a><a name="0583b21" id="0583b21">世尊曰。向在静闲之处。便生此念。诸有众</a><a name="0583b22" id="0583b22">生。兴欲爱想。便生欲爱。长夜习之。无有厌</a><a name="0583b23" id="0583b23">足<p>世尊告曰。如是。阿难。如汝所言。诸有人</a><a name="0583b24" id="0583b24">民。兴欲爱想。便增欲想。长夜习之。无有厌</a><a name="0583b25" id="0583b25">足。所以者何。昔者。阿难。过去世时有转轮圣</a><a name="0583b26" id="0583b26">王。名曰顶生。以法治化。无有奸罔。七宝</a><a name="0583b27" id="0583b27">成就。所谓七宝者。轮宝．象宝．马宝．珠宝．玉女</a><a name="0583b28" id="0583b28">宝．居士宝．典兵宝。是谓七宝。复有千子。勇</a><a name="0583b29" id="0583b29">猛强壮。能降伏诸恶。统领四天下不加刀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020583a.htm'><img src='up.gif' border=0></a>
<a href='T020583c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>