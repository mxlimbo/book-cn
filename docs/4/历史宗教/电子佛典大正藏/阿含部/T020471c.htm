<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0471c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷14)</font> 二诵 （二八一） <font face='Arial'>T02, p0471c</h2></font><hr>
<span class='old'>
</a><a name="0471b28" id="0471b28"><p><b>　　<A NAME="n1713"></A>（二八一）</b><p>如是我闻。一时佛在舍卫国祇树给孤</a><a name="0471b29" id="0471b29">独园。时有一天光颜晃曜。赫然甚明遍于只</span><a name="0471c01" id="0471c01">洹。来诣佛所顶礼佛足退坐一面。而说偈言</a><a name="0471c02" id="0471c02"><p class='lg'>　　云何生为人　　　如见极明了</a><br><a name="0471c03" id="0471c03">　　集诸财宝利　　　多少义云何　</p></a><a name="0471c04" id="0471c04"><p>尔时世尊以偈答曰</a><a name="0471c05" id="0471c05"><p class='lg'>　　先学众技能　　　次集诸财宝</a><br><a name="0471c06" id="0471c06">　　集财为四分　　　一分供衣食</a><br><a name="0471c07" id="0471c07">　　二分营作事　　　一分俟匮乏</a><br><a name="0471c08" id="0471c08">　　种田是初业　　　商估是为次</a><br><a name="0471c09" id="0471c09">　　蕃息养牛群　　　羔牛并六畜</a><br><a name="0471c10" id="0471c10">　　复有诸子息　　　各为求妻妇</a><br><a name="0471c11" id="0471c11">　　出女并姊妹　　　及六畜家法</a><br><a name="0471c12" id="0471c12">　　调和得利乐　　　不和得苦恼</a><br><a name="0471c13" id="0471c13">　　作事令终讫　　　终不中休废</a><br><a name="0471c14" id="0471c14">　　智者善思惟　　　深知于得失</a><br><a name="0471c15" id="0471c15">　　善解作不作　　　财宝来趣己</a><br><a name="0471c16" id="0471c16">　　如河归大海　　　勤修于事业</a><br><a name="0471c17" id="0471c17">　　如蜂采众华　　　日日常增长</a><br><a name="0471c18" id="0471c18">　　昼夜聚财业　　　如彼蜂增长</a><br><a name="0471c19" id="0471c19">　　财不寄老朽　　　不与边远人</a><br><a name="0471c20" id="0471c20">　　恶人作鄙业　　　势力胜己者</a><br><a name="0471c21" id="0471c21">　　终不以财宝　　　与如是等人</a><br><a name="0471c22" id="0471c22">　　与财为亲厚　　　债索时忿诤</a><br><a name="0471c23" id="0471c23">　　怪哉财义利　　　失财失亲友</a><br><a name="0471c24" id="0471c24">　　但如法聚财　　　不应作非法</a><br><a name="0471c25" id="0471c25">　　丈夫如法作　　　端严极炽盛</a><br><a name="0471c26" id="0471c26">　　既能自衣食　　　又复惠施人</a><br><a name="0471c27" id="0471c27">　　调适不失度　　　命终得生天　</p></a><a name="0471c28" id="0471c28"><p>天复以偈赞曰</a><a name="0471c29" id="0471c29"><p class='lg'>　　我昔已曾见　　　婆罗门涅槃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020471b.htm'><img src='up.gif' border=0></a>
<a href='T020472a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>