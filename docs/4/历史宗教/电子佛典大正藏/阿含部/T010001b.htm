<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0001b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷1)</font> 序 <font face='Arial'>T01, p0001b</h2></font><hr>
<span class='old'>
</a><a name="0001a28" id="0001a28">十二年岁次。上章阉茂。请罽宾三藏沙门佛</a><a name="0001a29" id="0001a29">陀耶舍出律藏一分四十五卷。十四年讫。</span><a name="0001b01" id="0001b01">十五年岁次。昭阳赤奋若出此长阿含讫。</a><a name="0001b02" id="0001b02">凉州沙门佛<span class='corr'>念</span>为译。秦国道士道含笔受。时。</a><a name="0001b03" id="0001b03">集京夏名胜沙门。于第校定。恭承法言。敬受</a><a name="0001b04" id="0001b04">无差。蠲华崇朴。务存圣旨。余以嘉遇猥参听</a><a name="0001b05" id="0001b05">次。虽无翼善之功。而预亲承之末。故略记时</a><a name="0001b06" id="0001b06">事。以示来贤焉</a><a name="0001b07" id="0001b07"></a><a name="0001b08" id="0001b08"><p class='juan'>
佛说长阿含经卷第一</p>
</a><a name="0001b09" id="0001b09"></a><a name="0001b10" id="0001b10"><p><span class='byline'>　　　　后秦弘始年佛陀耶舍共竺佛念译</span><br></a><a name="0001b11" id="0001b11"><p><b>　　<A NAME="n4"></A>（一）第一分初</b><p><b>　　<A NAME="n5"></A>大本经第一</b></a><a name="0001b12" id="0001b12"><p>如是我闻<p>一时。佛在舍卫国祇树花林</a><a name="0001b13" id="0001b13">窟。与大比丘众千二百五十人俱<p>时。诸比丘</a><a name="0001b14" id="0001b14">于乞食后集花林堂。各共议言。诸贤比丘。</a><a name="0001b15" id="0001b15">唯无上尊为最奇特。神通远达。威力弘大。</a><a name="0001b16" id="0001b16">乃知过去无数诸佛。入于涅槃。断诸结使。</a><a name="0001b17" id="0001b17">消灭戏论。又知彼佛劫数多少。名号．姓字。</a><a name="0001b18" id="0001b18">所生种族。其所饮食。寿命修短。所更苦乐。</a><a name="0001b19" id="0001b19">又知彼佛有如是戒。有如是法。有如是慧。</a><a name="0001b20" id="0001b20">有如是解。有如是住。云何。诸贤。如来为善</a><a name="0001b21" id="0001b21">别法性。知如是事。为诸天来语。乃知此事</a><a name="0001b22" id="0001b22"><p>尔时。世尊在闲静处。天耳清净。闻诸比丘</a><a name="0001b23" id="0001b23">作如是议。即从座起。诣花林堂。就座而</a><a name="0001b24" id="0001b24">坐<p>尔时。世尊知而故问。谓。诸比丘。汝等集</a><a name="0001b25" id="0001b25">此。何所语议。时。诸比丘具以事答<p>尔时。世</a><a name="0001b26" id="0001b26">尊告诸比丘。善哉。善哉。汝等以平等信。出</a><a name="0001b27" id="0001b27">家修道。诸所应行。凡有二业。一曰贤圣讲法。</a><a name="0001b28" id="0001b28">二曰贤圣默然。汝等所论。正应如是。如来</a><a name="0001b29" id="0001b29">神通。威力弘大。尽知过去无数劫事。以能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010001a.htm'><img src='up.gif' border=0></a>
<a href='T010001c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>