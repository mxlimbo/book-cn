<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0626b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷16)</font> 高幢品第二十四之一 （七） <font face='Arial'>T02, p0626b</h2></font><hr>
<span class='old'>
</a><a name="0626a28" id="0626a28">现在前。善男子．善女人获福无量。若财现</a><a name="0626a29" id="0626a29">在前。尔时善男子．善女人获福无量。若复</span><a name="0626b01" id="0626b01">持梵行现在前。尔时善男子．善女人获福</a><a name="0626b02" id="0626b02">无量。是谓。比丘。有此三事现在前。获福无</a><a name="0626b03" id="0626b03">量<p>尔时。世尊便说此偈</a><a name="0626b04" id="0626b04"><p class='lg'>　　信财梵难得　　　受者持戒人</a><br><a name="0626b05" id="0626b05">　　觉此三事已　　　智者随时施</a><br><a name="0626b06" id="0626b06">　　长夜获安隐　　　诸天恒扶将</a><br><a name="0626b07" id="0626b07">　　在彼自娱乐　　　五欲无厌足　</p></a><a name="0626b08" id="0626b08"><p>以是。诸比丘。若善男子．善女人。当求方便。</a><a name="0626b09" id="0626b09">成此三法。如是。诸比丘。当作是学<p>尔时。诸</a><a name="0626b10" id="0626b10">比丘闻佛所说。欢喜奉行</a><a name="0626b11" id="0626b11"><p><b>　　<A NAME="n2133"></A>（八）</b><p>闻如是<p>一时。佛在拘深城瞿师罗园</a><a name="0626b12" id="0626b12">中<p>尔时。拘深比丘恒好斗讼。犯诸恶行。</a><a name="0626b13" id="0626b13">面相谈说。或时刀杖相加。尔时。世尊清旦往</a><a name="0626b14" id="0626b14">诣彼比丘所。到已。世尊告彼比丘。汝等比丘。</a><a name="0626b15" id="0626b15">慎莫斗讼。莫相是非。诸比丘。当共和合。</a><a name="0626b16" id="0626b16">共一师侣。同一水乳。何为斗讼<p>尔时。拘深</a><a name="0626b17" id="0626b17">比丘白世尊曰。唯愿世尊勿忧此事。我当</a><a name="0626b18" id="0626b18">自虑此理。如此过状。自识其罪<p>世尊告曰。</a><a name="0626b19" id="0626b19">汝等云何。为王种作道。为畏恐故作道。</a><a name="0626b20" id="0626b20">为以世俭故作道耶<p>诸比丘对曰。非也。</a><a name="0626b21" id="0626b21">世尊<p>世尊告曰。云何。比丘。汝等岂非欲离</a><a name="0626b22" id="0626b22">生死。求无为道故作道乎。然五阴之身实</a><a name="0626b23" id="0626b23">不可保<p>诸比丘对曰。如是。世尊。如世尊教。</a><a name="0626b24" id="0626b24">我等族姓子所以出家学道者。以求无为</a><a name="0626b25" id="0626b25">道。灭五阴身。是以学道<p>世尊告曰。诸比</a><a name="0626b26" id="0626b26">丘。不应作道而复斗诤。手拳相加。面相是</a><a name="0626b27" id="0626b27">非。恶声相向。汝等当应成就此行。共同一法。</a><a name="0626b28" id="0626b28">共一师受。亦当行此六种之法。亦当行此身．</a><a name="0626b29" id="0626b29">口．意行。亦当行此供养诸梵行者<p>诸比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020626a.htm'><img src='up.gif' border=0></a>
<a href='T020626c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>