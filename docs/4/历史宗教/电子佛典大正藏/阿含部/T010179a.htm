<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0006 般泥洹经 0179a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 6 般泥洹经</font> <font face='Arial'>(卷1)</font> <font face='Arial'>T01, p0179a</h2></font><hr>
<span class='old'>
</a><a name="0178c28" id="0178c28">自端汝心。彼好庄衣。譬如画瓶。虽表彩色。</a><a name="0178c29" id="0178c29">中但屎尿。当知好女。皆尽画瓶辈也。夫为</span><a name="0179a01" id="0179a01">道者。不当惑彼。故当健制。志惟分别。是奈</a><a name="0179a02" id="0179a02">女来。亦从我教。何谓健制。已生恶法。能即</a><a name="0179a03" id="0179a03">断却。治性精进。自摄意端。未生恶法。能令</a><a name="0179a04" id="0179a04">不起。治性精进。自摄意端。未生善法。意能</a><a name="0179a05" id="0179a05">发生。治性精进。自摄意端。已生善法。志立</a><a name="0179a06" id="0179a06">弗忘。能使增广。治性精进。自摄意端。是以</a><a name="0179a07" id="0179a07">当为。宁破筋骨。自碎身体。不随心而为恶。</a><a name="0179a08" id="0179a08">是为健制。何谓志惟。惟内身循身观。惟外</a><a name="0179a09" id="0179a09">身循身观。以内外观思念分别断不使意。</a><a name="0179a10" id="0179a10">惟内痛循痛观。惟外痛循痛观。以内外观</a><a name="0179a11" id="0179a11">思念分别断不使意。惟内意循意观。惟外意</a><a name="0179a12" id="0179a12">循意观。以内外观思念分别断不使意。惟</a><a name="0179a13" id="0179a13">内法循法观。惟外法循法观。以内外观思</a><a name="0179a14" id="0179a14">念分别断不使意。是为志惟。何谓分别知可</a><a name="0179a15" id="0179a15">行不可行。从其正能别行。是为分别。夫</a><a name="0179a16" id="0179a16">能健制志惟分别。乃为有力。非谓壮士多</a><a name="0179a17" id="0179a17">力而为健也。能去恶就善。是谓最健。自吾</a><a name="0179a18" id="0179a18">求佛与心诤以来其劫无数。用不听邪心故</a><a name="0179a19" id="0179a19">今得为若世间作佛亦可休止。汝意久在不</a><a name="0179a20" id="0179a20">净之中。可自拔擢免斯众苦。见是女来。当</a><a name="0179a21" id="0179a21">如我教。于是奈女到。稽首毕一面坐。佛问</a><a name="0179a22" id="0179a22">言。今汝诸女意何如。对曰。受佛大恩。得闻</a><a name="0179a23" id="0179a23">法教。愚痴醒悟。夙夜自敕。不敢邪心。佛</a><a name="0179a24" id="0179a24">告奈女。好邪淫者。有五自妨。一者多声不</a><a name="0179a25" id="0179a25">好。二者王法所疾。三者怀异多疑。四</a><a name="0179a26" id="0179a26">者死入地狱。五者地狱罪竟受畜生形。皆</a><a name="0179a27" id="0179a27">所致。能自灭心。不邪淫者。有五增福。一者</a><a name="0179a28" id="0179a28">多人称誉。二者不畏县官。三者身得安隐。</a><a name="0179a29" id="0179a29">四者死上天生。五者从立清净泥洹道。是以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010178c.htm'><img src='up.gif' border=0></a>
<a href='T010179b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>