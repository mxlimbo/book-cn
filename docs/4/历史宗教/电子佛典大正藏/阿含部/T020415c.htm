<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0415c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷6)</font> 二诵 （一一四） <font face='Arial'>T02, p0415c</h2></font><hr>
<span class='old'>
</a><a name="0415b29" id="0415b29">尔。迦叶白佛。是诸比丘。难可教授。不能受</a><a name="0415b30" id="0415b30">语。佛告迦叶。汝于今者。见何因缘。而不为</span><a name="0415c01" id="0415c01">说。迦叶对曰。若不信者。退失善法。便生懈</a><a name="0415c02" id="0415c02">怠。无有<span class='corr'>惭</span>愧。愚痴无智。贪着他物。有恚害</a><a name="0415c03" id="0415c03">心。睡盖所覆。掉动不停。于法疑惑。深着我</a><a name="0415c04" id="0415c04">见。具于烦恼垢污之心。喜嗔失念。无暂定。</a><a name="0415c05" id="0415c05">有如是等种种不善恶法。决定具有。如斯等</a><a name="0415c06" id="0415c06">人。尚无少善。况复增进善法。无有退失。若复</a><a name="0415c07" id="0415c07">有人。具于信心。不退善法。精进不倦。能修惭</a><a name="0415c08" id="0415c08">愧。有智之人。具行善法。无有贪想。远离嗔</a><a name="0415c09" id="0415c09">嫌。除睡眠盖。心不掉动。无有疑惑。不着身</a><a name="0415c10" id="0415c10">见。心净无染。不喜嗔恚。能住心念。具于禅</a><a name="0415c11" id="0415c11">定。善法不退。若有具上种种善法。我尚不</a><a name="0415c12" id="0415c12">说彼人善法停住。况不增长。如斯等人。于日</a><a name="0415c13" id="0415c13">夜中。善法增长。佛告迦叶。如是如是。如汝所</a><a name="0415c14" id="0415c14">说。若不信者。退失善法。乃至如斯等人。尚</a><a name="0415c15" id="0415c15">无少善。况复增长。若复有人。具信心者。不</a><a name="0415c16" id="0415c16">退善法。乃至我尚不说彼人善法停住。况不</a><a name="0415c17" id="0415c17">增长。时诸比丘。闻佛所说。欢喜奉行</a><a name="0415c18" id="0415c18"><p><b>　　<A NAME="n1538"></A>（一一五）</b><p>如是我闻。一时佛在舍卫国祇树给孤</a><a name="0415c19" id="0415c19">独园。尔时尊者摩诃迦叶。住旧园林毗舍佉</a><a name="0415c20" id="0415c20">讲堂。时尊者迦叶。于日没时。从禅定起。往诣</a><a name="0415c21" id="0415c21">佛所。顶礼佛足。在一面坐。佛告迦叶。汝可教</a><a name="0415c22" id="0415c22">授诸比丘等。为其说法。所以者何。我常教授。</a><a name="0415c23" id="0415c23">汝亦应尔。我常为彼而说法要。汝亦应尔。</a><a name="0415c24" id="0415c24">迦叶白佛言。世尊是诸比丘。不能受语。难可</a><a name="0415c25" id="0415c25">教授。佛告迦叶。汝何以故。而不教授为其</a><a name="0415c26" id="0415c26">说法。迦叶对曰。世尊是法根本。是法之导。法</a><a name="0415c27" id="0415c27">所依凭。善哉世尊。愿为敷演。我闻语已。至心</a><a name="0415c28" id="0415c28">受持。佛告迦叶。汝今善听。受持忆念。吾当为</a><a name="0415c29" id="0415c29">汝分别解说。迦叶白佛。唯然世尊。愿乐欲闻。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020415b.htm'><img src='up.gif' border=0></a>
<a href='T020416a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>