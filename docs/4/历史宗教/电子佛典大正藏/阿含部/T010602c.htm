<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0602c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷28)</font> 林品第五 （一一三）诸法本经第七 <font face='Arial'>T01, p0602c</h2></font><hr>
<span class='old'>
</a><a name="0602b28" id="0602b28"><p><b>　　<A NAME="n359"></A>（一一三）中阿含林品诸法本经第七(第二</a><a name="0602b29" id="0602b29">小土城诵)</b></span><a name="0602c01" id="0602c01"><p>我闻如是<p>一时。佛游舍卫国。在胜林给孤</a><a name="0602c02" id="0602c02">独园<p>尔时。世尊告诸比丘。若诸异学来问汝</a><a name="0602c03" id="0602c03">等。一切诸法以何为本。汝等应当如是答</a><a name="0602c04" id="0602c04">彼。一切诸法以欲为本。彼若复问。以何为</a><a name="0602c05" id="0602c05">和。当如是答。以更乐为和。彼若复问。以</a><a name="0602c06" id="0602c06">何为来。当如是答。以觉为来。彼若复问。</a><a name="0602c07" id="0602c07">以何为有。当如是答。以思想为有。彼若</a><a name="0602c08" id="0602c08">复问。以何为上主。当如是答。以念为上</a><a name="0602c09" id="0602c09">主。彼若复问。以何为前。当如是答。以定</a><a name="0602c10" id="0602c10">为前。彼若复问。以何为上。当如是答。以</a><a name="0602c11" id="0602c11">慧为上。彼若复问。以何为真。当如是答。</a><a name="0602c12" id="0602c12">以解脱为真。彼若复问。以何为讫。当如</a><a name="0602c13" id="0602c13">是答。以涅槃为讫。是为比丘欲为诸法本。</a><a name="0602c14" id="0602c14">更乐为诸法和。觉为诸法来。思想为诸法</a><a name="0602c15" id="0602c15">有。念为诸法上主。定为诸法前。慧为诸法</a><a name="0602c16" id="0602c16">上。解脱为诸法真。涅槃为诸法讫。是故比</a><a name="0602c17" id="0602c17">丘当如是学<p>习出家学道心。习无常想。习</a><a name="0602c18" id="0602c18">无常苦想。习苦无我想。习不净想。习恶食</a><a name="0602c19" id="0602c19">想。习一切世间不可乐想。习死想。知世间</a><a name="0602c20" id="0602c20">好恶。习如是想心。知世间习有。习如是</a><a name="0602c21" id="0602c21">想心。知世间习．灭．味．患．出要如真。习如是</a><a name="0602c22" id="0602c22">想心。若比丘得习出家学道心者。得习无</a><a name="0602c23" id="0602c23">常想。得习无常苦想。得习苦无我想。得</a><a name="0602c24" id="0602c24">习不净想。得习恶食想。得习一切世间不</a><a name="0602c25" id="0602c25">可乐想。得习死想。知世间好恶。得习如</a><a name="0602c26" id="0602c26">是想心。知世间习有。得习如是想心。知世</a><a name="0602c27" id="0602c27">间习．灭．味．患．出要如真。得习如是想心者。</a><a name="0602c28" id="0602c28">是谓比丘断爱除结。正知正观诸法已。便</a><a name="0602c29" id="0602c29">得苦边<p>佛说如是。彼诸比丘闻佛所说。欢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010602b.htm'><img src='up.gif' border=0></a>
<a href='T010603a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>