<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0148 国王不梨先泥十梦经 0874a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 148 国王不梨先泥十梦经</font> <font face='Arial'>(卷1)</font> <font face='Arial'>T02, p0874a</h2></font><hr>
<span class='old'>
</a><a name="0873c28" id="0873c28">人无有礼义。母反为女作媒诱恤他家男子</a><a name="0873c29" id="0873c29">与女交通。卖女求财物以自供给。不知惭</span><a name="0874a01" id="0874a01">愧。王梦见大牛还从犊子乳者。正谓是耳。王</a><a name="0874a02" id="0874a02">莫恐。于王国于太子于夫人皆无他</a><a name="0874a03" id="0874a03"><p>佛言。第八梦见四牛从四面鸣来相趍欲</a><a name="0874a04" id="0874a04">斗。当合未合不知牛处者。后世帝王长吏及</a><a name="0874a05" id="0874a05">人民。皆无至诚之心。更欺诈愚痴嗔恚不敬</a><a name="0874a06" id="0874a06">天地。用是故雨泽不时。长吏人民请祷求雨。</a><a name="0874a07" id="0874a07">天当四面起云雷电有声。长吏人民咸言当</a><a name="0874a08" id="0874a08">雨。须臾之间云散雨去为不堕。所以者何。</a><a name="0874a09" id="0874a09">帝王长吏人民。无有忠正慈仁故。王梦见四</a><a name="0874a10" id="0874a10">牛鸣来相趍当合未合不知牛处者。正谓此</a><a name="0874a11" id="0874a11">耳。王莫恐。于王国于太子于夫人皆无他</a><a name="0874a12" id="0874a12"><p>佛言。第九王梦见大陂水中央浊四边清者。</a><a name="0874a13" id="0874a13">后世中国当扰乱治行不平。人民不孝父母</a><a name="0874a14" id="0874a14">不敬长老。边国面当平清。人民和睦孝顺二</a><a name="0874a15" id="0874a15">亲。王梦见大陂水中央浊四边清者。正谓是</a><a name="0874a16" id="0874a16">耳。王莫恐。于王国于太子于夫人皆无他</a><a name="0874a17" id="0874a17"><p>佛言。第十王梦见大溪水流正赤者。后世诸</a><a name="0874a18" id="0874a18">国当忿争。兴军聚众更相攻伐。当作车兵</a><a name="0874a19" id="0874a19">步兵骑兵共斗。相杀伤不可称数。死者于路</a><a name="0874a20" id="0874a20">血流正赤。王梦见大溪水流正赤。正谓是耳。</a><a name="0874a21" id="0874a21">王莫恐。于王国于太子于夫人皆无他</a><a name="0874a22" id="0874a22"><p>佛言。王梦见者。皆为后世当来之事非今世</a><a name="0874a23" id="0874a23">事。王莫恐愁忧也。王即长跪言。得佛教心即</a><a name="0874a24" id="0874a24">欢喜。譬如人持小器盛膏膏多器小。更求大</a><a name="0874a25" id="0874a25">器盛之安隐不复恐。今我受佛恩得安隐。王</a><a name="0874a26" id="0874a26">即为佛作礼。还归宫中重赐正夫人。皆夺诸</a><a name="0874a27" id="0874a27">大臣俸禄。王言。我从今以后不信诸异道人</a><a name="0874a28" id="0874a28">及婆罗门所语</a><a name="0874a29" id="0874a29"><p class='juan'>
国王不梨先泥十梦经</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020873c.htm'><img src='up.gif' border=0></a>
<a href='T020874b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>