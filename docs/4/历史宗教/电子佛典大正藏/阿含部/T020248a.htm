<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0248a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷34)</font> （九六五） （四五五） <font face='Arial'>T02, p0248a</h2></font><hr>
<span class='old'>
</a><a name="0247c28" id="0247c28">问。佛亦第二．第三默然不答<p>尔时。尊者阿难</a><a name="0247c29" id="0247c29">住于佛后。执扇扇佛。尊者阿难语郁低迦</span><a name="0248a01" id="0248a01">外道出家。汝初已问此义。今复以异说而</a><a name="0248a02" id="0248a02">问。是故。世尊不为记说。郁低迦。今当为汝</a><a name="0248a03" id="0248a03">说譬。夫智者因譬得解<p>譬如国王。有边境</a><a name="0248a04" id="0248a04">城。四周坚固。巷陌平正。唯有一门。立守门</a><a name="0248a05" id="0248a05">者聪明黠慧。善能筹量。外有人来。应入者</a><a name="0248a06" id="0248a06">听入。不应入者不听。周匝绕城。求第二门。</a><a name="0248a07" id="0248a07">都不可得。都无猫狸出入之处。况第二门。</a><a name="0248a08" id="0248a08">彼守门者都不觉悟入者．出者。然彼士夫</a><a name="0248a09" id="0248a09">知一切人唯从此门若出若入。更无余处。</a><a name="0248a10" id="0248a10">如是。世尊虽不用心觉悟众生。一切世间</a><a name="0248a11" id="0248a11">从此道出。及以少分。然知众生正尽苦。</a><a name="0248a12" id="0248a12">究竟苦边者。一切皆悉从此道出<p>时。郁低</a><a name="0248a13" id="0248a13">迦外道出家闻佛所说。欢喜随喜。从坐起</a><a name="0248a14" id="0248a14">而去</a><a name="0248a15" id="0248a15"><p><b>　　<A NAME="n998"></A>（九六六）</b><p>如是我闻<p>一时。佛住王舍城迦兰陀</a><a name="0248a16" id="0248a16">竹园。时。有尊者富邻尼住王舍城耆阇崛山</a><a name="0248a17" id="0248a17">中<p>时。有众多外道出家诣尊者富邻尼。共</a><a name="0248a18" id="0248a18">相问讯慰劳已。退坐一面。问尊者富邻尼。</a><a name="0248a19" id="0248a19">我闻沙门瞿昙作断灭破坏有教授耶。今</a><a name="0248a20" id="0248a20">问尊者富邻尼。竟为尔不<p>富邻尼语诸外道</a><a name="0248a21" id="0248a21">出家。我不如是知世尊教语。众生断灭坏</a><a name="0248a22" id="0248a22">有。令无所有者。无有是处。我作如是解。</a><a name="0248a23" id="0248a23">世尊所说有诸众生。计言有我．我慢．邪慢。</a><a name="0248a24" id="0248a24">世尊为说。令其断灭<p>时。诸外道出家闻富邻</a><a name="0248a25" id="0248a25">尼所说。心不喜悦。呵责而去<p>尔时。尊者富</a><a name="0248a26" id="0248a26">邻尼。诸外道去已。往诣佛所。稽首礼足。退</a><a name="0248a27" id="0248a27">坐一面。以向诸外道出家所说具白世尊。世</a><a name="0248a28" id="0248a28">尊。我向答诸外道说。得无谤毁世尊耶。</a><a name="0248a29" id="0248a29">为是法说。如佛所说。如法说。随顺法说。得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020247c.htm'><img src='up.gif' border=0></a>
<a href='T020248b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>