<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0628c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷16)</font> 高幢品第二十四之一 （八） <font face='Arial'>T02, p0628c</h2></font><hr>
<span class='old'>
</a><a name="0628b28" id="0628b28">或有言。当取杀之。是时。长生太子在王侧</a><a name="0628b29" id="0628b29">坐。正身正意。思惟来言。时。梵摩达王躬自手</span><a name="0628c01" id="0628c01">捉长生太子。语诸人言。此是长寿王儿长</a><a name="0628c02" id="0628c02">生太子。此人身是。卿等勿得复有语。敢有</a><a name="0628c03" id="0628c03">所说。所以然者。长生太子见活吾命。吾亦</a><a name="0628c04" id="0628c04">活此人命。时。诸群臣闻此语已。叹未曾有。</a><a name="0628c05" id="0628c05">此王．太子甚奇。甚特。及能于怨而不报怨</a><a name="0628c06" id="0628c06"><p>时。梵摩达王问长生曰。汝应取我杀。何故</a><a name="0628c07" id="0628c07">见放。复不杀之。将有何因缘。今愿闻之。长</a><a name="0628c08" id="0628c08">生对曰。大王。善听。父王临欲命终之时。而</a><a name="0628c09" id="0628c09">作是说。汝今亦莫见长。亦莫见短。又作是</a><a name="0628c10" id="0628c10">语。怨怨不休息。自古有此法。无怨能胜</a><a name="0628c11" id="0628c11">怨。此法终不朽。是时。群臣闻父王此语。皆</a><a name="0628c12" id="0628c12">相谓言。此狂惑。多有所说。长生者竟是何</a><a name="0628c13" id="0628c13">人。长寿王对曰。卿等当知。其中有智之人。乃</a><a name="0628c14" id="0628c14">明此语耳。忆父王此语已。是故全王命</a><a name="0628c15" id="0628c15">根耳。梵摩达王闻此语已。甚奇所作。叹</a><a name="0628c16" id="0628c16">未曾有。乃能守亡父教敕。不有所堕<p>时。梵</a><a name="0628c17" id="0628c17">摩达王语太子曰。汝今所说之义。吾犹不</a><a name="0628c18" id="0628c18">解。今可与吾说其义。使得意解。时。长生太</a><a name="0628c19" id="0628c19">子对曰。大王。善听。我当说之。梵摩达王取</a><a name="0628c20" id="0628c20">长寿王杀。设复长寿王本所有群臣极有亲</a><a name="0628c21" id="0628c21">者。亦当取王杀之。设复梵摩达王所有臣</a><a name="0628c22" id="0628c22">佐。复当取长寿王臣佐杀之。是谓怨怨终</a><a name="0628c23" id="0628c23">不断绝。欲使怨断者。唯有无报人。我今</a><a name="0628c24" id="0628c24">观此义已。是故不害王也。是时。梵摩达王</a><a name="0628c25" id="0628c25">闻此语已。甚怀踊跃。不能自胜。此王太子</a><a name="0628c26" id="0628c26">极为聪明。乃能广演其义<p>时。王梵摩达即向</a><a name="0628c27" id="0628c27">忏悔。是我罪过。而取长寿王杀之。即自脱</a><a name="0628c28" id="0628c28">天冠与长生使着。复加嫁女。还付舍卫</a><a name="0628c29" id="0628c29">国土．人民。寻付长生使领。王还波罗奈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020628b.htm'><img src='up.gif' border=0></a>
<a href='T020629a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>