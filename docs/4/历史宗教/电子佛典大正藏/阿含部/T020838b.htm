<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0128b 须摩提女经 0838b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 128b 须摩提女经</font> <font face='Arial'>(卷1)</font> <font face='Arial'>T02, p0838b</h2></font><hr>
<span class='old'>
</a><a name="0838a28" id="0838a28">满财长者曰。我用此食为。但嫁女与我不</a><a name="0838a29" id="0838a29">耶。阿那邠邸曰。意欲尔者便可相从。却后</span><a name="0838b01" id="0838b01">十五日使儿至此。作此语已便退而去。是</a><a name="0838b02" id="0838b02">时满财长者。办具所须乘羽葆之车。从八</a><a name="0838b03" id="0838b03">十由延内来。阿那邠邸长者复庄饰已女。</a><a name="0838b04" id="0838b04">沐浴香熏乘羽葆之车。将此女往迎满财</a><a name="0838b05" id="0838b05">长者男。中道相遇。时满长财者。得女便将</a><a name="0838b06" id="0838b06">去满富城中。尔时满富城中人民之类各作</a><a name="0838b07" id="0838b07">制限。若此城中有女出适他国者。当重刑</a><a name="0838b08" id="0838b08">罚。若复他国娶妇将入国者。亦重刑罚。尔</a><a name="0838b09" id="0838b09">时彼国有六千梵志。国人所奉制限有言。</a><a name="0838b10" id="0838b10">设犯制者。当饭六千梵志。尔时长者自知</a><a name="0838b11" id="0838b11">犯制。即饭六千梵志。然梵志所食炙食猪</a><a name="0838b12" id="0838b12">肉。及猪肉羹重酿之酒。又梵志所著衣服。</a><a name="0838b13" id="0838b13">或被白[<a href='javascript:showpic("images/057087.gif")'>叠*毛</a>]成被毳衣。然彼梵志之法入国</a><a name="0838b14" id="0838b14">之时。以衣偏着右肩半身露见。尔时长者</a><a name="0838b15" id="0838b15">即白。时到饮食已具。是时六千梵志。皆偏</a><a name="0838b16" id="0838b16">着衣裳半身露见入长者家。时长者见梵</a><a name="0838b17" id="0838b17">志来。膝行前迎恭敬作礼。最大梵志举手</a><a name="0838b18" id="0838b18">称善。前抱长者项往诣坐所。余梵志者各</a><a name="0838b19" id="0838b19">随次而坐。尔时六千梵志坐已定讫。时长</a><a name="0838b20" id="0838b20">者语修摩提女曰。汝自庄严向我等师作</a><a name="0838b21" id="0838b21">礼。修摩提女报曰。止止大家。我不堪任向</a><a name="0838b22" id="0838b22">裸人作礼。长者曰。此非裸人非不有惭。但</a><a name="0838b23" id="0838b23">所著衣者是其法服。修摩提女曰。此无惭</a><a name="0838b24" id="0838b24">愧之人。皆共露形体在外。有何法服之用。</a><a name="0838b25" id="0838b25">长者愿听。世尊亦说有二事因缘世人所</a><a name="0838b26" id="0838b26">贵。所谓有惭有愧。若当无此二事者。则父</a><a name="0838b27" id="0838b27">母兄弟宗族五亲。尊卑高下则不可分别</a><a name="0838b28" id="0838b28">如今鸡犬猪羊驴骡之属。皆共同类无有</a><a name="0838b29" id="0838b29">尊卑。以有此二法在世故。则有尊卑之序。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020838a.htm'><img src='up.gif' border=0></a>
<a href='T020838c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>