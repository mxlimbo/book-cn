<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0815b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷49)</font> 非常品第五十一 （三） <font face='Arial'>T02, p0815b</h2></font><hr>
<span class='old'>
</a><a name="0815a28" id="0815a28">提。时诸相师立姓号已。各从座起而</a><a name="0815a29" id="0815a29">去<p>时。王子须菩提为王所敬重。未曾离</span><a name="0815b01" id="0815b01">目前。是时。音响王便作是念。我昔日已</a><a name="0815b02" id="0815b02">来无有子息。缘子息故。祷谢诸天。使有</a><a name="0815b03" id="0815b03">一子。经历尔许时。今方生子。然天帝所</a><a name="0815b04" id="0815b04">记。当出家学道。我今要设巧便。使不出</a><a name="0815b05" id="0815b05">家学道。是时。音响王为太子故。设三时</a><a name="0815b06" id="0815b06">宫殿。寒时设温殿。热时设凉殿。不寒不热</a><a name="0815b07" id="0815b07">时设适时宫殿。与设四种宫女居处。第一</a><a name="0815b08" id="0815b08">宫有六万婇女。第二有六万婇女。第三有</a><a name="0815b09" id="0815b09">六万婇女。第四有六万婇女。各有侍从四</a><a name="0815b10" id="0815b10">人。作转关坐具。令彼太子于上而卧。若须</a><a name="0815b11" id="0815b11">菩提王子意欲在前游戏。是时诸婇女辄在</a><a name="0815b12" id="0815b12">前立。是时彼座具随身回转。前有六万婇</a><a name="0815b13" id="0815b13">女及侍者有四。若彼意欲在后游戏。是时</a><a name="0815b14" id="0815b14">座床辄随身回转。若复欲与诸婇女共相</a><a name="0815b15" id="0815b15">娱乐。是时座具随身回转。使王子须菩提</a><a name="0815b16" id="0815b16">意在五欲。不乐出家<p>是时。释提桓因夜半</a><a name="0815b17" id="0815b17">非人之时。便往至王子须菩提所。在虚空</a><a name="0815b18" id="0815b18">中告须菩提王子曰。王子。昔日岂不作是</a><a name="0815b19" id="0815b19">念乎。若我在家年壮盛时。当出家学道。今</a><a name="0815b20" id="0815b20">日何故在五欲中而自娱乐。意不复愿出</a><a name="0815b21" id="0815b21">家学道乎。然我亦有斯言。劝乐王子使出</a><a name="0815b22" id="0815b22">家学道。今正是时。设不出家学道者。后悔</a><a name="0815b23" id="0815b23">无益。释提桓因说斯语已。便退而去<p>时。王</a><a name="0815b24" id="0815b24">子须菩提在宫人中便生此念。音响王者。</a><a name="0815b25" id="0815b25">已与我作爱欲罗网。因缘此爱欲罗网</a><a name="0815b26" id="0815b26">故。不得出家学道。我今可断此罗网。不</a><a name="0815b27" id="0815b27">与秽浊所拘牵。以信坚固。出家学道。在</a><a name="0815b28" id="0815b28">空静之处。勤学经业。使令日新<p>是时。王子</a><a name="0815b29" id="0815b29">须菩提重作是念。音响父王有此六万婇<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020815a.htm'><img src='up.gif' border=0></a>
<a href='T020815c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>