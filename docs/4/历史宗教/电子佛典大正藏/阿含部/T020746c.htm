<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0746c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷35)</font> 莫畏品第四十一 （五） <font face='Arial'>T02, p0746c</h2></font><hr>
<span class='old'>
</a><a name="0746b28" id="0746b28">法付授迦叶及阿难比丘。所以然者。吾今</a><a name="0746b29" id="0746b29">年老以向八十。然如来不久当取灭度。今</span><a name="0746c01" id="0746c01">持法宝付嘱二人。善念诵持。使不断绝。流</a><a name="0746c02" id="0746c02">布世间。其有遏绝圣人言教者。便为堕边</a><a name="0746c03" id="0746c03">际。是故。今日嘱累汝经法。无令脱失<p>是时。</a><a name="0746c04" id="0746c04">大迦叶及阿难即从座起。长跪叉手。白世尊</a><a name="0746c05" id="0746c05">言。以何等故。以此经法付授二人。不嘱</a><a name="0746c06" id="0746c06">累余人乎。又复如来众中。神通第一不可</a><a name="0746c07" id="0746c07">称计。然不嘱累<p>世尊告迦叶曰。我于天上．</a><a name="0746c08" id="0746c08">人中。终不见此人。能受持此法宝。如迦叶．</a><a name="0746c09" id="0746c09">阿难之比。然声闻中亦复不出二人上者。</a><a name="0746c10" id="0746c10">过去诸佛亦复有此二人受持经法。如今</a><a name="0746c11" id="0746c11">迦叶．阿难比丘之比。极为殊妙。所以然者。</a><a name="0746c12" id="0746c12">过去诸佛头陀行比丘。法存则存。法没则没。</a><a name="0746c13" id="0746c13">然我今日迦叶比丘留住在世。弥勒佛出世</a><a name="0746c14" id="0746c14">然后取灭度。由此因缘。今迦叶比丘胜过</a><a name="0746c15" id="0746c15">去时比丘之众。又阿难比丘云何得胜过</a><a name="0746c16" id="0746c16">去侍者。过去时诸佛侍者。闻他所说。然后乃</a><a name="0746c17" id="0746c17">解。然今日阿难比丘。如来未发语便解。如</a><a name="0746c18" id="0746c18">来不复语是。皆悉知之。由此因缘。阿难比</a><a name="0746c19" id="0746c19">丘胜过去时诸佛侍者。是故。迦叶。阿难吾今</a><a name="0746c20" id="0746c20">付授汝。嘱累汝此法宝。无令缺减<p>尔时。世</a><a name="0746c21" id="0746c21">尊便说偈言</a><a name="0746c22" id="0746c22"><p class='lg'>　　一切行无常　　　起者必有灭</a><br><a name="0746c23" id="0746c23">　　无生则无死　　　此灭最为乐　</p></a><a name="0746c24" id="0746c24"><p>是时。大迦叶及阿难闻佛所说。欢喜奉行</a><a name="0746c25" id="0746c25"><p class='juan'>
增壹阿含经卷第三十五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020746b.htm'><img src='up.gif' border=0></a>
<a href='T020747a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>