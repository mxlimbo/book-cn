<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0666b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷37)</font> 梵志品第二 （一五一）阿摄和经第十 <font face='Arial'>T01, p0666b</h2></font><hr>
<span class='old'>
</a><a name="0666a28" id="0666a28">复令欢悦。即便告曰。摩纳。有一梵志作斋</a><a name="0666a29" id="0666a29">行施。彼有四儿。二好学问。二不学问。于摩</span><a name="0666b01" id="0666b01">纳意云何。彼梵志为先施谁第一座．第一</a><a name="0666b02" id="0666b02">澡水．第一食耶<p>阿摄和逻延多那摩纳答</a><a name="0666b03" id="0666b03">曰。瞿昙。若彼梵志其有二儿。好学问者。必</a><a name="0666b04" id="0666b04">先施彼第一座．第一澡水．第一食也<p>世尊</a><a name="0666b05" id="0666b05">复问曰。摩纳。复有一梵志作斋行施。彼</a><a name="0666b06" id="0666b06">有四儿。二好学问。然不精进。喜行恶法。二</a><a name="0666b07" id="0666b07">不学问。然好精进。喜行妙法。于摩纳意云</a><a name="0666b08" id="0666b08">何。彼梵志为先施谁第一座．第一澡水．第一</a><a name="0666b09" id="0666b09">食耶<p>阿摄和逻延多那摩纳答曰。瞿昙。若</a><a name="0666b10" id="0666b10">彼梵志其有二儿。虽不学问。而好精进。喜</a><a name="0666b11" id="0666b11">行妙法者。必先施彼第一座．第一澡水．第</a><a name="0666b12" id="0666b12">一食也<p>世尊告曰。摩纳。汝先称叹学问。后</a><a name="0666b13" id="0666b13">称叹持戒。摩纳。我说四种姓皆悉清净施设</a><a name="0666b14" id="0666b14">显示。汝亦说四种姓皆悉清净施设显示<p>于</a><a name="0666b15" id="0666b15">是。阿摄和逻延多那摩纳即从坐起。欲</a><a name="0666b16" id="0666b16">稽首佛足。尔时。彼大众唱高大音声。沙门瞿</a><a name="0666b17" id="0666b17">昙甚奇。甚特。有大如意足。有大威德。有大</a><a name="0666b18" id="0666b18">福祐。有大威神。所以者何。如沙门瞿昙说。</a><a name="0666b19" id="0666b19">四种姓皆悉清净施设显示。令阿摄和逻</a><a name="0666b20" id="0666b20">延多那摩纳。亦说四种姓皆悉清净<p>尔时。世</a><a name="0666b21" id="0666b21">尊知彼大众心之所念。告曰。止。止。阿摄和</a><a name="0666b22" id="0666b22">逻延多那。但心喜足。可还复坐。我当为汝</a><a name="0666b23" id="0666b23">说法<p>阿摄和逻延多那摩纳稽首佛足。却</a><a name="0666b24" id="0666b24">坐一面。世尊为彼说法。劝发渴仰。成就欢</a><a name="0666b25" id="0666b25">喜。无量方便为彼说法。劝发渴仰。成就欢喜</a><a name="0666b26" id="0666b26">已。默念而住<p>于是。阿摄和逻延多那摩纳。</a><a name="0666b27" id="0666b27">佛为说法。劝发渴仰。成就欢喜已。即从坐起。</a><a name="0666b28" id="0666b28">稽首佛足。绕三匝而去。是时。拘萨罗众多梵</a><a name="0666b29" id="0666b29">志还去不远。种种言语责数阿摄和逻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010666a.htm'><img src='up.gif' border=0></a>
<a href='T010666c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>