<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0129 佛说三摩竭经 0843c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 129 佛说三摩竭经</font> <font face='Arial'>(卷1)</font> <font face='Arial'>T02, p0843c</h2></font><hr>
<span class='old'>
</a><a name="0843b28" id="0843b28">遥相爱敬。人每往来歌叹卿功德无有量。闻</a><a name="0843b29" id="0843b29">君贤善大好道有女。故来欲为太子求君女。</span><a name="0843c01" id="0843c01">王亦自有书相闻。阿难邠坻即欲骂之。便自</a><a name="0843c02" id="0843c02">忍而不言。便呼前共坐。相问讯谈语。使者便</a><a name="0843c03" id="0843c03">以书视之。阿难邠坻即读书讫竟。答使者言。</a><a name="0843c04" id="0843c04">我有大人当往报之。若听我者。我当还语卿</a><a name="0843c05" id="0843c05">消息。便留坐使者。阿难邠坻便到佛所。即前</a><a name="0843c06" id="0843c06">为佛作礼。却长跪叉手白佛言。今难国王遣</a><a name="0843c07" id="0843c07">使者来到我家。其人状类黑如鬼。辞言。欲为</a><a name="0843c08" id="0843c08">王太子求我女三摩竭。今当云何。佛言。与之。</a><a name="0843c09" id="0843c09">阿难邠坻言。使者黑如鬼。其王太子当何类。</a><a name="0843c10" id="0843c10">我复曾从佛闻。难国王但事诸尼揵。裸形无</a><a name="0843c11" id="0843c11">有衣被。状类丑黑惊怖我女耶。佛言不也。</a><a name="0843c12" id="0843c12">与之。当知是因缘。三摩竭应当于裸形国度</a><a name="0843c13" id="0843c13">脱八万人。阿难邠坻不敢复问佛。心怀恨意。</a><a name="0843c14" id="0843c14">即还归谓使者言。卿奉王教命。故从远来求</a><a name="0843c15" id="0843c15">索我女。大善当相与。使者闻阿难邠坻言。即</a><a name="0843c16" id="0843c16">还到城外至太子所。便与太子相随来。到阿</a><a name="0843c17" id="0843c17">难邠坻舍。即从车上下。金银及礼娉与阿难</a><a name="0843c18" id="0843c18">邠坻。便共请人客。饮食相娱乐七日讫竟。阿</a><a name="0843c19" id="0843c19">难邠坻遣送三摩竭奴婢衣服及与珍宝无复</a><a name="0843c20" id="0843c20">央数太子便载三摩竭去还归本国</a><a name="0843c21" id="0843c21"><p>尔时难国王见子妇来归即大欢喜。便请其</a><a name="0843c22" id="0843c22">师尼揵若陀弗及万二千弟子。悉入宫饭之。</a><a name="0843c23" id="0843c23">难国王夫人及太子悉下饭具。尔时呼三</a><a name="0843c24" id="0843c24">摩竭来出。欲令下饭分共礼诸师。三摩竭适</a><a name="0843c25" id="0843c25">至第三门中。遥见诸尼揵悉罗坐裸形无有</a><a name="0843c26" id="0843c26">衣被。三摩竭即大惊。是为狗畜生无有异。便</a><a name="0843c27" id="0843c27">两手覆面遥唾之。即还入室不肯复出。诸尼</a><a name="0843c28" id="0843c28">揵皆嗔恚三摩竭所。即告王言。从何得此荧</a><a name="0843c29" id="0843c29">惑不吉利之人在王宫。促遣令去。若不遣去<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020843b.htm'><img src='up.gif' border=0></a>
<a href='T020844a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>