<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0006 般泥洹经 0183a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 6 般泥洹经</font> <font face='Arial'>(卷1)</font> <font face='Arial'>T01, p0183a</h2></font><hr>
<span class='old'>
</a><a name="0182c28" id="0182c28">长老受是。其言错谬不合经法。若言。我从</a><a name="0182c29" id="0182c29">贤才高明智大福慧。面受是语。而其言非不</span><a name="0183a01" id="0183a01">合经法。当举佛语以解晓之。趣使其人入经</a><a name="0183a02" id="0183a02">承律。以为详说佛经法教。圣众所承。长老</a><a name="0183a03" id="0183a03">所明。贤才所识。贤者谛受。如律教无得诤。</a><a name="0183a04" id="0183a04">当知持是四。若彼阿难。有是四暗。亏损正</a><a name="0183a05" id="0183a05">法。当为分别令弃邪媚受四正意。是为受持</a><a name="0183a06" id="0183a06">护法者也。其不承经戒者。众比丘当黜之。</a><a name="0183a07" id="0183a07">稊稗不去害善谷苗。弟子不善坏我道法。当</a><a name="0183a08" id="0183a08">相检校。无得以佛去故不承用教。世有沙</a><a name="0183a09" id="0183a09">门。奉行经戒。则天下得福。天神皆喜。若闻</a><a name="0183a10" id="0183a10">在所有明经比丘。长老比丘。新人学者。当</a><a name="0183a11" id="0183a11">从咨受。如是则清信之士。清信之女。乐供</a><a name="0183a12" id="0183a12">衣食床卧疾药。比丘同道。不可不和。其堕</a><a name="0183a13" id="0183a13">地狱三恶道者。皆不和故耳。比丘不可转相</a><a name="0183a14" id="0183a14">形笑言。我知经多汝知经少知多知少。各自</a><a name="0183a15" id="0183a15">行之。言说应经者用。不合者弃。是佛所说。</a><a name="0183a16" id="0183a16">比丘所受。必善持之。若令如后。凡讲论经。</a><a name="0183a17" id="0183a17">当言闻如是。一时佛在某国某处。与某比</a><a name="0183a18" id="0183a18">丘俱说是经。若其经是不得苟言。非佛所说。</a><a name="0183a19" id="0183a19">相承用如是者比丘法。可得久住。彼时佛请</a><a name="0183a20" id="0183a20">贤者阿难。俱之波旬国弟子皆行。佛以乐夫</a><a name="0183a21" id="0183a21">延历城中。去到止城外禅头园中。波旬豪姓</a><a name="0183a22" id="0183a22">有诸华氏。闻佛来到皆出作礼。稽首毕一面</a><a name="0183a23" id="0183a23">坐。佛告诸华氏。智者居家。恭俭节用。所奉</a><a name="0183a24" id="0183a24">有四。用得欢喜。一为供养父母妻子。二为</a><a name="0183a25" id="0183a25">瞻视人客奴婢。三为给施亲属知友。四为</a><a name="0183a26" id="0183a26">奉事君天正神沙门道士。是谓知生全身安</a><a name="0183a27" id="0183a27">家。得力得色。富足名闻。死得上天。佛为诸</a><a name="0183a28" id="0183a28">华氏。说法正化。若干要语。皆欢喜去。有华</a><a name="0183a29" id="0183a29">氏子淳。独留起整衣服。长跪白佛。欲设微<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010182c.htm'><img src='up.gif' border=0></a>
<a href='T010183b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>