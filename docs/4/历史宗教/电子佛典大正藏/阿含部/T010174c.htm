<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0005 佛般泥洹经 0174c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 5 佛般泥洹经</font> <font face='Arial'>(卷2)</font> <font face='Arial'>T01, p0174c</h2></font><hr>
<span class='old'>
</a><a name="0174b28" id="0174b28">也。诸天同时。头面着地。帝释处前。诸天翼</a><a name="0174b29" id="0174b29">从。绕殿三匝。悲哭而去</span><a name="0174c01" id="0174c01"><p>比丘二万。留卫舍利。又谢国王。且自还宫。</a><a name="0174c02" id="0174c02">及群臣稽首于地悲哭。绕殿三匝还宫。敕诸</a><a name="0174c03" id="0174c03">夫人婇女。皆令奉戒毕九十日。逝心理家</a><a name="0174c04" id="0174c04">齐肃亦尔。四远皆闻佛以灭度。鸠夷国四</a><a name="0174c05" id="0174c05">辈弟子。皆赍华香。悲哭塞路绕殿三匝。稽首</a><a name="0174c06" id="0174c06">于地。顿跄哀恸呼当奈何。千里内王。皆</a><a name="0174c07" id="0174c07">从太子。千里外者。遣其太子。率从臣民。皆</a><a name="0174c08" id="0174c08">诣佛所。绕殿哀恸华香供养。先至先退。后</a><a name="0174c09" id="0174c09">至后退。诸比丘俱问阿难。葬法云何。答曰当</a><a name="0174c10" id="0174c10">东出。去城三十里。彼土有乡。乡名卫致。有</a><a name="0174c11" id="0174c11">四衢峙刹立庙。以玉作墼。墼之纵广其方</a><a name="0174c12" id="0174c12">三尺。塔纵广丈五尺矣。舍利金罂。正着中</a><a name="0174c13" id="0174c13">央。兴塔树刹。高悬缯幡。烧香燃灯。净扫散</a><a name="0174c14" id="0174c14">华。十二部乐。朝夕供养。逝心理家。当共成</a><a name="0174c15" id="0174c15">塔。释梵鬼龙。王及臣民。送佛舍利。理家敬</a><a name="0174c16" id="0174c16">诺。如阿难教</a><a name="0174c17" id="0174c17"><p>大迦叶及诸罗汉。与阿那律共议。斯三十万</a><a name="0174c18" id="0174c18">众。并王臣民。终当生兜术天上弥勒所。弥</a><a name="0174c19" id="0174c19">勒成佛。第一说经。九十六亿比丘得罗汉。</a><a name="0174c20" id="0174c20">弥勒当为众生说经云。斯诸神通皆是释迦</a><a name="0174c21" id="0174c21">文佛。时作塔者。悬缯烧香燃灯。执行佛戒。</a><a name="0174c22" id="0174c22">皆清信士清信女也。大迦叶与阿难及诸应</a><a name="0174c23" id="0174c23">真共议。鸠夷国王。寿终当趣何道。大迦叶</a><a name="0174c24" id="0174c24">言。斯王寿终。当生十二水微天上。后弥勒</a><a name="0174c25" id="0174c25">来下作佛时。当字须达。为弥勒兴造宫殿。</a><a name="0174c26" id="0174c26">讲受道堂。喻闻物精舍。孤独聚园。衣食</a><a name="0174c27" id="0174c27">疾药。供比丘僧。阿难问大迦叶。鸠夷国王。</a><a name="0174c28" id="0174c28">何以不于弥勒佛所取应真道。大迦叶曰。斯</a><a name="0174c29" id="0174c29">王欲心。未厌生老病死忧悲之苦故。不取应<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010174b.htm'><img src='up.gif' border=0></a>
<a href='T010175a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>