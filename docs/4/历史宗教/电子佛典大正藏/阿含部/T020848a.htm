<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0130 佛说给孤长者女得度因缘经 0848a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 130 佛说给孤长者女得度因缘经</font> <font face='Arial'>(卷2)</font> <font face='Arial'>T02, p0848a</h2></font><hr>
<span class='old'>
</a><a name="0847c28" id="0847c28">传法大师赐紫臣施护奉　诏译</span><br></a><a name="0847c29" id="0847c29"><p>复次尊者大迦叶化大金山其色晃耀。复有</span><a name="0848a01" id="0848a01">种种树林飞鸟周匝围绕。而此尊者处于山</a><a name="0848a02" id="0848a02">顶现是神通。从空而来三绕彼城。次从空下</a><a name="0848a03" id="0848a03">入长者舍。尔时长者见是相已。问善无毒女</a><a name="0848a04" id="0848a04">言。今此所来处金山顶。现如是相入此舍者。</a><a name="0848a05" id="0848a05">是汝师邪。女即答言。此非我师。是佛弟子</a><a name="0848a06" id="0848a06">名大迦叶。此人未出家时其家大富。金银珍</a><a name="0848a07" id="0848a07">宝其数无量。有百千种上妙衣服。眷属炽盛</a><a name="0848a08" id="0848a08">人所瞻敬。此人厌舍如是富贵等事。出家修</a><a name="0848a09" id="0848a09">道而获果证。又此尊者常止一处。常持一衣</a><a name="0848a10" id="0848a10">少欲知足。而能摄余贪爱众生。又此尊者。</a><a name="0848a11" id="0848a11">佛于一时分半座令坐。佛说此人修头陀行</a><a name="0848a12" id="0848a12">中最为第一。是此尊者次第而来</a><a name="0848a13" id="0848a13"><p>复次尊者大目干连自然相好端严殊特。化</a><a name="0848a14" id="0848a14">大龙车安处其上。现是神通从空而来。三绕</a><a name="0848a15" id="0848a15">彼城次从空下入长者舍。尔时长者见是相</a><a name="0848a16" id="0848a16">已。问善无毒女言。今此所来乘大龙车。现如</a><a name="0848a17" id="0848a17">是相入此舍者。是汝师邪。女即答言。此非我</a><a name="0848a18" id="0848a18">师。是佛弟子名大目干连。此人有大神通。于</a><a name="0848a19" id="0848a19">一时中在妙高山顶。降伏难陀乌波难陀二</a><a name="0848a20" id="0848a20">龙王。彼帝释天主所住宫殿。周千由旬高二</a><a name="0848a21" id="0848a21">由旬半。有八万四千宝柱种种严饰。此人于</a><a name="0848a22" id="0848a22">彼动一足指。而能令彼帝释宫殿皆悉震动。</a><a name="0848a23" id="0848a23">又复一时佛在吠兰帝聚落。告诸苾刍言。今</a><a name="0848a24" id="0848a24">此聚落有饥馑相。而诸苾刍乞食难得。时此</a><a name="0848a25" id="0848a25">尊者大目干连闻佛语已不离佛会。即时转</a><a name="0848a26" id="0848a26">此大地置于下方世界。取彼世界一切所可</a><a name="0848a27" id="0848a27">食物。安此大地悉令增长。以神通力于上下</a><a name="0848a28" id="0848a28">方如是作已。而此大地还复如故。令诸众生</a><a name="0848a29" id="0848a29">远离饥馑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020847c.htm'><img src='up.gif' border=0></a>
<a href='T020848b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>