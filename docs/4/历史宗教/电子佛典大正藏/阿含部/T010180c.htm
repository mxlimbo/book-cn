<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0006 般泥洹经 0180c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 6 般泥洹经</font> <font face='Arial'>(卷1)</font> <font face='Arial'>T01, p0180c</h2></font><hr>
<span class='old'>
</a><a name="0180b28" id="0180b28">用经戒。劝请未入。使学者成。亦以须我</a><a name="0180b29" id="0180b29">请清信士及清信女。令得智慧承用经戒。未</span><a name="0180c01" id="0180c01">入者入。受法者成。如是波旬。吾以待此四</a><a name="0180c02" id="0180c02">辈弟子。皆得法意。展转相教。解诸童蒙。使</a><a name="0180c03" id="0180c03">学成就。是以至今。未灭度耳。魔曰。可足时</a><a name="0180c04" id="0180c04">已毕矣。佛言汝默。如来不久。是后三月当</a><a name="0180c05" id="0180c05">取泥洹。魔心乃悦。欢喜而去。佛即正坐。定</a><a name="0180c06" id="0180c06">意自思。于三味中。不住性命。弃余寿行。当</a><a name="0180c07" id="0180c07">此之时。地为大动。空中清净。佛之光明。彻</a><a name="0180c08" id="0180c08">照无穷。诸天神来侧满虚空。佛从定觉。自</a><a name="0180c09" id="0180c09">说偈曰</a><a name="0180c10" id="0180c10"><p class='lg'>　　无量众德行　　　有为吾今舍</a><br><a name="0180c11" id="0180c11">　　近远应度者　　　已度应度者　</p></a><a name="0180c12" id="0180c12"><p>贤者阿难。心惊毛竖。疾行诣佛。稽首毕一</a><a name="0180c13" id="0180c13">面住。白佛言。甚哉世尊。地动乃尔。是何因</a><a name="0180c14" id="0180c14">缘。佛语阿难。凡世地动。有八因缘。何等八。</a><a name="0180c15" id="0180c15">天下地在水上。水止于风。风止于空。空中</a><a name="0180c16" id="0180c16">大风。有时自起则大水扰。大水扰则普地动。</a><a name="0180c17" id="0180c17">是为一也。有时得道沙门。及神妙天。戒德</a><a name="0180c18" id="0180c18">隆盛。欲自试力。手按少地。则普地动。是</a><a name="0180c19" id="0180c19">为二也。若始菩萨。从第四天。下入母胎。明</a><a name="0180c20" id="0180c20">哲慈意。欲见道化。开发愚曚。乃放神光。</a><a name="0180c21" id="0180c21">震动天地。令梵释魔沙门梵志一切见明。是</a><a name="0180c22" id="0180c22">为三也。若菩萨生出母胎时。德感诸天。净</a><a name="0180c23" id="0180c23">无云曀。神光远照。则普地动。是为四也。至</a><a name="0180c24" id="0180c24">于菩萨得无上道。正真佛时。普地大动。天</a><a name="0180c25" id="0180c25">神四布。称扬佛名。是为五也。及已作佛。初</a><a name="0180c26" id="0180c26">大会时。法轮三转。天人则解。此彼菩萨。升</a><a name="0180c27" id="0180c27">成大道。光明远照。时普地动。是为六也。</a><a name="0180c28" id="0180c28">佛教将毕。欲弃寿行。不住性命。乃大放光。</a><a name="0180c29" id="0180c29">劝发天人。则普地动。是为七也。如佛众祐。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010180b.htm'><img src='up.gif' border=0></a>
<a href='T010181a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>