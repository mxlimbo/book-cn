<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0035 海八德经 0819b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 35 海八德经</font> <font face='Arial'>(卷1)</font> <font face='Arial'>T01, p0819b</h2></font><hr>
<span class='old'>
</a><a name="0819a28" id="0819a28">夷越。北流名墨。五河流迈。俱入于海。皆去旧</a><a name="0819a29" id="0819a29">名。合为海。斯五德也。五河万流。淋雨终时。</span><a name="0819b01" id="0819b01">立天地来。雨落河注。海水如故。盖无增减。</a><a name="0819b02" id="0819b02">斯六德也。海有众鱼。巨躯巍巍。第一鱼身。长</a><a name="0819b03" id="0819b03">四千里。第二鱼身。长八千里。第三鱼身。长万</a><a name="0819b04" id="0819b04">二千里。第四鱼身。长万六千里。第五鱼身。长</a><a name="0819b05" id="0819b05">二万里。第六鱼身。长二万四千里。第七鱼身。</a><a name="0819b06" id="0819b06">长二万八千里。斯七德也。海水通碱。边中如</a><a name="0819b07" id="0819b07">一。斯八德也。以斯之故。质亮神龙欣心乐之。</a><a name="0819b08" id="0819b08">吾经妙典。亦有景德。读之无尽。其义日深。梵</a><a name="0819b09" id="0819b09">魔帝释。无能测度。犹海广远。甚深难测。以斯</a><a name="0819b10" id="0819b10">之故。诸沙门乐之。斯一德矣。吾诸弟子。更相</a><a name="0819b11" id="0819b11">检率。诵经坐禅。礼仪景式。不失其时也。犹海</a><a name="0819b12" id="0819b12">之潮不过期先际。斯二德也。吾法清洁。志在</a><a name="0819b13" id="0819b13">憺怕。衣食供已。不畜微余。若有沙门。志趣秽</a><a name="0819b14" id="0819b14">浊。以法弹遣。不得处庙。犹海弘裕不容臭尸。</a><a name="0819b15" id="0819b15">斯三德也。吾道众经。其义备悉。沙门潜思。</a><a name="0819b16" id="0819b16">练去心垢。贪淫恚嫉。愚痴众秽。犹若磨镜</a><a name="0819b17" id="0819b17">莹垢尽之。又荡微曀照无不睹。一坐自思。</a><a name="0819b18" id="0819b18">存惟往古生死之源。得无不知。二惟天地万</a><a name="0819b19" id="0819b19">物若幻。夫有合会。必当别离。三常慈心。</a><a name="0819b20" id="0819b20">愍世愚惑。作行颠倒。不自知误。四自精思。既</a><a name="0819b21" id="0819b21">知往古。又照未然。众生魂神。所当趣向。吾向</a><a name="0819b22" id="0819b22">道以心净为珍宝。沙门去秽。得净行者。其心</a><a name="0819b23" id="0819b23">喜之。犹彼质亮乐海众宝。斯四德矣。吾道弘</a><a name="0819b24" id="0819b24">大。合众为一。帝王种梵志种君子种下贱种。</a><a name="0819b25" id="0819b25">来作沙门者。皆弃本姓。以道相亲。明愚相进。</a><a name="0819b26" id="0819b26">意如兄弟。犹彼众流合名曰海。以斯之故。沙</a><a name="0819b27" id="0819b27">门乐之。斯六德矣。吾道微妙。经典渊奥。上</a><a name="0819b28" id="0819b28">士得之。一号沟港。二号频来。三号不还。四号</a><a name="0819b29" id="0819b29">应真。应真之道。其心清净。犹天明珠。垢藏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010819a.htm'><img src='up.gif' border=0></a>
<a href='T010819c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>