<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0007 大般涅槃经 0204b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 7 大般涅槃经</font> <font face='Arial'>(卷3)</font> <font face='Arial'>T01, p0204b</h2></font><hr>
<span class='old'>
</a><a name="0204a28" id="0204a28">其分别广说。须跋陀罗既闻佛说八圣道义。</a><a name="0204a29" id="0204a29">心意开朗。豁然大悟。于诸法中远尘离垢得</span><a name="0204b01" id="0204b01">法眼净。即白佛言。我今欲于佛法出家。于</a><a name="0204b02" id="0204b02">是世尊即便唤之。善来比丘。须发自落。袈裟</a><a name="0204b03" id="0204b03">着身。即成沙门。世尊又为广说四谛。即获</a><a name="0204b04" id="0204b04">漏尽。成阿罗汉</a><a name="0204b05" id="0204b05"><p>尔时世尊告阿难言。汝今当知。我于道场。</a><a name="0204b06" id="0204b06">成阿耨多罗三藐三菩提。最初说法。度阿若</a><a name="0204b07" id="0204b07">憍陈如等五人。今日在于娑罗林中。临般涅</a><a name="0204b08" id="0204b08">槃。最后说法。度须跋陀罗。诸天及人。无复</a><a name="0204b09" id="0204b09">更应闻我说法而得度者。若有善根应得解</a><a name="0204b10" id="0204b10">脱。当来皆是我之弟子。展转相教。阿难。须</a><a name="0204b11" id="0204b11">跋陀罗。虽是外道。而其善根。应成熟时。唯</a><a name="0204b12" id="0204b12">有如来。能分别知。我般涅槃后。若有外道。</a><a name="0204b13" id="0204b13">欲于我法求出家者。汝等不应便听许之。先</a><a name="0204b14" id="0204b14">令四月诵习经典。观其意性为虚为实。若见</a><a name="0204b15" id="0204b15">其行质直柔软于我法中实有深乐。然后方</a><a name="0204b16" id="0204b16">可听其出家。阿难。所以然者。汝等小智。不能</a><a name="0204b17" id="0204b17">分别众生之根。是故令汝先观之耳。尔时须</a><a name="0204b18" id="0204b18">跋陀罗而白佛言。我于向者。欲求出家。世尊</a><a name="0204b19" id="0204b19">若令先于佛法四十年中赞诵经典。然后听</a><a name="0204b20" id="0204b20">我而出家者。我亦能尔。岂况四月。尔时世尊</a><a name="0204b21" id="0204b21">即告之言。如是如是。须跋陀罗。我观汝意。</a><a name="0204b22" id="0204b22">于我法中殷勤渴仰。今作此言。非为虚设。</a><a name="0204b23" id="0204b23">尔时须陀罗前白佛言。我不今忍见天人尊</a><a name="0204b24" id="0204b24">入般涅槃。我于今日。欲先世尊入般涅槃。</a><a name="0204b25" id="0204b25">佛言。善哉。时须跋陀罗。即于佛前。入火界</a><a name="0204b26" id="0204b26">三昧而般涅槃</a><a name="0204b27" id="0204b27"><p>尔时如来告阿难言。汝勿见我入般涅槃便</a><a name="0204b28" id="0204b28">谓正法于此永绝。何以故。我昔为诸比丘。制</a><a name="0204b29" id="0204b29">戒波罗提木叉。及余所说种种妙法。此即便<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010204a.htm'><img src='up.gif' border=0></a>
<a href='T010204c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>