<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0023 大楼炭经 0308a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 23 大楼炭经</font> <font face='Arial'>(卷6)</font> 天地成品第十三 <font face='Arial'>T01, p0308a</h2></font><hr>
<span class='old'>
</a><a name="0307c29" id="0307c29">议。愁忧自搏。呼嗟啼哭。思念前地味。时人则</a><a name="0307c30" id="0307c30">复取薄饼食之。以自生活。如是甚久长。其有</span><a name="0308a01" id="0308a01">食地薄饼。复多有颜色遂变恶。其食少者。</a><a name="0308a02" id="0308a02">颜色善好。其好颜色者。形笑恶色者。以色自</a><a name="0308a03" id="0308a03">大贡高相形笑故。其地薄饼则复没不复生。</a><a name="0308a04" id="0308a04">更生波罗。其味亦香美。不如前薄饼味。譬如</a><a name="0308a05" id="0308a05">枯加蓝华。其味如蜜。尔时人共会议愁忧自</a><a name="0308a06" id="0308a06">搏。呼嗟啼哭。念前地薄饼味。人便取波罗味</a><a name="0308a07" id="0308a07">食之。以自生活。其寿命甚久长。其食波罗味</a><a name="0308a08" id="0308a08">多者。颜色遂变恶。食之少者。颜色善好。其好</a><a name="0308a09" id="0308a09">色者以色自贡高。相形笑所致。地波罗便</a><a name="0308a10" id="0308a10">没不生。更自然生粳米其亦味香美姝好种</a><a name="0308a11" id="0308a11">种清净出一切味。不如波罗味。人共会议忧愁</a><a name="0308a12" id="0308a12">呼嗟啼哭。念前波罗味自搏。譬如此间人。更</a><a name="0308a13" id="0308a13">毒痛法。呼嗟啼哭。彼时人如是也。尔时人取</a><a name="0308a14" id="0308a14">食自然粳米。食自然粳米之后天下变为男</a><a name="0308a15" id="0308a15">子女人。各各相观。便起淫欲之意。行屏处共</a><a name="0308a16" id="0308a16">作不净行为秽浊之法矣余者见之便言。汝何</a><a name="0308a17" id="0308a17">作非法事乎。人人宁当相向作是事耶。远其</a><a name="0308a18" id="0308a18">人去。不与谈语。至二三月然后方呼来相见言</a><a name="0308a19" id="0308a19">昔者人无所著。今者人稍有所著。后便持童</a><a name="0308a20" id="0308a20">女嫁与夫歌舞戏笑称。愿夫妇常使安隐也。</a><a name="0308a21" id="0308a21">尔时人非法着淫欲。行非法淫欲之后。便造</a><a name="0308a22" id="0308a22">舍宅。用是非法故。初起舍宅。佛于是说偈言</a><a name="0308a23" id="0308a23"><p class='lg'>　　初时造瞻波国　　　次起波罗奈城</a><br><a name="0308a24" id="0308a24">　　用是日出光明　　　然后乃作罗阅　</p></a><a name="0308a25" id="0308a25"><p>尔时人民。遂非法着淫欲。彼从第十五阿卫</a><a name="0308a26" id="0308a26">货罗天上人。其福德薄禄。命尽身死来下人</a><a name="0308a27" id="0308a27">间。入母腹中成胞胎。用是故女人始怀妊生</a><a name="0308a28" id="0308a28">男女。时人民共食是清净粳米。以晡时往</a><a name="0308a29" id="0308a29">取粳米更至明旦续如故。明旦往取之。至</a><a name="0308a30" id="0308a30">暮其粳米生亦如故。佛言。如是人朝暮获<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010307c.htm'><img src='up.gif' border=0></a>
<a href='T010308b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>