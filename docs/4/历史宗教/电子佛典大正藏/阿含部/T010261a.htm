<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0020 佛开解梵志阿[<a href=</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 20 佛开解梵志阿[<a href='javascript:showpic("images/072201.gif")'>台-台+(犮-乂+又)</a>]经</font> <font face='Arial'>(卷1)</font> <font face='Arial'>T01, p0261a</h2></font><hr>
<span class='old'>
</a><a name="0260c28" id="0260c28">我随其能而授与戒。欲居家修道者。名曰清</a><a name="0260c29" id="0260c29">信士。当持五戒。一不好杀禽兽蠕动之类。</span><a name="0261a01" id="0261a01">无所克伤以己。况彼不加刀杖。心念为仁。</a><a name="0261a02" id="0261a02">口不及杀。二不偷盗。贪殆人财。欺斗秤</a><a name="0261a03" id="0261a03">尺。如圭铢分。不得侵人。心存于义。口</a><a name="0261a04" id="0261a04">不教取。三不好欲淫。犯人妇女。不观华</a><a name="0261a05" id="0261a05">色。不听好音乐。心修礼禁。言不失法。四不</a><a name="0261a06" id="0261a06">妄语。谮入人罪。时而后言。言必诚信。心</a><a name="0261a07" id="0261a07">不漏慢。口无毁誉。五不饮酒。纵情酗醟。心</a><a name="0261a08" id="0261a08">不好嗜。口无味尝。酒有三十六失。勿以劝</a><a name="0261a09" id="0261a09">人。是名为我清信士之戒也。佛言。我不呼</a><a name="0261a10" id="0261a10">人。人自来。请敬受戒转敷教。去恶就善。天</a><a name="0261a11" id="0261a11">下贤智。欲作沙门。我每先问。何缘觉悟。夫</a><a name="0261a12" id="0261a12">为人子。当以孝敬。安养为务。而欲为道。当</a><a name="0261a13" id="0261a13">报父母。父母听许。然后为说沙门之戒。</a><a name="0261a14" id="0261a14">有二百五十。终身清净。得无不能中道而</a><a name="0261a15" id="0261a15">废。失供养恩。若人故请。信意不转。堪奉</a><a name="0261a16" id="0261a16">法律。尔乃与戒。沙门之戒。慈仁为本。不得</a><a name="0261a17" id="0261a17">残杀蠕动之类。哀念人物。踰于赤子。亦不</a><a name="0261a18" id="0261a18">怨讼。求直于人。常念所生及师友恩。精进</a><a name="0261a19" id="0261a19">求道。欲度父母。沙门不得贪欺妄取人财。</a><a name="0261a20" id="0261a20">见诸宝货。当如粪土。人与不受。受者不留。</a><a name="0261a21" id="0261a21">转周穷乏。常为人说不贪之德。沙门不得</a><a name="0261a22" id="0261a22">有妇继嗣。防远女人。禁闭情态。行见好色。</a><a name="0261a23" id="0261a23">目不逆送。老者比母。次如姐妹。若心不</a><a name="0261a24" id="0261a24">止。当观恶露以却淫行。行起生死。皆由痴</a><a name="0261a25" id="0261a25">爱。沙门不得妄言绮语谮入人罪。见闻如</a><a name="0261a26" id="0261a26">实。非义勿传。和解诤者。两说其善。徐言惟</a><a name="0261a27" id="0261a27">正。无宣人私。沙门不得吟咏歌曲弄舞调戏</a><a name="0261a28" id="0261a28">及论倡优。当勤精思温故知新。沙门所</a><a name="0261a29" id="0261a29">说。言必法师。其所不闻。不得意造。晨夜诵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010260c.htm'><img src='up.gif' border=0></a>
<a href='T010261b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>