<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0728c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷33)</font> 等法品第三十九 （一） <font face='Arial'>T02, p0728c</h2></font><hr>
<span class='old'>
</a><a name="0728b28" id="0728b28">法者。于现法中受乐无穷。欲得尽漏。便</a><a name="0728b29" id="0728b29">能获之。云何为七法。于是。比丘知法．知</span><a name="0728c01" id="0728c01">义．知时。又能自知。复能知足。亦复知入</a><a name="0728c02" id="0728c02">众中。观察众人。是谓七法<p>云何比丘知法。</a><a name="0728c03" id="0728c03">于是。比丘知法。所谓契经．祇夜．偈．因</a><a name="0728c04" id="0728c04">缘．譬喻．本末．广演．方等．未曾有．广普．</a><a name="0728c05" id="0728c05">授决．生经。若有比丘不知法者。不知</a><a name="0728c06" id="0728c06">十二部经。此非比丘也。以其比丘能解了</a><a name="0728c07" id="0728c07">法故。名为知法。如是。比丘解了于法<p>云何</a><a name="0728c08" id="0728c08">比丘解了于义。于是。比丘知如来机趣。解</a><a name="0728c09" id="0728c09">了深义。无所疑难。若有比丘不解了义</a><a name="0728c10" id="0728c10">者。此非比丘也。以其比丘能知深义故。名</a><a name="0728c11" id="0728c11">为解义也。如是。比丘能分别义<p>云何比丘</a><a name="0728c12" id="0728c12">知其时宜。于是。比丘知其时节。可修观时</a><a name="0728c13" id="0728c13">便修观。可修止时便修止。可默知默。可</a><a name="0728c14" id="0728c14">行知行。可诵知诵。可授前人便授前人。</a><a name="0728c15" id="0728c15">可语知语。若有比丘不知此者。不知止</a><a name="0728c16" id="0728c16">观进止之宜。此非比丘。若复比丘知其时</a><a name="0728c17" id="0728c17">节。不失时宜。此名为随其方宜。如是。比</a><a name="0728c18" id="0728c18">丘知其时宜<p>云何比丘自能修己。于是。比</a><a name="0728c19" id="0728c19">丘能自知己。我今有此见闻念知。有如是</a><a name="0728c20" id="0728c20">智慧。行步进止。恒随正法。若有比丘不能</a><a name="0728c21" id="0728c21">自知智慧之宜。出入行来。此非比丘也。以</a><a name="0728c22" id="0728c22">其比丘能自修己进止之宜。此名为自修己</a><a name="0728c23" id="0728c23">行。是谓比丘能自知己<p>云何比丘自知止</a><a name="0728c24" id="0728c24">足。于是。比丘能自筹量睡眠．觉寤．坐卧．经</a><a name="0728c25" id="0728c25">行．进止之宜。皆能知止足。若有比丘不能</a><a name="0728c26" id="0728c26">知是者。则非比丘也。以其比丘能解了</a><a name="0728c27" id="0728c27">此故。名为知足。如是。比丘名为知足<p>云</a><a name="0728c28" id="0728c28">何比丘知入大众。于是。比丘分别大众。此</a><a name="0728c29" id="0728c29">是刹利种。此是婆罗门众。此是长者众。此是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020728b.htm'><img src='up.gif' border=0></a>
<a href='T020729a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>