<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0564c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷4)</font> 护心品第十 （四） <font face='Arial'>T02, p0564c</h2></font><hr>
<span class='old'>
</a><a name="0564b28" id="0564b28">食乏短而给施食。恐怖之人令无忧恼。惊</a><a name="0564b29" id="0564b29">畏者教令莫惧。无所归者与作覆护。盲者</span><a name="0564c01" id="0564c01">作眼目。与病作医王。犹如田家农夫修治</a><a name="0564c02" id="0564c02">田业。除去秽草。便能成就谷食。比丘常当</a><a name="0564c03" id="0564c03">除弃五盛阴病。求入无畏泥洹城中。如</a><a name="0564c04" id="0564c04">是。诸比丘。檀越施主承事供养精进持戒诸</a><a name="0564c05" id="0564c05">多闻者当施<p>尔时。阿那邠持长者集在彼</a><a name="0564c06" id="0564c06">众。尔时长者阿那邠持白世尊曰。如是。世尊。</a><a name="0564c07" id="0564c07">如是。如来。一切施主及与受者犹吉祥瓶。诸</a><a name="0564c08" id="0564c08">受施人如毗沙王。劝人行施如亲父母。受</a><a name="0564c09" id="0564c09">施之人是后世良祐。一切施主及与受者犹如</a><a name="0564c10" id="0564c10">居士<p>世尊告曰。如是。长者。如汝所言<p>阿那</a><a name="0564c11" id="0564c11">邠持长者白世尊曰。自今已后。门不安守。</a><a name="0564c12" id="0564c12">亦不拒逆比丘．比丘尼．优婆塞．优婆斯。及诸</a><a name="0564c13" id="0564c13">行路乏粮食者<p>尔时。阿那邠持长者白世</a><a name="0564c14" id="0564c14">尊曰。唯愿世尊及比丘众受弟子请。尔时。世</a><a name="0564c15" id="0564c15">尊默然受长者请<p>尔时。长者见世尊默然</a><a name="0564c16" id="0564c16">受请。即礼佛三匝。还归所在。到舍已。即其</a><a name="0564c17" id="0564c17">夜办具甘馔种种饭食。广敷坐具。自白。时</a><a name="0564c18" id="0564c18">到。食具已办。唯愿世尊愿时临顾<p>尔时。世</a><a name="0564c19" id="0564c19">尊将诸比丘众。着衣持钵。诣舍卫城。至长</a><a name="0564c20" id="0564c20">者家。到已。各自就座。诸比丘僧亦各随次</a><a name="0564c21" id="0564c21">坐<p>尔时。长者见佛．比丘众坐定。手自斟酌。行</a><a name="0564c22" id="0564c22">种种饮食。以行种种饮食。各收钵坐。更取</a><a name="0564c23" id="0564c23">卑座。在如来前欲听闻法<p>尔时。长者白</a><a name="0564c24" id="0564c24">世尊言。善哉。如来。听诸比丘随所须物三</a><a name="0564c25" id="0564c25">衣．钵盂．针筒．尼师坛．衣带．法澡罐。及余</a><a name="0564c26" id="0564c26">一切沙门杂物。尽听弟子家取之<p>尔时。世尊</a><a name="0564c27" id="0564c27">告诸比丘。汝等若须衣裳．钵器及尼师坛．法</a><a name="0564c28" id="0564c28">澡罐。及余一切沙门杂物。听使此取。勿</a><a name="0564c29" id="0564c29">足疑难。起想着心<p>尔时。世尊与长者阿那<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020564b.htm'><img src='up.gif' border=0></a>
<a href='T020565a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>