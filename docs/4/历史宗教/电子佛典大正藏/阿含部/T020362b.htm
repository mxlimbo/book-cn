<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0362b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷49)</font> （一三二○） （四五五） <font face='Arial'>T02, p0362b</h2></font><hr>
<span class='old'>
</a><a name="0362a28" id="0362a28">稽首佛足。还自所住处</a><a name="0362a29" id="0362a29"><p><b>　　<A NAME="n1367"></A>（一三二○）</b><p>如是我闻<p>一时。佛住摩鸠罗山。尊者</span><a name="0362b01" id="0362b01">那伽波罗为亲侍者<p>尔时。世尊于夜闇时。天</a><a name="0362b02" id="0362b02">小微雨。电光睒现。出于房外。露地经行<p>是时。</a><a name="0362b03" id="0362b03">天帝释作是念。今日世尊住摩鸠罗山。尊者</a><a name="0362b04" id="0362b04">那伽波罗亲侍供养。其夜闇冥。天时微雨。电</a><a name="0362b05" id="0362b05">光映现。世尊出房。露地经行。我当化作毗</a><a name="0362b06" id="0362b06">琉<span class='corr'>璃</span>重阁。执持重阁。随佛经行。作是念已。</a><a name="0362b07" id="0362b07">即便化作鞞琉璃重阁。持诣佛所。稽首佛</a><a name="0362b08" id="0362b08">足。随佛经行<p>尔时。摩竭提国人若男若女。夜</a><a name="0362b09" id="0362b09">啼之时。以摩鸠罗鬼恐之即止。亲侍供养</a><a name="0362b10" id="0362b10">弟子之法。待师禅觉。然后乃眠。尔时。世尊</a><a name="0362b11" id="0362b11">为天帝释夜经行久<p>尔时。尊者那伽波罗作</a><a name="0362b12" id="0362b12">是念。世尊今夜经行至久。我今当作摩鸠罗</a><a name="0362b13" id="0362b13">鬼形而恐怖之。时。那伽波罗比丘即反被俱</a><a name="0362b14" id="0362b14">执。长毛在外。往在世尊经行道头。白佛</a><a name="0362b15" id="0362b15">言。摩鸠罗鬼来。摩鸠罗鬼来<p>尔时。世尊告那</a><a name="0362b16" id="0362b16">伽波罗比丘。汝那伽波罗愚痴人。以摩鸠罗</a><a name="0362b17" id="0362b17">鬼神像恐怖佛耶。不能动如来．应．等正觉</a><a name="0362b18" id="0362b18">一毛发也。如来．应．等正觉久离恐怖<p>尔时。天</a><a name="0362b19" id="0362b19">帝释白佛言。世尊。世尊正法．律中亦复有</a><a name="0362b20" id="0362b20">此人耶<p>佛言。憍尸迦。瞿昙家中极大广阔。</a><a name="0362b21" id="0362b21">斯等于未来世亦当使得清净之法<p>尔时。</a><a name="0362b22" id="0362b22">世尊即说偈言</a><a name="0362b23" id="0362b23"><p class='lg'>　　若复婆罗门　　　于自所得法</a><br><a name="0362b24" id="0362b24">　　得到于彼岸　　　若一毗舍遮</a><br><a name="0362b25" id="0362b25">　　及与摩鸠罗　　　皆悉超过去</a><br><a name="0362b26" id="0362b26">　　若复婆罗门　　　于自所行法</a><br><a name="0362b27" id="0362b27">　　一切诸受觉　　　观察皆已灭</a><br><a name="0362b28" id="0362b28">　　若复婆罗门　　　自法度彼岸</a><br><a name="0362b29" id="0362b29">　　一切诸因缘　　　皆悉已灭尽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020362a.htm'><img src='up.gif' border=0></a>
<a href='T020362c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>