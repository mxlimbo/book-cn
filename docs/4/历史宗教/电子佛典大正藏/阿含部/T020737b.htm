<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0737b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷34)</font> 七日品第四十之一 （一） <font face='Arial'>T02, p0737b</h2></font><hr>
<span class='old'>
</a><a name="0737a28" id="0737a28">表。极为香好。令人肥白。朝收暮生。暮收朝</a><a name="0737a29" id="0737a29">生。是谓。比丘。尔时始有此粳米之名生。</span><a name="0737b01" id="0737b01">比丘。或有是时。人民懈怠不勤生活。彼人</a><a name="0737b02" id="0737b02">便作是念。我今何为日日收此粳米。应当</a><a name="0737b03" id="0737b03">二日一收。是时。彼人二日一收粳米。尔时。人</a><a name="0737b04" id="0737b04">民展转怀妊。由此转有生分<p>复有众生</a><a name="0737b05" id="0737b05">语彼众生言。我等共取粳米。是时。彼人报</a><a name="0737b06" id="0737b06">曰。吾以取二日食粮。此人闻已。复生此念。</a><a name="0737b07" id="0737b07">我当储四日食粮。即时办四日食粮。复有</a><a name="0737b08" id="0737b08">众生语彼众生。可共相将外收粳米。此人</a><a name="0737b09" id="0737b09">报曰。吾以收四日食粮。彼人闻已。便生此</a><a name="0737b10" id="0737b10">念。吾当办八日食粮。即办八日食储。尔时。</a><a name="0737b11" id="0737b11">彼粳米更不复生<p>是时。众生各生此念。世间</a><a name="0737b12" id="0737b12">有大灾患。今此粳米遂不如本。今当分此</a><a name="0737b13" id="0737b13">粳米。即时分粳米。尔时众生复生此念。我</a><a name="0737b14" id="0737b14">今可自藏粳米。当盗他粳米。是时。彼众生</a><a name="0737b15" id="0737b15">自藏粳米。便盗他粳米。彼主见盗粳米。语</a><a name="0737b16" id="0737b16">彼人曰。汝何故取吾粳米。今舍汝罪。后莫</a><a name="0737b17" id="0737b17">更犯。尔时。世间初有此盗心。是时。复有众</a><a name="0737b18" id="0737b18">生闻此语。复自生念。我今可藏此已</a><a name="0737b19" id="0737b19">粳米。当盗他粳米。是时。彼众生便舍己物。</a><a name="0737b20" id="0737b20">而取他物。彼主见已。语彼人曰。汝今何为</a><a name="0737b21" id="0737b21">取我粳米乎。然彼人默然不对。是时。物主即</a><a name="0737b22" id="0737b22">时手拳相加。自今已后。更莫相侵<p>是时。众</a><a name="0737b23" id="0737b23">多人民闻众生相盗。各共运集。自相谓言。</a><a name="0737b24" id="0737b24">世间有此非法。各共相盗。今当立守田人。</a><a name="0737b25" id="0737b25">使守护田。其有众生聪明高才者。当立为</a><a name="0737b26" id="0737b26">守田主。是时。即选择田主而语之曰。汝</a><a name="0737b27" id="0737b27">等当知世间有此非法窃盗。汝今守田当</a><a name="0737b28" id="0737b28">雇其直。诸人民来取他粳米者。即惩其</a><a name="0737b29" id="0737b29">罪。尔时。即安田主。比丘当知。尔时。其守田<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020737a.htm'><img src='up.gif' border=0></a>
<a href='T020737c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>