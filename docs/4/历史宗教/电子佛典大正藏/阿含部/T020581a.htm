<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0581a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷7)</font> 火灭品第十六 （九） <font face='Arial'>T02, p0581a</h2></font><hr>
<span class='old'>
</a><a name="0580c28" id="0580c28">四天王为何所在<p>阿那律报曰。以汝无有</a><a name="0580c29" id="0580c29">天眼故也。是故不见释．梵．四天王及五</span><a name="0581a01" id="0581a01">百天人。及二十八大鬼神王<p>梵志问曰。设我</a><a name="0581a02" id="0581a02">能得天眼者。见此释．梵．四天王及二十八</a><a name="0581a03" id="0581a03">大鬼神王耶<p>阿那律报曰。设当得天眼者。</a><a name="0581a04" id="0581a04">便能见释．梵．四天王及五百天人。并二十八</a><a name="0581a05" id="0581a05">大鬼神王。然复。梵志。此天眼者何足为奇。</a><a name="0581a06" id="0581a06">有梵天名曰千眼。彼见此千世界。如有</a><a name="0581a07" id="0581a07">眼之士。自手掌中观其宝冠。此梵天亦如</a><a name="0581a08" id="0581a08">是。见此千世界无有挂碍。然此梵天不自</a><a name="0581a09" id="0581a09">见身所著衣服<p>梵志问曰。何以故。千眼</a><a name="0581a10" id="0581a10">梵天不自见形所著服饰<p>阿那律曰。以其</a><a name="0581a11" id="0581a11">彼天无有无上智慧眼故。故不自见己</a><a name="0581a12" id="0581a12">身所著服饰<p>梵志问曰。设我得无上智慧</a><a name="0581a13" id="0581a13">眼者。见此身所著服饰不耶<p>阿那律曰。若</a><a name="0581a14" id="0581a14">能得无上智慧眼者。则能见己形所著服</a><a name="0581a15" id="0581a15">饰<p>梵志问曰。愿尊与我说极妙之法。使得</a><a name="0581a16" id="0581a16">无上智慧之眼<p>阿那律曰。汝有戒耶<p>梵志问</a><a name="0581a17" id="0581a17">曰。云何名之为戒<p>阿那律曰。不作众恶。</a><a name="0581a18" id="0581a18">不犯非法<p>梵志报曰。如此戒者。我堪奉</a><a name="0581a19" id="0581a19">持如此之戒<p>阿那律曰。汝今。梵志。当持禁</a><a name="0581a20" id="0581a20">戒。无失毫厘。亦当除去憍慢之结。莫计</a><a name="0581a21" id="0581a21">吾我染着之想<p>时。梵志复问阿那律曰。何</a><a name="0581a22" id="0581a22">者是吾。何者是我。何者是憍慢结<p>阿那律曰。</a><a name="0581a23" id="0581a23">吾者是神识也。我者是形体之具也。于中起</a><a name="0581a24" id="0581a24">识生吾．我者。是名为憍慢结也。是故。梵</a><a name="0581a25" id="0581a25">志。当求方便。除此诸结。如是。梵志。当作</a><a name="0581a26" id="0581a26">是学<p>梵志即从座起。礼阿那律足。绕三匝</a><a name="0581a27" id="0581a27">而去。未至所在。于中道思惟此义。诸尘</a><a name="0581a28" id="0581a28">垢尽。得法眼净<p>尔时。有天昔与此梵志亲</a><a name="0581a29" id="0581a29">友。知识梵志心中所得诸尘垢尽。得法眼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020580c.htm'><img src='up.gif' border=0></a>
<a href='T020581b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>