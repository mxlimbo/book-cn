<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0230a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷32)</font> （九一三） （四五五） <font face='Arial'>T02, p0230a</h2></font><hr>
<span class='old'>
</a><a name="0229c28" id="0229c28">众生所无欲．贪．爱．念．相习近者。彼遭缚．打．</a><a name="0229c29" id="0229c29">责．杀。我何为横生忧．悲恼苦<p>佛告聚落主。</span><a name="0230a01" id="0230a01">是故当知。众生种种苦生。彼一切皆以欲</a><a name="0230a02" id="0230a02">为本。欲生．欲习．欲起．欲因．欲缘而生众苦。</a><a name="0230a03" id="0230a03">聚落主。于意云何。汝依父母不相见者。则</a><a name="0230a04" id="0230a04">生欲．贪．爱．念不<p>聚落主言。不也。世尊<p>聚落</a><a name="0230a05" id="0230a05">主。于意云何。若见．若闻彼依父母。当起欲．</a><a name="0230a06" id="0230a06">爱．念不<p>聚落主言。如是。世尊<p>复问。聚落主。</a><a name="0230a07" id="0230a07">于意云何。彼依父母。若无常变异者。当起</a><a name="0230a08" id="0230a08">忧．悲．恼苦不<p>聚落主言。如是。世尊。若依父</a><a name="0230a09" id="0230a09">母无常变异者。我或邻死。岂唯忧．悲．恼苦</a><a name="0230a10" id="0230a10"><p>佛告聚落主。是故当知。若诸众生所有苦</a><a name="0230a11" id="0230a11">生。一切皆以爱欲为本。欲生．欲集．欲起．欲</a><a name="0230a12" id="0230a12">因．欲缘而生苦<p>聚落主言。奇哉。世尊。善说如</a><a name="0230a13" id="0230a13">此依父母譬。我有依父母。居在异处。我</a><a name="0230a14" id="0230a14">日日遣信问其安否。使未时还。我以忧苦。</a><a name="0230a15" id="0230a15">况复无常。而无忧苦<p>佛告聚落主。是故我</a><a name="0230a16" id="0230a16">说。其诸众生所有忧苦。一切皆以欲为根</a><a name="0230a17" id="0230a17">本。欲生．欲集．欲起．欲因．欲缘而生忧苦<p>佛</a><a name="0230a18" id="0230a18">告聚落主。若有四爱念无常变异者。则四</a><a name="0230a19" id="0230a19">忧苦生。若三．二。若一爱念无常变异者。则一</a><a name="0230a20" id="0230a20">忧苦生。聚落主。若都无爱念者。则无忧苦</a><a name="0230a21" id="0230a21">尘劳。即说偈言</a><a name="0230a22" id="0230a22"><p class='lg'>　　若无世间爱念者　　　则无忧苦尘劳患</a><br><a name="0230a23" id="0230a23">　　一切忧苦消灭尽　　　犹如莲花不着水　</p></a><a name="0230a24" id="0230a24"><p>当其世尊说是法时。揭昙聚落主远尘离</a><a name="0230a25" id="0230a25">垢。得法眼净。见法得法。深入于法。度诸</a><a name="0230a26" id="0230a26">狐疑不由于他．不由他度。于正法．律得</a><a name="0230a27" id="0230a27">无所畏。从坐起。整衣服。合掌白佛。已度。世</a><a name="0230a28" id="0230a28">尊。我以超越。我从今日。归佛．归法．归比丘</a><a name="0230a29" id="0230a29">僧。尽其寿命。为优婆塞。唯忆持我<p>佛说此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020229c.htm'><img src='up.gif' border=0></a>
<a href='T020230b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>