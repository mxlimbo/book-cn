<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0688c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷41)</font> 梵志品第二 （一六一）梵摩经第十 <font face='Arial'>T01, p0688c</h2></font><hr>
<span class='old'>
</a><a name="0688b28" id="0688b28">意足。作如其像如意足已。梵志梵摩见世</a><a name="0688b29" id="0688b29">尊身阴马藏及广长舌。于中广长舌者。舌从</span><a name="0688c01" id="0688c01">口出。尽覆其面。世尊止如意足已。为梵志</a><a name="0688c02" id="0688c02">梵摩说此颂曰</a><a name="0688c03" id="0688c03"><p class='lg'>　　谓汝昔曾所闻　　　三十二大人相</a><br><a name="0688c04" id="0688c04">　　彼一切在我身　　　满具足最上正</a><br><a name="0688c05" id="0688c05">　　调御断于我疑　　　梵志发微妙信</a><br><a name="0688c06" id="0688c06">　　至难得见闻　　　最上正尽觉</a><br><a name="0688c07" id="0688c07">　　出世为极难　　　最上正尽觉</a><br><a name="0688c08" id="0688c08">　　梵志我正觉　　　无上正法王　</p></a><a name="0688c09" id="0688c09"><p>梵志梵摩闻已。而作是念。此沙门瞿昙成就</a><a name="0688c10" id="0688c10">三十二大人之相。谓成就大人相者。必有</a><a name="0688c11" id="0688c11">二处真谛不虚。若在家者。必为转轮王。聪明</a><a name="0688c12" id="0688c12">智慧。有四种军。整御天下。如法法王成就</a><a name="0688c13" id="0688c13">七宝。彼七宝者。轮宝．象<span class='corr'>宝</span>．马宝．珠宝．女宝．居士</a><a name="0688c14" id="0688c14">宝．主兵臣宝。是谓为七。千子具足。颜貌端</a><a name="0688c15" id="0688c15">政。勇猛无畏。能伏他众。彼必统领此一切</a><a name="0688c16" id="0688c16">地乃至大海。不以刀<span class='corr'>杖</span>。以法教令。令得安</a><a name="0688c17" id="0688c17">隐。若剃除须发。着袈<span class='corr'>裟</span>衣。至信．舍家．无家．</a><a name="0688c18" id="0688c18">学道者。必得如来．无所著．等正觉。名称流布。</a><a name="0688c19" id="0688c19">周闻十方<p>于是。世尊而作是念。此梵志梵</a><a name="0688c20" id="0688c20">摩长夜无谀谄．无欺诳。所欲所问者。一</a><a name="0688c21" id="0688c21">切欲知非为触娆。彼亦如是。我宁可说</a><a name="0688c22" id="0688c22">彼甚深阿毗昙。世尊知已。为梵志梵摩即</a><a name="0688c23" id="0688c23">说漏曰</a><a name="0688c24" id="0688c24"><p class='lg'>　　现世乐法故　　　饶益为后世</a><br><a name="0688c25" id="0688c25">　　梵志汝问事　　　随本意所思</a><br><a name="0688c26" id="0688c26">　　彼彼诸问事　　　我为汝断疑</a><br><a name="0688c27" id="0688c27">　　世尊已许问　　　梵志梵摩故</a><br><a name="0688c28" id="0688c28">　　便问世尊事　　　随本意所思</a><br><a name="0688c29" id="0688c29">　　云何为梵志　　　三达有何义<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010688b.htm'><img src='up.gif' border=0></a>
<a href='T010689a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>