<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0411b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷9)</font> 住世品第十一 <font face='Arial'>T01, p0411b</h2></font><hr>
<span class='old'>
</a><a name="0411a28" id="0411a28">化作一切山峰。其峰各高七百由旬。杂色微</a><a name="0411a29" id="0411a29">妙七宝合成。乃至车磲马瑙等宝。以是因缘。</span><a name="0411b01" id="0411b01">世间出生诸山峰岫。彼风如是。次第又吹其</a><a name="0411b02" id="0411b02">水上沫。为三十三诸天众等造作宫殿。其次</a><a name="0411b03" id="0411b03">复于须弥留山东南西北半腹中间四万二千</a><a name="0411b04" id="0411b04">踰阇那处。为彼四大天王造作诸宫殿住城</a><a name="0411b05" id="0411b05">壁垣墙。杂色七宝可爱端严。如是讫已。尔</a><a name="0411b06" id="0411b06">时彼风又取水沫。于须弥留山王半腹四万</a><a name="0411b07" id="0411b07">二千踰阇那中。为月天子造作大城宫殿处</a><a name="0411b08" id="0411b08">所。杂色七宝。成就庄严。如是作已。风复</a><a name="0411b09" id="0411b09">取沫。为日天子造作七日诸天宫殿。城郭</a><a name="0411b10" id="0411b10">楼橹。七宝杂色。种种庄严。以是因缘。世间</a><a name="0411b11" id="0411b11">有斯七日宫殿。安置住持。又诸比丘。彼风</a><a name="0411b12" id="0411b12">次吹其水聚沫。于须弥留大山王所。造作三</a><a name="0411b13" id="0411b13">片城郭庄严。杂色七宝。乃至车磲马瑙等</a><a name="0411b14" id="0411b14">宝。如是城聚世间出生</a><a name="0411b15" id="0411b15"><p>诸比丘。时彼阿那毗罗大风。次吹水沫。于</a><a name="0411b16" id="0411b16">海水上高万由旬。为于虚空诸夜叉辈造作</a><a name="0411b17" id="0411b17">颇梨宫殿城郭。诸比丘。此因缘故。世间便有</a><a name="0411b18" id="0411b18">虚空夜叉宫殿城壁。如是出生</a><a name="0411b19" id="0411b19"><p>诸比丘。时彼阿那毗罗大风。次吹水沫。于</a><a name="0411b20" id="0411b20">须弥留大山王边。东西南北。各各去山一千</a><a name="0411b21" id="0411b21">由旬。在大海下。造作四面阿修罗城。杂色七</a><a name="0411b22" id="0411b22">宝。微妙可爱。乃至世间。有此四面阿修罗城</a><a name="0411b23" id="0411b23">如是出生。复次阿那毗罗大风。吹彼水沫</a><a name="0411b24" id="0411b24">于须弥留大山王外掷置彼处。造作一山。名</a><a name="0411b25" id="0411b25">曰佉提罗迦。其山高广。各有四万二千由旬。</a><a name="0411b26" id="0411b26">杂色七宝。庄严成就。微妙可观。诸比丘。</a><a name="0411b27" id="0411b27">此因缘故。世间便有佉提罗迦山。如是出生</a><a name="0411b28" id="0411b28"><p>复次阿那毗罗大风。吹彼水沫。于佉提罗迦</a><a name="0411b29" id="0411b29">山外。掷置彼处。造作一山。名曰伊沙陀罗。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010411a.htm'><img src='up.gif' border=0></a>
<a href='T010411c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>