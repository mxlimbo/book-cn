<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0077 尊上经 0887a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 77 尊上经</font> <font face='Arial'>(卷1)</font> <font face='Arial'>T01, p0887a</h2></font><hr>
<span class='old'>
</a><a name="0886c28" id="0886c28">持之。彼天说已。礼我足绕我。即其处忽然不</a><a name="0886c29" id="0886c29">现。汝强耆。知彼天名字不。唯世尊。我不知彼</span><a name="0887a01" id="0887a01">天之名字。此强耆。彼名般那末难天子。是三</a><a name="0887a02" id="0887a02">十三天大将。今是世尊时。今是善逝时。愿世</a><a name="0887a03" id="0887a03">尊。当为诸比丘。说此贤善偈及以义。从世尊</a><a name="0887a04" id="0887a04">闻已。比丘当奉持之。是故强耆。当善思听之</a><a name="0887a05" id="0887a05">善思惟念。我当为说。如是世尊。尊者卢耶强</a><a name="0887a06" id="0887a06">耆受世尊教。世尊告说此偈(如上故不重写)。云何强耆。</a><a name="0887a07" id="0887a07">比丘过去忆念此强耆。或比丘色过去。若乐</a><a name="0887a08" id="0887a08">若着于中住。过去痛想行过去识。若乐若着</a><a name="0887a09" id="0887a09">于中住。如是强耆。比丘忆念过去。云何强</a><a name="0887a10" id="0887a10">耆。比丘不忆念过去。此强耆。或比丘过去色</a><a name="0887a11" id="0887a11">不乐不着亦不于中住。过去痛想行识。不乐</a><a name="0887a12" id="0887a12">不着不于中住。如是强耆。比丘不念过去。云</a><a name="0887a13" id="0887a13">何强耆。比丘当来求念。此强耆。或比丘当来</a><a name="0887a14" id="0887a14">色。或乐或着于中住。当来痛想行识于中乐。</a><a name="0887a15" id="0887a15">或着于中住。如是强耆。比丘当来忆念。云何</a><a name="0887a16" id="0887a16">强耆。或比丘当来无求念。此强耆。或比丘</a><a name="0887a17" id="0887a17">色。当来不有乐不有着。不于中住。当来痛想</a><a name="0887a18" id="0887a18">行识。不有乐不有着不于中住。如是强耆。比</a><a name="0887a19" id="0887a19">丘当来无求念。云何强耆。比丘现在法思惟。</a><a name="0887a20" id="0887a20">此强耆。或比丘乐于现在色。于中着于中住。</a><a name="0887a21" id="0887a21">现在痛想行识。于中乐于中着于中住。如是</a><a name="0887a22" id="0887a22">强耆。比丘现在法思惟念。云何强耆。比丘现</a><a name="0887a23" id="0887a23">在当不思惟念。此强耆。或比丘现在色。不有</a><a name="0887a24" id="0887a24">乐不有着不有住。痛想行识。不有乐不有着</a><a name="0887a25" id="0887a25">不有住。比丘现在法不思惟念。佛如是说。</a><a name="0887a26" id="0887a26">尊者卢耶强耆闻世尊所说。欢喜而乐</a><a name="0887a27" id="0887a27"><p class='juan'>
佛说尊上经</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010886c.htm'><img src='up.gif' border=0></a>
<a href='T010887b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>