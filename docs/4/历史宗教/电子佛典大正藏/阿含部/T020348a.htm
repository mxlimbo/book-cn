<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0348a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷47)</font> （一二六六） （四五五） <font face='Arial'>T02, p0348a</h2></font><hr>
<span class='old'>
</a><a name="0347c28" id="0347c28">未来生死故。有未来出没。有未来出没故。</a><a name="0347c29" id="0347c29">则有生．老．病．死．忧．悲．苦恼。如是纯一苦聚</span><a name="0348a01" id="0348a01">集。如所说句。无所依者。则不动摇。不动摇者。</a><a name="0348a02" id="0348a02">得无趣向。无趣向者。则有止息。有止息故。</a><a name="0348a03" id="0348a03">则不随趣往来。不随趣往来。则无未来</a><a name="0348a04" id="0348a04">出没。无未来出没者。则无生．老．病．死．忧．悲．恼</a><a name="0348a05" id="0348a05">苦。如是纯大苦聚灭<p>阐陀言。尊者摩诃拘絺</a><a name="0348a06" id="0348a06">罗。供养世尊事。于今毕矣。随顺善逝。今已</a><a name="0348a07" id="0348a07">毕矣。适意。非不适意。弟子所作。于今已作。</a><a name="0348a08" id="0348a08">若复有余弟子所作供养师者。亦当如</a><a name="0348a09" id="0348a09">是供养大师。适意。非不适意。然我今日身</a><a name="0348a10" id="0348a10">病苦痛。难可堪忍。唯欲以刀自杀。不乐苦</a><a name="0348a11" id="0348a11">生。尔时。尊者阐陀即于那罗聚落好衣庵罗</a><a name="0348a12" id="0348a12">林中以刀自杀<p>时。尊者舍利弗供养尊者</a><a name="0348a13" id="0348a13">阐陀舍利已。往诣佛所。稽首礼足。退住一</a><a name="0348a14" id="0348a14">面。白佛言。世尊。尊者阐陀于那罗聚落好</a><a name="0348a15" id="0348a15">衣庵罗林中以刀自杀。云何。世尊。彼尊者阐</a><a name="0348a16" id="0348a16">陀当至何趣。云何受生。后世云何<p>佛告尊</a><a name="0348a17" id="0348a17">者舍利弗。彼不自记说言。尊者摩诃拘絺罗。</a><a name="0348a18" id="0348a18">我供养世尊。于今已毕。随顺善逝。于今已</a><a name="0348a19" id="0348a19">毕。适意。非不适意。若复有余供养大师者。</a><a name="0348a20" id="0348a20">当如是作。适意。非不适意耶<p>尔时。尊者舍</a><a name="0348a21" id="0348a21">利弗复问。世尊。彼尊者阐陀先于镇珍尼婆</a><a name="0348a22" id="0348a22">罗门聚落。有供养家．极亲厚家．善言语家</a><a name="0348a23" id="0348a23"><p>佛告舍利弗。如是。舍利弗。正智．正善解脱善</a><a name="0348a24" id="0348a24">男子。有供养家．亲厚家．善言语家。舍利弗。我</a><a name="0348a25" id="0348a25">不说彼有大过。若有舍此身。余身相续者。</a><a name="0348a26" id="0348a26">我说彼等则有大过。若有舍此身已。余身</a><a name="0348a27" id="0348a27">不相续者。我不说彼有大过也。无大过</a><a name="0348a28" id="0348a28">故。于那罗聚落好衣庵罗林中以刀自杀</a><a name="0348a29" id="0348a29"><p>如是。世尊为彼尊者阐陀说第一记<p>佛说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020347c.htm'><img src='up.gif' border=0></a>
<a href='T020348b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>