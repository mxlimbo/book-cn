<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0777a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷56)</font> 晡利多品 （二○四）罗摩经第三 <font face='Arial'>T01, p0777a</h2></font><hr>
<span class='old'>
</a><a name="0776c28" id="0776c28">此众。郁陀罗罗摩子同师处。我亦如师。最</a><a name="0776c29" id="0776c29">上恭敬．最上供养．最上欢喜<p>我复作是念。此</span><a name="0777a01" id="0777a01">法不趣智。不趣觉。不趣涅槃。我今宁可</a><a name="0777a02" id="0777a02">舍此法。更求无病无上安隐涅槃。求无老．</a><a name="0777a03" id="0777a03">无死．无愁忧戚．无秽污无上安隐涅槃。我即</a><a name="0777a04" id="0777a04">舍此法。便求无病无上安隐涅槃。求无</a><a name="0777a05" id="0777a05">老．无死．无愁忧戚．无秽污无上安隐涅槃已。</a><a name="0777a06" id="0777a06">往象顶山南。郁鞞罗梵志村。名曰斯那</a><a name="0777a07" id="0777a07">于彼中地至可爱乐。山林郁茂。尼连禅河</a><a name="0777a08" id="0777a08">清流盈岸。我见彼已。便作是念。此地至可</a><a name="0777a09" id="0777a09">爱乐。山林郁茂。尼连禅河清流盈岸。若族姓</a><a name="0777a10" id="0777a10">子欲有学者。可于中学。我亦当学。我今宁</a><a name="0777a11" id="0777a11">可于此中学。即便持草往诣觉树。到已布</a><a name="0777a12" id="0777a12">下敷尼师檀。结跏趺坐。要不解坐。至得</a><a name="0777a13" id="0777a13">漏尽。我便不解坐。至得漏尽。我求无病无</a><a name="0777a14" id="0777a14">上安隐涅槃。便得无病无上安隐涅槃。求</a><a name="0777a15" id="0777a15">无老．无死．无愁忧戚．无秽污无上安隐涅槃。</a><a name="0777a16" id="0777a16">便得无老．无死．无愁忧戚．无秽污无上安隐</a><a name="0777a17" id="0777a17">涅槃。生知生见。定道品法。生已尽。梵行已</a><a name="0777a18" id="0777a18">立。所作已办。不更受有。知如真<p>我初觉无</a><a name="0777a19" id="0777a19">上正尽觉已。便作是念。我当为谁先说法</a><a name="0777a20" id="0777a20">耶。我复作是念。我今宁可为阿罗罗加摩</a><a name="0777a21" id="0777a21">先说法耶。尔时有天。住虚空中。而语我曰。</a><a name="0777a22" id="0777a22">大仙人。当知阿罗罗加摩彼命终来至</a><a name="0777a23" id="0777a23">今七日。我亦自知阿罗罗加摩其命终来</a><a name="0777a24" id="0777a24">得今七日。我复作是念。阿罗罗加摩。彼人</a><a name="0777a25" id="0777a25">长衰不闻此法。若闻此者。速知法次法。我</a><a name="0777a26" id="0777a26">初觉无上正尽觉已。作如是念。我当为谁</a><a name="0777a27" id="0777a27">先说法耶。我复作是念。我今宁可为郁陀</a><a name="0777a28" id="0777a28">罗罗摩子先说法耶。天复住空。而语我曰。</a><a name="0777a29" id="0777a29">大仙人。当知郁陀罗罗摩子命终已来二七<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010776c.htm'><img src='up.gif' border=0></a>
<a href='T010777b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>