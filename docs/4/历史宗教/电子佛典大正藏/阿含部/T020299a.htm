<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0299a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷41)</font> （一一二九） （四五五） <font face='Arial'>T02, p0299a</h2></font><hr>
<span class='old'>
</a><a name="0298c28" id="0298c28"><p><b>　　<A NAME="n1168"></A>（一一二九）</b><p>如是我闻<p>一时。佛住舍卫国祇树给</a><a name="0298c29" id="0298c29">孤独园<p>尔时。世尊告诸比丘。有四沙门果。</span><a name="0299a01" id="0299a01">何等为四。谓须陀洹果．斯陀含果．阿那含果．</a><a name="0299a02" id="0299a02">阿罗汉果。何等为须陀洹果。谓三结断。是</a><a name="0299a03" id="0299a03">名须陀洹果。何等为斯陀含果。谓三结断。</a><a name="0299a04" id="0299a04">贪．恚．痴薄。是名斯陀含果。何等为阿那含</a><a name="0299a05" id="0299a05">果。谓五下分结断。是名阿那含果。何等为</a><a name="0299a06" id="0299a06">阿罗汉果。若彼贪欲永尽。嗔恚永尽。愚痴永</a><a name="0299a07" id="0299a07">尽。一切烦恼永尽。是名阿罗汉果<p>佛说此</a><a name="0299a08" id="0299a08">经已。诸比丘闻佛所说。欢喜奉行</a><a name="0299a09" id="0299a09"><p><b>　　<A NAME="n1169"></A>（一一三○）</b><p>如是我闻<p>一时。佛住舍卫国祇树给</a><a name="0299a10" id="0299a10">孤独园<p>尔时。世尊告诸比丘。若于彼处。有</a><a name="0299a11" id="0299a11">比丘经行于彼处。四沙门果中得一一果</a><a name="0299a12" id="0299a12">者。彼比丘尽其形寿。常念彼处<p>佛说此经</a><a name="0299a13" id="0299a13">已。诸比丘闻佛所说。欢喜奉行</a><a name="0299a14" id="0299a14"><p>如经行处。如是住处．坐处．卧处亦如是说。</a><a name="0299a15" id="0299a15">如是比丘。如是比丘尼．式叉摩尼．沙弥．沙</a><a name="0299a16" id="0299a16">弥尼．优婆塞．优婆夷。一一四经如上说</a><a name="0299a17" id="0299a17"><p><b>　　<A NAME="n1170"></A>（一一三一）</b><p>如是我闻<p>一时。佛住舍卫国祇树给</a><a name="0299a18" id="0299a18">孤独园<p>尔时。世尊告诸比丘。如四食于四</a><a name="0299a19" id="0299a19">大。众生安立。饶益摄受。何等为四。谓抟食．</a><a name="0299a20" id="0299a20">触食．意思食．识食。如是四种。福德润泽．善</a><a name="0299a21" id="0299a21">法润泽。安乐食。何等为四。谓于佛不坏净</a><a name="0299a22" id="0299a22">成就。福德润泽．善法润泽．安乐食。法．僧不坏</a><a name="0299a23" id="0299a23">净。圣戒成就。福德润泽．善法润泽．安乐食</a><a name="0299a24" id="0299a24"><p>佛说此经已。诸比丘闻佛所说。欢喜奉行</a><a name="0299a25" id="0299a25"><p><b>　　<A NAME="n1171"></A>（一一三二）</b><p>如是我闻<p>一时。佛住舍卫国祇树给</a><a name="0299a26" id="0299a26">孤独园<p>尔时。世尊告诸比丘。如上说。差别</a><a name="0299a27" id="0299a27">者。于佛不坏净成就。福德润泽．善法润泽．</a><a name="0299a28" id="0299a28">安乐食。于法不坏净。于诸闻法可意爱念。</a><a name="0299a29" id="0299a29">圣戒成就。福德润泽．善法润泽．安乐食<p>佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020298c.htm'><img src='up.gif' border=0></a>
<a href='T020299b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>