<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0022b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷3)</font> 第一分 （二）第一分游行经第二初 <font face='Arial'>T01, p0022b</h2></font><hr>
<span class='old'>
</a><a name="0022a28" id="0022a28">已还。时。善见王踊跃而言。此绀马宝真为我</a><a name="0022a29" id="0022a29">瑞。我今真为转轮圣王。是为绀马宝成就</span><a name="0022b01" id="0022b01"><p>云何善见大王神珠宝成就。时。善见大王于</a><a name="0022b02" id="0022b02">清旦在正殿上坐。自然神珠忽现在前。质</a><a name="0022b03" id="0022b03">色清彻。无有瑕秽。时王见已。言。此珠妙好。</a><a name="0022b04" id="0022b04">若有光明。可照宫内。时。善见王欲试此珠。</a><a name="0022b05" id="0022b05">即召四兵。以此宝珠置高幢上。于夜冥中</a><a name="0022b06" id="0022b06">赍幢出城。其珠光明。照诸军众。犹如昼</a><a name="0022b07" id="0022b07">日。于军众外周匝。复能照一由旬。现城中人</a><a name="0022b08" id="0022b08">皆起作务。谓为是昼。时。王善见踊跃而言。</a><a name="0022b09" id="0022b09">今此神珠真为我瑞。我今真为转轮圣王。</a><a name="0022b10" id="0022b10">是为神珠宝成就<p>云何善见大王成就玉女</a><a name="0022b11" id="0022b11">宝。时。玉女宝忽然出现。颜色从容。面貌端</a><a name="0022b12" id="0022b12">正。不长不短。不粗不细。不白不黑。不刚不柔。</a><a name="0022b13" id="0022b13">冬则身温。夏则身凉。举身毛孔出栴檀香。口</a><a name="0022b14" id="0022b14">出优钵罗华香。言语柔软。举动安详。先起</a><a name="0022b15" id="0022b15">后坐。不失宜则。时。王善见清净无著。心不</a><a name="0022b16" id="0022b16">暂念。况复亲近。时。王善见踊跃而言。此玉女</a><a name="0022b17" id="0022b17">宝真为我瑞。我今真为转轮圣王。是为玉</a><a name="0022b18" id="0022b18">女宝成就<p>云何善见大王居士宝成就。时。居</a><a name="0022b19" id="0022b19">士丈夫忽然自出。宝藏自然。财富无量。居士</a><a name="0022b20" id="0022b20">宿福。眼能彻视地中伏藏。有主无主。皆悉见</a><a name="0022b21" id="0022b21">知。其有主者。能为拥护。其无主者。取给王</a><a name="0022b22" id="0022b22">用。时。居士宝往白王言。大王。有所给与。不</a><a name="0022b23" id="0022b23">足为忧。我自能办。时。善见王欲试居士宝。</a><a name="0022b24" id="0022b24">即饬严船于水游戏。告居士曰。我须金宝。</a><a name="0022b25" id="0022b25">汝速与我。居士报曰。大王小待。须至岸上。</a><a name="0022b26" id="0022b26">王寻逼言。我停须用。正今得来。时。居士宝</a><a name="0022b27" id="0022b27">被王严饬。即于船上长跪。以右手内着水</a><a name="0022b28" id="0022b28">中。水中宝瓶随手而出。如虫缘树。彼居士</a><a name="0022b29" id="0022b29">宝。亦复如是。内手水中。宝缘手出。充满船<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010022a.htm'><img src='up.gif' border=0></a>
<a href='T010022c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>