<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0498a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷11)</font> 王相应品第六 （六二）频鞞娑逻王迎佛经第五 <font face='Arial'>T01, p0498a</h2></font><hr>
<span class='old'>
</a><a name="0497c28" id="0497c28">迦叶止如意足已。为佛作礼。白曰。世尊。</a><a name="0497c29" id="0497c29">佛是我师。我是佛弟子。佛一切智。我无一切</span><a name="0498a01" id="0498a01">智<p>世尊告曰。如是。迦叶。如是。迦叶。我有一</a><a name="0498a02" id="0498a02">切智。汝无一切智<p>尔时。尊者郁毗罗迦叶因</a><a name="0498a03" id="0498a03">自己故。式漏曰</a><a name="0498a04" id="0498a04"><p class='lg'>　　昔无所知时　　　为解脱事火</a><br><a name="0498a05" id="0498a05">　　虽老犹生盲　　　邪不见真际</a><br><a name="0498a06" id="0498a06">　　我今见上迹　　　无上龙所说</a><br><a name="0498a07" id="0498a07">　　无为尽脱苦　　　见已生死尽　</p></a><a name="0498a08" id="0498a08"><p>诸摩竭陀人见如此已。便作是念。沙门瞿</a><a name="0498a09" id="0498a09">昙不从郁毗罗迦叶学梵行。郁毗罗迦叶</a><a name="0498a10" id="0498a10">从沙门瞿昙学梵行也<p>世尊知诸摩竭</a><a name="0498a11" id="0498a11">陀人心之所念。便为摩竭陀王洗尼频鞞娑</a><a name="0498a12" id="0498a12">逻说法。劝发渴仰。成就欢喜。无量方便</a><a name="0498a13" id="0498a13">为彼说法。劝发渴仰。成就欢喜已。如诸</a><a name="0498a14" id="0498a14">佛法。先说端正法。闻者欢悦。谓说施．说戒．</a><a name="0498a15" id="0498a15">说生天法。毁呰欲为灾患。生死为秽。称叹</a><a name="0498a16" id="0498a16">无欲为妙道品白净<p>世尊为彼大王说之。</a><a name="0498a17" id="0498a17">佛已知彼有欢喜心．具足心．柔软心．堪耐心．</a><a name="0498a18" id="0498a18">升上心．一向心．无疑心．无尽心。有能．有力</a><a name="0498a19" id="0498a19">堪受正法。谓如诸佛所说正要。世尊即为</a><a name="0498a20" id="0498a20">彼说苦．习．灭．道。大王。色生灭。汝当知色生</a><a name="0498a21" id="0498a21">灭。大王。觉．想．行．识生灭。汝当知识生灭。大</a><a name="0498a22" id="0498a22">王。犹如大雨时。水上之泡或生或灭。大王。</a><a name="0498a23" id="0498a23">色生灭亦如是。汝当知色生灭。大王。觉．想．</a><a name="0498a24" id="0498a24">行．识生灭。汝当知识生灭<p>大王。若族姓子</a><a name="0498a25" id="0498a25">知色生灭。便知不复生当来色。大王。若族</a><a name="0498a26" id="0498a26">姓子知觉．想．行．识生灭。便知不复生当来</a><a name="0498a27" id="0498a27">识。大王。若族姓子知色如真。便不着色。不</a><a name="0498a28" id="0498a28">计色。不染色。不住色。不乐色是我。大王。若</a><a name="0498a29" id="0498a29">族姓子知觉．想．行．识如真。便不着识。不计<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010497c.htm'><img src='up.gif' border=0></a>
<a href='T010498b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>