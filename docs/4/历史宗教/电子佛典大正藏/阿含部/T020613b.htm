<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0613b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷13)</font> 地主品第二十三 （四） <font face='Arial'>T02, p0613b</h2></font><hr>
<span class='old'>
</a><a name="0613a28" id="0613a28">莫作是念。所以然者。一切众生皆由食得</a><a name="0613a29" id="0613a29">存。无食便丧<p>尔时。世尊便说此偈</span><a name="0613b01" id="0613b01"><p class='lg'>　　念当广惠施　　　终莫断施心</a><br><a name="0613b02" id="0613b02">　　必当值贤圣　　　度此生死源　</p></a><a name="0613b03" id="0613b03"><p>尔时。波斯匿王白世尊曰。我今倍复欢庆</a><a name="0613b04" id="0613b04">于向如来。所以然者。一切众生皆由食</a><a name="0613b05" id="0613b05">得存。无食不存。尔时。波斯匿王曰。自今</a><a name="0613b06" id="0613b06">以后。当广惠施。无所吝惜<p>是时。世尊与</a><a name="0613b07" id="0613b07">王说微妙之法<p>时。王即从坐起。头面礼足。</a><a name="0613b08" id="0613b08">便退而去<p>尔时。王波斯匿闻佛所说。欢喜</a><a name="0613b09" id="0613b09">奉行</a><a name="0613b10" id="0613b10"><p><b>　　<A NAME="n2114"></A>（五）</b><p>闻如是<p>一时。佛在舍卫国祇树给孤独</a><a name="0613b11" id="0613b11">园<p>尔时。尊者阿难在闲静处。便生此念。世</a><a name="0613b12" id="0613b12">间颇有此香。亦逆风香。亦顺风香。亦逆顺风</a><a name="0613b13" id="0613b13">香乎。尔时。尊者阿难便从坐起。往诣世尊</a><a name="0613b14" id="0613b14">所。头面礼足。在一面坐<p>尔时。尊者阿难白</a><a name="0613b15" id="0613b15">世尊曰。我于闲静之处。便生此念。世间颇</a><a name="0613b16" id="0613b16">有此香。亦逆风香。亦顺风香。亦逆顺风香</a><a name="0613b17" id="0613b17">乎<p>尔时。世尊告阿难曰。有此妙香。亦逆风</a><a name="0613b18" id="0613b18">香。亦顺风香。亦逆顺风香<p>是时。阿难白世</a><a name="0613b19" id="0613b19">尊曰。此是何者香。亦逆风香。亦顺风香。亦</a><a name="0613b20" id="0613b20">逆顺风香<p>世尊告曰。有此之香。然此香气</a><a name="0613b21" id="0613b21">力。亦逆风香。亦顺风香。亦逆顺风香<p>阿难</a><a name="0613b22" id="0613b22">白佛言。此何等香。亦逆风香。亦顺风香。亦</a><a name="0613b23" id="0613b23">逆顺风香<p>世尊告曰。此三种香。亦逆风香。</a><a name="0613b24" id="0613b24">亦顺风香。亦逆顺风香<p>阿难言。何等为三</a><a name="0613b25" id="0613b25"><p>世尊告曰。戒香．闻香．施香。是谓。阿难。有此香</a><a name="0613b26" id="0613b26">种。然复此逆风香。亦顺风香。亦逆顺风香。诸</a><a name="0613b27" id="0613b27">世间所有之香。此三种香最胜．最上。无与等</a><a name="0613b28" id="0613b28">者。无能及者。犹如由牛有酪。由酪有酥。由</a><a name="0613b29" id="0613b29">酥有醍醐。然此醍醐最胜．最上。无与等者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020613a.htm'><img src='up.gif' border=0></a>
<a href='T020613c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>