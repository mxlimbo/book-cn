<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0663b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷22)</font> 须陀品第三十 （三） <font face='Arial'>T02, p0663b</h2></font><hr>
<span class='old'>
</a><br><a name="0663a28" id="0663a28">　　清净眼无垢　　　佛弟阿那律　</p></a><a name="0663a29" id="0663a29"><p>是时。阿那律绕城三匝。往诣长者家<p>是时。尊</span><a name="0663b01" id="0663b01">者大迦叶化作五百匹马。皆朱毛尾。金银</a><a name="0663b02" id="0663b02">校饰。在上而坐。并雨天华。往诣彼城<p>长者</a><a name="0663b03" id="0663b03">遥见。以偈问女曰</a><a name="0663b04" id="0663b04"><p class='lg'>　　金马朱毛尾　　　其数有五百</a><br><a name="0663b05" id="0663b05">　　为是转轮王　　　为是汝师耶　</p></a><a name="0663b06" id="0663b06"><p>女复以偈报曰</a><a name="0663b07" id="0663b07"><p class='lg'>　　头陀行第一　　　恒愍贫穷者</a><br><a name="0663b08" id="0663b08">　　如来与半坐　　　最大迦叶是　</p></a><a name="0663b09" id="0663b09"><p>是时。大迦叶绕城三匝。往诣长者家<p>是时。尊</a><a name="0663b10" id="0663b10">者大目犍连化作五百白象。皆有六牙。七</a><a name="0663b11" id="0663b11">处平整。金银校饰。在上坐而来。放大光明</a><a name="0663b12" id="0663b12">悉满世界。诣城。在虚空之中。作倡伎乐。不</a><a name="0663b13" id="0663b13">可称计。雨种种杂华。又虚空之中。悬缯．幡</a><a name="0663b14" id="0663b14">盖。极为奇妙<p>尔时。长者遥见已。以偈问女</a><a name="0663b15" id="0663b15">曰</a><a name="0663b16" id="0663b16"><p class='lg'>　　白象有六牙　　　在上如天王</a><br><a name="0663b17" id="0663b17">　　今闻伎乐音　　　是释迦文耶　</p></a><a name="0663b18" id="0663b18"><p>时。女以偈报曰</a><a name="0663b19" id="0663b19"><p class='lg'>　　在彼大山上　　　降伏难陀龙</a><br><a name="0663b20" id="0663b20">　　神足第一者　　　名曰大目连</a><br><a name="0663b21" id="0663b21">　　我师故未来　　　此是弟子众</a><br><a name="0663b22" id="0663b22">　　圣师今当来　　　光明靡不照　</p></a><a name="0663b23" id="0663b23"><p>是时。尊者大目干连绕城三匝。往诣长者</a><a name="0663b24" id="0663b24">家<p>是时。世尊以知时到。被僧伽梨。在虚空</a><a name="0663b25" id="0663b25">中。去地七仞。是时。尊者阿若拘邻在如来</a><a name="0663b26" id="0663b26">右。舍利弗在如来左。尔时。阿难承佛威神。</a><a name="0663b27" id="0663b27">在如来后。而手执拂。千二百弟子前后围</a><a name="0663b28" id="0663b28">绕。如来最在中央。及诸神足弟子。阿若拘邻</a><a name="0663b29" id="0663b29">化作月天子。舍利弗化作日天子。诸余神足<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020663a.htm'><img src='up.gif' border=0></a>
<a href='T020663c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>