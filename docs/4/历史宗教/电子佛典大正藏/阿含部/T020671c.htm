<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0671c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷23)</font> 增上品第三十一 （八） <font face='Arial'>T02, p0671c</h2></font><hr>
<span class='old'>
</a><a name="0671b28" id="0671b28">昧难晓难知。是谓。比丘。有此四法。吾昔苦</a><a name="0671b29" id="0671b29">行不获此要<p>尔时。我复作是念。吾今要当</span><a name="0671c01" id="0671c01">求无上之道。何者是无上之道。所谓向四</a><a name="0671c02" id="0671c02">法是也。贤圣戒律．贤圣三昧．贤圣智慧．贤</a><a name="0671c03" id="0671c03">圣解脱。尔时。我复作是念。不可以此羸劣</a><a name="0671c04" id="0671c04">之体。求于上尊之道。多少食精微之气。长</a><a name="0671c05" id="0671c05">育身体。气力炽盛。然后得修行道。当食精</a><a name="0671c06" id="0671c06">微之气。时五比丘舍我还退。此沙门瞿昙性</a><a name="0671c07" id="0671c07">行错乱。以舍真法而就邪业<p>当我尔时。即</a><a name="0671c08" id="0671c08">从坐起。东向经行。是时。我复作是念。过去</a><a name="0671c09" id="0671c09">久远恒沙诸佛。成道之处为在何所。是时。虚</a><a name="0671c10" id="0671c10">空神天住在上。而语我曰。贤士当知。过去</a><a name="0671c11" id="0671c11">恒沙诸佛世尊。坐于道树清凉荫下而得</a><a name="0671c12" id="0671c12">成佛。时。我复作是念。为坐何处得成佛</a><a name="0671c13" id="0671c13">道。坐耶。立耶。是时。诸天复来告我。而作是</a><a name="0671c14" id="0671c14">说。过去恒沙诸佛世尊。坐于草蓐。然后成</a><a name="0671c15" id="0671c15">佛<p>是时。去我不远。有吉祥梵志在侧刈</a><a name="0671c16" id="0671c16">草。即往至彼。问。汝是何人。为名何等。为</a><a name="0671c17" id="0671c17">有姓耶。梵志报曰。我名吉祥。其姓弗星。我</a><a name="0671c18" id="0671c18">尔时语彼人曰。善哉。善哉。如是姓字。世之</a><a name="0671c19" id="0671c19">希有。姓名不虚。必成其号。当使现世吉无</a><a name="0671c20" id="0671c20">不利。生．老．病．死。永使除尽。汝姓弗星。与我</a><a name="0671c21" id="0671c21">共同。吾今欲所求。见惠少草。吉祥问</a><a name="0671c22" id="0671c22">曰。瞿昙。今日用斯草为。尔时。我报吉祥曰。</a><a name="0671c23" id="0671c23">吾欲敷树王下求于四法。云何为四。所谓贤</a><a name="0671c24" id="0671c24">圣戒律．贤圣三昧．贤圣智慧．贤圣解脱<p>比丘</a><a name="0671c25" id="0671c25">当知。尔时。吉祥躬自执草诣树王所。吾即</a><a name="0671c26" id="0671c26">坐其上。正身正意。结加趺坐。计念在前。尔</a><a name="0671c27" id="0671c27">时。贪欲意解。除诸恶法。有觉．有观。游志初</a><a name="0671c28" id="0671c28">禅。有觉．有观除尽。游志二．三禅。护念清净。</a><a name="0671c29" id="0671c29">忧喜除尽。游志四禅。我尔时以清净之心。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020671b.htm'><img src='up.gif' border=0></a>
<a href='T020672a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>