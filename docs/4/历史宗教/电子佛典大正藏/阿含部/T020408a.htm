<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0408a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷5)</font> 初诵 （九六） <font face='Arial'>T02, p0408a</h2></font><hr>
<span class='old'>
</a><a name="0407c28" id="0407c28"><p>尔时世尊说偈答曰</a><a name="0407c29" id="0407c29"><p class='lg'>　　我于斯林中　　　都无有所作</span><br><a name="0408a01" id="0408a01">　　拔断其根本　　　一切尽枯摧</a><br><a name="0408a02" id="0408a02">　　于林而无林　　　已得出于林</a><br><a name="0408a03" id="0408a03">　　我永弃所乐　　　禅定断染着　</p></a><a name="0408a04" id="0408a04"><p>时婆罗门复说偈言</a><a name="0408a05" id="0408a05"><p class='lg'>　　汝实名佛陀　　　于诸世间尊</a><br><a name="0408a06" id="0408a06">　　善能灭诸结　　　离于诸畜积</a><br><a name="0408a07" id="0408a07">　　世间之最上　　　尽后有边际</a><br><a name="0408a08" id="0408a08">　　汝倾欲华幢　　　故号为世尊　</p></a><a name="0408a09" id="0408a09"><p>婆罗门。说是偈已。欢喜而去</a><a name="0408a10" id="0408a10"><p><b>　　<A NAME="n1518"></A>（九七）</b><p>如是我闻。一时佛游拘萨罗国。在娑罗</a><a name="0408a11" id="0408a11">林。时有一婆罗门。去林不远。五百摩纳。从其</a><a name="0408a12" id="0408a12">受学。时彼婆罗门。每念世尊如来何时来游</a><a name="0408a13" id="0408a13">此林。当往咨问。释我疑滞。时婆罗门。遣诸摩</a><a name="0408a14" id="0408a14">纳。诣林采薪。欲以祀火。时诸摩纳。既至林</a><a name="0408a15" id="0408a15">已。见于如来。在树下坐。端正殊特。容貌和</a><a name="0408a16" id="0408a16">奕。如真金楼。晖光赫然。时诸摩纳。睹如来</a><a name="0408a17" id="0408a17">已。寻负薪归。白其师言。和上昔日。每思见</a><a name="0408a18" id="0408a18">佛。今者如来。近在此林。若欲见者。宜知是</a><a name="0408a19" id="0408a19">时。时婆罗门。闻是语已。即诣佛所。问讯起</a><a name="0408a20" id="0408a20">居。在一面坐。即说偈言</a><a name="0408a21" id="0408a21"><p class='lg'>　　深林极茂盛　　　其中甚可畏</a><br><a name="0408a22" id="0408a22">　　何故独宴坐　　　修禅无惧心</a><br><a name="0408a23" id="0408a23">　　又无众音乐　　　可以娱自身</a><br><a name="0408a24" id="0408a24">　　云何乐闲居　　　实为未曾有</a><br><a name="0408a25" id="0408a25">　　汝为求大梵　　　世界自在主</a><br><a name="0408a26" id="0408a26">　　为求于帝释　　　三十三天尊</a><br><a name="0408a27" id="0408a27">　　何故乐独处　　　可畏深林中</a><br><a name="0408a28" id="0408a28">　　常修于苦行　　　将欲何所求　</p></a><a name="0408a29" id="0408a29"><p>尔时世尊说偈答言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020407c.htm'><img src='up.gif' border=0></a>
<a href='T020408b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>