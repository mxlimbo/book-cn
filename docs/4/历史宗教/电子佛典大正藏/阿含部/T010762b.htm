<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0762b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷53)</font> 大品第二 （一九九）痴慧地经第八 <font face='Arial'>T01, p0762b</h2></font><hr>
<span class='old'>
</a><a name="0762a28" id="0762a28">以钩钩。或卧铁床以沸油浇。或坐铁臼</a><a name="0762a29" id="0762a29">以铁杵捣。或毒龙蜇。或以鞭鞭。或以杖挝。</span><a name="0762b01" id="0762b01">或以棒打。或活贯摽头。或枭其首。彼智慧</a><a name="0762b02" id="0762b02">人见已。便作是念。若成就无量恶不善法者。</a><a name="0762b03" id="0762b03">王知捉已。如是考治。我无是无量恶不善</a><a name="0762b04" id="0762b04">之法。若王知者。终不如是苦治于我。是谓</a><a name="0762b05" id="0762b05">智慧人于现法中。身心则受第二喜乐<p>复次。</a><a name="0762b06" id="0762b06">彼智慧人行身妙行。行口．意妙行。彼若时疾</a><a name="0762b07" id="0762b07">病。或坐卧床。或坐卧榻。或坐卧地。或身</a><a name="0762b08" id="0762b08">生极苦甚重苦。乃至命欲断。彼所有身妙行。</a><a name="0762b09" id="0762b09">口．意妙行。彼于尔时悬向在上。犹如<span class='corr'>晡</span>时。</a><a name="0762b10" id="0762b10">日下高山。影悬向在地。如是彼所有身妙行。</a><a name="0762b11" id="0762b11">口．意妙行。彼于尔时悬向在上。彼作是念。</a><a name="0762b12" id="0762b12">此是我身妙行。口．意妙行。悬向在上。我于本</a><a name="0762b13" id="0762b13">时不作恶．多作福。若有处不作恶者。不</a><a name="0762b14" id="0762b14">凶暴。不作无理事。作福．作善．作恐怖。所</a><a name="0762b15" id="0762b15">归命．所依怙。我至彼善处而不生悔。不</a><a name="0762b16" id="0762b16">生悔已。贤死善命终。是谓智慧人于现法</a><a name="0762b17" id="0762b17">中。身心则受第三喜乐<p>复次。彼智慧人行</a><a name="0762b18" id="0762b18">身妙行。行口．意妙行。彼行身妙行。行口．意</a><a name="0762b19" id="0762b19">妙行已。因此缘此。身坏命终。必升善处。上</a><a name="0762b20" id="0762b20">生天中。既生彼已。受于乐报。一向可爱．一向</a><a name="0762b21" id="0762b21">可乐而意可念。若作是念。一向可爱．一向</a><a name="0762b22" id="0762b22">可乐而意可念者。是说善处。所以者何。彼</a><a name="0762b23" id="0762b23">善处者。一向可爱。一向可乐而意可念<p>尔时。</a><a name="0762b24" id="0762b24">有一比丘即从坐起。偏袒着衣。叉手向佛。</a><a name="0762b25" id="0762b25">白曰。世尊。善处乐云何<p>世尊答曰。比丘。善</a><a name="0762b26" id="0762b26">处不可尽说。所谓善处乐。但善处唯有乐</a><a name="0762b27" id="0762b27"><p>比丘复问曰。世尊。可得以喻现其义耶<p>世</a><a name="0762b28" id="0762b28">尊答曰。亦可以喻现其义也。犹如转轮王</a><a name="0762b29" id="0762b29">成就七宝．四种人如意足。比丘。于意云何。彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010762a.htm'><img src='up.gif' border=0></a>
<a href='T010762c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>