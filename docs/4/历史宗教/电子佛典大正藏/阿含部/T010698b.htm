<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0698b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷43)</font> 根本分别品第二 （一六五）温泉林天经第四 <font face='Arial'>T01, p0698b</h2></font><hr>
<span class='old'>
</a><a name="0698a28" id="0698a28">现在法。诸贤。比丘若有眼．色．眼识现在者。</a><a name="0698a29" id="0698a29">彼于现在识不欲染着。因识不欲染着已。</span><a name="0698b01" id="0698b01">则便不乐彼。因不乐彼已。便不受现在</a><a name="0698b02" id="0698b02">法。如是耳．鼻．舌．身。若有意．法．意识现在者。</a><a name="0698b03" id="0698b03">彼于现在识不欲染着。因识不欲染着已。</a><a name="0698b04" id="0698b04">则便不乐彼。因不乐彼已。便不受现在</a><a name="0698b05" id="0698b05">法。诸贤。如是比丘不受现在法<p>诸贤。谓世</a><a name="0698b06" id="0698b06">尊略说此教。不广分别。即从座起。入室</a><a name="0698b07" id="0698b07">宴坐</a><a name="0698b08" id="0698b08"><p class='lg'>　　慎莫念过去　　　亦勿愿未来</a><br><a name="0698b09" id="0698b09">　　过去事已灭　　　未来复未至</a><br><a name="0698b10" id="0698b10">　　现在所有法　　　彼亦当为思</a><br><a name="0698b11" id="0698b11">　　念无有坚强　　　慧者觉如是</a><br><a name="0698b12" id="0698b12">　　若学圣人行　　　孰知愁于死</a><br><a name="0698b13" id="0698b13">　　我要不会彼　　　大苦灾患终</a><br><a name="0698b14" id="0698b14">　　如是行精勤　　　昼夜无懈怠</a><br><a name="0698b15" id="0698b15">　　是故常当说　　　跋地罗帝偈　</p></a><a name="0698b16" id="0698b16"><p>此世尊略说。不广分别。我以此句．以此文</a><a name="0698b17" id="0698b17">广说如是。诸贤。可往向佛具陈。若如世</a><a name="0698b18" id="0698b18">尊所说义者。诸贤等便可共受持<p>于是。诸</a><a name="0698b19" id="0698b19">比丘闻尊者大迦旃延所说。善受持诵。即从</a><a name="0698b20" id="0698b20">座起。绕尊者大迦旃延三匝而去。往诣佛</a><a name="0698b21" id="0698b21">所。稽首作礼。却坐一面。白曰。世尊。向世</a><a name="0698b22" id="0698b22">尊略说此教。不广分别。即从座起。入室</a><a name="0698b23" id="0698b23">燕坐。尊者大迦旃延以此句．以此文而广</a><a name="0698b24" id="0698b24">说之<p>世尊闻已。叹曰。善哉。善哉。我弟子中</a><a name="0698b25" id="0698b25">有眼．有智．有法．有义。所以者何。谓师为弟</a><a name="0698b26" id="0698b26">子略说此教。不广分别。彼弟子以此句．以</a><a name="0698b27" id="0698b27">此文而广说之。如大迦旃延比丘所说。汝</a><a name="0698b28" id="0698b28">等应当如是受持。所以者何。以说观义应</a><a name="0698b29" id="0698b29">如是也<p>佛说如是。彼诸比丘闻佛所说。欢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010698a.htm'><img src='up.gif' border=0></a>
<a href='T010698c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>