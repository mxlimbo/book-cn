<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0024 起世经 0319b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 24 起世经</font> <font face='Arial'>(卷2)</font> 转轮圣王品第三 <font face='Arial'>T01, p0319b</h2></font><hr>
<span class='old'>
</a><a name="0319a28" id="0319a28">器仗。教走教行。教集教散。如王所敕。欲走</a><a name="0319a29" id="0319a29">即走。欲行即行。欲集即集。欲散即散。随意</span><a name="0319b01" id="0319b01">自在。以是因缘。转轮圣王。生大欢喜。踊跃</a><a name="0319b02" id="0319b02">无量。心自念言。我今已得主兵将宝。诸比</a><a name="0319b03" id="0319b03">丘。转轮圣王。有如是等主兵将宝。威力具</a><a name="0319b04" id="0319b04">足。诸比丘。若有如是七宝现者。然后得名转</a><a name="0319b05" id="0319b05">轮圣王</a><a name="0319b06" id="0319b06"><p>诸比丘。何等名为转轮圣王四种自在神通</a><a name="0319b07" id="0319b07">具足。诸比丘。转轮圣王。寿命长远。久住在</a><a name="0319b08" id="0319b08">世。于一切时一切世间。无有人类能得如是</a><a name="0319b09" id="0319b09">安隐久住与转轮王寿命等者。是则名为转</a><a name="0319b10" id="0319b10">轮圣王第一寿命神通具足</a><a name="0319b11" id="0319b11"><p>复次诸比丘。转轮圣王。所受身体。少病少</a><a name="0319b12" id="0319b12">恼。众相具足。其腹平满。不小不大。寒热</a><a name="0319b13" id="0319b13">冷暖。随时调适。进止轻便。食饮消化。安隐</a><a name="0319b14" id="0319b14">快乐。于一切时一切世间。无有余人世间受</a><a name="0319b15" id="0319b15">生少病少恼能如是者。是则名为转轮圣王</a><a name="0319b16" id="0319b16">第二身力神通具足</a><a name="0319b17" id="0319b17"><p>复次诸比丘。转轮圣王。报生形貌端正殊特。</a><a name="0319b18" id="0319b18">常为世间乐观无厌。色身清净。具足庄严。</a><a name="0319b19" id="0319b19">最胜最妙。无有伦匹。于一切时一切世间。</a><a name="0319b20" id="0319b20">人中受生。无有如是端正殊特为诸世间乐</a><a name="0319b21" id="0319b21">观无厌如转轮王形相备者。是则名为转轮</a><a name="0319b22" id="0319b22">圣王第三色貌神通具足</a><a name="0319b23" id="0319b23"><p>复次诸比丘。转轮圣王。业力因缘。有大福</a><a name="0319b24" id="0319b24">报。世间种种。资产丰饶。珍奇众宝。无不具</a><a name="0319b25" id="0319b25">足。于一切时一切世间。人中受生。无有如</a><a name="0319b26" id="0319b26">是富乐自在资财服玩众妙宝物充溢府库比</a><a name="0319b27" id="0319b27">轮王者。是则名为转轮圣王第四果报神通</a><a name="0319b28" id="0319b28">具足。诸比丘。若具如是四种神通无缺减</a><a name="0319b29" id="0319b29">者。然后得名转轮圣王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010319a.htm'><img src='up.gif' border=0></a>
<a href='T010319c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>