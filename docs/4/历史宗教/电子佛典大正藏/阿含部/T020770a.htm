<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0770a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷41)</font> 马王品第四十五 （一） <font face='Arial'>T02, p0770a</h2></font><hr>
<span class='old'>
</a><a name="0769c28" id="0769c28">善来。诸贤。此宝渚之上。与彼天宫不异。</a><a name="0769c29" id="0769c29">多诸珍宝。数千百种饶诸饭食。又有好女</span><a name="0770a01" id="0770a01">皆无夫主。可与我等共相娱乐<p>比丘当知。</a><a name="0770a02" id="0770a02">彼商客众中。其愚惑者。见女人已。便起想</a><a name="0770a03" id="0770a03">着之念。是时。普富商主便作是念。此大海</a><a name="0770a04" id="0770a04">之中非人所居之处。那得有此女人止</a><a name="0770a05" id="0770a05">住。此必是罗刹。勿足狐疑。是时。商主语女</a><a name="0770a06" id="0770a06">人言。止。止。诸妹。我等不贪女色<p>是时。月八</a><a name="0770a07" id="0770a07">日．十四日．十五日。马王在虚空周旋。作此</a><a name="0770a08" id="0770a08">告敕。谁欲渡大海之难。我能负度。比丘当</a><a name="0770a09" id="0770a09">知。当尔之时。彼商主上高树上。遥见马</a><a name="0770a10" id="0770a10">王。闻音响之声。欢喜踊跃。不能自胜。往</a><a name="0770a11" id="0770a11">趣马王所。到已。语马王曰。我等五百商人</a><a name="0770a12" id="0770a12">为风所吹。今来堕此极难之处。欲得渡</a><a name="0770a13" id="0770a13">海。唯愿渡之。是时。马王语彼商人曰。汝</a><a name="0770a14" id="0770a14">等悉来。吾当渡至海际<p>是时。普富长者语</a><a name="0770a15" id="0770a15">众商人曰。今马王近在。悉来就彼共渡</a><a name="0770a16" id="0770a16">海难<p>是时。人众报曰。止。止。大主。我等且在此</a><a name="0770a17" id="0770a17">间自相娱乐。所以在阎浮提勤苦者。欲求</a><a name="0770a18" id="0770a18">于快乐之处。珍奇．宝物及于玉女此间悉备。</a><a name="0770a19" id="0770a19">便可此间五欲自娱乐。后日渐渐合集财货。</a><a name="0770a20" id="0770a20">当共度难<p>时。彼大商主告诸人曰。止。止。愚</a><a name="0770a21" id="0770a21">人。此间无有女人。大海之中云何有人居</a><a name="0770a22" id="0770a22">处。诸商人报曰。且止。大主。我等不能舍此</a><a name="0770a23" id="0770a23">而去<p>是时。普富商主便说偈言</a><a name="0770a24" id="0770a24"><p class='lg'>　　我等堕此难　　　无男无女想</a><br><a name="0770a25" id="0770a25">　　斯是罗刹种　　　渐当食我等　</p></a><a name="0770a26" id="0770a26"><p>设当汝等不与我共去者。各自将护。设我</a><a name="0770a27" id="0770a27">身．口．意所犯者。悉皆原舍。莫经心意<p>是</a><a name="0770a28" id="0770a28">时。诸商人与说共别之偈</a><a name="0770a29" id="0770a29"><p class='lg'>　　与我问讯彼　　　阎浮亲里辈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020769c.htm'><img src='up.gif' border=0></a>
<a href='T020770b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>