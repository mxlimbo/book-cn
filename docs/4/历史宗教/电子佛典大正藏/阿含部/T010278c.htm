<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0023 大楼炭经 0278c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 23 大楼炭经</font> <font face='Arial'>(卷1)</font> 阎浮利品第一 <font face='Arial'>T01, p0278c</h2></font><hr>
<span class='old'>
</a><a name="0278b28" id="0278b28">中有八万象。皆在中止。其象七日一食。有六</a><a name="0278b29" id="0278b29">牙上广下狭。牙齿间悉金填。过须那钵山。</span><a name="0278c01" id="0278c01">次有山名冬王。甚高过亿。山上高四千里。上</a><a name="0278c02" id="0278c02">有水名阿那达。广长二千里。其底沙皆金。</a><a name="0278c03" id="0278c03">其水凉冷。软美且清。以七宝金银琉璃水精</a><a name="0278c04" id="0278c04">赤真珠车磲马瑙。作堑垒。其四面起墙。亦布</a><a name="0278c05" id="0278c05">底有七重栏楯。七重行树。周匝围绕。七宝交</a><a name="0278c06" id="0278c06">露。彩画姝好。阿耨达龙王水水四面有陛。</a><a name="0278c07" id="0278c07">金陛银桄。银陛金桄。琉璃陛水精桄。水精陛</a><a name="0278c08" id="0278c08">琉璃桄。赤真珠陛马瑙桄。马瑙陛赤真珠</a><a name="0278c09" id="0278c09">桄。车磲陛七宝桄。陛上有曲箱盖。皆有栏</a><a name="0278c10" id="0278c10">楯。有交露楼观。其水中有青莲华。红莲华。白</a><a name="0278c11" id="0278c11">莲华。黄莲华。华亦有火色者。金色者。青色</a><a name="0278c12" id="0278c12">者。红色者。赤色者。白色者周匝。大如车轮。</a><a name="0278c13" id="0278c13">其茎大如车毂。若刺其汁出如乳色。其味如</a><a name="0278c14" id="0278c14">蜜。阿耨达龙王宫在其水中。宫名般阇兜。阿</a><a name="0278c15" id="0278c15">耨达龙王在中止。其龙有何等宝。何谓为阿</a><a name="0278c16" id="0278c16">耨达龙。过阿耨达龙。天下余诸龙王。以三热</a><a name="0278c17" id="0278c17">见烧。阿耨达龙王。不以三热见烧。复次天下</a><a name="0278c18" id="0278c18">诸余龙王。过阿耨达龙王。余龙王。热沙雨身</a><a name="0278c19" id="0278c19">上。烧炙燋革。燋革已烧肤。烧肤已烧筋。烧</a><a name="0278c20" id="0278c20">筋已烧骨。烧骨已烧髓。烧炙甚毒痛。过阿</a><a name="0278c21" id="0278c21">耨达龙王。余龙王皆见热。阿耨达龙王独不</a><a name="0278c22" id="0278c22">热。是故名为阿耨达。是为第一事。复次天下。</a><a name="0278c23" id="0278c23">过阿耨达龙王。余龙王。起媱欲事。相向时。热</a><a name="0278c24" id="0278c24">风来吹其身。燋龙身。即失无颜色得蛇身。</a><a name="0278c25" id="0278c25">便恐不喜。天下诸所龙王。过阿耨达。诸龙</a><a name="0278c26" id="0278c26">王得热。阿耨达龙王独无热。是故名为阿耨</a><a name="0278c27" id="0278c27">达。是为二事。复次天下诸龙王。过阿耨达龙</a><a name="0278c28" id="0278c28">王。余龙王。诸金翅鸟王。悉入其宫。悉恐怖取</a><a name="0278c29" id="0278c29">食之。若金翅鸟自念言欲入阿耨达龙王宫。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010278b.htm'><img src='up.gif' border=0></a>
<a href='T010279a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>