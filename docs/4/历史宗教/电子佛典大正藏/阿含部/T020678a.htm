<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0678a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷24)</font> 善聚品第三十二 （六） <font face='Arial'>T02, p0678a</h2></font><hr>
<span class='old'>
</a><a name="0677c28" id="0677c28">趣乎<p>释提桓因曰。如是。天子。其有自归</a><a name="0677c29" id="0677c29">三尊者。终不堕三恶趣也。如来亦说此偈</span><a name="0678a01" id="0678a01"><p class='lg'>　　诸有自归佛　　　不堕三恶趣</a><br><a name="0678a02" id="0678a02">　　尽漏处天人　　　便当至涅槃　</p></a><a name="0678a03" id="0678a03"><p>尔时。彼天问释提桓因。今如来竟为所在</a><a name="0678a04" id="0678a04"><p>释提桓因曰。今如来在摩竭国罗阅城中。</a><a name="0678a05" id="0678a05">迦兰陀竹园所。与大比丘众五百人俱<p>天子</a><a name="0678a06" id="0678a06">报言。我今无有此力。可得至彼觐省如来</a><a name="0678a07" id="0678a07"><p>释提桓因报言。天子当知。右膝着地。长跪</a><a name="0678a08" id="0678a08">叉手。向下方界。而作是说。唯愿世尊善观</a><a name="0678a09" id="0678a09">察之。今在垂穷之地。愿矜愍之。今自归三</a><a name="0678a10" id="0678a10">尊。如来无所著<p>是时。彼天子随释提桓因</a><a name="0678a11" id="0678a11">言。即便长跪向下方。自称姓名。自归佛．法．</a><a name="0678a12" id="0678a12">众。尽其形寿为真佛子。非用天子。如是。</a><a name="0678a13" id="0678a13">至三说此语已。不复处猪胎。乃当更生</a><a name="0678a14" id="0678a14">长者家<p>是时。彼天见此缘已。即向释提桓</a><a name="0678a15" id="0678a15">因而说此偈</a><a name="0678a16" id="0678a16"><p class='lg'>　　善缘非恶缘　　　为法非为财</a><br><a name="0678a17" id="0678a17">　　导引以正道　　　此者尊所叹</a><br><a name="0678a18" id="0678a18">　　蒙尊不堕恶　　　猪胎甚难因</a><br><a name="0678a19" id="0678a19">　　自察生长者　　　因彼当见佛　</p></a><a name="0678a20" id="0678a20"><p>是时。天子随时寿长短。生罗阅城中大长者</a><a name="0678a21" id="0678a21">家。是时。长者妇自知有娠。十月欲满。生一</a><a name="0678a22" id="0678a22">男儿。端正无双。世之希有。是时。释提桓因</a><a name="0678a23" id="0678a23">以知此儿向十岁。数数往告。汝可忆本</a><a name="0678a24" id="0678a24">所作缘本。自言。我当因彼见佛。今正是时。</a><a name="0678a25" id="0678a25">可见世尊。若不往者。后必有悔<p>是时。尊者</a><a name="0678a26" id="0678a26">舍利弗到时。着衣持钵。入罗阅城乞食。渐</a><a name="0678a27" id="0678a27">渐往至彼长者家。在门外静然而住<p>尔时。长</a><a name="0678a28" id="0678a28">者子见舍利弗着衣持钵。容貌殊特。见已。便</a><a name="0678a29" id="0678a29">往至舍利弗前。而作是说。汝今是谁。为谁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020677c.htm'><img src='up.gif' border=0></a>
<a href='T020678b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>