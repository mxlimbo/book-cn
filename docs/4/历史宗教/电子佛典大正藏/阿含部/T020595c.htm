<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0595c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷10)</font> 劝请品第十九 （九） <font face='Arial'>T02, p0595c</h2></font><hr>
<span class='old'>
</a><a name="0595b28" id="0595b28">所。共相问讯。在一面坐<p>尔时。彼婆罗门问</a><a name="0595b29" id="0595b29">尊者迦遮延曰。如迦遮延所行。此非法．律。</span><a name="0595c01" id="0595c01">年少比丘不向我等诸高德婆罗门作礼<p>迦</a><a name="0595c02" id="0595c02">遮延曰。婆罗门当知。彼如来．至真．等正觉。</a><a name="0595c03" id="0595c03">说此二地。云何为二地。一名老地。二名壮</a><a name="0595c04" id="0595c04">地<p>婆罗门问曰。何者为老地。何者为壮</a><a name="0595c05" id="0595c05">地<p>迦遮延曰。正使婆罗门年在八十．九十。</a><a name="0595c06" id="0595c06">彼人不止淫欲。作诸恶行。是谓婆罗门虽</a><a name="0595c07" id="0595c07">可言老。今在壮地<p>婆罗门曰。何者年壮住</a><a name="0595c08" id="0595c08">在老地<p>迦遮延曰。婆罗门。若有比丘年在</a><a name="0595c09" id="0595c09">二十。或三十．四十．五十。彼亦不习淫欲。亦</a><a name="0595c10" id="0595c10">不作恶行。是谓婆罗门年壮在老地<p>婆罗</a><a name="0595c11" id="0595c11">门曰。此大众中颇有一比丘不行淫法。</a><a name="0595c12" id="0595c12">不作恶行乎<p>迦遮延曰。我大众中无有一</a><a name="0595c13" id="0595c13">比丘习欲作恶者<p>时。婆罗门即从坐起。</a><a name="0595c14" id="0595c14">礼诸比丘足。并作是语。汝今年少住于老</a><a name="0595c15" id="0595c15">地。我今年老住于少地<p>尔时。彼婆罗门复</a><a name="0595c16" id="0595c16">往至迦遮延所。头面礼足。而自陈说。我今</a><a name="0595c17" id="0595c17">自归迦遮延及比丘僧。尽形寿不杀<p>迦遮</a><a name="0595c18" id="0595c18">延曰。汝今莫自归我。我所自归者汝可趣</a><a name="0595c19" id="0595c19">向之<p>婆罗门曰。尊者迦遮延。为自归谁<p>时。</a><a name="0595c20" id="0595c20">尊者迦遮延便长跪向如来所般涅槃处。</a><a name="0595c21" id="0595c21">有释种子出家学道。我恒自归彼。然彼人</a><a name="0595c22" id="0595c22">即是我师<p>婆罗门曰。此沙门瞿昙为在何</a><a name="0595c23" id="0595c23">处。我今欲见之<p>迦遮延曰。彼如来已取涅</a><a name="0595c24" id="0595c24">槃<p>婆罗门言。若如来在世者。我乃可百千</a><a name="0595c25" id="0595c25">由旬往问讯之。彼如来虽取涅槃。我今</a><a name="0595c26" id="0595c26">重自归作礼及佛．法．众。尽其形寿。不复杀</a><a name="0595c27" id="0595c27">生<p>尔时。上色婆罗门闻尊者迦遮延所说。欢</a><a name="0595c28" id="0595c28">喜奉行</a><a name="0595c29" id="0595c29"><p><b>　　<A NAME="n2068"></A>（一○）</b><p>闻如是<p>一时。佛在舍卫国祇树给孤独<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020595b.htm'><img src='up.gif' border=0></a>
<a href='T020596a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>