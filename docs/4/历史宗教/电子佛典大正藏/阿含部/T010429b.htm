<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0429b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷2)</font> 七法品第一 （八）七日经第八 <font face='Arial'>T01, p0429b</h2></font><hr>
<span class='old'>
</a><a name="0429a28" id="0429a28">得恐怖。火法齐彼。终不至此。七日出时。须</a><a name="0429a29" id="0429a29">弥山王百由延崩散坏灭尽。二百由延．三百由</span><a name="0429b01" id="0429b01">延。乃至七百由延崩散坏灭尽。七日出时。须</a><a name="0429b02" id="0429b02">弥山王及此大地烧坏消灭。无余栽烬。如</a><a name="0429b03" id="0429b03">燃酥油。煎熬消尽。无余烟墨。如是七日出</a><a name="0429b04" id="0429b04">时。须弥山王及此大地无余灾烬。是故一切</a><a name="0429b05" id="0429b05">行无常。不久住法．速变易法．不可猗法。如</a><a name="0429b06" id="0429b06">是诸行不当乐着。当患厌之。当求舍离。</a><a name="0429b07" id="0429b07">当求解脱<p>我今为汝说须弥山王当崩坏</a><a name="0429b08" id="0429b08">尽。谁有能信。唯见谛者耳。我今为汝说大</a><a name="0429b09" id="0429b09">海水当竭消尽。谁有能信。唯见谛者耳。我</a><a name="0429b10" id="0429b10">今为汝说一切大地当烧燃尽。谁有能信。唯</a><a name="0429b11" id="0429b11">见谛者耳。所以者何。比丘。昔有大师名曰</a><a name="0429b12" id="0429b12">善眼。为外道仙人之所师宗。舍离欲爱。</a><a name="0429b13" id="0429b13">得如意足。善眼大师有无量百千弟子。善眼</a><a name="0429b14" id="0429b14">大师为诸弟子说梵世法。若善眼大师为</a><a name="0429b15" id="0429b15">说梵世法时。诸弟子等有不具足奉行法</a><a name="0429b16" id="0429b16">者。彼命终已。或生四王天。或生三十三天。或</a><a name="0429b17" id="0429b17">生[<a href='javascript:showpic("images/019475.gif")'>火*佥</a>]摩天。或生兜率哆天。或生化乐天。或</a><a name="0429b18" id="0429b18">生他化乐天。若善眼大师为说梵世法时。</a><a name="0429b19" id="0429b19">诸弟子等设有具足奉行法者。彼修四梵</a><a name="0429b20" id="0429b20">室。舍离于欲。彼命终已。得生梵天。彼时善</a><a name="0429b21" id="0429b21">眼大师而作是念。我不应与弟子等同俱</a><a name="0429b22" id="0429b22">至后世共生一处。我今宁可更修增上慈。</a><a name="0429b23" id="0429b23">修增上慈已。命终得生晃昱天中。彼时善</a><a name="0429b24" id="0429b24">眼大师则于后时更修增上慈。修增上慈</a><a name="0429b25" id="0429b25">已。命终得生晃昱天中。善眼大师及诸弟子</a><a name="0429b26" id="0429b26">学道不虚。得大果报<p>诸比丘。于意云何。昔</a><a name="0429b27" id="0429b27">善眼大师为外道仙人之所师宗。舍离欲</a><a name="0429b28" id="0429b28">爱。得如意足者。汝谓异人耶。莫作斯念。当</a><a name="0429b29" id="0429b29">知即是我也。我于尔时名善眼大师。为外<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010429a.htm'><img src='up.gif' border=0></a>
<a href='T010429c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>