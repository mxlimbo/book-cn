<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0593c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷10)</font> 劝请品第十九 （二） <font face='Arial'>T02, p0593c</h2></font><hr>
<span class='old'>
</a><a name="0593b28" id="0593b28">端。是谓二事学道者不应亲近。如是。舍</a><a name="0593b29" id="0593b29">此二事已。我自有至要之道得成正觉。眼</span><a name="0593c01" id="0593c01">生．智生。意得休息。得诸神通。成沙门果。至</a><a name="0593c02" id="0593c02">于涅槃<p>云何为至要之道得成正觉。眼生．</a><a name="0593c03" id="0593c03">智生。意得休息。得诸神通。成沙门果。至于</a><a name="0593c04" id="0593c04">涅槃。所谓此贤圣八品道是。所谓等见．等治．</a><a name="0593c05" id="0593c05">等语．等业．等命．等方便．等念．等定。此名至要</a><a name="0593c06" id="0593c06">之道。今我得成正觉。眼生．智生。意得休息。</a><a name="0593c07" id="0593c07">得诸神通。成沙门果。至于涅槃。如是。诸比</a><a name="0593c08" id="0593c08">丘。当学舍上二事。习于至要之道。如是。诸</a><a name="0593c09" id="0593c09">比丘。当作是学<p>尔时。诸比丘闻佛所说。欢</a><a name="0593c10" id="0593c10">喜奉行</a><a name="0593c11" id="0593c11"><p class='lg'>　　罗云．迦叶．龙　　　二难．大爱道</a><br><a name="0593c12" id="0593c12">　　诽谤．非梵法　　　二事最在后　</p></a><a name="0593c13" id="0593c13"><p><b>　　<A NAME="n2061"></A>（三）</b><p>闻如是<p>一时。佛在舍卫国祇树给孤独</a><a name="0593c14" id="0593c14">园<p>尔时。释提桓因至世尊所。到已。头面礼</a><a name="0593c15" id="0593c15">足。在一面住。白世尊曰。云何比丘断于爱</a><a name="0593c16" id="0593c16">欲。心得解脱。乃至究竟安隐之处。无有诸</a><a name="0593c17" id="0593c17">患。天．人所敬<p>尔时。世尊告释提桓因曰。于</a><a name="0593c18" id="0593c18">是。拘翼。若是比丘闻此空法解无所有。则</a><a name="0593c19" id="0593c19">得解了一切诸法。如实知之。身所觉知苦</a><a name="0593c20" id="0593c20">乐之法。若不苦不乐之法。即于此身观悉</a><a name="0593c21" id="0593c21">无常。皆归于空。彼已观此不苦不乐之变。亦</a><a name="0593c22" id="0593c22">不起想。以无有想。则无恐怖。以无恐怖。</a><a name="0593c23" id="0593c23">则般涅槃。生死已尽。梵行已立。所作已办。更</a><a name="0593c24" id="0593c24">不复受有。如实知之。是谓。释提桓因。比</a><a name="0593c25" id="0593c25">丘断于爱欲。心得解脱。乃至究竟安隐之</a><a name="0593c26" id="0593c26">处。无有灾患。天．人所敬<p>尔时。释提桓因礼</a><a name="0593c27" id="0593c27">世尊足已。绕三匝而退<p>当于尔时。尊者大目</a><a name="0593c28" id="0593c28">犍连去世尊不远结跏趺坐。正身正意。系</a><a name="0593c29" id="0593c29">念在前。尔时。尊者大目犍连便作是念。向者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020593b.htm'><img src='up.gif' border=0></a>
<a href='T020594a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>