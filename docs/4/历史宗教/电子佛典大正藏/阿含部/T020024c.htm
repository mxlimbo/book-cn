<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0024c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷4)</font> （九三） <font face='Arial'>T02, p0024c</h2></font><hr>
<span class='old'>
</a><a name="0024b28" id="0024b28">车步进。至于佛前。面相问讯慰劳已。退坐</a><a name="0024b29" id="0024b29">一面。白佛言。瞿昙。我今欲作邪盛大会。</span><a name="0024c01" id="0024c01">以七百特牛行列系柱。乃至小小诸虫皆</a><a name="0024c02" id="0024c02">悉系缚。为邪盛大会故。种种异道从诸</a><a name="0024c03" id="0024c03">国国皆悉来至邪盛会所。又闻瞿昙从拘</a><a name="0024c04" id="0024c04">萨罗人间慢行。至舍卫国祇树给孤独园。</a><a name="0024c05" id="0024c05">我今故来请问瞿昙邪盛大会法诸物分</a><a name="0024c06" id="0024c06">数。莫令我所作邪盛大会诸分数之中有</a><a name="0024c07" id="0024c07">所短少<p>佛告婆罗门。或有一邪盛大会</a><a name="0024c08" id="0024c08">主行施作福而生于罪。为三刀剑之所刻</a><a name="0024c09" id="0024c09">削。得不善果报。何等三。谓身刀剑．口刀</a><a name="0024c10" id="0024c10">剑．意刀剑<p>何等为意刀剑生诸苦报。如</a><a name="0024c11" id="0024c11">一会主造作大会。作是思惟。我作邪盛大</a><a name="0024c12" id="0024c12">会。当杀尔所少壮特牛。尔所水特．水牸。尔</a><a name="0024c13" id="0024c13">所羊犊及种种诸虫。是名意刀剑生诸苦</a><a name="0024c14" id="0024c14">报。如是施主虽念作种种布施．种种供养。</a><a name="0024c15" id="0024c15">实生于罪<p>云何为口刀剑生诸苦报。有一</a><a name="0024c16" id="0024c16">会主造作大会。作如是教。我今作邪盛大</a><a name="0024c17" id="0024c17">会。汝等当杀尔所少壮特牛。乃至杀害尔</a><a name="0024c18" id="0024c18">所微细虫。是名口刀剑生诸苦报。大会主</a><a name="0024c19" id="0024c19">虽作是布施．供养。实生于罪<p>云何为身</a><a name="0024c20" id="0024c20">刀剑生诸苦报。谓有一大会主造作大会。</a><a name="0024c21" id="0024c21">自手伤杀尔所特牛。乃至杀害种种细虫。</a><a name="0024c22" id="0024c22">是名身刀剑生诸苦报。彼大会主虽作是</a><a name="0024c23" id="0024c23">念种种布施．种种供养。实生于罪<p>然婆罗</a><a name="0024c24" id="0024c24">门当勤供养三火。随时恭敬。礼拜奉事。施</a><a name="0024c25" id="0024c25">其安乐。何等为三。一者根本。二者居家。三</a><a name="0024c26" id="0024c26">者福田<p>何者为根本火。随时恭敬。奉事供养。</a><a name="0024c27" id="0024c27">施其安乐。谓善男子方便得财。手足勤苦。</a><a name="0024c28" id="0024c28">如法所得。供养父母。令得安乐。是名根本</a><a name="0024c29" id="0024c29">火。何故名为根本。若善男子从彼而生。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020024b.htm'><img src='up.gif' border=0></a>
<a href='T020025a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>