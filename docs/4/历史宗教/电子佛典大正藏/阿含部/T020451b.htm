<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0451b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷11)</font> 二诵 （二○七） <font face='Arial'>T02, p0451b</h2></font><hr>
<span class='old'>
</a><a name="0451a28" id="0451a28">得三明及六神通。离菩提道。如贪欲嗔恚愚</a><a name="0451a29" id="0451a29">痴亦复如是。我等见斯贪欲嗔恚愚痴。有如</span><a name="0451b01" id="0451b01">是过患。以是义故。禁断贪欲嗔恚愚痴。梵志</a><a name="0451b02" id="0451b02">又问。颇复有道修集增广。能断贪欲嗔恚愚</a><a name="0451b03" id="0451b03">痴耶阿难答言。有八圣道。所谓正见正语正</a><a name="0451b04" id="0451b04">业正命正方便正定正念正志。能断贪欲嗔</a><a name="0451b05" id="0451b05">恚愚痴趣向涅槃。梵志复言。如斯之道。极为</a><a name="0451b06" id="0451b06">甚善。修集增广。能断贪欲嗔恚愚痴。阿难当</a><a name="0451b07" id="0451b07">知。我今缘务极为猥多今欲还归。阿难告曰。</a><a name="0451b08" id="0451b08">宜知是时。梵志闻阿难所说。欢喜而去</a><a name="0451b09" id="0451b09"><p><b>　　<A NAME="n1637"></A>（二○八）</b><p>如是我闻。一时佛在舍卫国祇树给孤</a><a name="0451b10" id="0451b10">独园。尔时尊者舍利弗。往诣佛所。顶礼佛足。</a><a name="0451b11" id="0451b11">在一面坐。于时如来。为舍利弗。种种说法。示</a><a name="0451b12" id="0451b12">教利喜已。默然而住。时舍利弗。见佛默然。即</a><a name="0451b13" id="0451b13">从坐起。顶礼佛足。还其所止。未到所住处。</a><a name="0451b14" id="0451b14">道逢梵志。名曰优陟。问舍利弗从何处来。</a><a name="0451b15" id="0451b15">舍利弗言。梵志当知。我于今日。诣世尊所。听</a><a name="0451b16" id="0451b16">法来还。优陟复言。汝今故未难于教法。犹</a><a name="0451b17" id="0451b17">如婴儿未离乳耶。舍利弗言。我今听法无</a><a name="0451b18" id="0451b18">有厌足。不同婴儿。何以故。婴儿转大。则</a><a name="0451b19" id="0451b19">离母乳</a><a name="0451b20" id="0451b20"><p>优陟复言。我已久离听法教诫。舍利弗言。</a><a name="0451b21" id="0451b21">如汝法中。虽复教诫。无有义利。行于非道。</a><a name="0451b22" id="0451b22">不名乘出不至菩提。是坏败法。无有一法可</a><a name="0451b23" id="0451b23">恃怙者。汝之师尊。非是如来阿罗呵三藐三</a><a name="0451b24" id="0451b24">佛陀。汝今宜应速疾离彼邪师教法。譬如弊</a><a name="0451b25" id="0451b25">牛。志性轻躁。好为抵突。加复少乳。所生犊</a><a name="0451b26" id="0451b26">子。其形甚小。数数离母。随意放逸。如汝师</a><a name="0451b27" id="0451b27">尊。无义教法。亦复如是。志性轻躁。所有教</a><a name="0451b28" id="0451b28">法。无有义利。所有弟子。稚小无智。远离其</a><a name="0451b29" id="0451b29">师。随意放逸。各自说言。我已离于教诫之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020451a.htm'><img src='up.gif' border=0></a>
<a href='T020451c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>