<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0133 频毗娑罗王诣佛供养经 0856b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 133 频毗娑罗王诣佛供养经</font> <font face='Arial'>(卷1)</font> <font face='Arial'>T02, p0856b</h2></font><hr>
<span class='old'>
</a><a name="0856a28" id="0856a28">供养世尊衣被饮食床卧具病瘦医药及比</a><a name="0856a29" id="0856a29">丘僧。当率劝大臣人民。尔时摩竭国王频毗</span><a name="0856b01" id="0856b01">娑罗。即日劝率诸大臣。我向者在独处坐便</a><a name="0856b02" id="0856b02">生是念。我有资财能有所办。欲尽形寿供养</a><a name="0856b03" id="0856b03">世尊。衣被饮食床卧具病瘦医药及比丘</a><a name="0856b04" id="0856b04">僧。我应敕群臣人民。卿等。随其种类请佛及</a><a name="0856b05" id="0856b05">比丘僧。汝等长夜受报无穷。答曰。如是天王。</a><a name="0856b06" id="0856b06">群臣人民从王闻。教已。尔时世尊游在舍卫</a><a name="0856b07" id="0856b07">城。便出人间慢行。与大比丘众千二百五十</a><a name="0856b08" id="0856b08">人俱。渐往诣罗阅只。尔时世尊住竹林迦兰</a><a name="0856b09" id="0856b09">檀园。与大比丘众千二百五十人俱。尔时摩</a><a name="0856b10" id="0856b10">竭国王频毗娑罗。闻佛至罗阅只城。住竹园</a><a name="0856b11" id="0856b11">迦兰陀所。与大比丘众千二百五十人俱。尔</a><a name="0856b12" id="0856b12">时王频毗娑罗敕诸群臣。速严驾羽葆车。往</a><a name="0856b13" id="0856b13">诣迦兰陀所问讯世尊。尔时群臣闻摩竭国</a><a name="0856b14" id="0856b14">频毗娑罗敕。便往严驾羽葆车。白频毗娑罗</a><a name="0856b15" id="0856b15">曰。车已严驾今正是时。尔时摩竭国王频毗</a><a name="0856b16" id="0856b16">娑罗便乘羽葆车。群臣人民前后围绕。以王</a><a name="0856b17" id="0856b17">威势出罗阅城。往诣竹园迦兰陀所。便下车</a><a name="0856b18" id="0856b18">步入迦兰陀诣世尊所。犹如刹利王有五威</a><a name="0856b19" id="0856b19">仪。谓剑金屣盖天冠珠柄拂。皆舍一面。头面</a><a name="0856b20" id="0856b20">礼世尊足在一面坐。尔时摩竭国王频毗娑</a><a name="0856b21" id="0856b21">罗白世尊言。自还国已来在独处坐便生是</a><a name="0856b22" id="0856b22">念。我典此国界所有资财能有所办。欲尽形</a><a name="0856b23" id="0856b23">寿供养如来及比丘众。衣被饮食床卧具病</a><a name="0856b24" id="0856b24">瘦医药。亦当劝率臣人民使得蒙度。使长夜</a><a name="0856b25" id="0856b25">得离三涂永处安隐。尔时世尊告摩竭国王</a><a name="0856b26" id="0856b26">频毗娑罗。善哉善哉。大王。为众生故发弘誓</a><a name="0856b27" id="0856b27">意欲安隐众生。义理深远天人得安。尔时世</a><a name="0856b28" id="0856b28">尊为摩竭国王频毗娑罗说微妙法。劝乐令</a><a name="0856b29" id="0856b29">闻皆令欢乐。尔时摩竭国王频毗娑罗。从佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020856a.htm'><img src='up.gif' border=0></a>
<a href='T020856c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>