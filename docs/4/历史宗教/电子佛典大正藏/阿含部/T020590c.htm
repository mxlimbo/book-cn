<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0590c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷9)</font> 惭愧品第十八 （五） <font face='Arial'>T02, p0590c</h2></font><hr>
<span class='old'>
</a><a name="0590b28" id="0590b28">众。侍从如来。是时。释提桓因将诸天人数千</a><a name="0590b29" id="0590b29">万众。从兜术天没。来至世尊所。时。梵天王</span><a name="0590c01" id="0590c01">将诸梵天数千万众。从梵天上来至世尊</a><a name="0590c02" id="0590c02">所。释．梵．四天王及二十八天。大鬼神王各各</a><a name="0590c03" id="0590c03">相谓言。我等今日当观二神。龙象共斗。谁</a><a name="0590c04" id="0590c04">者胜负<p>时。罗阅城四部之众遥见世尊将诸</a><a name="0590c05" id="0590c05">比丘入城乞食。时城内人民皆举声唤曰。</a><a name="0590c06" id="0590c06">王阿阇世复闻此声。问左右曰。此是何等</a><a name="0590c07" id="0590c07">声响。乃彻此间<p>侍臣对曰。此是如来入城</a><a name="0590c08" id="0590c08">乞食。人民见已。故有此声<p>阿阇世曰。沙门</a><a name="0590c09" id="0590c09">瞿昙亦无圣道。不知人心来变之验。王阿</a><a name="0590c10" id="0590c10">阇世即敕象师。汝速将象饮以醇酒。鼻带</a><a name="0590c11" id="0590c11">利剑。即放使走<p>尔时。世尊将诸比丘诣城</a><a name="0590c12" id="0590c12">门。适举足入门。时。天地大动。诸神尊天在</a><a name="0590c13" id="0590c13">虚空中散种种之华。时。五百比丘见醉象</a><a name="0590c14" id="0590c14">来。各各驰走。莫知所如。时。彼暴象遥见如</a><a name="0590c15" id="0590c15">来。便走趣向。侍者阿难见醉象来。在世尊</a><a name="0590c16" id="0590c16">后。不自安处。白世尊曰。此象暴恶。将恐相</a><a name="0590c17" id="0590c17">害。宜可远之<p>世尊告曰。勿惧。阿难。吾今</a><a name="0590c18" id="0590c18">当以如来神手降伏此象<p>如来观察暴象</a><a name="0590c19" id="0590c19">不近不远。便化左右作诸师子王。于彼象</a><a name="0590c20" id="0590c20">后作大火坑。时。彼暴象见左右师子王及</a><a name="0590c21" id="0590c21">见火坑。即失尿放粪。无走突处。便前进</a><a name="0590c22" id="0590c22">向如来。尔时。世尊便说此偈</a><a name="0590c23" id="0590c23"><p class='lg'>　　汝莫害于龙　　　龙现甚难遇</a><br><a name="0590c24" id="0590c24">　　不由害龙已　　　而得生善处　</p></a><a name="0590c25" id="0590c25"><p>尔时。暴象闻世尊说此偈。如被火燃。即自</a><a name="0590c26" id="0590c26">解剑。向如来跪双膝。投地以鼻舐如来足。</a><a name="0590c27" id="0590c27">时。世尊伸右手摩象头。而作是说</a><a name="0590c28" id="0590c28"><p class='lg'>　　嗔恚生地狱　　　亦作蛇蚖形</a><br><a name="0590c29" id="0590c29">　　是故当舍恚　　　更莫受此身　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020590b.htm'><img src='up.gif' border=0></a>
<a href='T020591a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>