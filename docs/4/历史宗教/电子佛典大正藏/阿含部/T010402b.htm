<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0402b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷7)</font> 三十三天品第八上 <font face='Arial'>T01, p0402b</h2></font><hr>
<span class='old'>
</a><a name="0402a28" id="0402a28">命。极成短促。止少时活。应修诸善。至彼后</a><a name="0402a29" id="0402a29">世。可得安乐。云何今者彼世间人。无有多</span><a name="0402b01" id="0402b01">行孝养父母。乃至不能修持六斋及以八禁</a><a name="0402b02" id="0402b02">守摄身口。此大损减我诸天众。展转增加阿</a><a name="0402b03" id="0402b03">修罗种。诸比丘。若其世间。多人恭敬孝顺父</a><a name="0402b04" id="0402b04">母。尊重沙门婆罗门等及诸宿旧。修行布施。</a><a name="0402b05" id="0402b05">乐受六斋。勤建福业。恒守八禁。如是相续。</a><a name="0402b06" id="0402b06">时天使者。巡察见已。上白四王。大王当知。</a><a name="0402b07" id="0402b07">彼世间人。多有孝顺于其父母。多有恭敬沙</a><a name="0402b08" id="0402b08">门婆罗门及诸尊长。乐行布施。勤修斋福。</a><a name="0402b09" id="0402b09">尔时四大天王。从其使边。闻此语已。心大</a><a name="0402b10" id="0402b10">欢喜。踊跃无量。作如是言。甚善甚善。诸世</a><a name="0402b11" id="0402b11">间人。能如是修极大贤善。何以故。彼诸人</a><a name="0402b12" id="0402b12">辈。寿命短少。不久便当移至他世。今者乃能</a><a name="0402b13" id="0402b13">于彼人间。孝养父母。敬事沙门及婆罗门诸</a><a name="0402b14" id="0402b14">耆旧等。多乐布施。持戒守斋。如此则当增</a><a name="0402b15" id="0402b15">长诸天无量眷属。损减诸阿修啰种类</a><a name="0402b16" id="0402b16"><p>诸比丘。云何黑白二月十四日。是乌晡沙他</a><a name="0402b17" id="0402b17">日。诸比丘。其黑白二月十四日。四大天王。亦</a><a name="0402b18" id="0402b18">如是召四天太子。使其来下。观察善恶多少。</a><a name="0402b19" id="0402b19">欢喜愁惨。略说悉如天使所说。唯以太子自</a><a name="0402b20" id="0402b20">下为异。诸比丘。其黑白二月十五日。乌晡</a><a name="0402b21" id="0402b21">沙他。四大天王。自下世间。躬察善恶。知多</a><a name="0402b22" id="0402b22">少已。即自往诣彼善法堂。到诸天集议论会</a><a name="0402b23" id="0402b23">处。至法堂前。面向帝释。陈说人间善恶多</a><a name="0402b24" id="0402b24">少违顺等事。尔时帝释。闻于人间修福者少。</a><a name="0402b25" id="0402b25">即便惨然怅怏不乐。云何如是。天众减少。阿</a><a name="0402b26" id="0402b26">修啰转多。若闻人间如法多者。则大欢喜踊</a><a name="0402b27" id="0402b27">跃无量。作如是言。我今天众渐当增长。缘此</a><a name="0402b28" id="0402b28">黑白二月六日。诸天下观人间善恶故。名此</a><a name="0402b29" id="0402b29">日乌晡沙他<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010402a.htm'><img src='up.gif' border=0></a>
<a href='T010402c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>