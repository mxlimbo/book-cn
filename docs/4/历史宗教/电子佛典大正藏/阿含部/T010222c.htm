<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0011 尼拘陀梵志经 0222c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 11 尼拘陀梵志经</font> <font face='Arial'>(卷1)</font> <font face='Arial'>T01, p0222c</h2></font><hr>
<span class='old'>
</a><a name="0222b28" id="0222b28">际。当知彼牛其何能行。沙门瞿昙亦复如是。</a><a name="0222b29" id="0222b29">处于空舍。慧何能转。长者。若或沙门瞿昙。</span><a name="0222c01" id="0222c01">来此会中。我时必当相与议论。建立胜义。</a><a name="0222c02" id="0222c02">发一问端。而为叩击。我应得胜。彼必堕负。</a><a name="0222c03" id="0222c03">如击空瓶。易为破坏</a><a name="0222c04" id="0222c04"><p>是时世尊。处于自房。寂默宴坐。以清净天</a><a name="0222c05" id="0222c05">耳。遥闻和合长者与尼拘陀梵志所共集会</a><a name="0222c06" id="0222c06">如是言论</a><a name="0222c07" id="0222c07"><p>尔时世尊。于日后分。从自房出。是时天雨方</a><a name="0222c08" id="0222c08">霁。晴光焕若。渐次行诣善无毒池。到池岸已。</a><a name="0222c09" id="0222c09">徐步经行。时尼拘陀梵志。遥见世尊在彼池</a><a name="0222c10" id="0222c10">岸。即告众言。沙门瞿昙。即今在此善无毒</a><a name="0222c11" id="0222c11">池岸。徐步经行。彼或来此会中。汝等云何</a><a name="0222c12" id="0222c12">为起承迎邪。或相与言论邪。或但离座邪。</a><a name="0222c13" id="0222c13">或复辍己所坐而召命邪。作是言时。自然有</a><a name="0222c14" id="0222c14">来为佛世尊敷设其座。复闻是言。尊者瞿昙</a><a name="0222c15" id="0222c15">来此有座。随自所乐当就是座</a><a name="0222c16" id="0222c16"><p>尔时世尊。于善无毒池岸。经行事已。来诣</a><a name="0222c17" id="0222c17">尼拘陀梵志之所。时彼梵志。遥见世尊自外</a><a name="0222c18" id="0222c18">而来。即告众言。沙门瞿昙来此会时。我当</a><a name="0222c19" id="0222c19">发问。而汝瞿昙。法律之中。以何法行。能令</a><a name="0222c20" id="0222c20">修声闻行者到安隐地。止息内心。清净梵行</a><a name="0222c21" id="0222c21"><p>尔时世尊。到彼会已。诸梵志众。自然咸生</a><a name="0222c22" id="0222c22">踊跃欢喜。各从座起。前向承迎。时尼拘陀</a><a name="0222c23" id="0222c23">梵志。合掌向佛。顶礼白言。善来瞿昙。汝具</a><a name="0222c24" id="0222c24">遍知。是汝所座。汝应就座。佛告尼拘陀梵</a><a name="0222c25" id="0222c25">志言。汝但就座所应。为我施设之座。而我</a><a name="0222c26" id="0222c26">自知。我自当坐</a><a name="0222c27" id="0222c27"><p>是时诸梵志众。高声唱言。希有难有。此沙</a><a name="0222c28" id="0222c28">门瞿昙。今此会中。无人说示。以神通力。自</a><a name="0222c29" id="0222c29">知其座。时尼拘陀梵志。与佛世尊。欢喜言论。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010222b.htm'><img src='up.gif' border=0></a>
<a href='T010223a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>