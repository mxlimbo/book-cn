<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0120 央掘魔罗经 0543a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 120 央掘魔罗经</font> <font face='Arial'>(卷4)</font> <font face='Arial'>T02, p0543a</h2></font><hr>
<span class='old'>
</a><a name="0542c28" id="0542c28">身安乐。尔时波斯匿王内外眷属城邑人民。</a><a name="0542c29" id="0542c29">咸作是念。今央掘魔罗为世尊所伏</span><a name="0543a01" id="0543a01"><p>波斯匿王作是叹言。奇哉世尊。真为第一调</a><a name="0543a02" id="0543a02">御之轭。真为无上天人之师。如是凶暴大恶</a><a name="0543a03" id="0543a03">业者。乃能方便安立正法。尔时世尊说偈叹</a><a name="0543a04" id="0543a04">言</a><a name="0543a05" id="0543a05"><p class='lg'>　　人前放逸　　　后止不犯　　　是照世间</a><br><a name="0543a06" id="0543a06">　　如月云消　</p></a><a name="0543a07" id="0543a07"><p>若菩萨摩诃萨。先现放逸后现功德。是照世</a><a name="0543a08" id="0543a08">间如月云消。度无量众生现如来功德。大王。</a><a name="0543a09" id="0543a09">当知彼非恶人。是则菩萨善方便耳。王白佛</a><a name="0543a10" id="0543a10">言。以何义故言非恶人。先辱师妇。受行恶</a><a name="0543a11" id="0543a11">师毗舍遮行。佛告大王。彼不辱师妇彼亦非</a><a name="0543a12" id="0543a12">师。现为彼师及妇色像变易其心。习乐师法</a><a name="0543a13" id="0543a13">言常清净。大王当知。是大奇特。譬如龙象冲</a><a name="0543a14" id="0543a14">击非驴所堪。如是大王。如来人中大龙象王。</a><a name="0543a15" id="0543a15">隐覆言教秘密说耳。声闻缘觉皆所不堪。唯</a><a name="0543a16" id="0543a16">佛与佛乃能堪任。大王。南方去此过六十二</a><a name="0543a17" id="0543a17">恒河沙刹有国。名一切宝庄严。佛名一切世</a><a name="0543a18" id="0543a18">间乐见上大精进如来应供等正觉。在世教</a><a name="0543a19" id="0543a19">化。无有声闻缘觉之乘。纯一大乘无余乘名。</a><a name="0543a20" id="0543a20">彼诸众生无有老病及不可意苦。纯一快乐</a><a name="0543a21" id="0543a21">寿命无量。光明无量纯一妙色。一切世间无</a><a name="0543a22" id="0543a22">可为譬。故国名一切宝庄严。佛名一切世间</a><a name="0543a23" id="0543a23">乐见上大精进。王当随喜合掌恭敬。彼如来</a><a name="0543a24" id="0543a24">者岂异人乎。央掘魔罗即是彼佛。诸佛境界</a><a name="0543a25" id="0543a25">不可思议</a><a name="0543a26" id="0543a26"><p>尔时波斯匿王语诸占师。汝等一切悉皆妄</a><a name="0543a27" id="0543a27">语。汝速远去勿复妄说。尔时诸天世人及</a><a name="0543a28" id="0543a28">诸龙神声闻菩萨波斯匿王。一切城邑聚落</a><a name="0543a29" id="0543a29">人民。承佛威神悉皆来集。稽首敬礼央掘魔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020542c.htm'><img src='up.gif' border=0></a>
<a href='T020543b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>