<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0067a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷10)</font> （二六二） <font face='Arial'>T02, p0067a</h2></font><hr>
<span class='old'>
</a><a name="0066c28" id="0066c28">旃延。若不受．不取．不住．不计于我。此苦生时</a><a name="0066c29" id="0066c29">生．灭时灭。迦旃延。于此不疑．不惑．不由</span><a name="0067a01" id="0067a01">于他而能自知。是名正见。如来所说。所以</a><a name="0067a02" id="0067a02">者何。迦旃延。如实正观世间集者。则不生</a><a name="0067a03" id="0067a03">世间无见。如实正观世间灭。则不生世间有</a><a name="0067a04" id="0067a04">见。迦旃延。如来离于二边。说于中道。所谓</a><a name="0067a05" id="0067a05">此有故彼有。此生故彼生。谓缘无明有行。</a><a name="0067a06" id="0067a06">乃至生．老．病．死．忧．悲．恼苦集。所谓此无故彼</a><a name="0067a07" id="0067a07">无。此灭故彼灭。谓无明灭则行灭。乃至生．</a><a name="0067a08" id="0067a08">老．病．死．忧．悲．恼苦灭<p>尊者阿难说是法时。</a><a name="0067a09" id="0067a09">阐陀比丘远尘离垢。得法眼净。尔时。阐陀</a><a name="0067a10" id="0067a10">比丘见法．得法．知法．起法。超越狐疑。不</a><a name="0067a11" id="0067a11">由于他。于大师教法。得无所畏。恭敬合掌</a><a name="0067a12" id="0067a12">白尊者阿难言。正应如是。如是智慧梵行。</a><a name="0067a13" id="0067a13">善知识教授教诫说法。我今从尊者阿难所。</a><a name="0067a14" id="0067a14">闻如是法。于一切行皆空．皆悉寂．不可</a><a name="0067a15" id="0067a15">得．爱尽．离欲．灭尽．涅。心乐正住解脱。不</a><a name="0067a16" id="0067a16">复转还。不复见我。唯见正法<p>时。阿难语</a><a name="0067a17" id="0067a17">阐陀言。汝今得大善利。于甚深佛法中。得</a><a name="0067a18" id="0067a18">圣慧眼<p>时。二正士展转随喜。从坐而起。各</a><a name="0067a19" id="0067a19">还本处</a><a name="0067a20" id="0067a20"><p class='lg'>　　输屡那三种　　　无明亦有三</a><br><a name="0067a21" id="0067a21">　　无间等及灭　　　富留那．阐陀　</p></a><a name="0067a22" id="0067a22"><p><b>　　<A NAME="n272"></A>（二六三）</b><p>如是我闻<p>一时。佛住拘留国杂色牧</a><a name="0067a23" id="0067a23">牛聚落<p>尔时。佛告诸比丘。我以知见故。得</a><a name="0067a24" id="0067a24">诸漏尽。非不知见。云何以知见故。得诸漏</a><a name="0067a25" id="0067a25">尽。非不知见。谓此色．此色集．此色灭。此受．想．</a><a name="0067a26" id="0067a26">行．识。此识集．此识灭。不修方便随顺成就。</a><a name="0067a27" id="0067a27">而用心求。令我诸漏尽。心得解脱。当知彼</a><a name="0067a28" id="0067a28">比丘终不能得漏尽解脱。所以者何。不修</a><a name="0067a29" id="0067a29">习故。不修习何等。谓不修习念处．正勤．<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020066c.htm'><img src='up.gif' border=0></a>
<a href='T020067b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>