<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0024 起世经 0351a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 24 起世经</font> <font face='Arial'>(卷8)</font> 斗战品第九 <font face='Arial'>T01, p0351a</h2></font><hr>
<span class='old'>
</a><a name="0350c28" id="0350c28">家。精勤不懈。汝等若欲于余众生身行忍辱。</a><a name="0350c29" id="0350c29">赞叹忍辱。调顺慈悲。常行安乐。灭除嗔恚</span><a name="0351a01" id="0351a01">赞不嗔者。汝亦应作如是修学</a><a name="0351a02" id="0351a02"><p>诸比丘。我念往昔。诸天众等。与阿修罗。各严</a><a name="0351a03" id="0351a03">器仗。欲与斗战。尔时帝释告天众言。诸仁</a><a name="0351a04" id="0351a04">者。若阿修罗。与诸天斗。天得胜时。汝等可</a><a name="0351a05" id="0351a05">以五系缚之。如前所说。诸天奉教。阿修罗</a><a name="0351a06" id="0351a06">王。亦复如是。饬其军众。诸比丘。尔时斗</a><a name="0351a07" id="0351a07">战。阿修罗胜。帝释天王不如退还。是时驭</a><a name="0351a08" id="0351a08">者。回千辐轮贤调御车。欲向天宫。有一居</a><a name="0351a09" id="0351a09">吒奢摩梨树。金翅鸟王巢于其上。已生诸卵。</a><a name="0351a10" id="0351a10">帝释见已。告摩多离执驭者言</a><a name="0351a11" id="0351a11"><p class='lg'>　　树上有卵摩多离　　　为我回辕远避护</a><br><a name="0351a12" id="0351a12">　　宁为修罗失身命　　　勿令毁破此鸟巢　</p></a><a name="0351a13" id="0351a13"><p>时摩多离善执驭者。闻释天王如是敕已。</a><a name="0351a14" id="0351a14">即便右回天千辐轮贤调御车。还复直指阿</a><a name="0351a15" id="0351a15">修罗宫。诸比丘。尔时诸阿修罗众见帝释车</a><a name="0351a16" id="0351a16">忽然回还。咸谓帝释别有奇策。更来合战。</a><a name="0351a17" id="0351a17">阿修罗众。因即大退。各趣本宫。诸比丘。尔</a><a name="0351a18" id="0351a18">时帝释以慈因缘。诸天还胜。修罗不如。诸</a><a name="0351a19" id="0351a19">比丘欲知。尔时天帝释者。即我身是。诸比</a><a name="0351a20" id="0351a20">丘。我于尔时。为大天主王。领三十三天。自</a><a name="0351a21" id="0351a21">在治化。受胜福报。犹能怜愍一切众生。为</a><a name="0351a22" id="0351a22">其寿命而作利益。起慈悲心。汝等比丘。以</a><a name="0351a23" id="0351a23">信舍家。应当利益一切众生</a><a name="0351a24" id="0351a24"><p>诸比丘。我忆往昔。天阿修罗。欲共战斗。尔</a><a name="0351a25" id="0351a25">时帝释告毗摩质多罗阿修罗王言。仁者。我</a><a name="0351a26" id="0351a26">等且摄种种器仗。天及修罗。其中各有明智</a><a name="0351a27" id="0351a27">慧者。彼悉能知。我等二家所说法义。若善</a><a name="0351a28" id="0351a28">若恶。但以善言长者取胜。于是天主。与阿</a><a name="0351a29" id="0351a29">修罗相推前说。尔时毗摩质多罗阿修罗王。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010350c.htm'><img src='up.gif' border=0></a>
<a href='T010351b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>