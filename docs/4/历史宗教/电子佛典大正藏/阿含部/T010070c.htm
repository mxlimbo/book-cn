<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0070c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷11)</font> 第二分 （一六）第二分善生经第十二 <font face='Arial'>T01, p0070c</h2></font><hr>
<span class='old'>
</a><a name="0070b28" id="0070b28">者．长者子解知四结行。不于四处而为恶</a><a name="0070b29" id="0070b29">行。复知六损财业。是为。善生。于四处得</span><a name="0070c01" id="0070c01">离。供养六方。今善后善。今世根基。后世根基。</a><a name="0070c02" id="0070c02">于现法中。智者所誉。获世一果。身坏命终。</a><a name="0070c03" id="0070c03">生天．善处。善生。当知饮酒有六失。一者失</a><a name="0070c04" id="0070c04">财。二者生病。三者斗诤。四者恶名流布。五者</a><a name="0070c05" id="0070c05">恚怒暴生。六者智慧日损。善生。若彼长者．长</a><a name="0070c06" id="0070c06">者子饮酒不已。其家产业日日损减。善生。博</a><a name="0070c07" id="0070c07">戏有六失。云何为六。一者财产日耗。二者</a><a name="0070c08" id="0070c08">虽胜生怨。三者智者所责。四者人不敬信。</a><a name="0070c09" id="0070c09">五者为人疏外。六者生盗窃心。善生。是为</a><a name="0070c10" id="0070c10">博戏六失。若长者．长者子博戏不已。其家产</a><a name="0070c11" id="0070c11">业日日损减。放荡有六失。一者不自护身。</a><a name="0070c12" id="0070c12">二者不护财货。三者不护子孙。四者常自</a><a name="0070c13" id="0070c13">惊惧。五者诸苦恶法常自缠身。六者喜生</a><a name="0070c14" id="0070c14">虚妄。是为放荡六失。若长者．长者子放荡不</a><a name="0070c15" id="0070c15">已。其家财产日日损减<p>善生。迷于伎乐复</a><a name="0070c16" id="0070c16">有六失。一者求歌。二者求舞。三者求琴</a><a name="0070c17" id="0070c17">瑟。四者波内早。五者多罗槃。六者首呵那。</a><a name="0070c18" id="0070c18">是为伎乐六失。若长者．长者子伎乐不已。其</a><a name="0070c19" id="0070c19">家财产日日损减。恶友相得复有六失。一者</a><a name="0070c20" id="0070c20">方便生欺。二者好喜屏处。三者诱他家人。</a><a name="0070c21" id="0070c21">四者图谋他物。五者财利自向。六者好发他</a><a name="0070c22" id="0070c22">过。是为恶友六失。若长者．长者子习恶友</a><a name="0070c23" id="0070c23">不已。其家财产日日损减。懈堕有六失。一</a><a name="0070c24" id="0070c24">者富乐不肯作务。二者贫穷不肯勤修。三者</a><a name="0070c25" id="0070c25">寒时不肯勤修。四者热时不肯勤修．五者时</a><a name="0070c26" id="0070c26">早不肯勤修。六者时晚不肯勤修。是为懈</a><a name="0070c27" id="0070c27">堕六失。若长者．长者子懈堕不已。其家财业</a><a name="0070c28" id="0070c28">日日损减。佛说是已。复作颂曰</a><a name="0070c29" id="0070c29"><p class='lg'>　　迷惑于酒者　　　还有酒伴党<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010070b.htm'><img src='up.gif' border=0></a>
<a href='T010071a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>