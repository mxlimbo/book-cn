<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0773c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷41)</font> 马王品第四十五 （六） <font face='Arial'>T02, p0773c</h2></font><hr>
<span class='old'>
</a><a name="0773b28" id="0773b28">昧。计无吾我．人．寿命。亦不见有众生。亦复</a><a name="0773b29" id="0773b29">不见诸行本末。已不见。亦不造行本。已无</span><a name="0773c01" id="0773c01">行。更不受有。已无受有。不复受苦乐之</a><a name="0773c02" id="0773c02">报<p>舍利弗当知。我昔未成佛道。坐树王下。</a><a name="0773c03" id="0773c03">便作是念。此众生类为不克获何法。流</a><a name="0773c04" id="0773c04">转生死不得解脱。时。我复作是念。无有</a><a name="0773c05" id="0773c05">空三昧者。便流浪生死。不得至竟解脱。</a><a name="0773c06" id="0773c06">有此空三昧。但众生未克。使众生起想着</a><a name="0773c07" id="0773c07">之念。以起世间之想。便受生死之分。若</a><a name="0773c08" id="0773c08">得是空三昧。亦无所愿。便得无愿三昧。以</a><a name="0773c09" id="0773c09">得无愿三昧。不求死此生彼。都无想念</a><a name="0773c10" id="0773c10">时。彼行者复有无想三昧可得娱乐。此</a><a name="0773c11" id="0773c11">众生类皆由不得三昧故。流浪生死。观</a><a name="0773c12" id="0773c12">察诸法已。便得空三昧。已得空三昧。便成</a><a name="0773c13" id="0773c13">阿耨多罗三藐三菩提。当我尔时。以得空</a><a name="0773c14" id="0773c14">三昧。七日七夜观视道树。目未曾眴。舍利</a><a name="0773c15" id="0773c15">弗。以此方便。知空三昧者。于诸三昧最</a><a name="0773c16" id="0773c16">为第一三昧。王三昧者。空三昧是也。是故。舍</a><a name="0773c17" id="0773c17">利弗。当求方便。办空三昧。如是。舍利弗。</a><a name="0773c18" id="0773c18">当作是学<p>尔时。舍利弗闻佛所说。欢喜奉</a><a name="0773c19" id="0773c19">行</a><a name="0773c20" id="0773c20"><p><b>　　<A NAME="n2380"></A>（七）</b><p>闻如是<p>一时。佛在罗阅城迦兰陀竹园</a><a name="0773c21" id="0773c21">所。与大比丘众千二百五十人俱<p>尔时。罗阅</a><a name="0773c22" id="0773c22">城中有长者名曰尸利掘。饶财多宝。金银．珍</a><a name="0773c23" id="0773c23">宝．车磲．马脑。不可称计。又且疏薄佛法。但</a><a name="0773c24" id="0773c24">事外道尼干子。国王．大臣皆悉识知。是时。</a><a name="0773c25" id="0773c25">外道梵志及尼干子。在家．出家者自诽谤。言</a><a name="0773c26" id="0773c26">有我。言有我身。并六师辈皆悉运集。共</a><a name="0773c27" id="0773c27">作此论。今沙门瞿昙靡事不知。有一切智。然</a><a name="0773c28" id="0773c28">我等不得利养。今此沙门多得利养。要当</a><a name="0773c29" id="0773c29">作方宜。使不得利养。我等当往至尸利掘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020773b.htm'><img src='up.gif' border=0></a>
<a href='T020774a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>