<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0791b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷45)</font> 十不善品第四十八 （四） <font face='Arial'>T02, p0791b</h2></font><hr>
<span class='old'>
</a><a name="0791a28" id="0791a28"><p class='lg'>　　初佛八万四　　　次佛七万岁</a><br><a name="0791a29" id="0791a29">　　毗舍婆六万　　　拘留寿五万</span><br><a name="0791b01" id="0791b01">　　一万二万年　　　是拘那含寿</a><br><a name="0791b02" id="0791b02">　　迦叶寿二万　　　唯我寿百年　</p></a><a name="0791b03" id="0791b03"><p>如是。诸比丘。如来观知诸佛姓名号字。皆悉</a><a name="0791b04" id="0791b04">分明。种类出处靡不贯练。持戒．智慧．禅定．</a><a name="0791b05" id="0791b05">解脱皆悉了知<p>尔时。阿难白世尊言。如来亦</a><a name="0791b06" id="0791b06">说。过去恒沙诸佛取灭度者。如来亦知。当</a><a name="0791b07" id="0791b07">来恒沙诸佛方当来者。如来亦知。如来何故</a><a name="0791b08" id="0791b08">不记尔许佛所造。今但说七佛本末<p>佛告</a><a name="0791b09" id="0791b09">阿难。皆有因缘本末故。如来说七佛之本</a><a name="0791b10" id="0791b10">末。过去恒沙诸佛。亦说七佛本末。将来弥勒</a><a name="0791b11" id="0791b11">出现世时。亦当记七佛之本末。若师子应</a><a name="0791b12" id="0791b12">如来出时。亦当记七佛之本末。若承柔顺佛</a><a name="0791b13" id="0791b13">出世时。亦当记七佛之本末。若光焰佛出</a><a name="0791b14" id="0791b14">现世时。亦当记七佛之名号。若无垢佛出</a><a name="0791b15" id="0791b15">现世时。亦当记迦叶之本末。若宝光佛出</a><a name="0791b16" id="0791b16">现世时。亦当记释迦文之本末<p>尔时。世尊</a><a name="0791b17" id="0791b17">便说此偈</a><a name="0791b18" id="0791b18"><p class='lg'>　　师子柔顺光　　　无垢及宝光</a><br><a name="0791b19" id="0791b19">　　弥勒之次第　　　皆当成佛道</a><br><a name="0791b20" id="0791b20">　　弥勒记式佛　　　师子记毗舍</a><br><a name="0791b21" id="0791b21">　　柔顺记拘孙　　　光焰记牟尼</a><br><a name="0791b22" id="0791b22">　　无垢记迦叶　　　皆说曩所缘</a><br><a name="0791b23" id="0791b23">　　宝光成三佛　　　亦当记我号</a><br><a name="0791b24" id="0791b24">　　过去诸三佛　　　及以将来者</a><br><a name="0791b25" id="0791b25">　　皆当记七佛　　　曩所之本末　</p></a><a name="0791b26" id="0791b26"><p>由此因缘故。如来记七佛名号耳<p>尔时。阿</a><a name="0791b27" id="0791b27">难白世尊言。此经名何等。当云何奉行<p>佛</a><a name="0791b28" id="0791b28">告阿难。此经名曰记佛名号。当念奉行<p>尔</a><a name="0791b29" id="0791b29">时。阿难及诸比丘闻佛所说。欢喜奉行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020791a.htm'><img src='up.gif' border=0></a>
<a href='T020791c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>