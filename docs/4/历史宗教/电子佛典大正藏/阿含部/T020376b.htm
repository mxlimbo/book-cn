<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0376b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷1)</font> 初诵 （九） <font face='Arial'>T02, p0376b</h2></font><hr>
<span class='old'>
</a><a name="0376a28" id="0376a28"><p class='lg'>　　我涅槃法　　　终不为彼　　　懈怠无智</a><br><a name="0376a29" id="0376a29">　　之所获得　　　犹如良马　　　上大丈夫</span><br><a name="0376b01" id="0376b01">　　断除爱结　　　尽诸烦恼　　　除祛四取</a><br><a name="0376b02" id="0376b02">　　获于寂灭　　　能坏魔军　　　住最后身　</p></a><a name="0376b03" id="0376b03"><p>佛说是已。诸比丘闻佛所说。欢喜奉行</a><a name="0376b04" id="0376b04"><p><b>　　<A NAME="n1423"></A>（一○）</b><p>如是我闻。一时佛在舍卫国祇树给孤</a><a name="0376b05" id="0376b05">独园。时有一比丘。名曰长老。独止一房。赞叹</a><a name="0376b06" id="0376b06">独住。时诸比丘往诣佛所。顶礼佛足。在一面</a><a name="0376b07" id="0376b07">坐。白佛言。世尊。此长老比丘赞叹独住独行</a><a name="0376b08" id="0376b08">独坐。佛告比丘。汝可唤彼长老比丘。时一比</a><a name="0376b09" id="0376b09">丘往至其所。语长老言。世尊唤汝。长老比丘。</a><a name="0376b10" id="0376b10">受教敕已。来诣佛所。顶礼佛足。在一面立。佛</a><a name="0376b11" id="0376b11">告长老。汝实独住。赞叹独坐行法耶。长老白</a><a name="0376b12" id="0376b12">佛言。实尔世尊。佛复告言。汝今云何乐于独</a><a name="0376b13" id="0376b13">住赞叹独住。长老白佛言。世尊。我实独入聚</a><a name="0376b14" id="0376b14">落。独出独坐。佛复告言。更有独住。胜汝独住</a><a name="0376b15" id="0376b15">何等是耶。欲本干竭。来欲不起。现欲不生。是</a><a name="0376b16" id="0376b16">名婆罗门。无我我所。断于疑结。远离诸入。灭</a><a name="0376b17" id="0376b17">于烦恼。尔时世尊即说偈言</a><a name="0376b18" id="0376b18"><p class='lg'>　　一切世间　　　我悉知之　　　舍弃一切</a><br><a name="0376b19" id="0376b19">　　尽诸爱结　　　如此胜法　　　名为独住　</p></a><a name="0376b20" id="0376b20"><p>佛说是已。诸比丘闻佛所说欢喜奉行</a><a name="0376b21" id="0376b21"><p><b>　　<A NAME="n1424"></A>（一一）</b><p>如是我闻。一时佛在舍卫国祇树给孤</a><a name="0376b22" id="0376b22">独园。尔时长老僧钳从骄萨罗国。游行至舍</a><a name="0376b23" id="0376b23">卫国。到祇树给孤独园。尔时本二知僧钳。来</a><a name="0376b24" id="0376b24">至舍卫国。着衣服璎珞种种庄严。携将其子</a><a name="0376b25" id="0376b25">至僧钳房。时尊者僧钳露地经行。到尊者所。</a><a name="0376b26" id="0376b26">而语之言。我子稚小。不能自活。故来相见尊</a><a name="0376b27" id="0376b27">者。虽与相见。不共其语。第二第三。亦作是</a><a name="0376b28" id="0376b28">说。尊者僧钳虽复相对。了不顾视。亦不与语。</a><a name="0376b29" id="0376b29">本二即言。我来见尔。不共我语。此是尔子。尔<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020376a.htm'><img src='up.gif' border=0></a>
<a href='T020376c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>