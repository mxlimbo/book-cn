<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0431c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷8)</font> 二诵 （一五三） <font face='Arial'>T02, p0431c</h2></font><hr>
<span class='old'>
</a><a name="0431b28" id="0431b28">言我是优婆塞者。云何而得须陀洹果。乃至</a><a name="0431b29" id="0431b29">阿那含耶。佛告释摩男。断除三结。身见戒</span><a name="0431c01" id="0431c01">取及疑网等。断三结已。成须陀洹。更不复</a><a name="0431c02" id="0431c02">受三涂之身。于无上道。生决定信。人天七返。</a><a name="0431c03" id="0431c03">尽诸苦际入于涅槃。是名优婆塞得须陀洹。</a><a name="0431c04" id="0431c04">又问。云何而得斯陀含果。佛告摩诃男。断三</a><a name="0431c05" id="0431c05">结已。薄淫怒痴。名斯陀含。又问。云何而得阿</a><a name="0431c06" id="0431c06">那含果。佛告摩诃男。若能断三结及五下分。</a><a name="0431c07" id="0431c07">成阿那含。时摩诃男及五百优婆塞。闻此法</a><a name="0431c08" id="0431c08">已。心生欢喜。而白佛言。世尊。甚为希有。诸</a><a name="0431c09" id="0431c09">在家者。获此胜利。一切咸应作优婆塞。时摩</a><a name="0431c10" id="0431c10">诃男及诸优婆塞。作是语已。礼佛而退。诸比</a><a name="0431c11" id="0431c11">丘等闻佛所说。欢喜奉行</a><a name="0431c12" id="0431c12"><p><b>　　<A NAME="n1580"></A>（一五四）</b><p>如是我闻。一时佛在迦毗罗卫国尼拘</a><a name="0431c13" id="0431c13">陀林。时释摩男。往诣佛所。修敬已毕。在一面</a><a name="0431c14" id="0431c14">坐。而白佛言。世尊。云何名优婆塞。具丈夫志</a><a name="0431c15" id="0431c15">广说如上。复当云何满足诸行。佛告摩诃男。</a><a name="0431c16" id="0431c16">优婆塞。虽具足信。未具禁戒。是名有信。不具</a><a name="0431c17" id="0431c17">于戒。欲求具足信戒之者。当勤方便求使具</a><a name="0431c18" id="0431c18">足。是名信戒满足优婆塞。佛复告摩诃男。优</a><a name="0431c19" id="0431c19">婆塞虽具信戒。舍不具足为具足故。勤修方</a><a name="0431c20" id="0431c20">便。令得具足。时摩诃男。白佛言。世尊。我于</a><a name="0431c21" id="0431c21">今者。具信戒舍。具足三支。佛告摩诃男。虽具</a><a name="0431c22" id="0431c22">三事。然不数往僧坊精舍。以是因缘。名不具</a><a name="0431c23" id="0431c23">足应勤方便数往塔寺。时摩诃男。言诸优婆</a><a name="0431c24" id="0431c24">塞。我今应当具足信戒。及以舍心。诣于塔寺。</a><a name="0431c25" id="0431c25">佛告摩诃男。若能具足信戒舍心数诣塔寺。</a><a name="0431c26" id="0431c26">亲近众僧。是名具足。佛告摩诃男。虽复具足</a><a name="0431c27" id="0431c27">如上四事。若不听法。名不具足。摩诃男言。我</a><a name="0431c28" id="0431c28">能听法。佛复告摩诃男。虽能听经。若不受持。</a><a name="0431c29" id="0431c29">亦名不具。虽能受持。不解其义。亦名不具。虽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020431b.htm'><img src='up.gif' border=0></a>
<a href='T020432a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>