<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0308c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷42)</font> （一一五八） （四五五） <font face='Arial'>T02, p0308c</h2></font><hr>
<span class='old'>
</a><a name="0308b27" id="0308b27">言。南无多陀阿伽度．阿罗呵．三藐三佛陀。身</a><a name="0308b28" id="0308b28">纯金色。圆光一寻。方身圆满。如尼拘律树。善</span><a name="0308c01" id="0308c01">说妙法。牟尼之尊。仙人上首。是我大师<p>时。夫</a><a name="0308c02" id="0308c02">婆罗门闻之。嗔恚不喜。语其妇言。为鬼着</a><a name="0308c03" id="0308c03">耶。无有此义。舍诸三明大德婆罗门。而称</a><a name="0308c04" id="0308c04">叹彼秃头沙门。黑之分。世所不称。我今</a><a name="0308c05" id="0308c05">当往共汝大师论议。足知胜如<p>妇语夫</a><a name="0308c06" id="0308c06">言。不见诸天．魔．梵．沙门．婆罗门．诸神．世人能</a><a name="0308c07" id="0308c07">共世尊．如来．应．等正觉。金色之身。圆光一寻。</a><a name="0308c08" id="0308c08">如尼拘律树圆满之身。言说微妙。仙人上首。</a><a name="0308c09" id="0308c09">我之大师共论议者。然今婆罗门且往。自可</a><a name="0308c10" id="0308c10">知之<p>时。婆罗门即往诣佛。面相问讯慰</a><a name="0308c11" id="0308c11">劳已。退坐一面。而说偈言</a><a name="0308c12" id="0308c12"><p class='lg'>　　为杀于何等　　　而得安隐眠</a><br><a name="0308c13" id="0308c13">　　为杀于何等　　　令心得无忧</a><br><a name="0308c14" id="0308c14">　　为杀于何等　　　瞿昙所称叹　</p></a><a name="0308c15" id="0308c15"><p>尔时。世尊知婆罗门心之所念。而说偈言</a><a name="0308c16" id="0308c16"><p class='lg'>　　杀于嗔恨者　　　而得安隐眠</a><br><a name="0308c17" id="0308c17">　　杀于嗔恚者　　　而心得无忧</a><br><a name="0308c18" id="0308c18">　　嗔恚为毒本　　　能害甘种子</a><br><a name="0308c19" id="0308c19">　　能害于彼者　　　贤圣所称叹</a><br><a name="0308c20" id="0308c20">　　若能害彼者　　　其心得无忧　</p></a><a name="0308c21" id="0308c21"><p>时。婆罗豆婆遮婆罗门闻佛所说。示教照喜。</a><a name="0308c22" id="0308c22">次第说法。谓说施。说戒。说生天法。说欲味</a><a name="0308c23" id="0308c23">着为灾患烦恼。清净出要。远离随顺。福利清</a><a name="0308c24" id="0308c24">净。分别广说。譬如清净白[<a href='javascript:showpic("images/057087.gif")'>叠*毛</a>]。易为染色。</a><a name="0308c25" id="0308c25">如是。婆罗豆婆遮婆罗门即于座上。于四圣</a><a name="0308c26" id="0308c26">谛得无阂等。所谓苦．集．灭．道<p>是婆罗门见</a><a name="0308c27" id="0308c27">法．得法．知法．入法。度诸疑惑。不由他度。</a><a name="0308c28" id="0308c28">于正法．律得无所畏。即从座起。偏露右肩。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020308b.htm'><img src='up.gif' border=0></a>
<a href='T020309a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>