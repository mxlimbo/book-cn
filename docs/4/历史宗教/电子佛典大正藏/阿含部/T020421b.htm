<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0421b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷7)</font> 二诵 （一二五） <font face='Arial'>T02, p0421b</h2></font><hr>
<span class='old'>
</a><a name="0421a28" id="0421a28">能忍善者。亦复于彼生忍善想。若如是者。能</a><a name="0421a29" id="0421a29">修正见。修正见故。正业正语正命正志正方</span><a name="0421b01" id="0421b01">便正定正念。修正定故。为他所触。而不生恼。</a><a name="0421b02" id="0421b02">不生恼故。名为忍善。村主言。希有瞿昙。所说</a><a name="0421b03" id="0421b03">甚善。实如所言。我以不修正见故。为他所恼。</a><a name="0421b04" id="0421b04">为他恼故。出恼触言。是以世人。称我恶性。皆</a><a name="0421b05" id="0421b05">生恶想。故名恶性。不修八正道故。为他所触。</a><a name="0421b06" id="0421b06">出恼触语。遂至嗔忿。有是想故。世人称我。</a><a name="0421b07" id="0421b07">以为恶性。村主言。瞿昙。我从今已后。如是</a><a name="0421b08" id="0421b08">恶性。卒暴我慢凶险。我当舍弃。佛赞之曰。汝</a><a name="0421b09" id="0421b09">若如是。实为甚善。时彼村主。闻佛所说。欢喜</a><a name="0421b10" id="0421b10">顶礼而去</a><a name="0421b11" id="0421b11"><p><b>　　<A NAME="n1551"></A>（一二六）</b><p>尔时有聚落主。名如意珠顶发。往诣</a><a name="0421b12" id="0421b12">佛所。顶礼佛足。在一面坐。即白佛言。世尊。</a><a name="0421b13" id="0421b13">我于往日在王宫殿。与诸辅相。共一处坐。群</a><a name="0421b14" id="0421b14">臣眷属。详议讲论。所谓作沙门者。为得捉于</a><a name="0421b15" id="0421b15">钱宝以不得捉金不。时彼众中有一人言。纵</a><a name="0421b16" id="0421b16">令捉者。竟有何过。应当得捉。有一人言。不应</a><a name="0421b17" id="0421b17">得捉。沙门释子。不捉金宝。世尊。如是二语。</a><a name="0421b18" id="0421b18">为得名为称法而说。为不称说。若作斯语。非</a><a name="0421b19" id="0421b19">为毁佛。非过言耶。为是佛说为非是乎。佛告</a><a name="0421b20" id="0421b20">聚落主若作是说。斯名谤我为不称说名为</a><a name="0421b21" id="0421b21">过说。然我所说。实不同彼。何以故。为比丘</a><a name="0421b22" id="0421b22">者。沙门释子。法不应捉金等钱宝。若捉金等</a><a name="0421b23" id="0421b23">钱宝。彼非沙门释子之法。佛之教法。转胜</a><a name="0421b24" id="0421b24">端严。佛如是说。为比丘者。不应捉于金等钱</a><a name="0421b25" id="0421b25">宝。设有捉者。非沙门法。村主言。我于彼时。</a><a name="0421b26" id="0421b26">于大众中。亦作是说。沙门释子。实不应捉金</a><a name="0421b27" id="0421b27">等钱宝。若有捉者。宜应自恣放逸五欲。时</a><a name="0421b28" id="0421b28">彼村主。闻佛所说。顶礼而去。当于尔时。阿难</a><a name="0421b29" id="0421b29">比丘。侍立佛侧。以扇扇佛。佛告阿难曰。汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020421a.htm'><img src='up.gif' border=0></a>
<a href='T020421c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>