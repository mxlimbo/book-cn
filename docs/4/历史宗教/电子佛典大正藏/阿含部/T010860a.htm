<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0062 新岁经 0860a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 62 新岁经</font> <font face='Arial'>(卷1)</font> <font face='Arial'>T01, p0860a</h2></font><hr>
<span class='old'>
</a><a name="0859c28" id="0859c28">戒。会归自然。因还获报。地狱饿<span class='corr'>鬼</span>畜生苦毒。</a><a name="0859c29" id="0859c29">酸楚无量。汝勤慎之。佛说是法已。即从座</span><a name="0860a01" id="0860a01">起。离于草蓐。寻时三千大千世界。六反震动。</a><a name="0860a02" id="0860a02">箜篌伎乐。不鼓自鸣。天于虚空。雨众名香。而</a><a name="0860a03" id="0860a03">散杂花。佛说是戒法品时。告比丘众。时诸</a><a name="0860a04" id="0860a04">比丘。各在本坐。以佛圣旨威神之诲。功勋</a><a name="0860a05" id="0860a05">光明。皆以普周。各自起立。心不复乐。在于常</a><a name="0860a06" id="0860a06">坐山岩树下。唯是为欲。各从座起。稽首佛足。</a><a name="0860a07" id="0860a07">口自白言。一切诸法。皆从佛受。圣则道本。为</a><a name="0860a08" id="0860a08">一切护。慈愍之目。最尊殊特。圣德无上。超绝</a><a name="0860a09" id="0860a09">无侣。巍巍堂堂。宣布道化。于时如来。迁延尊</a><a name="0860a10" id="0860a10">位。忏谢圣众。矜愍天下。还就草蓐。佛适复</a><a name="0860a11" id="0860a11">坐。圣众亦然。各就故位。复坐如法</a><a name="0860a12" id="0860a12"><p>尔时世尊。见岁时到。愍念诸会。在比丘前。三</a><a name="0860a13" id="0860a13">自令竟。所立毕讫。五比丘从座起。建立新</a><a name="0860a14" id="0860a14">岁。适立新岁。一万比丘。得成道迹。八千比</a><a name="0860a15" id="0860a15">丘。得阿罗汉。虚空诸天。八万四千。咸见开</a><a name="0860a16" id="0860a16">化。皆发无上正真道意。讲说经法。不可计数。</a><a name="0860a17" id="0860a17">众生之类。建立三乘。今佛慈哀。[<a href='javascript:showpic("images/011859.gif")'>打-丁+王</a>]屈至尊。处</a><a name="0860a18" id="0860a18">在众座。度脱危厄。十方蒙济。于时难头和</a><a name="0860a19" id="0860a19">难龙王。各舍本居。皆持泽香栴檀杂香。往诣</a><a name="0860a20" id="0860a20">佛所。至新岁场。归命于佛及与圣众。稽首足</a><a name="0860a21" id="0860a21">下。以栴檀杂香。供养佛及比丘僧。便以斯偈。</a><a name="0860a22" id="0860a22">而欢颂曰</a><a name="0860a23" id="0860a23"><p class='lg'>　　其在于山岩　　　坐于阴树下</a><br><a name="0860a24" id="0860a24">　　若游于大海　　　而怀饥嗔恨</a><br><a name="0860a25" id="0860a25">　　来坐立新岁　　　亿载众生集</a><br><a name="0860a26" id="0860a26">　　供养悉奉佛　　　得成甘露门　</p></a><a name="0860a27" id="0860a27"><p>于时海龙王。赍赤真珠。化作上妙交露阁帐。</a><a name="0860a28" id="0860a28">广长四百里。紫绀琉璃。而共合成。手执擎</a><a name="0860a29" id="0860a29">持。行虚空中。出龙宫上。从交露阁。八味水<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010859c.htm'><img src='up.gif' border=0></a>
<a href='T010860b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>