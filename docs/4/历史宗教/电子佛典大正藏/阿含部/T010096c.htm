<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0096c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷15)</font> 第三分 （二二）第三分种德经第三 <font face='Arial'>T01, p0096c</h2></font><hr>
<span class='old'>
</a><a name="0096b28" id="0096b28">正。义味具足。梵行清净。若长者．长者子闻此</a><a name="0096b29" id="0096b29">法者。信心清净。信心清净已。作如是观。在</span><a name="0096c01" id="0096c01">家为难。譬如桎梏。欲修梵行。不得自在。</a><a name="0096c02" id="0096c02">今我宁可剃除须发。服三法衣。出家修道。</a><a name="0096c03" id="0096c03">彼于异时舍家财业。弃捐亲族。服三法</a><a name="0096c04" id="0096c04">衣。去诸饰好。讽诵比丘。具足戒律。舍杀</a><a name="0096c05" id="0096c05">不杀。乃至心法四禅现得欢乐。所以者何。斯</a><a name="0096c06" id="0096c06">由精勤。专念不忘。乐独闲居之所得也。婆</a><a name="0096c07" id="0096c07">罗门。是为具戒<p>又问。云何为慧<p>佛言。若比</a><a name="0096c08" id="0096c08">丘以三昧心清净无秽。柔软调伏。住不动处。</a><a name="0096c09" id="0096c09">乃至得三明。除去无明。生于慧明。灭于闇</a><a name="0096c10" id="0096c10">冥。生大法光。出漏尽智。所以者何。斯由精</a><a name="0096c11" id="0096c11">勤。专念不忘。乐独闲居之所得也。婆罗门。</a><a name="0096c12" id="0096c12">是为智慧具足<p>时。种德婆罗门白佛言。今我</a><a name="0096c13" id="0096c13">归依佛．法．圣众。唯愿听我于正法中为优</a><a name="0096c14" id="0096c14">婆塞。自今已后。尽形寿不杀．不盗．不淫．不欺．</a><a name="0096c15" id="0096c15">不饮酒<p>时。种德婆罗门闻佛所说。欢喜奉行。</a><a name="0096c16" id="0096c16"><p><b>　　<A NAME="n45"></A>（二三）佛说长阿含第三分究罗檀头经第四</b></a><a name="0096c17" id="0096c17"><p>如是我闻<p>一时。佛在俱萨罗国。与大比丘</a><a name="0096c18" id="0096c18">众千二百五十人俱。游行人间。至俱萨罗</a><a name="0096c19" id="0096c19">佉[<a href='javascript:showpic("images/060797.gif")'>少/兔</a>]婆提婆罗门村北。止宿尸舍婆林中<p>时。</a><a name="0096c20" id="0096c20">有婆罗门名究罗檀头。止佉[<a href='javascript:showpic("images/060797.gif")'>少/兔</a>]婆提村。其</a><a name="0096c21" id="0096c21">村丰乐。人民炽盛。园观浴池。树木清凉。波斯</a><a name="0096c22" id="0096c22">匿王即封此村与究罗檀头婆罗门。以为</a><a name="0096c23" id="0096c23">梵分。此婆罗门七世已来父母真正。不为他</a><a name="0096c24" id="0096c24">人之所轻毁。异学三部讽诵通利。种种经书</a><a name="0096c25" id="0096c25">尽能分别。世典幽微靡不综练。又能善于</a><a name="0096c26" id="0096c26">大人相法．瞻候吉凶．祭祀仪礼。有五百弟</a><a name="0096c27" id="0096c27">子。教授不废。时。婆罗门欲设大祀。办五百</a><a name="0096c28" id="0096c28">特牛．五百牸牛．五百特犊．五百牸犊．五百羖羊．</a><a name="0096c29" id="0096c29">五百羯羊。欲以供祀<p>时。佉[<a href='javascript:showpic("images/060797.gif")'>少/兔</a>]婆提村诸婆罗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010096b.htm'><img src='up.gif' border=0></a>
<a href='T010097a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>