<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0024 起世经 0361c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 24 起世经</font> <font face='Arial'>(卷10)</font> 最胜品第十二之一 <font face='Arial'>T01, p0361c</h2></font><hr>
<span class='old'>
</a><a name="0361b28" id="0361b28">叉。皆共食之。下分生者。海中诸虫。皆来取</a><a name="0361b29" id="0361b29">食。于中有优陀那偈</span><a name="0361c01" id="0361c01"><p class='lg'>　　初说雨多少　　　宫殿中示现</a><br><a name="0361c02" id="0361c02">　　二事多有风　　　于前诸天行</a><br><a name="0361c03" id="0361c03">　　辇舆及寿命　　　身体光明照</a><br><a name="0361c04" id="0361c04">　　布施持戒业　　　遍及满足轮</a><br><a name="0361c05" id="0361c05">　　月翳及不见　　　有影何因缘</a><br><a name="0361c06" id="0361c06">　　诸河诸种子　　　阎浮树最后　</p></a><a name="0361c07" id="0361c07"><p>诸比丘。劫初众生。食地味时。多所资益。久</a><a name="0361c08" id="0361c08">住于世。而彼诸人。若多食者。颜色即劣。若</a><a name="0361c09" id="0361c09">少食者。光相便胜。当于是时。形色现故。众</a><a name="0361c10" id="0361c10">各相欺。共诤胜劣。胜者生慢。以我慢故。地</a><a name="0361c11" id="0361c11">味便没。续生地皮。色味具足。譬如成就羯</a><a name="0361c12" id="0361c12">尼迦罗花。有如是色。又如淳蜜煎除滓蜡。</a><a name="0361c13" id="0361c13">有如是味。彼诸众生。皆共聚集。忧愁苦恼。</a><a name="0361c14" id="0361c14">推胸叫唤。迷闷困乏。作是唱言。呜呼我地</a><a name="0361c15" id="0361c15">味。呜呼我地味。譬如今者。有诸胜味。既尝</a><a name="0361c16" id="0361c16">知已。唱言呜呼。此是我味。执着旧名。不知</a><a name="0361c17" id="0361c17">真义。彼诸众生。亦复如是。时彼众生。食于</a><a name="0361c18" id="0361c18">地皮。亦久住世。多食色粗。少食形胜。以胜</a><a name="0361c19" id="0361c19">劣故。我慢相凌。地皮复没。便生林蔓。形色</a><a name="0361c20" id="0361c20">成就。香味具足。譬如成就迦蓝婆迦花。有</a><a name="0361c21" id="0361c21">如是色。割之汁流。犹如淳蜜。乃至如前。聚</a><a name="0361c22" id="0361c22">共愁恼。如是次第。林蔓没已。有粳米出。不</a><a name="0361c23" id="0361c23">耕不种。自然而生。无芒无[<a href='javascript:showpic("images/025319.gif")'>禾*会</a>]。米粒清净。香</a><a name="0361c24" id="0361c24">味具足。彼时众生。食是米已。身分即有脂</a><a name="0361c25" id="0361c25">髓皮肉筋骨脓血泉脉流布。及男女根相貌</a><a name="0361c26" id="0361c26">彰显。根相既生。染心即起。以有染故。数相</a><a name="0361c27" id="0361c27">视瞻。既数相看。遂生爱欲。以欲爱故。便</a><a name="0361c28" id="0361c28">于屏处。行非梵行不净欲法。是时复有诸余</a><a name="0361c29" id="0361c29">众生。未行此者。见已告言。咄汝众生所作甚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010361b.htm'><img src='up.gif' border=0></a>
<a href='T010362a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>