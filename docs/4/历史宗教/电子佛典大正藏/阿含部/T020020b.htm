<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0020b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷3)</font> （八○） <font face='Arial'>T02, p0020b</h2></font><hr>
<span class='old'>
</a><a name="0020a28" id="0020a28">于空三昧未有所得。而起无相．无所有．离</a><a name="0020a29" id="0020a29">慢知见者。莫作是说。所以者何。若于空未</span><a name="0020b01" id="0020b01">得者而言我得无相．无所有．离慢知见者。</a><a name="0020b02" id="0020b02">无有是处。若有比丘作是说。我得空。能</a><a name="0020b03" id="0020b03">起无相．无所有．离慢知见者。此则善说。所</a><a name="0020b04" id="0020b04">以者何。若得空已。能起无相．无所有．离慢</a><a name="0020b05" id="0020b05">知见者。斯有是处。云何为圣弟子及见清</a><a name="0020b06" id="0020b06">净<p>比丘白佛。佛为法根．法眼．法依。唯愿为</a><a name="0020b07" id="0020b07">说。诸比丘闻说法已。如说奉行<p>佛告比</a><a name="0020b08" id="0020b08">丘。若比丘于空闲处树下坐。善观色无常．</a><a name="0020b09" id="0020b09">磨灭．离欲之法。如是观察受．想．行．识。无常．磨</a><a name="0020b10" id="0020b10">灭．离欲之法。观察彼阴无常．磨灭．不坚固．变</a><a name="0020b11" id="0020b11">易法。心乐．清净．解脱。是名为空。如是观者。</a><a name="0020b12" id="0020b12">亦不能离慢．知见清净<p>复有正思惟三昧。</a><a name="0020b13" id="0020b13">观色相断。声．香．味．触．法相断。是名无相。</a><a name="0020b14" id="0020b14">如是观者。犹未离慢．知见清净<p>复有正思</a><a name="0020b15" id="0020b15">惟三昧。观察贪相断。嗔恚．痴相断。是名无</a><a name="0020b16" id="0020b16">所有。如是观者。犹未离慢．知见清净<p>复有</a><a name="0020b17" id="0020b17">正思惟三昧。观察我所从何而生<p>复有正</a><a name="0020b18" id="0020b18">思惟三昧。观察我．我所。从若见．若闻．若嗅．</a><a name="0020b19" id="0020b19">若尝．若触．若识而生<p>复作是观察。若因．若缘</a><a name="0020b20" id="0020b20">而生识者。彼识因．缘。为常．为无常<p>复作</a><a name="0020b21" id="0020b21">是思惟。若因．若缘而生识者。彼因．彼缘皆悉</a><a name="0020b22" id="0020b22">无常。复次。彼因．彼缘皆悉无常。彼所生识</a><a name="0020b23" id="0020b23">云何有常<p>无常者。是有为行。从缘起。是患</a><a name="0020b24" id="0020b24">法．灭法．离欲法．断知法。是名圣法印．知见</a><a name="0020b25" id="0020b25">清净。是名比丘当说圣法印．知见清净。如是</a><a name="0020b26" id="0020b26">广说<p>佛说此经已。诸比丘闻佛所说。欢喜</a><a name="0020b27" id="0020b27">奉行</a><a name="0020b28" id="0020b28"><p><b>　　<A NAME="n85"></A>（八一）</b><p>如是我闻<p>一时。佛住毗耶离猕猴池</a><a name="0020b29" id="0020b29">侧重阁讲堂<p>尔时。有离车名摩诃男。日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020020a.htm'><img src='up.gif' border=0></a>
<a href='T020020c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>