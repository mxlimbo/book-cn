<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0117b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷17)</font> （四五八） <font face='Arial'>T02, p0117b</h2></font><hr>
<span class='old'>
</a><a name="0117a28" id="0117a28">生恶趣中。是名因缘生欲想<p>云何因缘生</a><a name="0117a29" id="0117a29">恚想．害想。谓害界也。缘害界。生害想．害欲．害</span><a name="0117b01" id="0117b01">觉．害热．害求。愚痴凡夫起害求已。此众生</a><a name="0117b02" id="0117b02">起三处邪。谓身．口．心。起三处邪因缘已。现</a><a name="0117b03" id="0117b03">法苦住。有苦．有碍．有恼．有热。身坏命终。生恶</a><a name="0117b04" id="0117b04">趣中。是名因缘生害想<p>诸比丘。若诸沙门．</a><a name="0117b05" id="0117b05">婆罗门如是安于生。生危崄想。不求舍</a><a name="0117b06" id="0117b06">离。不觉．不吐。彼则现法苦住。有苦．有碍．有</a><a name="0117b07" id="0117b07">恼．有热。身坏命终。生恶趣中。譬如城邑聚</a><a name="0117b08" id="0117b08">落不远有旷野。大火卒起。彼无有力能灭</a><a name="0117b09" id="0117b09">火者。当知彼诸野中众生悉被火害。如是</a><a name="0117b10" id="0117b10">诸沙门．婆罗门安于生。生危崄想。身坏命</a><a name="0117b11" id="0117b11">终。生恶趣中<p>诸比丘。有因生出要想。非无</a><a name="0117b12" id="0117b12">因。云何有因生出要想。谓出要界。缘出要</a><a name="0117b13" id="0117b13">界。生出要想．出要欲．出要觉．出要热．出要求。</a><a name="0117b14" id="0117b14">谓彼慧者出要求时。众生三处生正。谓身．</a><a name="0117b15" id="0117b15">口．心。彼如是生正因缘已。现法乐住。不苦．</a><a name="0117b16" id="0117b16">不碍．不恼．不热。身坏命终。生善趣中。是名</a><a name="0117b17" id="0117b17">因缘生出要想<p>云何因缘生不恚．不害想。谓</a><a name="0117b18" id="0117b18">不害界也。不害界因缘生不害想．不害欲．</a><a name="0117b19" id="0117b19">不害觉．不害热．不害求。彼慧者不害求时。众</a><a name="0117b20" id="0117b20">生三处正。谓身．口．心。彼正因缘生已。现法乐</a><a name="0117b21" id="0117b21">住。不苦．不碍．不恼．不热。身坏命终。生善趣</a><a name="0117b22" id="0117b22">中。是名因缘生不害想<p>若诸沙门．婆罗门</a><a name="0117b23" id="0117b23">安于生。生不害想。不舍离．不觉．不吐。现法</a><a name="0117b24" id="0117b24">乐住。不苦．不碍．不恼．不热。身坏命终。生善趣</a><a name="0117b25" id="0117b25">中。譬如城邑聚落边有旷野。大火卒起。有</a><a name="0117b26" id="0117b26">人堪能手足灭火。当知彼诸众生依草木</a><a name="0117b27" id="0117b27">者。悉不被害。如是诸沙门．婆罗门安于生。</a><a name="0117b28" id="0117b28">生正想。不舍．不觉．不吐。现法乐住。不苦．</a><a name="0117b29" id="0117b29">不碍．不恼．不热。身坏命终。生善趣中<p>佛说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020117a.htm'><img src='up.gif' border=0></a>
<a href='T020117c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>