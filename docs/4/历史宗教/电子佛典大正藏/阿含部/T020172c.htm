<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0172c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷24)</font> （六一六） （四五五） <font face='Arial'>T02, p0172c</h2></font><hr>
<span class='old'>
</a><a name="0172b28" id="0172b28">调和众味。奉养尊主。酸碱酢淡。不适其</a><a name="0172b29" id="0172b29">意。不能善取尊主所嗜。酸碱酢淡。众味</span><a name="0172c01" id="0172c01">之和。不能亲侍尊主左右。司其所须。听</a><a name="0172c02" id="0172c02">其所欲。善取其心。而自用意调和众味。以</a><a name="0172c03" id="0172c03">奉尊主。若不适其意。尊主不悦。不悦故</a><a name="0172c04" id="0172c04">不蒙爵赏。亦不爱念。愚痴比丘亦复如是。</a><a name="0172c05" id="0172c05">不辨．不善。于身身观住。不能除断上烦</a><a name="0172c06" id="0172c06">恼。不能摄取其心。亦复不得内心寂静。</a><a name="0172c07" id="0172c07">不得胜妙正念正知。亦复不得四种增</a><a name="0172c08" id="0172c08">上心法．现法乐住．本所未得安隐涅槃。是</a><a name="0172c09" id="0172c09">名比丘愚痴．不办．不善。不能善摄内心</a><a name="0172c10" id="0172c10">之相而取外相。自生障阂<p>若有比丘黠慧</a><a name="0172c11" id="0172c11">才辩。善巧方便。取内心已。然后取于外</a><a name="0172c12" id="0172c12">相。彼于后时终不退减。自生障阂。譬如厨</a><a name="0172c13" id="0172c13">士黠慧聪辩。善巧方便。供养尊主。能调众</a><a name="0172c14" id="0172c14"><span class='corr'>味</span>。酸碱酢淡。善取尊主所嗜之相。而和众</a><a name="0172c15" id="0172c15">味。以应其心。听其尊主所欲之味。数以奉</a><a name="0172c16" id="0172c16">之。尊主悦已。必得爵禄。爱念倍重。如是</a><a name="0172c17" id="0172c17">黠慧厨士善取尊主之心。比丘亦复如是。身</a><a name="0172c18" id="0172c18">身观念住。断上烦恼。善摄其心。内心寂止。</a><a name="0172c19" id="0172c19">正念正知。得四增心法。现法乐住。得所未</a><a name="0172c20" id="0172c20">得安隐涅槃。是名比丘黠慧辩才。善巧方便。</a><a name="0172c21" id="0172c21">取内心相。摄持外相。终无退减。自生障</a><a name="0172c22" id="0172c22">阂。受．心．法观亦复如是<p>佛说此经已。诸比</a><a name="0172c23" id="0172c23">丘闻佛所说。欢喜奉行</a><a name="0172c24" id="0172c24"><p><b>　　<A NAME="n644"></A>（六一七）</b><p>如是我闻<p>一时。佛住舍卫国祇树给</a><a name="0172c25" id="0172c25">孤独园<p>尔时。世尊告诸比丘。过去世时有一</a><a name="0172c26" id="0172c26">鸟。名曰罗婆。为鹰所捉。飞腾虚空。于空</a><a name="0172c27" id="0172c27">鸣唤言。我不自觉。忽遭此难。我坐舍离父</a><a name="0172c28" id="0172c28">母境界而游他处。故遭此难。如何今日为</a><a name="0172c29" id="0172c29">他所困。不得自在。鹰语罗婆。汝当何处<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020172b.htm'><img src='up.gif' border=0></a>
<a href='T020173a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>