<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0767c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷40)</font> 九众生居品第四十四 （八） <font face='Arial'>T02, p0767c</h2></font><hr>
<span class='old'>
</a><a name="0767b28" id="0767b28">园<p>尔时。世尊告诸比丘。有九种之人可</a><a name="0767b29" id="0767b29">敬可贵。供之得福。云何为九。所谓向阿</span><a name="0767c01" id="0767c01">罗汉．得阿罗汉．向阿那含．得阿那含．向</a><a name="0767c02" id="0767c02">斯陀含．得斯陀含．向须陀洹．得须陀洹．</a><a name="0767c03" id="0767c03">向种性人为九。是谓。比丘。九种之人供之</a><a name="0767c04" id="0767c04">得福。终无耗减<p>尔时。诸比丘闻佛所说。欢</a><a name="0767c05" id="0767c05">喜奉行</a><a name="0767c06" id="0767c06"><p><b>　　<A NAME="n2369"></A>（九）</b><p>闻如是<p>一时。佛在罗阅城迦兰陀竹园</a><a name="0767c07" id="0767c07">所。与大比丘众五百人俱<p>是时。满呼王子</a><a name="0767c08" id="0767c08">至世尊所。头面礼足。在一面坐。是时。满</a><a name="0767c09" id="0767c09">呼王子白世尊言。我曾闻。朱利槃特比丘</a><a name="0767c10" id="0767c10">与卢迦延梵志共论。然此比丘不能答对。</a><a name="0767c11" id="0767c11">我又曾闻。如来弟子众中。诸根闇钝无有慧</a><a name="0767c12" id="0767c12">明。无出此比丘上者。如来优婆塞中在居</a><a name="0767c13" id="0767c13">家者。迦毗罗卫城中瞿昙释种。诸根闇钝。</a><a name="0767c14" id="0767c14">情意闭塞<p>佛告王子曰。朱利槃特比丘有</a><a name="0767c15" id="0767c15">神足之力。得上人之法。不习世间谈论之</a><a name="0767c16" id="0767c16">宜。又王子当知。此比丘者极有妙义<p>是时。</a><a name="0767c17" id="0767c17">满呼王子白世尊言。佛所说虽尔。然我</a><a name="0767c18" id="0767c18">意中犹生此念。云何有大神力。而不能与</a><a name="0767c19" id="0767c19">彼外道异学而共论议。我今请佛及比丘</a><a name="0767c20" id="0767c20">僧。唯除朱利槃特一人<p>是时。世尊默然受</a><a name="0767c21" id="0767c21">请。是时。王子已见世尊受请已。即从座</a><a name="0767c22" id="0767c22">起。头面礼世尊足。右绕三匝。便退而去。即</a><a name="0767c23" id="0767c23">其夜办种种甘馔．饮食。敷好坐具。而白。时</a><a name="0767c24" id="0767c24">到。今正是时<p>尔时。世尊以钵使朱利槃特</a><a name="0767c25" id="0767c25">比丘捉在后住。将诸比丘众。前后围绕。入</a><a name="0767c26" id="0767c26">罗阅城。至彼王子所。各次第坐。尔时。王子</a><a name="0767c27" id="0767c27">白世尊言。唯愿如来手授我钵。我今躬</a><a name="0767c28" id="0767c28">欲自饭如来<p>佛告王子曰。今钵在朱利</a><a name="0767c29" id="0767c29">槃特比丘所。竟不持来<p>王子白佛言。愿世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020767b.htm'><img src='up.gif' border=0></a>
<a href='T020768a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>