<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0427a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷8)</font> 二诵 （一三六） <font face='Arial'>T02, p0427a</h2></font><hr>
<span class='old'>
</a><a name="0426c28" id="0426c28">言。以城东门所施之食。回与夫人。王之太子。</a><a name="0426c29" id="0426c29">亦白父言。父母修福。我亦乐修王闻其言。以</span><a name="0427a01" id="0427a01">城南门所施之食。回与太子辅相后来。启白</a><a name="0427a02" id="0427a02">王言。王今修善。夫人太子。皆修福业。唯愿听</a><a name="0427a03" id="0427a03">我助修福业。王闻其言。以城西门所施之食。</a><a name="0427a04" id="0427a04">回与辅相。时有诸臣。复白王言。夫人太子及</a><a name="0427a05" id="0427a05">以辅相。咸修福德。我等今者。亦乐助修。王闻</a><a name="0427a06" id="0427a06">其言。即以北门所施之食。回与诸臣。时国中</a><a name="0427a07" id="0427a07">人。复白王言。夫人太子辅相。咸修福德。愿</a><a name="0427a08" id="0427a08">听我等助修福业。王闻其言。复以布施。回与</a><a name="0427a09" id="0427a09">人民。时典施人。白于王言。王之所有。于四城</a><a name="0427a10" id="0427a10">门及以布施。悉皆回与夫人太子辅相大臣</a><a name="0427a11" id="0427a11">国中人民。断于王施。兼竭库藏。王即答言。先</a><a name="0427a12" id="0427a12">所与者。已尔与尽。自今已后。他方小国所可</a><a name="0427a13" id="0427a13">贡献。半入库藏。半用修福。世尊我于尔时。</a><a name="0427a14" id="0427a14">长夜修福。我于长夜。获得胜报。常怀喜乐。所</a><a name="0427a15" id="0427a15">受福报。无有穷尽。不见边际。如我所受。得大</a><a name="0427a16" id="0427a16">果报。乃知世尊善说斯偈。时迟缓天子。闻佛</a><a name="0427a17" id="0427a17">所说。欢喜踊跃。顶礼佛足。还于天宫</a><a name="0427a18" id="0427a18"><p><b>　　<A NAME="n1563"></A>（一三七）</b><p>如是我闻。一时佛在舍卫国祇树给孤</a><a name="0427a19" id="0427a19">独园。时有一天。光色倍常。于其夜中。来诣佛</a><a name="0427a20" id="0427a20">所。甚为炽盛。遍照祇洹。却在一面。而说偈</a><a name="0427a21" id="0427a21">言</a><a name="0427a22" id="0427a22"><p class='lg'>　　如远至他国　　　谁为可亲者</a><br><a name="0427a23" id="0427a23">　　于其居家中　　　复以谁为亲</a><br><a name="0427a24" id="0427a24">　　于其资财中　　　复以谁为友</a><br><a name="0427a25" id="0427a25">　　若至后世时　　　复以谁为亲　</p></a><a name="0427a26" id="0427a26"><p>尔时世尊说偈答曰</a><a name="0427a27" id="0427a27"><p class='lg'>　　若远至他国　　　行伴名为亲</a><br><a name="0427a28" id="0427a28">　　于自居家中　　　慈母最为亲</a><br><a name="0427a29" id="0427a29">　　于生财利所　　　眷属乃为友<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020426c.htm'><img src='up.gif' border=0></a>
<a href='T020427b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>