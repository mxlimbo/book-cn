<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0040c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷6)</font> 第二分 （六）第二分转轮圣王修行经第二 <font face='Arial'>T01, p0040c</h2></font><hr>
<span class='old'>
</a><a name="0040b28" id="0040b28">而告之曰。汝以此物供养父母。并恤亲族。</a><a name="0040b29" id="0040b29">自今已后。勿复为贼。余人转闻有作贼者。</span><a name="0040c01" id="0040c01">王给财宝。于是复行劫盗他物。复为伺察</a><a name="0040c02" id="0040c02">所得。将诣王所白言。此人为贼。愿王治之。</a><a name="0040c03" id="0040c03">王复问言。汝实为贼耶。答曰。实尔。我贫穷饥</a><a name="0040c04" id="0040c04">饿。不能自存。故为贼耳。时。王复出库财以</a><a name="0040c05" id="0040c05">供给之。复告之曰。汝以此物供养父母。并</a><a name="0040c06" id="0040c06">恤亲族。自今已后。勿复为贼<p>复有人闻有</a><a name="0040c07" id="0040c07">作贼者。王给财宝。于是复行劫盗他物。复</a><a name="0040c08" id="0040c08">为伺察所得。将诣王所白言。此人为贼。愿</a><a name="0040c09" id="0040c09">王治之。王复问言。汝实为贼耶。答曰。实尔。</a><a name="0040c10" id="0040c10">我贫穷饥饿。不能自存。故为贼耳。时王念</a><a name="0040c11" id="0040c11">言。先为贼者。吾见贫穷。给其财宝。谓当止</a><a name="0040c12" id="0040c12">息。而余人闻。转更相效。盗贼日滋。如是无</a><a name="0040c13" id="0040c13">已。我今宁可杻械其人。令于街巷。然后载</a><a name="0040c14" id="0040c14">之出城。刑于旷野。以诫后人耶<p>时。王即</a><a name="0040c15" id="0040c15">敕左右。使收系之。声鼓唱令。遍诸街巷。</a><a name="0040c16" id="0040c16">讫已载之出城。刑于旷野。国人尽知彼为</a><a name="0040c17" id="0040c17">贼者。王所收系。令于街巷。刑之旷野。时。人</a><a name="0040c18" id="0040c18">展转自相谓言。我等设为贼者。亦当如是。</a><a name="0040c19" id="0040c19">与彼无异。于是。国人为自防护。遂造兵杖．</a><a name="0040c20" id="0040c20">刀剑．弓矢。迭相残害。攻劫掠夺。自此王来始</a><a name="0040c21" id="0040c21">有贫穷。有贫穷已始有劫盗。有劫盗已始</a><a name="0040c22" id="0040c22">有兵杖。有兵杖已始有杀害。有杀害已</a><a name="0040c23" id="0040c23">则颜色憔悴。寿命短促。时。人正寿四万岁。其</a><a name="0040c24" id="0040c24">后转少。寿二万岁。然其众生有寿．有夭．有苦．</a><a name="0040c25" id="0040c25">有乐。彼有苦者。便生邪淫．贪取之心。多设</a><a name="0040c26" id="0040c26">方便。图谋他物。是时。众生贫穷劫盗。兵杖</a><a name="0040c27" id="0040c27">杀害。转转滋甚。人命转减。寿一万岁<p>一万岁</a><a name="0040c28" id="0040c28">时。众生复相劫盗。为伺察所得。将诣王所</a><a name="0040c29" id="0040c29">白言。此人为贼。愿王治之。王问言。汝实作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010040b.htm'><img src='up.gif' border=0></a>
<a href='T010041a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>