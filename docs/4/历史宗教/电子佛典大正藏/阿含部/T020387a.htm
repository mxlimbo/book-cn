<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0387a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷2)</font> 初诵 （四○） <font face='Arial'>T02, p0387a</h2></font><hr>
<span class='old'>
</a><a name="0386c28" id="0386c28">帝释自在。处天王位。犹尚恭敬礼拜于佛。汝</a><a name="0386c29" id="0386c29">诸比丘。剃除须发。出家学道勤当敬佛。应出</span><a name="0387a01" id="0387a01">家法。佛说是已。诸比丘闻佛所说。欢喜奉行</a><a name="0387a02" id="0387a02"><p><b>　　<A NAME="n1456"></A>（四一）</b><p>如是我闻。一时佛在舍卫国祇树给孤</a><a name="0387a03" id="0387a03">独园。尔时世尊告诸比丘。昔释提桓因。欲诣</a><a name="0387a04" id="0387a04">游戏园。敕御者摩得梨。汝驾千马车。时摩得</a><a name="0387a05" id="0387a05">梨。寻驾车已。诣帝释所。即白释言。严驾已</a><a name="0387a06" id="0387a06">讫。宜知是时。尔时帝释。出毗禅延堂。合掌南</a><a name="0387a07" id="0387a07">向。时摩得梨。见已心亦惊怕。失鞭及辔。帝释</a><a name="0387a08" id="0387a08">语言。汝见何事。惊怖乃尔。摩得梨言。摩佉释</a><a name="0387a09" id="0387a09">脂之夫。我今见汝合掌南向。心怀惧故。致失</a><a name="0387a10" id="0387a10">鞭辔。一切有生。皆敬于汝。一切地主。尽属于</a><a name="0387a11" id="0387a11">汝。四天王天。及三十三天。皆礼敬汝。谁复</a><a name="0387a12" id="0387a12">有德。胜于汝者。叉手合掌。南向而立。帝释答</a><a name="0387a13" id="0387a13">言。一切敬我。信如汝言。一切天人。所恭敬</a><a name="0387a14" id="0387a14">者。名之为法。我今恭敬礼具足戒法。尔时</a><a name="0387a15" id="0387a15">帝释。即说偈言</a><a name="0387a16" id="0387a16"><p class='lg'>　　有诸出家者　　　以修不放逸</a><br><a name="0387a17" id="0387a17">　　长夜入寂定　　　修最上梵行</a><br><a name="0387a18" id="0387a18">　　舍弃于三毒　　　能得解脱法</a><br><a name="0387a19" id="0387a19">　　有如是等法　　　我今恭敬礼</a><br><a name="0387a20" id="0387a20">　　诸大阿罗汉　　　远离于欲者</a><br><a name="0387a21" id="0387a21">　　能灭无明闇　　　断除诸结使</a><br><a name="0387a22" id="0387a22">　　并在家修善　　　不作恶业者</a><br><a name="0387a23" id="0387a23">　　如是正法子　　　今我皆敬礼　</p></a><a name="0387a24" id="0387a24"><p>摩得梨言。汝礼最胜。我愿随礼。尔时帝释。作</a><a name="0387a25" id="0387a25">是语已。合掌敬礼。乘辇而去。佛告诸比丘。</a><a name="0387a26" id="0387a26">帝释处于人天。而得自在尚能恭敬礼敬于</a><a name="0387a27" id="0387a27">法。况汝比丘。剃除须发。出家学道。而当不勤</a><a name="0387a28" id="0387a28">恭敬于法。佛说是已。诸比丘闻佛所说。欢喜</a><a name="0387a29" id="0387a29">奉行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020386c.htm'><img src='up.gif' border=0></a>
<a href='T020387b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>