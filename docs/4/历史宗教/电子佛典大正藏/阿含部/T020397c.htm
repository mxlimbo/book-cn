<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0397c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷4)</font> 初诵 （六八） <font face='Arial'>T02, p0397c</h2></font><hr>
<span class='old'>
</a><a name="0397b28" id="0397b28">大果。得大利益。极为炽盛。果报增广。云何名</a><a name="0397b29" id="0397b29">为具于五支。断除五盖。云断除五盖何。断除</span><a name="0397c01" id="0397c01">欲盖嗔恚睡眠调悔及疑。自知除五欲。名断</a><a name="0397c02" id="0397c02">除五盖。云何满足五支。满足无学戒定慧解</a><a name="0397c03" id="0397c03">脱解脱知见。若能满足如是五支。沙门婆罗</a><a name="0397c04" id="0397c04">门施得大果。名大炽然。果报深广。尔时世尊</a><a name="0397c05" id="0397c05">即说偈言</a><a name="0397c06" id="0397c06"><p class='lg'>　　譬如有一人　　　骁勇有大力</a><br><a name="0397c07" id="0397c07">　　兼善解射术　　　众技悉备知</a><br><a name="0397c08" id="0397c08">　　斗战须此人　　　当厚赐财宝</a><br><a name="0397c09" id="0397c09">　　并与其爵赏　　　不择其种姓</a><br><a name="0397c10" id="0397c10">　　但录其功勋　　　大王应如是</a><br><a name="0397c11" id="0397c11">　　若能行善者　　　柔和修忍辱</a><br><a name="0397c12" id="0397c12">　　能见四真谛　　　得入于圣位</a><br><a name="0397c13" id="0397c13">　　供养黠慧者　　　不应择种姓</a><br><a name="0397c14" id="0397c14">　　住处悉应有　　　饮食并卧具</a><br><a name="0397c15" id="0397c15">　　如此之供养　　　应有具戒者</a><br><a name="0397c16" id="0397c16">　　于大洪流中　　　应作浮囊筏</a><br><a name="0397c17" id="0397c17">　　并造作桥船　　　自渡亦济他</a><br><a name="0397c18" id="0397c18">　　安直多闻者　　　譬如有密云</a><br><a name="0397c19" id="0397c19">　　遍覆于世界　　　电光甚赫曜</a><br><a name="0397c20" id="0397c20">　　雷音声远震　　　降注于大雨</a><br><a name="0397c21" id="0397c21">　　土地普沾洽　　　众卉木丛林</a><br><a name="0397c22" id="0397c22">　　无不蒙润者　　　禾稼既滋茂</a><br><a name="0397c23" id="0397c23">　　农夫生悦庆　　　如是信施主</a><br><a name="0397c24" id="0397c24">　　多闻能惠施　　　无有悭嫉者</a><br><a name="0397c25" id="0397c25">　　润泽喻饮食　　　劝让益进与</a><br><a name="0397c26" id="0397c26">　　如雷音远震　　　譬如降注雨</a><br><a name="0397c27" id="0397c27">　　大获于子实　　　能修布施者</a><br><a name="0397c28" id="0397c28">　　大获于功德　　　后得涅槃乐　</p></a><a name="0397c29" id="0397c29"><p>佛说是已。诸比丘闻佛所说。欢喜奉行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020397b.htm'><img src='up.gif' border=0></a>
<a href='T020398a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>