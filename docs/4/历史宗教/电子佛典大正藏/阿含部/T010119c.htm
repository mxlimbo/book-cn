<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0119c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷18)</font> 第四分 世记经 <font face='Arial'>T01, p0119c</h2></font><hr>
<span class='old'>
</a><a name="0119b28" id="0119b28">二白象宝。三绀马宝。四神珠宝。五玉女宝。六</a><a name="0119b29" id="0119b29">居士宝。七主兵宝。云何转轮圣王金轮宝成</span><a name="0119c01" id="0119c01">就。若转轮圣王出阎浮提地。刹利水浇头种。</a><a name="0119c02" id="0119c02">以十五日月满时。沐浴香汤。上高殿上。与</a><a name="0119c03" id="0119c03">婇女众共相娱乐。天金轮宝忽现在前。轮有</a><a name="0119c04" id="0119c04">千辐。其光色具足。天金所成。天匠所造。非</a><a name="0119c05" id="0119c05">世所有。轮径丈四。转轮圣王见已。默自念言。</a><a name="0119c06" id="0119c06">我曾从先宿诸旧闻如是语。若刹利王水</a><a name="0119c07" id="0119c07">浇头种。以十五日月满时。沐浴香汤。升法</a><a name="0119c08" id="0119c08">殿上。婇女围绕。自然金轮忽现在前。轮有千</a><a name="0119c09" id="0119c09">辐。光色具足。天匠所造。非世所有。轮径丈四。</a><a name="0119c10" id="0119c10">是则名为转轮圣王。今此轮现。将无是耶。今</a><a name="0119c11" id="0119c11">我宁可试此轮宝<p>时。转轮王即召四兵。向</a><a name="0119c12" id="0119c12">金轮宝。偏露右臂。右膝着地。以右手摩扪</a><a name="0119c13" id="0119c13">金轮语言。汝向东方。如法而转。勿违常则。</a><a name="0119c14" id="0119c14">轮即东转。时。转轮王即将四兵随其后行。</a><a name="0119c15" id="0119c15">金轮宝前有四神导。轮所住处。王即止驾。尔</a><a name="0119c16" id="0119c16">时。东方诸小国王见大王至。以金钵盛银</a><a name="0119c17" id="0119c17">粟。银钵盛金粟。来诣王所。拜首白言。善哉。</a><a name="0119c18" id="0119c18">大王。今此东方土地丰乐。多诸珍宝。人民炽</a><a name="0119c19" id="0119c19">盛。志性仁和。慈孝忠顺。唯愿圣王于此治政。</a><a name="0119c20" id="0119c20">我等当给使左右承受所。当时。转轮王语</a><a name="0119c21" id="0119c21">小王言。止。止。诸贤。汝等则为供养我已。但</a><a name="0119c22" id="0119c22">当以正法治化。勿使偏枉。无令国内有</a><a name="0119c23" id="0119c23">非法行。身不杀生。教人不杀生．偷盗．邪淫．</a><a name="0119c24" id="0119c24">两舌．恶口．妄言．绮语．贪取．嫉妒．邪见之人。此</a><a name="0119c25" id="0119c25">即名为我之所治<p>时。诸小王闻是教已。即</a><a name="0119c26" id="0119c26">从大王巡行诸国。至东海表。次行南方．西</a><a name="0119c27" id="0119c27">方．北方。随轮所至。其诸国王各献国土。亦</a><a name="0119c28" id="0119c28">如东方诸小王比。此阎浮提所有名曰土</a><a name="0119c29" id="0119c29">沃野丰。多出珍宝。林水清净。平广之处。轮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010119b.htm'><img src='up.gif' border=0></a>
<a href='T010120a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>