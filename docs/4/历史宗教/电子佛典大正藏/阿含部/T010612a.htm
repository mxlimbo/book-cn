<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0612a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷29)</font> 大品第一 （一二三）沙门二十亿经第七 <font face='Arial'>T01, p0612a</h2></font><hr>
<span class='old'>
</a><a name="0611c28" id="0611c28"><p>我闻如是<p>一时。佛游舍卫国。在胜林给孤</a><a name="0611c29" id="0611c29">独园<p>尔时。尊者沙门二十亿亦游舍卫国。</span><a name="0612a01" id="0612a01">在闇林中。前夜．后夜学习不眠。精勤正住。</a><a name="0612a02" id="0612a02">修习道品。于是。尊者沙门二十亿安静独住。</a><a name="0612a03" id="0612a03">宴坐思惟。心作是念。若有世尊弟子精勤学</a><a name="0612a04" id="0612a04">习正法．律者。我为第一。然诸漏心不得解</a><a name="0612a05" id="0612a05">脱。我父母家极大富乐。多有钱财。我今宁可</a><a name="0612a06" id="0612a06">舍戒罢道行。欲布施修诸福业耶<p>尔时。世</a><a name="0612a07" id="0612a07">尊以他心智知尊者沙门二十亿心之所念。</a><a name="0612a08" id="0612a08">便告一比丘。汝往至彼。呼沙门二十亿来</a><a name="0612a09" id="0612a09"><p>于是。一比丘白曰。唯然。即从坐起。稽首礼</a><a name="0612a10" id="0612a10">足。绕三匝而去。往至尊者沙门二十亿所而</a><a name="0612a11" id="0612a11">语彼曰。世尊呼汝<p>尊者沙门二十亿闻比</a><a name="0612a12" id="0612a12">丘语。即诣佛所。稽首作礼。却坐一面。世尊</a><a name="0612a13" id="0612a13">告曰。沙门。汝实安静独住。宴坐思惟。心作是</a><a name="0612a14" id="0612a14">念。若有世尊弟子精勤学习正法．律者。我为</a><a name="0612a15" id="0612a15">第一。然诸漏心不得解脱。我父母家极大富</a><a name="0612a16" id="0612a16">乐。多有钱财。我今宁可舍戒罢道行。欲布</a><a name="0612a17" id="0612a17">施修诸福业耶<p>彼时。尊者沙门二十亿羞耻</a><a name="0612a18" id="0612a18">惭愧。则无无畏。世尊知我心之所念。叉手</a><a name="0612a19" id="0612a19">向佛。白曰。实尔<p>世尊告曰。沙门。我今问汝。</a><a name="0612a20" id="0612a20">随所解答。于意云何。汝在家时。善调弹琴。</a><a name="0612a21" id="0612a21">琴随歌音。歌随琴音耶<p>尊者沙门二十亿</a><a name="0612a22" id="0612a22">白曰。如是。世尊<p>世尊复问。于意云何。若弹</a><a name="0612a23" id="0612a23">琴弦急。为有和音可爱乐耶<p>沙门答曰。</a><a name="0612a24" id="0612a24">不也。世尊<p>世尊复问。于意云何。若弹琴弦</a><a name="0612a25" id="0612a25">缓。为有和音可爱乐耶<p>沙门答曰。不也。世</a><a name="0612a26" id="0612a26">尊<p>世尊复问。于意云何。若弹琴调弦不急</a><a name="0612a27" id="0612a27">不缓。适得其中。为有和音可爱乐耶<p>沙门</a><a name="0612a28" id="0612a28">答曰。如是。世尊<p>世尊告曰。如是。沙门。极大</a><a name="0612a29" id="0612a29">精进。令心调乱。不极精进。令心懈怠。是故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010611c.htm'><img src='up.gif' border=0></a>
<a href='T010612b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>