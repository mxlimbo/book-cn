<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0452a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷11)</font> 二诵 （二○九） <font face='Arial'>T02, p0452a</h2></font><hr>
<span class='old'>
</a><a name="0451c28" id="0451c28">法中。如童子戏。优陟白佛。云何比丘。修集</a><a name="0451c29" id="0451c29">善法。佛告之曰。比丘之法。应当远离诸恶不</span><a name="0452a01" id="0452a01">善。修诸善法。不调伏者。为调伏故。应勤修</a><a name="0452a02" id="0452a02">集。不得定者。为得定故。应勤修集。不解脱</a><a name="0452a03" id="0452a03">者。为解脱故。应勤修集。所未断者为令断故。</a><a name="0452a04" id="0452a04">应勤修集。所未知者。为令知故。应勤修集。所</a><a name="0452a05" id="0452a05">不修者。为欲修故。应勤修集。所未得者。为欲</a><a name="0452a06" id="0452a06">得故。应勤修集。梵志白佛言。世尊。何等不调</a><a name="0452a07" id="0452a07">欲令调故。应勤修集。佛言。眼不调。乃至意不</a><a name="0452a08" id="0452a08">调。为令调故。应勤修集。梵志言。何等不解</a><a name="0452a09" id="0452a09">脱欲令解脱。应勤修集。佛言。心不解脱。为令</a><a name="0452a10" id="0452a10">解脱。应勤修集。梵志言。何等为断恶。应勤修</a><a name="0452a11" id="0452a11">集。佛言。断欲无明与爱故。应勤修集。梵志</a><a name="0452a12" id="0452a12">言。何等不知。为知故。应勤修集。佛言。未知</a><a name="0452a13" id="0452a13">名色。为令知故。应勤修集。梵志言。何等不</a><a name="0452a14" id="0452a14">修。为修故。应勤修集。佛言。未修定慧。不得</a><a name="0452a15" id="0452a15">八道。应勤修集。梵志白佛。比丘之行。甚为真</a><a name="0452a16" id="0452a16">实。我今事多。欲还归家。佛告之曰。宜知是</a><a name="0452a17" id="0452a17">时。优陟梵志。即从坐起。还其所止</a><a name="0452a18" id="0452a18"><p><b>　　<A NAME="n1639"></A>（二一○）</b><p>如是我闻。一时佛在王舍城迦兰陀竹</a><a name="0452a19" id="0452a19">林。尔时国中。有一梵志。名曰尸卜。往诣佛</a><a name="0452a20" id="0452a20">所。问讯已讫。在一面坐而作是言。瞿昙。所</a><a name="0452a21" id="0452a21">言学者。云何名学。佛告之曰。学故名学。梵志</a><a name="0452a22" id="0452a22">又问。云何学故名为学也。佛言。时时修学。增</a><a name="0452a23" id="0452a23">上戒故。名之为学。时时修学。增上心故。名之</a><a name="0452a24" id="0452a24">为学。时时修学。增上智故。名之为学。梵志复</a><a name="0452a25" id="0452a25">言。瞿昙。若有阿罗汉。尽诸有漏。所作已办。</a><a name="0452a26" id="0452a26">舍于重担。逮得己利。心得自在。无复烦恼。正</a><a name="0452a27" id="0452a27">智得解脱。时当何所学。佛言。若有罗汉。尽诸</a><a name="0452a28" id="0452a28">烦恼。正见心得解脱。当于尔时。贪欲嗔恚及</a><a name="0452a29" id="0452a29">以愚痴。一切悉断无有遗余。是名无学。若彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020451c.htm'><img src='up.gif' border=0></a>
<a href='T020452b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>