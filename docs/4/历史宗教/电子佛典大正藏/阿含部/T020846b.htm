<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0130 佛说给孤长者女得度因缘经 0846b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 130 佛说给孤长者女得度因缘经</font> <font face='Arial'>(卷1)</font> <font face='Arial'>T02, p0846b</h2></font><hr>
<span class='old'>
</a><a name="0846a28" id="0846a28">还自舍中。乃出种种珍宝等物。备诸所用依</a><a name="0846a29" id="0846a29">世法仪。以善无毒女。适牛授童子。乃至后时</span><a name="0846b01" id="0846b01">彼谟尸罗长者。于自舍中饭诸外道。长者即</a><a name="0846b02" id="0846b02">谓善无毒言。童女。可来随喜布施。彼善无毒</a><a name="0846b03" id="0846b03">女。先所不知饭诸外道。闻长者语已。谓是佛</a><a name="0846b04" id="0846b04">诸弟子。舍利子大目干连阿难等。至此受食。</a><a name="0846b05" id="0846b05">即时踊跃欢喜而出。乃见诸外道异学。相貌</a><a name="0846b06" id="0846b06">丑恶如迦迦色。着弊垢衣身体臭秽。裸形无</a><a name="0846b07" id="0846b07">耻复如饿鬼。见是相已。心生忿恚一面而住。</a><a name="0846b08" id="0846b08">时长者言童女。何故心生退屈。女即答言。我</a><a name="0846b09" id="0846b09">非退屈。然今长者所作施会若能供养诸圣</a><a name="0846b10" id="0846b10">众者当获胜福。云何供养此诸外道作罪业</a><a name="0846b11" id="0846b11">者。得何等利。长者闻已惊而问言。童女。世间</a><a name="0846b12" id="0846b12">宁有最胜导师过于此者。彼女答言。长者善</a><a name="0846b13" id="0846b13">听。舍卫国中有一大园我父所造。有佛世尊</a><a name="0846b14" id="0846b14">现止其中。佛世尊者最上最胜是我之师。父</a><a name="0846b15" id="0846b15">母清净氏族高胜。姓刹帝利金轮王种。舍轮</a><a name="0846b16" id="0846b16">王位出家修道。厌彼世间。富贵等事。历修众</a><a name="0846b17" id="0846b17">行菩提树下降魔成佛。诸根相好端严具足。</a><a name="0846b18" id="0846b18">现少年相胜妙无比。游戏神通自在无碍。面</a><a name="0846b19" id="0846b19">现喜轮而为庄严。于一切处所作相应。又复</a><a name="0846b20" id="0846b20">三十二大人相。八十种随形好。一一具足。身</a><a name="0846b21" id="0846b21">诸相分圆光普照。顶有光明如千日轮。广大</a><a name="0846b22" id="0846b22">炽盛最胜严饰普遍贤善。巍巍无动如宝山</a><a name="0846b23" id="0846b23">现。一切众生见者爱乐。瞻佛相好心无厌足。</a><a name="0846b24" id="0846b24">为诸声闻随应说法一一分别。此是因缘此</a><a name="0846b25" id="0846b25">非因缘。是出离道非出离道。是所应行非所</a><a name="0846b26" id="0846b26">应行。是神通事非神通事。是世间慧是诸佛</a><a name="0846b27" id="0846b27">慧。又复世尊善巧方便随所宣说。皆以最上</a><a name="0846b28" id="0846b28">法语而摄他语。诸有所说悉为利他。此是善</a><a name="0846b29" id="0846b29">恶业。世尊如实说。此是所作行。世尊如实说。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020846a.htm'><img src='up.gif' border=0></a>
<a href='T020846c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>