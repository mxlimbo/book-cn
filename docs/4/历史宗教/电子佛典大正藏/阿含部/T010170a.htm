<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0005 佛般泥洹经 0170a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 5 佛般泥洹经</font> <font face='Arial'>(卷2)</font> <font face='Arial'>T01, p0170a</h2></font><hr>
<span class='old'>
</a><a name="0169c28" id="0169c28">常欢喜。头上不饰明香远达。其圣王名曰大</a><a name="0169c29" id="0169c29">快见。号飞行皇帝。勒兵光世。都无齐双。相</span><a name="0170a01" id="0170a01">率以道。无违王法。民欲飞行念即身往。王</a><a name="0170a02" id="0170a02">有七宝。自然生。黄金飞轮。神力白象。绀色</a><a name="0170a03" id="0170a03">神马。明月珠。天玉女妻。主宝圣臣。典兵圣</a><a name="0170a04" id="0170a04">臣。王有四德。为小儿时。为太子时。即帝位</a><a name="0170a05" id="0170a05">时。捐国绝欲为沙门时。各八万四千岁。斯</a><a name="0170a06" id="0170a06">即大快见王一难及之德。饮食时化。体无长</a><a name="0170a07" id="0170a07">疾。寒温调适身意常安。斯二德。容观堂堂</a><a name="0170a08" id="0170a08">颜华绝世。微下帝释。以为不如。斯三德。</a><a name="0170a09" id="0170a09">普天率土民无巨细慈爱于王。犹至孝之子</a><a name="0170a10" id="0170a10">愿令亲安。王亦赤心慈爱众生。等之于子。</a><a name="0170a11" id="0170a11">贫给财宝。饥者饭之渴者饮之。穷老幼孤。</a><a name="0170a12" id="0170a12">令之合居为亲为子。屋舍车乘。疾济以药。</a><a name="0170a13" id="0170a13">斯谓四德。其国常闻十二种声。象声马声牛</a><a name="0170a14" id="0170a14">声车声螺声鼓声舞声歌声。诸弦乐声。诵仁</a><a name="0170a15" id="0170a15">义声。叹佛尊行声。黎民服饰。众宝织成。明</a><a name="0170a16" id="0170a16">月杂珠。璎珞光道。饮食伎乐。犹忉利天。居</a><a name="0170a17" id="0170a17">民欣乐。无日不喜。王欲出游。呼御车臣。</a><a name="0170a18" id="0170a18">臣名须达。敕之曰。令车徐行。吾久不见逝心</a><a name="0170a19" id="0170a19">理家。今欲见之。逝心理家。闻王当出。有</a><a name="0170a20" id="0170a20">持明月珠者。白珠碧珠。青珠珊瑚栴檀名香。</a><a name="0170a21" id="0170a21">辄贡圣王。王不欲受。皆稽首求哀。王乃受</a><a name="0170a22" id="0170a22">之。敕掌宝臣。倍顾其直。黎民巨细。亦以</a><a name="0170a23" id="0170a23">众宝华香散地。称寿无极。诸小国王。有八</a><a name="0170a24" id="0170a24">万四千。闻飞行皇帝欲布施。皆来翼从。至</a><a name="0170a25" id="0170a25">大殿所。帝欲与诸王俱升正殿。诸王辞曰。</a><a name="0170a26" id="0170a26">臣等诸国皆有宝殿。帝曰尔等小殿。未足以</a><a name="0170a27" id="0170a27">云。且观明殿。遂无敢升者。诸王各有宝车。</a><a name="0170a28" id="0170a28">车高十丈。皆有四轮。自下以上。悉是七宝。</a><a name="0170a29" id="0170a29">上施幢幡。色明相照。车驾六马。马皆飞行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010169c.htm'><img src='up.gif' border=0></a>
<a href='T010170b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>