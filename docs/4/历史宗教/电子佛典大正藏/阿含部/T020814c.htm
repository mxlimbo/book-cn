<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0814c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷49)</font> 非常品第五十一 （三） <font face='Arial'>T02, p0814c</h2></font><hr>
<span class='old'>
</a><a name="0814b28" id="0814b28">国王名曰清净音响。统领阎浮地。有八万</a><a name="0814b29" id="0814b29">四千城郭。有八万四千大臣。有八万四千宫</span><a name="0814c01" id="0814c01">人婇女。一一婇女各有四侍人。尔时。音响</a><a name="0814c02" id="0814c02">圣王无有子息。时。彼大王便作是念。吾今</a><a name="0814c03" id="0814c03">领此国界。以法治化。无有枉理。然我今日</a><a name="0814c04" id="0814c04">亦无继嗣。设我终后。门族断灭。时。彼国王以</a><a name="0814c05" id="0814c05">息因缘故。自归诸天．龙．神．日．月．星辰。自归释．</a><a name="0814c06" id="0814c06">梵．四天王．山神．树神。下及药草果神。愿求</a><a name="0814c07" id="0814c07">福。使我生息<p>尔时。三十三天有一天子。名</a><a name="0814c08" id="0814c08">曰须菩提。命将欲终。有五应瑞自然逼己。</a><a name="0814c09" id="0814c09">云何为五。又此诸天华终不萎。此天子华</a><a name="0814c10" id="0814c10">冠自萎。是时。诸天衣无垢坋。尔时天子衣</a><a name="0814c11" id="0814c11">生垢坋。且三十三天身体香洁。光明彻照。</a><a name="0814c12" id="0814c12">尔时彼天子身体臭处。不可亲近。又且三十</a><a name="0814c13" id="0814c13">三天恒有玉女。前后围绕作倡伎乐。五欲自</a><a name="0814c14" id="0814c14">恣。尔时彼天子命将欲终。玉女离散。又且三</a><a name="0814c15" id="0814c15">十三天有自然之座。四尺入地。设天子起</a><a name="0814c16" id="0814c16">座。离地四尺。然此天子命将欲终。不乐本</a><a name="0814c17" id="0814c17">座。是谓五瑞应自然逼己<p>时。须菩提天</a><a name="0814c18" id="0814c18">子以有此瑞应。尔时释提桓因告一天子</a><a name="0814c19" id="0814c19">曰。汝今往至阎浮地。语音响王曰。释提桓</a><a name="0814c20" id="0814c20">因致敬无量。兴居轻利。游步康强。阎浮地</a><a name="0814c21" id="0814c21">无有德之人与王作息。但今三十三天有</a><a name="0814c22" id="0814c22">天子。名曰须菩提。今有五瑞应自然逼己。</a><a name="0814c23" id="0814c23">必当降神<span class='corr'>与</span>王作息。虽尔。年壮盛时必</a><a name="0814c24" id="0814c24">当出家学道。修无上梵行。诸天对曰。如是。</a><a name="0814c25" id="0814c25">天王。受天王教。犹如力士屈申臂顷。从</a><a name="0814c26" id="0814c26">三十三天没。来至阎浮地<p>尔时。音响大王</a><a name="0814c27" id="0814c27">在高楼上。及持盖一人。是时。彼天在楼上虚</a><a name="0814c28" id="0814c28">空中。告王曰。释提桓因致敬无量。游步康</a><a name="0814c29" id="0814c29">强。兴居轻利。阎浮地无有德之人与王作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020814b.htm'><img src='up.gif' border=0></a>
<a href='T020815a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>