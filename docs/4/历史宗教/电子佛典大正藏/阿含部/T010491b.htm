<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0491b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷10)</font> 习相应品第五 （五六）弥醯经第十五 <font face='Arial'>T01, p0491b</h2></font><hr>
<span class='old'>
</a><a name="0491a28" id="0491a28">斗村而行乞食。乞食已竟。往至金鞞河边。</a><a name="0491a29" id="0491a29">见地平正。名好奈林。金鞞河水极妙可乐。</span><a name="0491b01" id="0491b01">清泉徐流。冷暖和适。我见喜已。便作是念。此</a><a name="0491b02" id="0491b02">地平正。名好奈林。金鞞河水极妙可乐。清泉</a><a name="0491b03" id="0491b03">徐流。冷暖和适。若族姓子欲学断者。当于</a><a name="0491b04" id="0491b04">此处。我亦有所断。宁可在此静处学断耶。</a><a name="0491b05" id="0491b05">世尊。我今欲往至彼奈林静处学断<p>尔时。</a><a name="0491b06" id="0491b06">世尊告曰。弥醯。汝今知不。我独无人。无有</a><a name="0491b07" id="0491b07">侍者。汝可小住。须比丘来为吾侍者。汝便</a><a name="0491b08" id="0491b08">可去。至彼奈林静处而学<p>尊者弥醯乃至</a><a name="0491b09" id="0491b09">再三白曰。世尊。我今欲往至彼奈林静处</a><a name="0491b10" id="0491b10">学断<p>世尊亦复再三告曰。弥醯。汝今知不。我</a><a name="0491b11" id="0491b11">独无人。无有侍者。汝可小住。须比丘来为</a><a name="0491b12" id="0491b12">吾侍者。汝便可去。至彼奈林静处而学<p>弥</a><a name="0491b13" id="0491b13">醯复白曰。世尊无为无作。亦无所观。世尊。</a><a name="0491b14" id="0491b14">我有为有作而有所观。世尊。我至彼奈林静</a><a name="0491b15" id="0491b15">处学断<p>世尊告曰。弥醯。汝欲求断者。我复</a><a name="0491b16" id="0491b16">何言。弥醯汝去。随意所欲。于是。尊者弥醯闻</a><a name="0491b17" id="0491b17">佛所说。善受善持而善诵习。即礼佛足。绕三</a><a name="0491b18" id="0491b18">匝而去。诣彼奈林。入林中已。至一树下。敷</a><a name="0491b19" id="0491b19">尼师檀。结加趺坐<p>尊者弥醯住奈林中便</a><a name="0491b20" id="0491b20">生三恶不善之念。欲念．恚念及与害念。彼由</a><a name="0491b21" id="0491b21">此故便念世尊。于是。弥醯则于晡时从</a><a name="0491b22" id="0491b22">燕坐起。往诣佛所。稽首礼足。却住一面。</a><a name="0491b23" id="0491b23">白曰。世尊。我至奈林。于静处坐便生三恶</a><a name="0491b24" id="0491b24">不善之念。欲念．恚念及与害念。我由此故便</a><a name="0491b25" id="0491b25">念世尊<p>世尊告曰。弥醯。心解脱未熟。欲令</a><a name="0491b26" id="0491b26">熟者有五习法。云何为五。弥醯。比丘者。自善</a><a name="0491b27" id="0491b27">知识与善知识俱。善知识共和合。弥醯。心</a><a name="0491b28" id="0491b28">解脱未熟。欲令熟者。是谓第一习法。复次。弥</a><a name="0491b29" id="0491b29">醯。比丘者。修习禁戒。守护从解脱。又复善摄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010491a.htm'><img src='up.gif' border=0></a>
<a href='T010491c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>