<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0137 舍利弗摩诃目连游四衢经 0860b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 137 舍利弗摩诃目连游四衢经</font> <font face='Arial'>(卷1)</font> <font face='Arial'>T02, p0860b</h2></font><hr>
<span class='old'>
</a><a name="0860a28" id="0860a28"><p>阿难白佛。唯然世尊。舍利弗目干连。游止</a><a name="0860a29" id="0860a29">诸国经历一载。大比丘众五百人俱至于药</span><a name="0860b01" id="0860b01">树。见诸比丘各各谈语。着衣持钵语言声高</a><a name="0860b02" id="0860b02">音响畅溢</a><a name="0860b03" id="0860b03"><p>佛语阿难。勿令比丘来至吾许。阿难白佛。唯</a><a name="0860b04" id="0860b04">然奉命从座起。稽首佛足绕佛三匝而退。往</a><a name="0860b05" id="0860b05">诣舍利弗目连比丘所。言语叙闹却住一面。</a><a name="0860b06" id="0860b06">谓贤者舍利弗目连。令余比丘勿诣佛所。世</a><a name="0860b07" id="0860b07">尊有教。舍利弗目连闻阿难言。即从坐起往</a><a name="0860b08" id="0860b08">诣佛所。稽首足下绕佛三匝。速去衣钵。出诣</a><a name="0860b09" id="0860b09">药树与比丘众俱</a><a name="0860b10" id="0860b10"><p>尔时释种诸优婆塞。悉聚会有所讲一义。遥</a><a name="0860b11" id="0860b11">见舍利弗大目连。比丘众俱着衣持钵。昼日</a><a name="0860b12" id="0860b12">平旦诣于药树下。五百比丘众俱。吾等宁可</a><a name="0860b13" id="0860b13">往问起居。时诸释种优婆塞众。即起速往诣</a><a name="0860b14" id="0860b14">舍利弗目连所。前稽首足下却住一面</a><a name="0860b15" id="0860b15"><p>时诸清信士问舍利弗目连。何故着衣持钵。</a><a name="0860b16" id="0860b16">昼日而往于药树间。舍利弗目连答释种清</a><a name="0860b17" id="0860b17">信士。吾等游诸国来还诣比丘众。皆以疲倦</a><a name="0860b18" id="0860b18">今此露住。诸清信士答曰。唯诸贤者。吾等</a><a name="0860b19" id="0860b19">于斯具足施坐然灯为明。唯愿屈神及比</a><a name="0860b20" id="0860b20">丘众。若谓佛者乃可舍退。贤者舍利弗大目</a><a name="0860b21" id="0860b21">干连。嘿然可之。寻往所施坐其床榻。则入</a><a name="0860b22" id="0860b22">其室与众僧俱坐</a><a name="0860b23" id="0860b23"><p>尔时释种诸清信士。往诣佛所稽首足下叉</a><a name="0860b24" id="0860b24">手白佛。我等请求世尊求哀安住。唯然大圣。</a><a name="0860b25" id="0860b25">信比丘众。所以者何。于彼比丘诸漏尽者。已</a><a name="0860b26" id="0860b26">得罗汉所作已办吾不怀疑。此等比丘亦不</a><a name="0860b27" id="0860b27">犹豫。其有比丘幼少新学初出家者。入是法</a><a name="0860b28" id="0860b28">律未久。其心移易或能变异。譬如世间暴水</a><a name="0860b29" id="0860b29">卒来无所遮隔。如是世尊。新学比丘初出家<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020860a.htm'><img src='up.gif' border=0></a>
<a href='T020860c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>