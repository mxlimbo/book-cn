<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0432c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷2)</font> 七法品第一 （一○）漏尽经第十 <font face='Arial'>T01, p0432c</h2></font><hr>
<span class='old'>
</a><a name="0432b28" id="0432b28">用居止房舍．床褥．卧具。非为利故。非以贡</a><a name="0432b29" id="0432b29">高故。非为严饰故。但为疲惓得止息故。</span><a name="0432c01" id="0432c01">得静坐故也。若用汤药。非为利故。非以</a><a name="0432c02" id="0432c02">贡高故。非为肥悦故。但为除病恼故。摄</a><a name="0432c03" id="0432c03">御命根故。安隐无病故。若不用者。则生烦</a><a name="0432c04" id="0432c04">恼．忧戚。用则不生烦恼．忧戚。是谓有漏从</a><a name="0432c05" id="0432c05">用断也<p>云何有漏从忍断耶。比丘。精进断</a><a name="0432c06" id="0432c06">恶不善。修善法故。常有起想。专心精勤。身</a><a name="0432c07" id="0432c07">体．皮肉．筋骨．血髓皆令干竭。不舍精进。要</a><a name="0432c08" id="0432c08">得所求。乃舍精进。比丘。复当堪忍饥渴．</a><a name="0432c09" id="0432c09">寒热．蚊虻蝇蚤虱。风日所逼。恶声捶杖。亦</a><a name="0432c10" id="0432c10">能忍之。身遇诸病。极为苦痛。至命欲绝。</a><a name="0432c11" id="0432c11">诸不可乐。皆能堪忍。若不忍者。则生烦恼．忧</a><a name="0432c12" id="0432c12">戚。忍则不生烦恼．忧戚。是谓有漏从忍断</a><a name="0432c13" id="0432c13">也<p>云何有漏从除断耶。比丘。生欲念不除</a><a name="0432c14" id="0432c14">断舍离。生恚念．害念不除断舍离。若不除</a><a name="0432c15" id="0432c15">者。则生烦恼．忧戚。除则不生烦恼．忧戚。是</a><a name="0432c16" id="0432c16">谓有漏从除断也<p>云何有漏从思惟断耶。</a><a name="0432c17" id="0432c17">比丘。思惟初念觉支。依离．依无欲．依于灭</a><a name="0432c18" id="0432c18">尽。起至出要。法精进喜息定。思惟第七舍</a><a name="0432c19" id="0432c19">觉支。依离依无欲依于灭尽。趣至出要。若</a><a name="0432c20" id="0432c20">不思惟者。则生烦恼．忧戚。思惟则不生烦</a><a name="0432c21" id="0432c21">恼．忧戚。是谓有漏从思惟断也<p>若使比丘</a><a name="0432c22" id="0432c22">有漏从见断则以见断。有漏从护断则以</a><a name="0432c23" id="0432c23">护断。有漏从离断则以离断。有漏从用断</a><a name="0432c24" id="0432c24">则以用断。有漏从忍断则以忍断。有漏从</a><a name="0432c25" id="0432c25">除断则以除断。有漏从思惟断则以思惟</a><a name="0432c26" id="0432c26">断。是谓比丘一切漏尽诸结已解。能以正</a><a name="0432c27" id="0432c27">智而得苦际<p>佛说如是。彼诸比丘闻佛所</a><a name="0432c28" id="0432c28">说。欢喜奉行</a><a name="0432c29" id="0432c29"><p>漏尽经第十竟(千六百二十一字)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010432b.htm'><img src='up.gif' border=0></a>
<a href='T010433a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>