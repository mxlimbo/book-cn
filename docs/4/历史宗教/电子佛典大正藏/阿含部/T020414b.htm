<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0414b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷6)</font> 二诵 （一一一） <font face='Arial'>T02, p0414b</h2></font><hr>
<span class='old'>
</a><a name="0414a28" id="0414a28">丘。何等比丘与法相应。堪至诸家。时诸比丘</a><a name="0414a29" id="0414a29">白佛言。世尊。如来则是诸法根本。诸法之导</span><a name="0414b01" id="0414b01">法所依凭。善哉世尊。愿为我等。敷演斯义。我</a><a name="0414b02" id="0414b02">等闻已。至心受持。佛复告诸比丘。谛听谛听。</a><a name="0414b03" id="0414b03">至心忆念。若有比丘。无所染着。不爱缚家。不</a><a name="0414b04" id="0414b04">生增减。心无嫌恨。亦不嫉妒。见他利养。心生</a><a name="0414b05" id="0414b05">欢喜。见他施彼亦不忿恨。于修福者咸皆随</a><a name="0414b06" id="0414b06">喜。又不自赞己有德行。诸所言说恒为一切</a><a name="0414b07" id="0414b07">见余比丘。同至他家。终不讥毁。于自他所心</a><a name="0414b08" id="0414b08">无高下。若诸比丘。能修善心。如向所说。乃名</a><a name="0414b09" id="0414b09">随顺。如法周旋往返人间。尔时世尊。于虚空</a><a name="0414b10" id="0414b10">中。而自运手。告诸比丘。今我此手。不着于</a><a name="0414b11" id="0414b11">空。不缚于空。无有嫌隙。亦无嗔恚。此手宁</a><a name="0414b12" id="0414b12">有缚着增减已不。诸比丘。即白佛言。世尊。</a><a name="0414b13" id="0414b13">此空中手无缚无著。无有增减。佛告比丘。如</a><a name="0414b14" id="0414b14">是如是。若有比丘。心无缚着。如空运手。乃</a><a name="0414b15" id="0414b15">可出入往返诸家。不生增减。不生懊恼。亦不</a><a name="0414b16" id="0414b16">嫉妒。见他利养。心生欢喜。见他布施不与于</a><a name="0414b17" id="0414b17">己亦不忿恨。见修福者普皆随喜。乃至心无</a><a name="0414b18" id="0414b18">高下。佛告比丘。迦叶比丘。亦复如是。往返人</a><a name="0414b19" id="0414b19">间心无缚着。乃至心无高下。佛复空中第二</a><a name="0414b20" id="0414b20">运手。告诸比丘。如上所说。乃至迦叶比丘。亦</a><a name="0414b21" id="0414b21">复如是。佛告比丘。云何比丘。出入诸家为人</a><a name="0414b22" id="0414b22">说法。云何得名清净说法。云何名为不清净</a><a name="0414b23" id="0414b23">说。时诸比丘白佛言。世尊。如来则是诸法</a><a name="0414b24" id="0414b24">根本。法之所导。法所依凭。善哉世尊。愿为敷</a><a name="0414b25" id="0414b25">演。我等闻已。至心受持。佛告诸比丘。谛听</a><a name="0414b26" id="0414b26">谛听。至心忆念。若有比丘。为人说法。作如</a><a name="0414b27" id="0414b27">是念。我为彼人而说于法。当令彼人信敬于</a><a name="0414b28" id="0414b28">我。能多与我饮食衣服病瘦医药。若作是说</a><a name="0414b29" id="0414b29">者。是名不净。若有比丘。为人说法。欲令听<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020414a.htm'><img src='up.gif' border=0></a>
<a href='T020414c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>