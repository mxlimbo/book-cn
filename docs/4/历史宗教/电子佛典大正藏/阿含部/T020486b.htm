<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0486b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷16)</font> （三三一） <font face='Arial'>T02, p0486b</h2></font><hr>
<span class='old'>
</a><a name="0486a28" id="0486a28">来世父母弃背。伯叔兄弟姊妹儿子宗亲眷</a><a name="0486a29" id="0486a29">属悉皆死丧。及失钱财象马牛羊。或受鞭杖</span><a name="0486b01" id="0486b01">或被伤刖侵毁形体。乃至系闭。如斯众苦悲</a><a name="0486b02" id="0486b02">恼流泪不可称计。譬如瀑流漂众草木聚沫</a><a name="0486b03" id="0486b03">塞路。爱之聚沫遮贤圣道。血渧受身。数受</a><a name="0486b04" id="0486b04">地狱饿鬼畜生及余恶趣。佛问比丘。色为是</a><a name="0486b05" id="0486b05">常是无常乎。比丘对曰。色是无常。佛复问言。</a><a name="0486b06" id="0486b06">色若无常。为当是苦为非苦耶。比丘对曰。无</a><a name="0486b07" id="0486b07">常故苦。佛告比丘。若无常苦是败坏法。于斯</a><a name="0486b08" id="0486b08">法中。贤圣弟子宁计有我及我所不。比丘对</a><a name="0486b09" id="0486b09">曰。不也世尊。佛又问言。受想行识。为是常耶</a><a name="0486b10" id="0486b10">是无常乎。比丘对曰。斯皆无常。佛又问言。若</a><a name="0486b11" id="0486b11">是无常。为是苦耶为非苦乎。比丘对曰。无常</a><a name="0486b12" id="0486b12">故苦。又问。若无常苦是败坏法。贤圣弟子宁</a><a name="0486b13" id="0486b13">计是中我我所不。比丘对曰。不也世尊。佛告</a><a name="0486b14" id="0486b14">比丘。善哉善哉。色是无常。无常故苦。苦即无</a><a name="0486b15" id="0486b15">我。若无有我则无我所。如是知实正慧观察。</a><a name="0486b16" id="0486b16">受想行识亦复如是。是故比丘。若有是色乃</a><a name="0486b17" id="0486b17">至少许。过去未来现在。若内若外若近若远。</a><a name="0486b18" id="0486b18">此尽无我及以我所。如是称实正见所见。若</a><a name="0486b19" id="0486b19">受想行识若多若少。若内若外若远若近。过</a><a name="0486b20" id="0486b20">去未来现在。都无有我亦无我所。如实知见。</a><a name="0486b21" id="0486b21">贤圣弟子见是事已。即名多闻。于色解脱。</a><a name="0486b22" id="0486b22">受想行识亦得解脱。忧悲苦恼一切解脱。佛</a><a name="0486b23" id="0486b23">说是已。诸比丘闻佛所说。欢喜奉行</a><a name="0486b24" id="0486b24"><p><b>　　<A NAME="n1766"></A>（三三二）</b><p>如是我闻。一时佛在舍卫国祇树给孤</a><a name="0486b25" id="0486b25">独园。尔时佛告诸比丘言。生死长远无有边</a><a name="0486b26" id="0486b26">际。无有能知其根源者。一切众生皆为无明</a><a name="0486b27" id="0486b27">之所覆盖。爱结缠缚。流转生死无有穷已。过</a><a name="0486b28" id="0486b28">去亿苦无能知者。复告比丘。譬如恒河流注</a><a name="0486b29" id="0486b29">四海。于昔过去生死旷远。饮于母乳比恒河<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020486a.htm'><img src='up.gif' border=0></a>
<a href='T020486c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>