<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0416b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷6)</font> 二诵 （一一五） <font face='Arial'>T02, p0416b</h2></font><hr>
<span class='old'>
</a><a name="0416a28" id="0416a28">者。四事不乏。若有新学比丘。睹斯事已。应</a><a name="0416a29" id="0416a29">作是念。彼有生福比丘。共相恭敬。我今亦当</span><a name="0416b01" id="0416b01">修如是行。衣服卧具。饮食汤药。四事供养。亦</a><a name="0416b02" id="0416b02">常丰饶。若新学比丘。作如是意。学如是事已</a><a name="0416b03" id="0416b03">是名长夜衰耗。都无利益及以利乐。非沙门</a><a name="0416b04" id="0416b04">法。受诸苦恼。名自轻毁。梵行不立。没于淤</a><a name="0416b05" id="0416b05">泥。为恶所欺。具于结使。数受诸有。名生热</a><a name="0416b06" id="0416b06">恼。获得苦报。必当受于生老病死。时大迦叶。</a><a name="0416b07" id="0416b07">及诸比丘。闻佛所说。欢喜奉行</a><a name="0416b08" id="0416b08"><p><b>　　<A NAME="n1539"></A>（一一六）</b><p>如是我闻。一时佛在舍卫国祇树给孤</a><a name="0416b09" id="0416b09">独园。尔时尊者摩诃迦叶。住旧园林毗舍佉</a><a name="0416b10" id="0416b10">讲堂。时大迦叶。于日没时。从禅定起。往至佛</a><a name="0416b11" id="0416b11">所。顶礼佛足。却坐一面。尔时世尊。告迦叶</a><a name="0416b12" id="0416b12">言。汝今朽老。年既衰迈。着此商那粪扫纳</a><a name="0416b13" id="0416b13">衣。垢腻厚重。汝今还可诣于僧中。食于僧食。</a><a name="0416b14" id="0416b14">檀越施衣。裁割坏色。而以着之。迦叶白佛言</a><a name="0416b15" id="0416b15">世尊。而此纳衣是我久服。我亦赞叹着纳</a><a name="0416b16" id="0416b16">衣者。云何可舍。佛告迦叶。汝见着纳衣者。</a><a name="0416b17" id="0416b17">有何义利。长夜服玩。自行阿练若行。赞叹阿</a><a name="0416b18" id="0416b18">练若行者。自行乞食。赞叹乞食者。迦叶白佛</a><a name="0416b19" id="0416b19">言。世尊。我见纳衣者。有二种利。于现在世。</a><a name="0416b20" id="0416b20">安乐而住。未来之世。为诸比丘。作照明法。为</a><a name="0416b21" id="0416b21">后世人之所习学。后世人辈。当发是意。昔佛</a><a name="0416b22" id="0416b22">在世。大德比丘。久修梵行。善乐佛法。深达</a><a name="0416b23" id="0416b23">法式。少欲知足。自行阿练若行。赞叹阿练</a><a name="0416b24" id="0416b24">若行者。着粪扫衣。赞叹着彼粪扫衣者。次</a><a name="0416b25" id="0416b25">行乞食。赞叹乞食者。未来世人。多生此心。欣</a><a name="0416b26" id="0416b26">慕斯法。为作救拔。义利安乐。佛赞迦叶。善</a><a name="0416b27" id="0416b27">哉善哉。汝若如是。于长夜中。怜愍世间。利</a><a name="0416b28" id="0416b28">益弘多。为作救济。义利安乐。若有沙门及</a><a name="0416b29" id="0416b29">婆罗门。毁头陀者。是等即为毁呰于我。若有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020416a.htm'><img src='up.gif' border=0></a>
<a href='T020416c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>