<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0416a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷10)</font> 最胜品第十二上 <font face='Arial'>T01, p0416a</h2></font><hr>
<span class='old'>
</a><a name="0415c28" id="0415c28">舍诸资生等。而彼施时。应时疾与。不谄曲</a><a name="0415c29" id="0415c29">心。或复供养诸仙持戒具功德者。正直纯</span><a name="0416a01" id="0416a01">善。彼因缘故。受无量种种身心快乐。譬如</a><a name="0416a02" id="0416a02">空闲山林荒泽旷野碛中。有一池水。凉冷轻</a><a name="0416a03" id="0416a03">美。无有浊秽。是时有人。远行疲乏。饥渴热</a><a name="0416a04" id="0416a04">逼。入彼池中。澡浴饮水。除一切苦。受无量</a><a name="0416a05" id="0416a05">乐。如是如是。彼因缘故。生月天子宫殿之</a><a name="0416a06" id="0416a06">中。受乐果报</a><a name="0416a07" id="0416a07"><p>诸比丘。复有一种。断于杀生。乃至断酒及放</a><a name="0416a08" id="0416a08">逸行。供养承事诸仙人等。亦生于彼月宫殿</a><a name="0416a09" id="0416a09">中。照四洲界。复有断杀乃至正见。故得速</a><a name="0416a10" id="0416a10">疾空行宫殿。此则名为诸善业道。又何因缘。</a><a name="0416a11" id="0416a11">其月宫殿。渐渐而现。有三因缘。何等为三。</a><a name="0416a12" id="0416a12">一者偝方面出。二者有青身诸天。形服璎珞</a><a name="0416a13" id="0416a13">一切悉青。常半月中。隐覆其宫。以隐覆故。</a><a name="0416a14" id="0416a14">彼时月形。渐渐而现。三者从彼日天大宫殿</a><a name="0416a15" id="0416a15">中。别有六十光明出已。障彼月轮。以是义</a><a name="0416a16" id="0416a16">故。渐渐而现</a><a name="0416a17" id="0416a17"><p>复次于中何因缘故。其月宫殿。圆净满足。</a><a name="0416a18" id="0416a18">如是显现。诸比丘。此亦三缘。故使如是。一</a><a name="0416a19" id="0416a19">者彼时月大宫殿。正方面出。以是义故。圆</a><a name="0416a20" id="0416a20">满而现。复次彼青色天。衣服璎珞一切皆</a><a name="0416a21" id="0416a21">青。常半月中。隐月宫殿。而月宫殿。于逋</a><a name="0416a22" id="0416a22">沙他十五日时。圆满光明。照曜炽盛。譬如</a><a name="0416a23" id="0416a23">多有诸种油脂。中然大炬。彼等一切诸余灯</a><a name="0416a24" id="0416a24">明。悉皆翳覆。如是如是。月大宫殿。十五日</a><a name="0416a25" id="0416a25">时。每恒如是。复次日大宫殿。六十光明出</a><a name="0416a26" id="0416a26">已。障彼清净月轮。而月宫殿。于逋沙他十</a><a name="0416a27" id="0416a27">五日中。圆满具足。于一切处。皆舍翳障。</a><a name="0416a28" id="0416a28">彼时日光。不能覆蔽</a><a name="0416a29" id="0416a29"><p>复次于中何因缘故。月大宫殿。于彼黑月<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010415c.htm'><img src='up.gif' border=0></a>
<a href='T010416b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>