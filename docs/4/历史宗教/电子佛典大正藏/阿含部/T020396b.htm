<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0396b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷4)</font> 初诵 （六五） <font face='Arial'>T02, p0396b</h2></font><hr>
<span class='old'>
</a><a name="0396a28" id="0396a28">利。能招现报。乃至不与恶友恶伴恶知识等。</a><a name="0396a29" id="0396a29">而为伴党。尔时世尊。即说偈言</span><a name="0396b01" id="0396b01"><p class='lg'>　　于诸善法中　　　不放逸最胜</a><br><a name="0396b02" id="0396b02">　　若当放逸者　　　贤圣所讥嫌</a><br><a name="0396b03" id="0396b03">　　若不放逸者　　　获于天帝位</a><br><a name="0396b04" id="0396b04">　　于诸天中胜　　　于作无作中</a><br><a name="0396b05" id="0396b05">　　不放逸最胜　　　若不放逸者</a><br><a name="0396b06" id="0396b06">　　坐禅尽诸漏　　　逮得于胜果　</p></a><a name="0396b07" id="0396b07"><p>佛说是已。诸比丘闻佛所说。欢喜奉行</a><a name="0396b08" id="0396b08"><p><b>　　<A NAME="n1485"></A>（六六）</b><p>如是我闻。一时佛在舍卫国祇树给孤</a><a name="0396b09" id="0396b09">独园。尔时波斯匿王。于闲静处。作是思惟。颇</a><a name="0396b10" id="0396b10">有一法。能得现利。及后世利。作是念已。往诣</a><a name="0396b11" id="0396b11">佛所。顶礼佛足。退坐一面。白佛言。世尊。颇</a><a name="0396b12" id="0396b12">有一法。能得现利。后世利不。佛告王曰。我</a><a name="0396b13" id="0396b13">有一法。修行增广。现在未来。多所饶益。所谓</a><a name="0396b14" id="0396b14">修行。不放逸法。现得利益。来世亦利。譬如大</a><a name="0396b15" id="0396b15">地。能生百谷。一切草木一切善法。亦因不放</a><a name="0396b16" id="0396b16">逸生。不放逸增长。不放逸广大。大王犹如</a><a name="0396b17" id="0396b17">大地。一切种子。因地而生。因地增广。一切众</a><a name="0396b18" id="0396b18">生。因不放逸。亦复如是。一切根香中。黑坚</a><a name="0396b19" id="0396b19">实香。最为第一。此事亦尔。一切善法。因不放</a><a name="0396b20" id="0396b20">逸。坚实香中。赤栴檀。为第一。此事亦尔。一</a><a name="0396b21" id="0396b21">切善法。因不放逸为本。不放逸者。是实法因。</a><a name="0396b22" id="0396b22">不放逸者。善法生处。一切华鬘中。乾陀婆梨</a><a name="0396b23" id="0396b23">琴华鬘。最为第一。一切善法中。不放逸第一。</a><a name="0396b24" id="0396b24">余如上说</a><a name="0396b25" id="0396b25"><p>一切水生华中。青莲华第一。一切善法中。不</a><a name="0396b26" id="0396b26">放逸第一。余如上说</a><a name="0396b27" id="0396b27"><p>一切畜生迹中。象迹最大。一切善法中。不放</a><a name="0396b28" id="0396b28">逸第一。余如上说</a><a name="0396b29" id="0396b29"><p>如与贼战。能先诸斗。名为第一。一切善法。不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020396a.htm'><img src='up.gif' border=0></a>
<a href='T020396c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>