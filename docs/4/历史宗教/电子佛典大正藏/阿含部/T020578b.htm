<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0578b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷7)</font> 火灭品第十六 （一） <font face='Arial'>T02, p0578b</h2></font><hr>
<span class='old'>
</a><a name="0578a29" id="0578a29">匿集在普会讲堂。闻难陀比丘还舍法服。</a><a name="0578a30" id="0578a30">习于家业。所以然者。有天在空中告</span><a name="0578b01" id="0578b01">其妻曰。是时。王波斯匿闻是语已。便怀愁</a><a name="0578b02" id="0578b02">忧。即乘驾白象。往至彼园。到已。便入华象</a><a name="0578b03" id="0578b03">池中。遥见尊者难陀。便前至难陀所。头面</a><a name="0578b04" id="0578b04">礼足。在一面坐<p>尔时。尊者难陀告波斯匿</a><a name="0578b05" id="0578b05">曰。大王。何故来至此间。颜色变异。复有何</a><a name="0578b06" id="0578b06">事来至吾所<p>波斯匿报曰。尊者当知。向在</a><a name="0578b07" id="0578b07">普集讲堂。闻尊者舍法服。还作白衣。闻</a><a name="0578b08" id="0578b08">此语已。故来至此。不审尊者何所敕告</a><a name="0578b09" id="0578b09"><p>是时。难陀含笑徐告王曰。不见不闻。大王</a><a name="0578b10" id="0578b10">何故作此语耶。大王。岂不从如来边闻。我</a><a name="0578b11" id="0578b11">诸结已除。生死已尽。梵行已立。所作已办。更</a><a name="0578b12" id="0578b12">不复受胞胎。如实而知。今成阿罗汉。心</a><a name="0578b13" id="0578b13">得解脱<p>波斯匿曰。我不从如来闻难陀比</a><a name="0578b14" id="0578b14">丘生死已尽。得阿罗汉。心得解脱。所以然</a><a name="0578b15" id="0578b15">者。有天来告孙陀利释种女曰。是时。孙陀</a><a name="0578b16" id="0578b16">利夫人闻此语已。便作倡妓乐。修治服饰。</a><a name="0578b17" id="0578b17">敷诸坐具。我闻此语已。便来至尊者所<p>难</a><a name="0578b18" id="0578b18">陀告曰。王不知不闻。何故大王而作是语。</a><a name="0578b19" id="0578b19">诸有沙门．婆罗门无不乐此休息乐．善逝</a><a name="0578b20" id="0578b20">乐．沙门乐．涅槃乐。而不自观此淫火之坑。</a><a name="0578b21" id="0578b21">复当就者此事不然。骨犹如锁。肉如聚石。</a><a name="0578b22" id="0578b22">犹蜜涂刀。坐贪小利。不虑后患。亦如果</a><a name="0578b23" id="0578b23">繁折枝。亦如假借不久当还。犹如剑树之</a><a name="0578b24" id="0578b24">薮。亦如毒害药。亦如毒药。如毒华果。</a><a name="0578b25" id="0578b25">观此淫欲亦复如是。意染著者此事不然。</a><a name="0578b26" id="0578b26">从火坑之欲乃至毒果。不观此事。欲得</a><a name="0578b27" id="0578b27">度欲流．有流．见流．无明流者。此事不然。以</a><a name="0578b28" id="0578b28">不度欲流．有流．见流．无明流。而欲得入无</a><a name="0578b29" id="0578b29">余泥洹界而般泥洹者。此事不然。大王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020578a.htm'><img src='up.gif' border=0></a>
<a href='T020578c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>