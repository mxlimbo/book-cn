<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0060b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷9)</font> （二五○） <font face='Arial'>T02, p0060b</h2></font><hr>
<span class='old'>
</a><a name="0060a28" id="0060a28">所问。知者当答<p>尊者摩诃拘絺罗问尊者</a><a name="0060a29" id="0060a29">舍利弗言。云何。尊者舍利弗。眼系色耶。色</span><a name="0060b01" id="0060b01">系眼耶。耳声．鼻香．舌味．身触．意法。意系法</a><a name="0060b02" id="0060b02">耶。法系意耶<p>尊者舍利弗答尊者摩诃拘</a><a name="0060b03" id="0060b03">絺罗言。非眼系色。非色系眼。乃至非意</a><a name="0060b04" id="0060b04">系法。非法系意。尊者摩诃拘絺罗。于其中</a><a name="0060b05" id="0060b05">间。若彼欲贪。是其系也。尊者摩诃拘絺罗。</a><a name="0060b06" id="0060b06">譬如二牛。一黑一白。共一轭鞅缚系。人问</a><a name="0060b07" id="0060b07">言。为黑牛系白牛。为白牛系黑牛。为等</a><a name="0060b08" id="0060b08">问不<p>答言。不也。尊者舍利弗。非黑牛系白</a><a name="0060b09" id="0060b09">牛。亦非白牛系黑牛。然于中间。若轭．若系</a><a name="0060b10" id="0060b10">鞅者。是彼系缚<p>如是。尊者摩诃拘絺罗。非</a><a name="0060b11" id="0060b11">眼系色。非色系眼。乃至非意系法。非法系</a><a name="0060b12" id="0060b12">意。中间欲贪。是其系也<p>尊者摩诃拘絺罗。</a><a name="0060b13" id="0060b13">若眼系色。若色系眼。乃至若意系法。若法</a><a name="0060b14" id="0060b14">系意。世尊不教人建立梵行。得尽苦边。</a><a name="0060b15" id="0060b15">以非眼系色。非色系眼。乃至非意系法。</a><a name="0060b16" id="0060b16">非法系意。故世尊教人建立梵行。得尽</a><a name="0060b17" id="0060b17">苦边<p>尊者摩诃拘絺罗。世尊眼见色若好．</a><a name="0060b18" id="0060b18">若恶。不起欲贪。其余众生眼若见色若</a><a name="0060b19" id="0060b19">好．若恶。则起欲贪。是故世尊说当断欲贪。</a><a name="0060b20" id="0060b20">则心解脱。乃至意．法亦复如是<p>时。二正士</a><a name="0060b21" id="0060b21">展转随喜。各还本处</a><a name="0060b22" id="0060b22"><p><b>　　<A NAME="n259"></A>（二五一）</b><p>如是我闻<p>一时。佛住王舍城迦兰陀</a><a name="0060b23" id="0060b23">竹园<p>尔时。尊者舍利弗．尊者摩诃拘絺罗俱</a><a name="0060b24" id="0060b24">在耆阇崛山中<p>尊者摩诃拘絺罗晡时从禅</a><a name="0060b25" id="0060b25">觉。诣尊者舍利弗所。共相问讯已。退坐一</a><a name="0060b26" id="0060b26">面。语尊者舍利弗。欲有所问。宁有闲暇</a><a name="0060b27" id="0060b27">见答已不<p>舍利弗言。随仁所问。知者当</a><a name="0060b28" id="0060b28">答<p>尊者摩诃拘絺罗问尊者舍利弗言。</a><a name="0060b29" id="0060b29">谓无明者。云何为无明<p>尊者舍利弗言。所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020060a.htm'><img src='up.gif' border=0></a>
<a href='T020060c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>