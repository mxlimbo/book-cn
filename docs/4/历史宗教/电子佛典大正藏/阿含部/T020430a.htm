<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0430a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷8)</font> 二诵 （一四九） <font face='Arial'>T02, p0430a</h2></font><hr>
<span class='old'>
</a><a name="0429c28" id="0429c28">是之人。一犹第马。其第二者见他比丘有见</a><a name="0429c29" id="0429c29">闻疑罪同梵行者。即便语彼。有罪人言。汝于</span><a name="0430a01" id="0430a01">今者。犯如是罪时有罪人。复语彼言。汝今自</a><a name="0430a02" id="0430a02">犯如是之罪。若忏悔者。然后乃可纠举我罪。</a><a name="0430a03" id="0430a03">如是之人。犹第二马。所有过失。其第三者。若</a><a name="0430a04" id="0430a04">有比丘。作见闻疑罪。为他所举。便作异语。随</a><a name="0430a05" id="0430a05">于爱嗔及以怖。痴心生忿怒。如是之人。犹第</a><a name="0430a06" id="0430a06">三马。所有过失。其第四者。若有比丘。亦复作</a><a name="0430a07" id="0430a07">于见闻疑罪。为他所举。即便语彼举事人言。</a><a name="0430a08" id="0430a08">我都不忆。犯如是罪。当知此人同第四马所</a><a name="0430a09" id="0430a09">有过失。其第五者。若有比丘。亦复犯于见闻</a><a name="0430a10" id="0430a10">疑罪同梵行者。而来举之。时犯罪人。即摄衣</a><a name="0430a11" id="0430a11">钵。随意而去。其心都无畏忌。众僧及举事</a><a name="0430a12" id="0430a12">者。当知斯人。同第五马所有过失。其第六者。</a><a name="0430a13" id="0430a13">若有比丘。亦复犯于见闻疑罪同梵行者。而</a><a name="0430a14" id="0430a14">举其事。时犯罪人。即便于彼高处而坐。与诸</a><a name="0430a15" id="0430a15">长老比丘。诤论道理。举手大唤。作如是言。</a><a name="0430a16" id="0430a16">汝等诸人。悉皆自犯见闻疑罪。而更说我犯。</a><a name="0430a17" id="0430a17">如是罪。当知斯人。同第六马所有过患。其第</a><a name="0430a18" id="0430a18">七者。若有比丘。亦复犯于见闻疑罪。清净比</a><a name="0430a19" id="0430a19">丘。纠举其事。彼有罪人。嘿然而住。亦复不</a><a name="0430a20" id="0430a20">言。有罪无罪。恼乱众僧。当知斯人。同第七</a><a name="0430a21" id="0430a21">马所作过失。其第八者。若有比丘。亦复犯于</a><a name="0430a22" id="0430a22">见闻疑罪。清净比丘。发举其事。彼犯罪人。即</a><a name="0430a23" id="0430a23">便舍戒。退失善根。罢道还俗。既休道已。在</a><a name="0430a24" id="0430a24">寺门边。住立一面。语诸比丘。我今还俗。为满</a><a name="0430a25" id="0430a25">汝等所愿以不。汝今欢喜极快乐不。当知是</a><a name="0430a26" id="0430a26">人。同第八马所有过患。诸比丘闻佛所说。</a><a name="0430a27" id="0430a27">欢喜奉行</a><a name="0430a28" id="0430a28"><p><b>　　<A NAME="n1576"></A>（一五○）</b><p>如是我闻。一时佛在舍卫国祇树给孤</a><a name="0430a29" id="0430a29">独园。尔时世尊告诸比丘。有八种马。为贤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020429c.htm'><img src='up.gif' border=0></a>
<a href='T020430b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>