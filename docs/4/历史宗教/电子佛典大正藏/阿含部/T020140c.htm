<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0140c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷20)</font> （五四○） （四五五） <font face='Arial'>T02, p0140c</h2></font><hr>
<span class='old'>
</a><a name="0140b28" id="0140b28">舍。身遭病苦<p>时。有众多比丘诣尊者阿那</a><a name="0140b29" id="0140b29">律所。问讯慰劳已。于一面住。语尊者阿那</span><a name="0140c01" id="0140c01">律言。尊者阿那律。所患增损可安忍不。病</a><a name="0140c02" id="0140c02">势渐损不转增耶<p>尊者阿那律言。我病不</a><a name="0140c03" id="0140c03">安。难可安忍。身诸苦痛。转增无损。即说</a><a name="0140c04" id="0140c04">三种譬。如上叉摩经说<p>然我身已遭此苦</a><a name="0140c05" id="0140c05">痛。且当安忍。正念正知<p>诸比丘问尊者阿</a><a name="0140c06" id="0140c06">那律。心住何所而能安忍如是大苦。正念</a><a name="0140c07" id="0140c07">正知<p>尊者阿那律语诸比丘言。住四念处。</a><a name="0140c08" id="0140c08">我于所起身诸苦痛能自安忍。正念正知。何</a><a name="0140c09" id="0140c09">等为四念处。谓内身身观念处。乃至受．心．法</a><a name="0140c10" id="0140c10">观念处。是名住于四念处。身诸苦痛能自安</a><a name="0140c11" id="0140c11">忍。正念正知<p>时。诸正士共论议已。欢喜随</a><a name="0140c12" id="0140c12">喜。各从座起而去</a><a name="0140c13" id="0140c13"><p><b>　　<A NAME="n563"></A>（五四一）</b><p>如是我闻<p>一时。佛住舍卫国祇树给孤</a><a name="0140c14" id="0140c14">独园。时。尊者阿那律在舍卫国松林精舍。</a><a name="0140c15" id="0140c15">病差未久<p>时。有众多比丘往诣阿那律所。</a><a name="0140c16" id="0140c16">问讯慰劳已。于一面坐。问尊者阿那律。安</a><a name="0140c17" id="0140c17">隐乐住不<p>阿那律言。安隐乐住。身诸苦痛渐</a><a name="0140c18" id="0140c18">已休息<p>诸比丘问尊者阿那律。住何所住。</a><a name="0140c19" id="0140c19">身诸苦痛得安隐<p>尊者阿那律言。住四念</a><a name="0140c20" id="0140c20">处。身诸苦痛渐得安隐。何等为四。谓内身</a><a name="0140c21" id="0140c21">身观念处。乃至法法观念处。是名四念处。</a><a name="0140c22" id="0140c22">住此四念处故。身诸苦痛渐得休息<p>时。</a><a name="0140c23" id="0140c23">诸正士共论议已。欢喜随喜。各从座起而</a><a name="0140c24" id="0140c24">去</a><a name="0140c25" id="0140c25"><p><b>　　<A NAME="n564"></A>（五四二）</b><p>如是我闻<p>一时。佛住舍卫国祇树给孤</a><a name="0140c26" id="0140c26">独园。时。尊者阿那律在舍卫国松林精舍</a><a name="0140c27" id="0140c27"><p>时。有众多比丘诣尊者阿那律所。共相问讯</a><a name="0140c28" id="0140c28">慰劳已。于一面坐。问尊者阿那律。若比丘</a><a name="0140c29" id="0140c29">在于学地。上求安隐涅槃住。圣弟子云何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020140b.htm'><img src='up.gif' border=0></a>
<a href='T020141a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>