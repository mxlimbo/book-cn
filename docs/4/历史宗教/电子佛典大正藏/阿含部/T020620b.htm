<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0620b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷15)</font> 高幢品第二十四之一 （五） <font face='Arial'>T02, p0620b</h2></font><hr>
<span class='old'>
</a><a name="0620a28" id="0620a28">室中坐。是时。迦叶见世尊在石室中。白世</a><a name="0620a29" id="0620a29">尊曰。沙门。为从何道。来至石室<p>佛告迦</span><a name="0620b01" id="0620b01">叶。汝去之后。吾至阎浮提界上。取阎浮果。</a><a name="0620b02" id="0620b02">还来至此坐。迦叶当知。此果甚为香美。</a><a name="0620b03" id="0620b03">可取食之<p>迦叶对曰。我不须是。沙门自取</a><a name="0620b04" id="0620b04">食之。是时。迦叶复作是念。此沙门极有神</a><a name="0620b05" id="0620b05">足。有大威力。乃能至阎浮界上。取此美</a><a name="0620b06" id="0620b06">果。虽尔。故不如我道真<p>是时。世尊食已。还</a><a name="0620b07" id="0620b07">在彼止宿<p>迦叶清朝至世尊所。到已。白世</a><a name="0620b08" id="0620b08">尊曰。食时以至。可往就食<p>佛告迦叶。汝</a><a name="0620b09" id="0620b09">并在前。吾后当往<p>迦叶去后。便至阎浮界</a><a name="0620b10" id="0620b10">上。取阿摩勒果。还。先至迦叶石室中坐。迦</a><a name="0620b11" id="0620b11">叶白世尊曰。沙门。为从何道。来至此间</a><a name="0620b12" id="0620b12"><p>世尊告曰。汝去之后。至阎浮界上。取此果</a><a name="0620b13" id="0620b13">来。极为香美。若须者便取食之<p>迦叶对曰。</a><a name="0620b14" id="0620b14">吾不须是。沙门自取食之。是时。迦叶复作</a><a name="0620b15" id="0620b15">是念。此沙门极有神力。有大威神。吾去之</a><a name="0620b16" id="0620b16">后。取此果来。虽尔。故不如我。我已得道</a><a name="0620b17" id="0620b17"><p>是时。世尊食已。还彼止宿<p>明日。迦叶至世尊</a><a name="0620b18" id="0620b18">所。而作是说。食时已至。可往就食<p>佛告</a><a name="0620b19" id="0620b19">迦叶。汝并在前。吾后当往<p>迦叶去后。世尊</a><a name="0620b20" id="0620b20">至北郁单曰。取自然粳米来。还至迦叶</a><a name="0620b21" id="0620b21">石室。迦叶问佛。沙门。为从何道。来至此</a><a name="0620b22" id="0620b22">坐<p>世尊告曰。迦叶当知。汝去之后。吾至郁</a><a name="0620b23" id="0620b23">单曰。取自然粳米。极为香好。迦叶。须者便</a><a name="0620b24" id="0620b24">取食之<p>迦叶对曰。吾不须是。沙门自取食</a><a name="0620b25" id="0620b25">之。迦叶复作是念。此沙门极有神足。有大</a><a name="0620b26" id="0620b26">神力。虽尔。故不如我得道真。是时。世尊食</a><a name="0620b27" id="0620b27">已。还彼止宿<p>明日。迦叶至世尊所。而作是</a><a name="0620b28" id="0620b28">说。食时已至。可往就食<p>佛告迦叶。汝并</a><a name="0620b29" id="0620b29">在前。吾后当往<p>迦叶去后。世尊至瞿耶尼。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020620a.htm'><img src='up.gif' border=0></a>
<a href='T020620c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>