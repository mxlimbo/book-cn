<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0755a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷37)</font> 八难品第四十二之一 （七） <font face='Arial'>T02, p0755a</h2></font><hr>
<span class='old'>
</a><a name="0754c28" id="0754c28">就。我当尔时。在八部众中独步无侣。与尔</a><a name="0754c29" id="0754c29">许众生作大覆盖。是时。八部之众无能见</span><a name="0755a01" id="0755a01">顶。亦不敢瞻颜。何况当共论议乎。所以</a><a name="0755a02" id="0755a02">然者。我亦不见天上．人中．魔．若魔天．沙门．婆</a><a name="0755a03" id="0755a03">罗门众中。有能成就此八法者。除如来存</a><a name="0755a04" id="0755a04">不论之。是故。比丘。当求方便。行此八法。</a><a name="0755a05" id="0755a05">如是。诸比丘。当作是学<p>尔时。诸比丘闻佛</a><a name="0755a06" id="0755a06">所说。欢喜奉行</a><a name="0755a07" id="0755a07"><p><b>　　<A NAME="n2342"></A>（八）</b><p>闻如是<p>一时。佛在舍卫国祇树给孤独</a><a name="0755a08" id="0755a08">园<p>尔时。阿那邠邸长者往至世尊所。头面礼</a><a name="0755a09" id="0755a09">足。在一面坐。是时。世尊告长者曰。长者家</a><a name="0755a10" id="0755a10">中广施不乎<p>长者白佛。贫家惠施。昼夜不断。</a><a name="0755a11" id="0755a11">四城门中。及大市中。家中行路。及佛．比丘僧。</a><a name="0755a12" id="0755a12">是为八处惠施。如是。世尊。其有所须。须衣</a><a name="0755a13" id="0755a13">惠衣。须食与食。国中珍宝终不违逆。衣</a><a name="0755a14" id="0755a14">被．饮食．床卧具．病瘦医药。悉给施之。亦有诸</a><a name="0755a15" id="0755a15">天来至我所。在虚空中而告我曰。分别尊</a><a name="0755a16" id="0755a16">卑。此者持戒。此者犯戒。与此获福。与彼</a><a name="0755a17" id="0755a17">无报。然我心正无有彼此。不起增减之心。</a><a name="0755a18" id="0755a18">普等慈心于一切众生。有其众生依命根</a><a name="0755a19" id="0755a19">存形。有食则存。非食命不济。施惠一切众</a><a name="0755a20" id="0755a20">生。其报无量。受其果报。无有增减<p>佛</a><a name="0755a21" id="0755a21">告长者。善哉。善哉。长者。平等施者福第一</a><a name="0755a22" id="0755a22">尊。然众生之心。复有胜如施持戒人。胜犯</a><a name="0755a23" id="0755a23">戒者<p>是时。虚空神．天。称庆无量。即时而说</a><a name="0755a24" id="0755a24">此偈</a><a name="0755a25" id="0755a25"><p class='lg'>　　佛说择施尊　　　愚众有增减</a><br><a name="0755a26" id="0755a26">　　求其良福田　　　何过如来众　</p></a><a name="0755a27" id="0755a27"><p>然今世尊所说极为快哉。施持戒人。胜犯</a><a name="0755a28" id="0755a28">戒者<p>尔时。世尊告阿那邠邸长者。今当与</a><a name="0755a29" id="0755a29">汝说贤圣之众。善思念之。抱在心怀。或施<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020754c.htm'><img src='up.gif' border=0></a>
<a href='T020755b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>