<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0006 般泥洹经 0177a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 6 般泥洹经</font> <font face='Arial'>(卷1)</font> <font face='Arial'>T01, p0177a</h2></font><hr>
<span class='old'>
</a><a name="0176c28" id="0176c28">坐可默可语。七当知人。观其所好。察其志</a><a name="0176c29" id="0176c29">能。随意劝导。令知圣化。如是七法。可得久</span><a name="0177a01" id="0177a01">住。又比丘有七惟。则法不衰。当善念行。</a><a name="0177a02" id="0177a02">一惟经道。当如人念父母。父母生子。思极</a><a name="0177a03" id="0177a03">一世。惟法活人。无数世。度人生死。二惟人</a><a name="0177a04" id="0177a04">生。无不有苦。忧念妻之家属所有。死各离</a><a name="0177a05" id="0177a05">散不知所堕。若身有罪。亲不能解。知此非常。</a><a name="0177a06" id="0177a06">当念行道。三惟精进。端身口意。取道不难。</a><a name="0177a07" id="0177a07">四惟谦虚。无自憍大。承事明哲。矜诲未闻。</a><a name="0177a08" id="0177a08">愍伤教之。五惟降意。不驰六情。抑淫怒</a><a name="0177a09" id="0177a09">痴态。无有邪行。六惟躯中。但盛臭秽。风</a><a name="0177a10" id="0177a10">寒热血。无可贪者。七惟自观。形如粪土。日</a><a name="0177a11" id="0177a11">当念死。天地开辟。生民以来。无不死者。世</a><a name="0177a12" id="0177a12">间如梦。所见欢爱。不知为化。悟乃觉空。当</a><a name="0177a13" id="0177a13">知是幻。勿以目欺。如是七法。可得久住。又</a><a name="0177a14" id="0177a14">比丘复有六重法。当善念行。可得久住。一</a><a name="0177a15" id="0177a15">为修身。以起慈心。依圣旬通。诸清净者。行</a><a name="0177a16" id="0177a16">此重任。和一爱敬。施于同学。无取无诤。</a><a name="0177a17" id="0177a17">勉共守行行。二为修口。善行以起慈心。三</a><a name="0177a18" id="0177a18">为修意。善行以起慈心。四为所见法际。若</a><a name="0177a19" id="0177a19">得衣食。应器余物。终不爱藏。五为持戒不</a><a name="0177a20" id="0177a20">犯。不以摸质。能用劝人。六为若从正见得</a><a name="0177a21" id="0177a21">出正要受道苦尽度知见了。行此重任。皆以</a><a name="0177a22" id="0177a22">圣旬通清净用和爱敬。施于同道。无取无</a><a name="0177a23" id="0177a23">诤。转相建立。共守道行。又复比丘。当为愍</a><a name="0177a24" id="0177a24">伤。一切蠕动。至于虮虱。必加慈心。人之死</a><a name="0177a25" id="0177a25">亡。当为悲哀。彼得为人。如不闻道。家室啼</a><a name="0177a26" id="0177a26">哭。亦不知死。魂神所趣。唯得道者。能知</a><a name="0177a27" id="0177a27">之耳。佛为是故敷陈经法。经不可不学。道</a><a name="0177a28" id="0177a28">不可不行。天下多道。王道为大。佛道如是。</a><a name="0177a29" id="0177a29">最为其上。譬数十人。俱共射准。有前中者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010176c.htm'><img src='up.gif' border=0></a>
<a href='T010177b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>