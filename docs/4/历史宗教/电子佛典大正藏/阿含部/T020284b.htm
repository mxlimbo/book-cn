<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0284b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷39)</font> （一○八三） （四五五） <font face='Arial'>T02, p0284b</h2></font><hr>
<span class='old'>
</a><a name="0284a28" id="0284a28">梵行。大师所叹。诸余明智修梵行者亦复</a><a name="0284a29" id="0284a29">加叹。是等比丘依止城邑聚落。晨朝着衣持</span><a name="0284b01" id="0284b01">钵。入城乞食。善护身口。善摄诸根。专心系</a><a name="0284b02" id="0284b02">念。能令彼人不信者信．信者不异。若得财</a><a name="0284b03" id="0284b03">利．衣被．饮食．床卧．汤药。不染．不着．不贪．不嗜．</a><a name="0284b04" id="0284b04">不迷．不逐。见其过患。见其出离。然复食之。</a><a name="0284b05" id="0284b05">食已。身心悦泽。得色得力。以是因缘。常得</a><a name="0284b06" id="0284b06">安乐<p>彼年少比丘出家未久。未闲法．律。依</a><a name="0284b07" id="0284b07">诸长老。依止聚落。着衣持钵。入村乞食。不</a><a name="0284b08" id="0284b08">善护身。不守根门。不专系念。不能令彼</a><a name="0284b09" id="0284b09">不信者信．信者不变。若得财利．衣被．饮食．卧</a><a name="0284b10" id="0284b10">具．汤药。染着贪逐。不见过患。不见出离。</a><a name="0284b11" id="0284b11">以嗜欲心食。不能令身悦泽。安隐快乐。缘</a><a name="0284b12" id="0284b12">斯食故。转向于死。或同死苦。所言死者。谓</a><a name="0284b13" id="0284b13">舍戒还俗。失正法．正律。同死苦者。谓犯正</a><a name="0284b14" id="0284b14">法．律。不识罪相。不知除罪。尔时。世尊即</a><a name="0284b15" id="0284b15">说偈言</a><a name="0284b16" id="0284b16"><p class='lg'>　　龙象拔藕根　　　水洗而食之</a><br><a name="0284b17" id="0284b17">　　异族象效彼　　　合泥而取食</a><br><a name="0284b18" id="0284b18">　　因杂泥食故　　　羸病遂至死　</p></a><a name="0284b19" id="0284b19"><p>佛说此经已。诸比丘闻佛所说。欢喜奉行</a><a name="0284b20" id="0284b20"><p><b>　　<A NAME="n1121"></A>（一○八四）</b><p>如是我闻<p>一时。佛住王舍城寒林中</a><a name="0284b21" id="0284b21">丘冢间<p>尔时。世尊告诸比丘。寿命甚促。转就</a><a name="0284b22" id="0284b22">后世。应勤习善法。修诸梵行。无有生而不</a><a name="0284b23" id="0284b23">死者。而世间人不勤方便专修善法．修贤</a><a name="0284b24" id="0284b24">修义<p>时。魔波旬作是念。沙门瞿昙住王舍</a><a name="0284b25" id="0284b25">城寒林中丘冢间。为诸声闻如是说法。人</a><a name="0284b26" id="0284b26">命甚促。乃至不修贤修义。我今当往。为作</a><a name="0284b27" id="0284b27">娆乱<p>时。魔波旬化作年少。往住佛前。而说</a><a name="0284b28" id="0284b28">偈言</a><a name="0284b29" id="0284b29"><p class='lg'>　　常逼迫众生　　　得人间长寿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020284a.htm'><img src='up.gif' border=0></a>
<a href='T020284c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>