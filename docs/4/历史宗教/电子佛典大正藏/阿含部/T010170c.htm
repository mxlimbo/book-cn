<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0005 佛般泥洹经 0170c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 5 佛般泥洹经</font> <font face='Arial'>(卷2)</font> <font face='Arial'>T01, p0170c</h2></font><hr>
<span class='old'>
</a><a name="0170b28" id="0170b28">三万六千岁。夫盛有衰合会有离。身为朽种。</a><a name="0170b29" id="0170b29">会成灰土。斯四宝殿。孰能久保乎。曰吾一</span><a name="0170c01" id="0170c01">身耳。小屋足安。何用四十里殿八万四千</a><a name="0170c02" id="0170c02">床为。从黄金床至白银床。足蹈金机。惟人</a><a name="0170c03" id="0170c03">作意。必当清洁。贪嫉恚痴邪淫之心。以四</a><a name="0170c04" id="0170c04">非常灭令无余。睹世无常。吾焉得久。从白银</a><a name="0170c05" id="0170c05">床至琉璃床。足蹈水精机曰。吾后宫玉女。</a><a name="0170c06" id="0170c06">有八万四千人。各遣令去。用之为拘。女聚</a><a name="0170c07" id="0170c07">恶盛。当弃秽意。从琉璃床至水精床。足蹈</a><a name="0170c08" id="0170c08">琉璃机。重思天下。众事皆恶。唯无为快。除</a><a name="0170c09" id="0170c09">吾浊志。当求无为。今虽为飞行皇帝豪贵如</a><a name="0170c10" id="0170c10">斯。何润于身。侍者前白。诸玉女宝。问王处</a><a name="0170c11" id="0170c11">殿。何其稽久。皆欲进前。帝告侍者曰。敕掌</a><a name="0170c12" id="0170c12">宝臣。遣诸夫人。各归其家。着身众珍名宝。</a><a name="0170c13" id="0170c13">皆各自随。诸王群臣。天马宝象。皆遣令去</a><a name="0170c14" id="0170c14"><p>大快见王。即升高观。遥闻众声。喧叫呼天。</a><a name="0170c15" id="0170c15">帝曰何声。侍者白言。天玉女声。诸王群臣。</a><a name="0170c16" id="0170c16">顿跄于地。举哀呼天。宝象天马。呼[<a href='javascript:showpic("images/004404.gif")'>口*睾</a>]泪</a><a name="0170c17" id="0170c17">出。恋慕天王。靡不顿[<a href='javascript:showpic("images/037912.gif")'>跳-兆+辟</a>]。帝曰持小机来。</a><a name="0170c18" id="0170c18">安置殿下。请玉女宝。诸王群寮。进诸象马</a><a name="0170c19" id="0170c19">宝车从者。第一嫡后就坐帝侧。帝更以女妹</a><a name="0170c20" id="0170c20">之爱。侍诸夫人。嫡后举手。指诸女宝曰。</a><a name="0170c21" id="0170c21">天女之容。[<a href='javascript:showpic("images/043136.gif")'>韪-是+光</a>][<a href='javascript:showpic("images/043136.gif")'>韪-是+光</a>]光世。着身天服。世所希睹</a><a name="0170c22" id="0170c22">愿留微心。以副其意。宝象天马。马名桓青。</a><a name="0170c23" id="0170c23">白珠夜光众宝璎珞。奕奕光国。四方诸王。</a><a name="0170c24" id="0170c24">皆有圣人之明。虔奉称臣。孝顺慈忠。爱慕</a><a name="0170c25" id="0170c25">天王。快见王曰。吾世世有慈心。于世女人。</a><a name="0170c26" id="0170c26">更相嫉妒。殃恶流被。延及王身。惟斯重祸。</a><a name="0170c27" id="0170c27">吾欲远之。自今以往。若曹女等。皆我女妹。</a><a name="0170c28" id="0170c28">诸夫人皆举哀云。当奈何生离弃我去。皆脱</a><a name="0170c29" id="0170c29">身众饰。投之于地。嫡后自搣椎心悲哭呼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010170b.htm'><img src='up.gif' border=0></a>
<a href='T010171a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>