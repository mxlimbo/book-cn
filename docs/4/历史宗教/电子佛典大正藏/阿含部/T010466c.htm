<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0466c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷7)</font> 舍梨子相应品第三 （三○）象迹喻经第十 <font face='Arial'>T01, p0466c</h2></font><hr>
<span class='old'>
</a><a name="0466b28" id="0466b28">为缘。缘乐更乐。彼观此更乐无常。观觉．想．</a><a name="0466b29" id="0466b29">行．识无常。彼心缘界住。止合一心。定不移</span><a name="0466c01" id="0466c01">动。彼于后时。若幼少．中年．长老来行不可</a><a name="0466c02" id="0466c02">事。或以拳叉。或以石掷。或刀杖加。彼作是</a><a name="0466c03" id="0466c03">念。我受此身。色法粗质。四大之种。从父母</a><a name="0466c04" id="0466c04">生。饮食长养。常衣被覆。坐卧按摩。澡浴强忍。</a><a name="0466c05" id="0466c05">是破坏法。是灭尽法。离散之法。我因此身致</a><a name="0466c06" id="0466c06">拳叉．石掷及刀杖加。由是之故。彼极精勤而</a><a name="0466c07" id="0466c07">不懈怠。正身正念。不忘不痴。安定一心。彼</a><a name="0466c08" id="0466c08">作是念。我极精勤而不懈怠。正身正念。不</a><a name="0466c09" id="0466c09">忘不痴。安定一心。我受此身应致拳叉．石</a><a name="0466c10" id="0466c10">掷及刀杖加。但当精勤学世尊法<p>诸贤。世</a><a name="0466c11" id="0466c11">尊亦如是说。若有贼来。以利刀锯。节节解</a><a name="0466c12" id="0466c12">身。若汝为贼以利刀锯节节解身时。或心</a><a name="0466c13" id="0466c13">变易。或恶语言者。汝则衰退。汝当作是念。若</a><a name="0466c14" id="0466c14">有贼来。以利刀锯节节解我身者。因此令</a><a name="0466c15" id="0466c15">我心不变易。不恶语言。当为彼节节解我</a><a name="0466c16" id="0466c16">身者起哀愍心。为彼人故。心与慈俱。遍</a><a name="0466c17" id="0466c17">满一方成就游。如是二三四方。四维上下。普</a><a name="0466c18" id="0466c18">周一切。心与慈俱。无结无怨。无恚无诤。极广</a><a name="0466c19" id="0466c19">甚大。无量善修。遍满一切世间成就游<p>诸贤。</a><a name="0466c20" id="0466c20">彼比丘若因佛．法．众。不住善相应舍者。诸</a><a name="0466c21" id="0466c21">贤。彼比丘应惭愧羞厌。我于利无利。于德</a><a name="0466c22" id="0466c22">无德。谓我因佛．法．众。不住善相应舍。诸贤。</a><a name="0466c23" id="0466c23">犹如初迎新妇。见其姑嫜。若见夫主。则惭</a><a name="0466c24" id="0466c24">愧羞厌。诸贤。当知比丘亦复如是。应惭</a><a name="0466c25" id="0466c25">愧羞厌。我于利无利。于德无德。谓我因佛．法．</a><a name="0466c26" id="0466c26">众。不住善相应舍。彼因惭愧羞厌故。便住</a><a name="0466c27" id="0466c27">善相应舍。是妙息寂。谓舍一切有。离爱．无欲。</a><a name="0466c28" id="0466c28">灭尽无余。诸贤。是谓比丘一切大学<p>诸贤。</a><a name="0466c29" id="0466c29">犹如因材木。因泥土。因水草。覆裹于空。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010466b.htm'><img src='up.gif' border=0></a>
<a href='T010467a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>