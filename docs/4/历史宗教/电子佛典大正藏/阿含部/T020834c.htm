<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0127 佛说四人出现世间经 0834c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 127 佛说四人出现世间经</font> <font face='Arial'>(卷1)</font> <font face='Arial'>T02, p0834c</h2></font><hr>
<span class='old'>
<p><p></span><a name="0834c01" id="0834c01"></a><a name="0834c02" id="0834c02"><p><b>　　<A NAME="n2468"></A>No. 127 [No. 125(26.5)]</b></a><a name="0834c03" id="0834c03"><p class='juan'>
佛说四人出现世间经</p>
</a><a name="0834c04" id="0834c04"></a><a name="0834c05" id="0834c05"><p><span class='byline'>　　　　宋天竺沙门求那跋陀罗译</span><br></a><a name="0834c06" id="0834c06"><p>闻如是。一时婆伽婆。在舍卫城祇树给孤独</a><a name="0834c07" id="0834c07">园。尔时王波斯匿乘羽[<a href='javascript:showpic("images/028659.gif")'>羽*包</a>]车群臣围绕。出舍</a><a name="0834c08" id="0834c08">卫城。便往园中至世尊所。头面礼足在一面</a><a name="0834c09" id="0834c09">坐。欲听说法。时世尊告波斯匿王。有四人出</a><a name="0834c10" id="0834c10">现世间。云何为四。或复有人先丑而后妙。或</a><a name="0834c11" id="0834c11">复有人先妙而后丑。或复有人先丑后丑。或</a><a name="0834c12" id="0834c12">复有人先妙后妙。云何人先丑后妙。或复有</a><a name="0834c13" id="0834c13">人生卑贱家。若旃陀罗家。若魁脍家。若工巧</a><a name="0834c14" id="0834c14">家。若剔须发家贫穷家。无谷米处食不充口。</a><a name="0834c15" id="0834c15">虽复得食臭秽弊恶。生如此家颜色丑弊。人</a><a name="0834c16" id="0834c16">不喜见为人轻蔑。身行善口行善意行善。彼</a><a name="0834c17" id="0834c17">已身修善行口修善行意修善行。若见沙门</a><a name="0834c18" id="0834c18">婆罗门已便起谦卑意。承事恭敬不失时节。</a><a name="0834c19" id="0834c19">若见供养者。见已便欢喜踊跃。命终时生善</a><a name="0834c20" id="0834c20">处天上譬如有人从地至小床。从小床至大</a><a name="0834c21" id="0834c21">床。从大床至马。从马至象从象至大讲堂。以</a><a name="0834c22" id="0834c22">是故我说此人先丑后妙。如是彼人先丑后</a><a name="0834c23" id="0834c23">妙。云何人先妙后丑。若有人生豪尊家。或刹</a><a name="0834c24" id="0834c24">利大姓家。婆罗门大姓家。或长者大姓家。或</a><a name="0834c25" id="0834c25">王家。或太子家。或大臣家及诸大家。颜色端</a><a name="0834c26" id="0834c26">正无有比。色如桃花。彼人便身行恶口行恶</a><a name="0834c27" id="0834c27">意行恶。彼若见沙门婆罗门诸长宿。彼见已</a><a name="0834c28" id="0834c28">无恭敬心亦不礼事。亦不与言论。彼若见供</a><a name="0834c29" id="0834c29">养者。见已便起嫉妒心。此是邪见。犹豫见所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020834b.htm'><img src='up.gif' border=0></a>
<a href='T020835a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>