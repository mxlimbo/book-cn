<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0007 大般涅槃经 0203b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 7 大般涅槃经</font> <font face='Arial'>(卷3)</font> <font face='Arial'>T01, p0203b</h2></font><hr>
<span class='old'>
</a><a name="0203a28" id="0203a28">槃。各各皆欲往诣佛所。会见阿难。即便问</a><a name="0203a29" id="0203a29">言。我闻世尊在双树间将般涅槃。正共言论</span><a name="0203b01" id="0203b01">欲至佛所。于是阿难具以如来所敕之辞。</a><a name="0203b02" id="0203b02">告诸力士。力士闻已。悲号懊恼。闷绝[<a href='javascript:showpic("images/037912.gif")'>跳-兆+辟</a>]地。</a><a name="0203b03" id="0203b03">互共微声而相谓言。呜呼苦哉。世间眼灭。我</a><a name="0203b04" id="0203b04">等从今何所归依。犹如婴儿失于慈母。从今</a><a name="0203b05" id="0203b05">已去。人天转减。三恶道趣日就增盛。白阿</a><a name="0203b06" id="0203b06">难言。我等眷属。今欲相随往至佛所。是时</a><a name="0203b07" id="0203b07">阿难还白佛言。以世尊语入城宣示。诸力士</a><a name="0203b08" id="0203b08">众莫不惊绝渧泣歔欷。皆悉当来瞻奉世尊。</a><a name="0203b09" id="0203b09">诸力士等。男女大小。一切相随。流泪呜咽。</a><a name="0203b10" id="0203b10">缘路而进。是时阿难见诸力士人数甚多。心</a><a name="0203b11" id="0203b11">自念言。若此人众一一礼佛无有竟时。我今</a><a name="0203b12" id="0203b12">当令家家一时礼。诸力士众至佛所已。阿难</a><a name="0203b13" id="0203b13">即便普语之言。汝等来众为不少。若人人礼</a><a name="0203b14" id="0203b14">佛不卒得竟。今可家家一时礼也。力士奉旨</a><a name="0203b15" id="0203b15">即便礼佛。退住一面。而白佛言。唯愿世尊。</a><a name="0203b16" id="0203b16">住寿一劫。若减一劫。不般涅槃。利益一切</a><a name="0203b17" id="0203b17">诸天人民。今诸众生无有慧眼。唯愿世尊。为</a><a name="0203b18" id="0203b18">作开导。尔时如来告力士言。汝今不应作此</a><a name="0203b19" id="0203b19">请我。所以者何。一切诸行皆悉无常。恩爱</a><a name="0203b20" id="0203b20">合会必归别离。设我住世。若满一劫。会亦</a><a name="0203b21" id="0203b21">当灭。我所说法但当忆持诵念勿忘。此则不</a><a name="0203b22" id="0203b22">异我在世也。诸力士等闻佛此言。不果所请。</a><a name="0203b23" id="0203b23">心怀愁悴。悲泣懊恼。默然而住</a><a name="0203b24" id="0203b24"><p>尔时鸠尸那城。有一外道。年百二十。名须</a><a name="0203b25" id="0203b25">跋陀罗。聪明多智。诵四毗陀经。一切书论</a><a name="0203b26" id="0203b26">无不通达。为一切人之所宗敬。其闻如来在</a><a name="0203b27" id="0203b27">娑罗林双树之间将般涅槃。心自思惟。我诸</a><a name="0203b28" id="0203b28">书论。说佛出世极为难遇。如优昙钵花时一</a><a name="0203b29" id="0203b29">现耳。其今在于娑罗林中。我有所疑。试往<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010203a.htm'><img src='up.gif' border=0></a>
<a href='T010203c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>