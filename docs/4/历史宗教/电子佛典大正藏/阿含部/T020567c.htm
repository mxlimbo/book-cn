<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0567c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷5)</font> 不逮品第十一 （一○） <font face='Arial'>T02, p0567c</h2></font><hr>
<span class='old'>
</a><a name="0567b28" id="0567b28">何。愚人。汝不信如来所说乎。如来所教无</a><a name="0567b29" id="0567b29">有虚妄。汝今乃欲求如来虚妄<p>时。彼比丘</span><a name="0567c01" id="0567c01">白世尊曰。提婆达兜比丘者。有大神力。</a><a name="0567c02" id="0567c02">有大威势。云何世尊记彼一劫受罪重耶</a><a name="0567c03" id="0567c03"><p>佛告比丘曰。护汝口语。勿于长夜受苦</a><a name="0567c04" id="0567c04">无量<p>尔时。世尊便说此偈</a><a name="0567c05" id="0567c05"><p class='lg'>　　游禅世俗通　　　至竟无解脱</a><br><a name="0567c06" id="0567c06">　　不造灭尽迹　　　复还堕地狱　</p></a><a name="0567c07" id="0567c07"><p>若使我当见提婆达兜。身有毫厘之善法</a><a name="0567c08" id="0567c08">者。我终不记彼提婆达兜受罪一劫不可疗</a><a name="0567c09" id="0567c09">治。是故。愚人。我不见提婆达兜有毫厘</a><a name="0567c10" id="0567c10">之善法。以是故。记彼提婆达兜受罪一劫不</a><a name="0567c11" id="0567c11">可疗治。所以然者。提婆达兜愚痴。贪着利</a><a name="0567c12" id="0567c12">养。起染着心。作五逆恶。身坏命终。入地狱</a><a name="0567c13" id="0567c13">中。所以然者。利养心重。败人善本。令人不</a><a name="0567c14" id="0567c14">到安隐之处。是故。诸比丘。设有利养心起。</a><a name="0567c15" id="0567c15">便当求灭。若不有心。勿兴想着。如是。诸</a><a name="0567c16" id="0567c16">比丘。当作是学<p>尔时。彼比丘从坐起。整衣</a><a name="0567c17" id="0567c17">服。礼世尊足。白世尊曰。今自悔过。唯愿</a><a name="0567c18" id="0567c18">垂恕。愚痴所致。造不善行。如来所说。无有</a><a name="0567c19" id="0567c19">二言。然我愚痴。起犹豫想。唯愿世尊受我</a><a name="0567c20" id="0567c20">悔过。改往修来。乃至再三<p>世尊告曰。善哉。</a><a name="0567c21" id="0567c21">比丘。悔汝所念。恕汝不及。莫于如来兴</a><a name="0567c22" id="0567c22">犹豫想。今受汝悔过。后更莫作。乃至三四</a><a name="0567c23" id="0567c23"><p>尔时。世尊便说此偈</a><a name="0567c24" id="0567c24"><p class='lg'>　　设有作重罪　　　悔过更不犯</a><br><a name="0567c25" id="0567c25">　　此人应禁戒　　　拔其罪根原　</p></a><a name="0567c26" id="0567c26"><p>尔时。彼比丘及四部众闻佛所说。欢喜奉行</a><a name="0567c27" id="0567c27"><p class='lg'>　　四种阿那含　　　二心及二食</a><br><a name="0567c28" id="0567c28">　　婆达二契经　　　智者当觉知　</p></a><a name="0567c29" id="0567c29"><p><b>　　<A NAME="n1977"></A>增壹阿含经壹入道品第十二</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020567b.htm'><img src='up.gif' border=0></a>
<a href='T020568a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>