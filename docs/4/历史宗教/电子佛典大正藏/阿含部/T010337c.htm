<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0024 起世经 0337c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 24 起世经</font> <font face='Arial'>(卷6)</font> 阿修罗品第六之一 <font face='Arial'>T01, p0337c</h2></font><hr>
<span class='old'>
</a><a name="0337b28" id="0337b28">乘。是时诸小阿修罗王。及诸小阿修罗众</a><a name="0337b29" id="0337b29">等。左右侍卫。周匝围绕。前后导从。相将往</span><a name="0337c01" id="0337c01">诣娑罗园林。及奢摩梨园林。俱毗陀罗园</a><a name="0337c02" id="0337c02">林。难陀那园林。到其处已。先在难陀园林</a><a name="0337c03" id="0337c03">前。驻驾而息。诸比丘。难陀园内。有三风</a><a name="0337c04" id="0337c04">轮。自然吹动。庄严彼园。何名为三。谓开净</a><a name="0337c05" id="0337c05">吹。何者名开。有风轮来。开彼诸门。名之为</a><a name="0337c06" id="0337c06">开。何者为净。有风轮来。扫彼园林。令地清</a><a name="0337c07" id="0337c07">净。名之为净。何者为吹。有风轮来。吹动彼</a><a name="0337c08" id="0337c08">园。林树众花。飘零四散。名之为吹。诸比</a><a name="0337c09" id="0337c09">丘。难陀园中。风散种种上妙众花。积至于</a><a name="0337c10" id="0337c10">膝。有种种香。其香氛馥。遍满园林。当于是</a><a name="0337c11" id="0337c11">时。鞞摩质多罗阿修罗王。即与诸小阿修罗</a><a name="0337c12" id="0337c12">王及小阿修罗众围绕。共入难陀园林。随意</a><a name="0337c13" id="0337c13">洗浴。观看游戏。诸阿修罗等。于此园林。或</a><a name="0337c14" id="0337c14">经一月。或二三月。澡浴嬉戏。各随所欲。住</a><a name="0337c15" id="0337c15">止游行。恣情受乐</a><a name="0337c16" id="0337c16"><p>诸比丘。有五阿修罗。恒常住在鞞摩质多</a><a name="0337c17" id="0337c17">罗阿修罗王侧。为欲防遏诸恶事故。何者为</a><a name="0337c18" id="0337c18">五。一名随喜。二名常有。三名常醉。四名牟</a><a name="0337c19" id="0337c19">真邻陀。五名鞞呵多罗。诸比丘。鞞摩质多罗</a><a name="0337c20" id="0337c20">阿修罗王。有如是等五阿修罗。恒常在侧。守</a><a name="0337c21" id="0337c21">卫防护。诸比丘。彼鞞摩质多罗阿修罗王。</a><a name="0337c22" id="0337c22">宫殿之上。有大海水。深万由旬。住在其上。</a><a name="0337c23" id="0337c23">然彼水聚。有四种风轮。自然持之。何等为</a><a name="0337c24" id="0337c24">四。一名为住。二名安住。三名不堕。四名牢</a><a name="0337c25" id="0337c25">固。由此风持。常住不动</a><a name="0337c26" id="0337c26"><p>诸比丘。须弥山王南面。过千由旬。大海之下。</a><a name="0337c27" id="0337c27">有踊跃阿修罗王宫殿住处。其处纵广八万</a><a name="0337c28" id="0337c28">由旬。七重城壁。略说犹如鞞摩质多罗阿修</a><a name="0337c29" id="0337c29">罗王住处。一切所有此中一一亦如彼说汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010337b.htm'><img src='up.gif' border=0></a>
<a href='T010338a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>