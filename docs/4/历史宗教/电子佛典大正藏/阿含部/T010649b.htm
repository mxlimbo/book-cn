<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0649b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷35)</font> 梵志品第二 （一四二）雨势经第一 <font face='Arial'>T01, p0649b</h2></font><hr>
<span class='old'>
</a><a name="0649a28" id="0649a28">具七不衰法耶。瞿昙。我国事多。请退还归</a><a name="0649a29" id="0649a29"><p>世尊报曰。欲去随意<p>于是。大臣雨势闻佛</span><a name="0649b01" id="0649b01">所说。则善受持。起绕世尊三匝而去<p>大臣</a><a name="0649b02" id="0649b02">雨势去后不久。于是。世尊回顾告曰。阿难。</a><a name="0649b03" id="0649b03">若有比丘依鹫岩山处处住者。宣令一切</a><a name="0649b04" id="0649b04">尽集讲堂。一切集已。便来白我<p>尊者阿难即</a><a name="0649b05" id="0649b05">受佛教。唯然。世尊。是时。尊者阿难便行宣令。</a><a name="0649b06" id="0649b06">若有比丘依鹫岩山处处住者。今令一切</a><a name="0649b07" id="0649b07">尽集讲堂。一切集已。还诣佛所。稽首作礼。</a><a name="0649b08" id="0649b08">却住一面。白曰。世尊。我已宣令。若有比丘</a><a name="0649b09" id="0649b09">依鹫岩山处处住者。悉令一切尽集讲堂。</a><a name="0649b10" id="0649b10">今皆已集。唯愿世尊自知其时<p>于是。世尊</a><a name="0649b11" id="0649b11">将尊者阿难往诣讲堂。于比丘众前敷座</a><a name="0649b12" id="0649b12">而坐。告诸比丘。今为汝说七不衰法。汝等</a><a name="0649b13" id="0649b13">谛听。善思念之<p>时。诸比丘白曰。唯然<p>佛言。云</a><a name="0649b14" id="0649b14">何为七。若比丘数数集会。多聚集者。比丘必</a><a name="0649b15" id="0649b15">胜。则法不衰。若比丘共齐集会。俱作众事。</a><a name="0649b16" id="0649b16">共俱起者。比丘必胜。则法不衰。若比丘未施</a><a name="0649b17" id="0649b17">设事不更施设。本所施设而不改易。我所</a><a name="0649b18" id="0649b18">说戒善奉行者。比丘必胜。则法不衰。若比丘</a><a name="0649b19" id="0649b19">此未来有爱喜欲共俱。爱乐彼彼有起不随</a><a name="0649b20" id="0649b20">者。比丘必胜。则法不衰。若比丘有长老上尊</a><a name="0649b21" id="0649b21">俱学梵行。比丘悉共宗敬．恭奉．供养。于彼</a><a name="0649b22" id="0649b22">闻教则受者。比丘必胜。则法不衰。若比丘</a><a name="0649b23" id="0649b23">有无事处山林高岩。闲居静处。寂无音声。远</a><a name="0649b24" id="0649b24">离。无恶。无有人民。随顺宴坐。乐住不离者。</a><a name="0649b25" id="0649b25">比丘必胜。则法不衰。若比丘悉共拥护诸梵</a><a name="0649b26" id="0649b26">行者。至重爱敬。常愿未来诸梵行者而欲</a><a name="0649b27" id="0649b27">令来。既已来者乐恒久住。常使不乏衣被．</a><a name="0649b28" id="0649b28">饮食．床榻．汤药．诸生活具者。比丘必胜。则法</a><a name="0649b29" id="0649b29">不衰。若比丘行此七不衰法。受持不犯者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010649a.htm'><img src='up.gif' border=0></a>
<a href='T010649c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>