<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0719a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷31)</font> 力品第三十八之一 （五） <font face='Arial'>T02, p0719a</h2></font><hr>
<span class='old'>
</a><a name="0718c28" id="0718c28"><p>是时。世尊告阿那律。汝畏王法及畏盗贼</a><a name="0718c29" id="0718c29">而作道乎<p>阿那律报曰。不也。世尊<p>佛告阿那</span><a name="0719a01" id="0719a01">律。汝何故出家学道<p>阿那律白佛言。厌患</a><a name="0719a02" id="0719a02">此老．病．死．愁．忧．苦．恼。为苦所恼。故欲舍之。</a><a name="0719a03" id="0719a03">是故出家学道<p>世尊告曰。汝今。族姓子。信</a><a name="0719a04" id="0719a04">心坚固。出家学道。世尊今日躬自说法。云何</a><a name="0719a05" id="0719a05">于中睡眠<p>是时。尊者阿那律即从座起。偏露</a><a name="0719a06" id="0719a06">右肩。长跪叉手。白世尊言。自今已后形融体</a><a name="0719a07" id="0719a07">烂。终不在如来前坐睡<p>尔时。尊者阿那律</a><a name="0719a08" id="0719a08">达晓不眠。然不能除去睡眠。眼根遂损。尔</a><a name="0719a09" id="0719a09">时。世尊告阿那律曰。勤加精进者与调戏</a><a name="0719a10" id="0719a10">盖相应。设复懈怠与结相应。汝今所行当</a><a name="0719a11" id="0719a11">处其中<p>阿那律白佛。前已在如来前誓。</a><a name="0719a12" id="0719a12">今不能复违本要<p>是时。世尊告耆域曰。</a><a name="0719a13" id="0719a13">疗治阿那律眼根<p>耆域报曰。若阿那律小睡</a><a name="0719a14" id="0719a14">眠者。我当治目<p>世尊告阿那律曰。汝可</a><a name="0719a15" id="0719a15">寝寐。所以然者。一切诸法由食而存。非食</a><a name="0719a16" id="0719a16">不存。眼者以眠为食。耳者以声为食。鼻者</a><a name="0719a17" id="0719a17">以香为食。舌者以味为食。身者以细滑为</a><a name="0719a18" id="0719a18">食。意者以法为食。我今亦说涅槃有食</a><a name="0719a19" id="0719a19"><p>阿那律白佛言。涅槃者以何等为食<p>佛</a><a name="0719a20" id="0719a20">告阿那律。涅槃者以无放逸为食。乘无放</a><a name="0719a21" id="0719a21">逸。得至于无为<p>阿那律白佛言。世尊。虽</a><a name="0719a22" id="0719a22">言眼者以眠为食。然我不堪睡眠<p>尔时。</a><a name="0719a23" id="0719a23">阿那律缝故衣裳。是时。眼遂败坏。而得天</a><a name="0719a24" id="0719a24">眼。无有瑕秽。是时。阿那律以凡常之法</a><a name="0719a25" id="0719a25">而缝衣裳。不能得使缕通针孔中。是时。</a><a name="0719a26" id="0719a26">阿那律便作是念。诸世间得道罗汉。当与</a><a name="0719a27" id="0719a27">我贯针<p>是时。世尊以天耳清净。闻此音</a><a name="0719a28" id="0719a28">声。诸世间得道阿罗汉者。当与我贯针。</a><a name="0719a29" id="0719a29">尔时。世尊至阿那律所而告之曰。汝持针<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020718c.htm'><img src='up.gif' border=0></a>
<a href='T020719b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>