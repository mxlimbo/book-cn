<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0023 大楼炭经 0281b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 23 大楼炭经</font> <font face='Arial'>(卷1)</font> 转轮王品第三之一 <font face='Arial'>T01, p0281b</h2></font><hr>
<span class='old'>
</a><a name="0281a28" id="0281a28">等但莫杀生。莫盗窃。莫犯人妇女。莫妄语</a><a name="0281a29" id="0281a29">骂詈恶口两舌。莫念恶。当慈心为政具奉</span><a name="0281b01" id="0281b01">行。如是者。则为受我教。尔时诸小王。持国</a><a name="0281b02" id="0281b02">界奉上转轮王。转轮王即住案行东方诸国。</a><a name="0281b03" id="0281b03">于其中止顿。无央数岁。相娱乐快乐饭食。</a><a name="0281b04" id="0281b04">得东海内悉属已便还。南方阎浮利天下王</a><a name="0281b05" id="0281b05">降伏亦如是。复与家室亲属及四部兵。金轮</a><a name="0281b06" id="0281b06">在前飞行。复至西方俱耶尼亦如是。复至北</a><a name="0281b07" id="0281b07">方郁单曰天下亦如是。四天王上诸天。皆在</a><a name="0281b08" id="0281b08">金轮前飞。金轮所至到处。转轮王与家室</a><a name="0281b09" id="0281b09">亲属四部兵止顿其中。尔时北方诸小王以</a><a name="0281b10" id="0281b10">金钵盛满银粟。以银钵盛满金粟。其往至转</a><a name="0281b11" id="0281b11">轮王所白言。天王来大善。北方诸城国界。</a><a name="0281b12" id="0281b12">富乐炽盛安隐。五谷丰熟。人民珍宝众多。工</a><a name="0281b13" id="0281b13">巧者饶。明月珠玉琉璃。白象马牛羊奴婢米</a><a name="0281b14" id="0281b14">谷丰饶。仓库储满。愿大王止此。我等承受其</a><a name="0281b15" id="0281b15">教。转轮王便告诸小王言。贤等各自治国以</a><a name="0281b16" id="0281b16">正法。莫行非法。贤等莫杀生。莫盗窃。莫犯人</a><a name="0281b17" id="0281b17">妇女。莫妄语骂詈恶口两舌。莫念人恶。当念</a><a name="0281b18" id="0281b18">慈心为正见奉行。如是者即为受我教。尔时</a><a name="0281b19" id="0281b19">诸小王。持国界奉上。转轮王案行北方诸</a><a name="0281b20" id="0281b20">国。于其中止顿。无央数岁。相娱乐快乐饮</a><a name="0281b21" id="0281b21">食。得北海内悉属已。便与家室亲属及四部</a><a name="0281b22" id="0281b22">兵。还阎浮利天下。阎浮利天下威神更巍</a><a name="0281b23" id="0281b23">巍。其金轮亦尔时便量度。东西长四百八十</a><a name="0281b24" id="0281b24">里。南北广二百八十里。诸天为转轮王。造起</a><a name="0281b25" id="0281b25">城壁七重。七重栏楯。七重交露。七重行树。周</a><a name="0281b26" id="0281b26">匝围绕。彩画姝好。皆以七宝。金银水精</a><a name="0281b27" id="0281b27">琉璃赤真珠车磲马瑙金壁银门。银壁金</a><a name="0281b28" id="0281b28">门。琉璃壁者水精门。水精壁者琉璃门。赤</a><a name="0281b29" id="0281b29">真珠壁者马瑙门。马瑙壁者赤真珠门。车<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010281a.htm'><img src='up.gif' border=0></a>
<a href='T010281c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>