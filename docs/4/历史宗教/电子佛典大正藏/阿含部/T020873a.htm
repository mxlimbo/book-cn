<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0148 国王不梨先泥十梦经 0873a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 148 国王不梨先泥十梦经</font> <font face='Arial'>(卷1)</font> <font face='Arial'>T02, p0873a</h2></font><hr>
<span class='old'>
<p><p></span><a name="0873a01" id="0873a01"></a><a name="0873a02" id="0873a02"></a><a name="0873a03" id="0873a03"><p><b>　　<A NAME="n2516"></A>No. 148 [Nos. 125(52.9), 146-147]</b></a><a name="0873a04" id="0873a04"><p class='juan'>
国王不梨先泥十梦经</p>
</a><a name="0873a05" id="0873a05"></a><a name="0873a06" id="0873a06"><p><span class='byline'>　　　　东晋西域沙门竺昙无兰译</span><br></a><a name="0873a07" id="0873a07"><p>闻如是。一时佛在舍卫国祇树给孤独园。时</a><a name="0873a08" id="0873a08">国王不梨先泥。夜卧梦见十事。何等十事。</a><a name="0873a09" id="0873a09">一者梦见三瓶并两边瓶满气出相交往来。</a><a name="0873a10" id="0873a10">不入中央空瓶中。二者梦见马口食尻亦食。</a><a name="0873a11" id="0873a11">三者梦见小树生华。四者梦见小树生果。五</a><a name="0873a12" id="0873a12">者梦见一人索绳人后有羊羊主食绳。六者</a><a name="0873a13" id="0873a13">梦见狐坐于金床上于金器中食。七者梦见</a><a name="0873a14" id="0873a14">大牛还从犊子饮乳。八者梦见四牛从四面</a><a name="0873a15" id="0873a15">鸣来相趍欲斗。当合未合不知牛处。九者梦</a><a name="0873a16" id="0873a16">见大陂水中央浊四边清。十者梦见大溪水</a><a name="0873a17" id="0873a17">流正赤。王梦见是事已。即寤大恐亡其国及</a><a name="0873a18" id="0873a18">身妻子。王明日即召公卿大臣及诸道人晓</a><a name="0873a19" id="0873a19">解梦者。问言。昨夜卧梦见十事。如是梦即寤</a><a name="0873a20" id="0873a20">恐怖意中不乐。谁能解梦者。诸道人中有一</a><a name="0873a21" id="0873a21">婆罗门言。我能为王解之。恐王闻者愁忧不</a><a name="0873a22" id="0873a22">乐。王言。如卿所睹便说之勿有所讳。婆罗门</a><a name="0873a23" id="0873a23">言。王梦者皆各恶非吉事。当取所重爱夫人</a><a name="0873a24" id="0873a24">太子及身边亲近侍人奴婢。皆杀以祠天。</a><a name="0873a25" id="0873a25">王可得无他。王有卧具及着身珍宝好物。皆</a><a name="0873a26" id="0873a26">当烧以祠天。如是者王身可得无他</a><a name="0873a27" id="0873a27"><p>王闻婆罗门解梦如是。王即大愁忧不乐。却</a><a name="0873a28" id="0873a28">入斋房思念是事。王有正夫人名摩尼。到王</a><a name="0873a29" id="0873a29">所问王言。何为入斋房愁忧不乐。我身将有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020872c.htm'><img src='up.gif' border=0></a>
<a href='T020873b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>