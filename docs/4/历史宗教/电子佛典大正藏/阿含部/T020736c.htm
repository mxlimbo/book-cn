<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0736c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷34)</font> 七日品第四十之一 （一） <font face='Arial'>T02, p0736c</h2></font><hr>
<span class='old'>
</a><a name="0736b28" id="0736b28">大地狱亦复消灭。人民命终。依须弥山五种</a><a name="0736b29" id="0736b29">之天。亦复命终。三十三天．艳天。乃至他化自</span><a name="0736c01" id="0736c01">在天。亦复命终。宫殿皆空。若六日出时。是时</a><a name="0736c02" id="0736c02">须弥山及三千大千刹土。皆悉洞然而无遗</a><a name="0736c03" id="0736c03">余。如是。比丘。一切行无常。不得久住<p>比丘</a><a name="0736c04" id="0736c04">当知。或有是时。若七日出。是时此地虽厚</a><a name="0736c05" id="0736c05">六万八千由旬及三千大千刹土皆悉火起。若</a><a name="0736c06" id="0736c06">复七日出时。此须弥山渐渐融坏。百千由旬</a><a name="0736c07" id="0736c07">自然崩落。永无有余。亦复不见尘烟之分。</a><a name="0736c08" id="0736c08">况见灰乎。是时。三十三天。乃至他化自在天</a><a name="0736c09" id="0736c09">宫殿。皆悉火然。此间火炎乃至梵天上。新生</a><a name="0736c10" id="0736c10">天子在彼天宫者。由来不见劫烧。见此炎</a><a name="0736c11" id="0736c11">光。普怀恐惧。畏为火所烧。然彼旧生天子</a><a name="0736c12" id="0736c12">等曾见劫烧。便来慰劳后生天子。汝等勿</a><a name="0736c13" id="0736c13">怀恐惧。此火终不来至此间。比丘当知。</a><a name="0736c14" id="0736c14">七日出时。从此间至六天。乃至三千大千</a><a name="0736c15" id="0736c15">刹土。悉为灰土。亦无形质之兆。如是。比丘。</a><a name="0736c16" id="0736c16">一切行无常。不可久保。皆归于尽。尔时。人民</a><a name="0736c17" id="0736c17">命终。尽生他方刹土。若生天上。设复地狱中</a><a name="0736c18" id="0736c18">众生宿罪已毕。生天上．若他方刹土。设彼地</a><a name="0736c19" id="0736c19">狱众生罪未毕者。复移至他方刹土。比丘当</a><a name="0736c20" id="0736c20">知。若七日出时。无复日月光明星宿之兆。是</a><a name="0736c21" id="0736c21">时日月已灭。无复昼夜。是谓。比丘。由缘报</a><a name="0736c22" id="0736c22">故。致此坏败<p>比丘复当知。劫还成就时。或</a><a name="0736c23" id="0736c23">有是时。火还自灭。虚空之中有大云起。渐</a><a name="0736c24" id="0736c24">渐降雨。是时。此三千大千刹土。水遍满其中。</a><a name="0736c25" id="0736c25">水乃至梵天上。比丘当知。是时此水渐渐停</a><a name="0736c26" id="0736c26">住而自消灭。复有风起名曰随岚。吹此水</a><a name="0736c27" id="0736c27">聚着一处。是时。彼风起千须弥山．千只弥</a><a name="0736c28" id="0736c28">陀山．千尼弥陀山．千佉罗山．千伊沙山．千毗那</a><a name="0736c29" id="0736c29">山．千铁围山．千大铁围山。复生八千地狱。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020736b.htm'><img src='up.gif' border=0></a>
<a href='T020737a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>