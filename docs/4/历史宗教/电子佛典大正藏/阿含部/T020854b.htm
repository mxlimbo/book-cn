<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0131 佛说婆罗门避死经 0854b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 131 佛说婆罗门避死经</font> <font face='Arial'>(卷1)</font> <font face='Arial'>T02, p0854b</h2></font><hr>
<span class='old'>
<p><p></span><a name="0854b01" id="0854b01"></a><a name="0854b02" id="0854b02"></a><a name="0854b03" id="0854b03"><p><b>　　<A NAME="n2479"></A>No. 131 [No. 125(31.4)]</b></a><a name="0854b04" id="0854b04"><p class='juan'>
佛说婆罗门避死经</p>
</a><a name="0854b05" id="0854b05"></a><a name="0854b06" id="0854b06"><p><span class='byline'>　　　　后汉安息沙门安世高译</span><br></a><a name="0854b07" id="0854b07"><p>闻如是。一时婆伽婆。在舍卫城祇树给孤独</a><a name="0854b08" id="0854b08">园。尔时世尊告诸比丘。昔有四婆罗门仙人。</a><a name="0854b09" id="0854b09">精进修善法五通。常恐畏死。时四婆罗门仙</a><a name="0854b10" id="0854b10">人。精进修善法五通。便作是念。我等当住何</a><a name="0854b11" id="0854b11">处永存在世。时彼有一婆罗门。精进修善法。</a><a name="0854b12" id="0854b12">有大神力五通。便入空中。于中则无有死。彼</a><a name="0854b13" id="0854b13">入空者便命过。第二婆罗门。精进修善法五</a><a name="0854b14" id="0854b14">通。畏死便入大海中。我于海中则无有死。彼</a><a name="0854b15" id="0854b15">即于海中命过。第三婆罗门。精进修善法。有</a><a name="0854b16" id="0854b16">大威势五通。畏死便入山腹。即于彼命终。彼</a><a name="0854b17" id="0854b17">第四婆罗门。精进修善法五通。有大威势。畏</a><a name="0854b18" id="0854b18">死便入地。我于彼当脱不死。便于地命过。时</a><a name="0854b19" id="0854b19">世尊以天眼见清净无瑕。观彼四婆罗门精</a><a name="0854b20" id="0854b20">进修善法。有大威势五通畏死。一人处虚空</a><a name="0854b21" id="0854b21">于彼命过。一人入海亦于彼命过。一人入山</a><a name="0854b22" id="0854b22">腹于彼命过。一人入地于彼命过。尔时世尊</a><a name="0854b23" id="0854b23">见彼四婆罗门精进修善法五通有大威势。</a><a name="0854b24" id="0854b24">便说偈言</a><a name="0854b25" id="0854b25"><p class='lg'>　　非空非海中　　　非入山石间</a><br><a name="0854b26" id="0854b26">　　无有地方所　　　脱之不受死　</p></a><a name="0854b27" id="0854b27"><p>尔时比丘闻佛所说。欢喜奉行</a><a name="0854b28" id="0854b28"><p class='juan'>
佛说婆罗门避死经</p>

<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020854a.htm'><img src='up.gif' border=0></a>
<a href='T020854c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>