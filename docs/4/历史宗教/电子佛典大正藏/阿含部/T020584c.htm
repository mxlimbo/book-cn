<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0584c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷8)</font> 安般品第十七之一 （六） <font face='Arial'>T02, p0584c</h2></font><hr>
<span class='old'>
</a><a name="0584b28" id="0584b28">所趣。兴贪欲心。倍增其想。于爱欲中而无</a><a name="0584b29" id="0584b29">厌足。欲求厌足。当从圣贤智慧中求<p>尔时。</span><a name="0584c01" id="0584c01">世尊于大众中。便说此偈</a><a name="0584c02" id="0584c02"><p class='lg'>　　贪淫如时雨　　　于欲无厌足</a><br><a name="0584c03" id="0584c03">　　乐少而苦多　　　智者所屏弃</a><br><a name="0584c04" id="0584c04">　　正使受天欲　　　五乐而自娱</a><br><a name="0584c05" id="0584c05">　　不如断爱心　　　正觉之弟子</a><br><a name="0584c06" id="0584c06">　　贪欲延亿劫　　　福尽还入狱</a><br><a name="0584c07" id="0584c07">　　受乐讵几时　　　辄受地狱痛　</p></a><a name="0584c08" id="0584c08"><p>是故。阿难。当以此方便。知于欲而去欲。</a><a name="0584c09" id="0584c09">永不兴其想。当作是学<p>尔时。阿难闻佛</a><a name="0584c10" id="0584c10">所说。欢喜奉行</a><a name="0584c11" id="0584c11"><p><b>　　<A NAME="n2041"></A>（<span class='corr'>七</span>）</b><p>闻如是<p>一时。佛在舍卫国祇树给孤独</a><a name="0584c12" id="0584c12">园<p>尔时。生漏婆罗门便往至世尊所。共相</a><a name="0584c13" id="0584c13">问讯。在一面坐。是时。生漏婆罗门白世尊</a><a name="0584c14" id="0584c14">曰。当云何观恶知识人<p>世尊告曰。当观</a><a name="0584c15" id="0584c15">如观月<p>婆罗门曰。当云何观善知识<p>世尊</a><a name="0584c16" id="0584c16">告曰。当观如观月<p>婆罗门曰。沙门瞿昙今</a><a name="0584c17" id="0584c17">所说者。略说其要。未解广义。唯愿瞿昙广</a><a name="0584c18" id="0584c18">普说义。使未解者解<p>世尊告曰。婆罗门。谛</a><a name="0584c19" id="0584c19">听。谛听。善思念之。吾当与汝广演其义<p>婆</a><a name="0584c20" id="0584c20">罗门对曰。如是。瞿昙。生漏婆罗门从佛受</a><a name="0584c21" id="0584c21">教<p>世尊告曰。犹如。婆罗门。月末之月。昼夜</a><a name="0584c22" id="0584c22">周旋。但有其损。未有其盈。彼以减损。或复</a><a name="0584c23" id="0584c23">有时而月不现。无有见者。此亦如是。婆罗</a><a name="0584c24" id="0584c24">门。若恶知识。经历昼夜。渐无有信。无有</a><a name="0584c25" id="0584c25">戒。无有闻。无有施。无有智慧。彼以无</a><a name="0584c26" id="0584c26">有信．戒．闻．施．智慧。是时彼恶知识身坏命终。</a><a name="0584c27" id="0584c27">入地狱中。是故。婆罗门。我今说是恶知识</a><a name="0584c28" id="0584c28">者。犹如月末之月。<p>犹如。婆罗门。月初生</a><a name="0584c29" id="0584c29">时。随所经过日夜。光明渐增。稍稍盛满。便<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020584b.htm'><img src='up.gif' border=0></a>
<a href='T020585a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>