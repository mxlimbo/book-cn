<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0194c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷27)</font> （七二二） （四五五） <font face='Arial'>T02, p0194c</h2></font><hr>
<span class='old'>
</a><a name="0194b28" id="0194b28">来。马师奉教。不盈一日。其马即调。犹如余</a><a name="0194b29" id="0194b29">马经年调者。马宝调伏亦复如是。知马调</span><a name="0194c01" id="0194c01">已。还送奉王。白言。大王。此马已调。尔时。圣</a><a name="0194c02" id="0194c02">王观察宝马调相已备。于晨旦时乘此宝</a><a name="0194c03" id="0194c03">马周行四海。至日中时还归王宫。是名转</a><a name="0194c04" id="0194c04">轮圣王出兴于世。马宝现于世间<p>何等为</a><a name="0194c05" id="0194c05">转轮圣王出兴于世。摩尼珠宝现于世间。</a><a name="0194c06" id="0194c06">若转轮圣王所有宝珠。其形八楞。光泽明照。</a><a name="0194c07" id="0194c07">无诸类隙。于王宫内。常为灯明。转轮圣王</a><a name="0194c08" id="0194c08">察试宝珠。阴雨之夜。将四种兵入于园林。</a><a name="0194c09" id="0194c09">持珠前导。光明照耀。面一由旬。是为转轮</a><a name="0194c10" id="0194c10">圣王出兴于世。摩尼宝珠现于世间<p>何等</a><a name="0194c11" id="0194c11">为转轮圣王出兴于世。贤玉女宝现于世</a><a name="0194c12" id="0194c12">间。转轮圣王所有玉女。不黑不白．不长不</a><a name="0194c13" id="0194c13">短．不粗不细．不肥不瘦。支体端正。寒时</a><a name="0194c14" id="0194c14">体暖．热时体凉。身体柔软如迦陵伽衣。身诸</a><a name="0194c15" id="0194c15">毛孔。出栴檀香。口鼻出息。作优钵罗香。后</a><a name="0194c16" id="0194c16">卧先起。瞻王意色。随宜奉事。软言爱语。端</a><a name="0194c17" id="0194c17">心正念。发王道意。心无违越。况复身．口。是</a><a name="0194c18" id="0194c18">为转轮圣王宝女<p>云何为转轮圣王主藏臣</a><a name="0194c19" id="0194c19">宝现于世间。谓转轮圣王主藏大臣本行施</a><a name="0194c20" id="0194c20">故。生得天眼。能见伏藏。有主无主．若水若</a><a name="0194c21" id="0194c21">陆．若远若近。悉能见之。转轮圣王须珍宝。</a><a name="0194c22" id="0194c22">即便告敕。随王所须。辄以奉上。于是圣王</a><a name="0194c23" id="0194c23">有时试彼大臣。观其所能。乘船游海。告彼</a><a name="0194c24" id="0194c24">大臣。我须宝物。臣白王言。小住岸边。当以</a><a name="0194c25" id="0194c25">奉上。王告彼臣。我今不须岸边之宝。且尽</a><a name="0194c26" id="0194c26">与我。于是大臣即于水中出四金瓮。金宝</a><a name="0194c27" id="0194c27">满中。以奉圣王。王所须即取用之。若取足</a><a name="0194c28" id="0194c28">已。余则还归水中。圣王出世。则有如此主</a><a name="0194c29" id="0194c29">藏之臣现于世间<p>云何圣王出兴于世。有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020194b.htm'><img src='up.gif' border=0></a>
<a href='T020195a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>