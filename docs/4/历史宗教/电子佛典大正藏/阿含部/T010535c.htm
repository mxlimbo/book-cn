<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0535c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷17)</font> 长寿王品第二 （七二）长寿王本起经第一 <font face='Arial'>T01, p0535c</h2></font><hr>
<span class='old'>
</a><br><a name="0535b28" id="0535b28">　　况汝小言骂　　　不能制和合</a><br><a name="0535b29" id="0535b29">　　若不思真义　　　怨结焉得息</span><br><a name="0535c01" id="0535c01">　　骂詈责数说　　　而能制和合</a><br><a name="0535c02" id="0535c02">　　若思真实义　　　怨结必得息</a><br><a name="0535c03" id="0535c03">　　若以诤止诤　　　至竟不见止</a><br><a name="0535c04" id="0535c04">　　唯忍能止诤　　　是法可尊贵</a><br><a name="0535c05" id="0535c05">　　嗔向慧真人　　　口说无赖言</a><br><a name="0535c06" id="0535c06">　　诽谤牟尼圣　　　是下贱非智</a><br><a name="0535c07" id="0535c07">　　他人不解义　　　唯我独能知</a><br><a name="0535c08" id="0535c08">　　若有能解义　　　彼恚便得息</a><br><a name="0535c09" id="0535c09">　　若得定为侣　　　慧者共修善</a><br><a name="0535c10" id="0535c10">　　舍本所执意　　　欢喜常相随</a><br><a name="0535c11" id="0535c11">　　若不得定伴　　　慧者独修善</a><br><a name="0535c12" id="0535c12">　　如王严治国　　　如象独在野</a><br><a name="0535c13" id="0535c13">　　独行莫为恶　　　如象独在野</a><br><a name="0535c14" id="0535c14">　　独行为善胜　　　勿与恶共会</a><br><a name="0535c15" id="0535c15">　　学不得善友　　　不与己等者</a><br><a name="0535c16" id="0535c16">　　当坚意独住　　　勿与恶共会　</p></a><a name="0535c17" id="0535c17"><p>尔时。世尊说此颂已。即以如意足乘虚而</a><a name="0535c18" id="0535c18">去。至婆罗楼罗村。于是。婆罗楼罗村有尊</a><a name="0535c19" id="0535c19">者婆咎释家子。昼夜不眠。精勤行道。志行</a><a name="0535c20" id="0535c20">常定。住道品法。尊者释家子遥见佛来。见已</a><a name="0535c21" id="0535c21">往迎。摄佛衣钵。为佛敷床。汲水洗足。佛洗</a><a name="0535c22" id="0535c22">足已。坐尊者释家子婆咎座。坐已。告曰。婆</a><a name="0535c23" id="0535c23">咎比丘。汝常安隐。无所乏耶<p>尊者释家子</a><a name="0535c24" id="0535c24">婆咎白曰。世尊。我常安隐。无有所乏<p>世尊</a><a name="0535c25" id="0535c25">复问。婆咎比丘。云何安隐。无所乏耶<p>尊者</a><a name="0535c26" id="0535c26">婆咎白曰。世尊。我昼夜不眠。精勤行道。志</a><a name="0535c27" id="0535c27">行常定。住道品法。世尊。如是我常安隐。无</a><a name="0535c28" id="0535c28">有所乏<p>世尊复念。此族姓子游行安乐。我</a><a name="0535c29" id="0535c29">今宁可为彼说法。作是念已。便为尊者婆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010535b.htm'><img src='up.gif' border=0></a>
<a href='T010536a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>