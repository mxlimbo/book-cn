<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0549c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷1)</font> 序品第一 <font face='Arial'>T02, p0549c</h2></font><hr>
<span class='old'>
</a><br><a name="0549b28" id="0549b28">　　使后四部得闻法　　　已闻便得离众苦</a><br><a name="0549b29" id="0549b29">　　阿难便辞吾不堪　　　诸法甚深若干种</span><br><a name="0549c01" id="0549c01">　　岂敢分别如来教　　　佛法功德无量智</a><br><a name="0549c02" id="0549c02">　　今尊迦叶能堪任　　　世雄以法付耆旧</a><br><a name="0549c03" id="0549c03">　　大迦叶今为众人　　　如来在世请半坐</a><br><a name="0549c04" id="0549c04">　　迦叶报言虽有是　　　年衰朽老多忘失</a><br><a name="0549c05" id="0549c05">　　汝今总持智慧业　　　能使法本恒在世</a><br><a name="0549c06" id="0549c06">　　我今有三清净眼　　　亦复能知他心智</a><br><a name="0549c07" id="0549c07">　　一切众生种种类　　　无有能胜尊阿难</a><br><a name="0549c08" id="0549c08">　　梵天下降及帝释　　　护世四王及诸天</a><br><a name="0549c09" id="0549c09">　　弥勒兜术寻来集　　　菩萨数亿不可计</a><br><a name="0549c10" id="0549c10">　　弥勒梵释及四王　　　皆悉叉手而启白</a><br><a name="0549c11" id="0549c11">　　一切诸法佛所印　　　阿难是我法之器</a><br><a name="0549c12" id="0549c12">　　若使不欲法存者　　　便为坏败如来教</a><br><a name="0549c13" id="0549c13">　　愿存本要为众生　　　得济危厄度众难</a><br><a name="0549c14" id="0549c14">　　释师出世寿极短　　　肉体虽逝法身在</a><br><a name="0549c15" id="0549c15">　　当令法本不断绝　　　阿难勿辞时说法</a><br><a name="0549c16" id="0549c16">　　迦叶最尊及圣众　　　弥勒梵释及四王</a><br><a name="0549c17" id="0549c17">　　哀请阿难时发言　　　使如来教不灭尽</a><br><a name="0549c18" id="0549c18">　　阿难仁和四等具　　　意转入微师子吼</a><br><a name="0549c19" id="0549c19">　　顾眄四部瞻虚空　　　悲泣挥泪不自胜</a><br><a name="0549c20" id="0549c20">　　便奋光明和<span class='corr'>颜</span>色　　　普照众生如日初</a><br><a name="0549c21" id="0549c21">　　弥勒睹光及释梵　　　收舍迟闻无上法</a><br><a name="0549c22" id="0549c22">　　四部寂静专一心　　　欲得闻法意不乱</a><br><a name="0549c23" id="0549c23">　　尊长迦叶及圣众　　　直视睹颜目不眴</a><br><a name="0549c24" id="0549c24">　　时阿难说经无量　　　谁能备具为一聚</a><br><a name="0549c25" id="0549c25">　　我今当为作三分　　　造立十经为一偈</a><br><a name="0549c26" id="0549c26">　　契经一分律二分　　　阿毗昙经复三分</a><br><a name="0549c27" id="0549c27">　　过去三佛皆三分　　　契经律法为三藏</a><br><a name="0549c28" id="0549c28">　　契经今当分四段　　　次名增一二名中</a><br><a name="0549c29" id="0549c29">　　三名曰长多璎珞　　　杂经在后为四分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020549b.htm'><img src='up.gif' border=0></a>
<a href='T020550a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>