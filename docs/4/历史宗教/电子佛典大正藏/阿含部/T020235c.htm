<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0235c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷33)</font> （九二五） （四五五） <font face='Arial'>T02, p0235c</h2></font><hr>
<span class='old'>
</a><a name="0235b28" id="0235b28">良马厌恶不净。择地而卧。是名良马第四</a><a name="0235b29" id="0235b29">之德。复次。良马诸情态速为调马者现。马师</span><a name="0235c01" id="0235c01">调习。速舍其态。是名良马第五之德。复次。良</a><a name="0235c02" id="0235c02">马安于驾乘。不顾余马。随其轻重。能尽</a><a name="0235c03" id="0235c03">其力。是名良马第六之德。复次。良马常随正</a><a name="0235c04" id="0235c04">路。不随非道。是名良马第七之德。复次。良</a><a name="0235c05" id="0235c05">马若病．若老。勉力驾乘。不厌不倦。是名良</a><a name="0235c06" id="0235c06">马第八之德<p>如是。丈夫于正法．律八德成</a><a name="0235c07" id="0235c07">就。当知是贤士夫。何等为八。谓贤士夫住</a><a name="0235c08" id="0235c08">于正戒波罗提木叉律仪。威仪行处具足。见</a><a name="0235c09" id="0235c09">微细罪。能生怖畏。受持学戒。是名丈夫于</a><a name="0235c10" id="0235c10">正法．律第一之德。复次。丈夫性自贤善。善调</a><a name="0235c11" id="0235c11">善住。不恼．不怖诸梵行者。是名丈夫第二之</a><a name="0235c12" id="0235c12">德。复次。丈夫次行乞食。随其所得。若粗．若</a><a name="0235c13" id="0235c13">细。其心平等。不嫌．不着。是名丈夫第三之</a><a name="0235c14" id="0235c14">德。复次。丈夫心生厌离于身恶业。口．意恶</a><a name="0235c15" id="0235c15">业。恶不善法及诸烦恼。重受诸有炽然苦报。</a><a name="0235c16" id="0235c16">于未来世生．老．病．死．忧．悲．恼苦。增其厌离。</a><a name="0235c17" id="0235c17">是名丈夫第四之德。复次。丈夫若有沙门过。</a><a name="0235c18" id="0235c18">谄曲不实。速告大师及善知识。大师说法</a><a name="0235c19" id="0235c19">则时除断。是名丈夫第五之德。复次。丈夫</a><a name="0235c20" id="0235c20">学心具足。作如是念。设使余人学以不学。</a><a name="0235c21" id="0235c21">我悉当学。是名丈夫第六之德。复次。丈夫</a><a name="0235c22" id="0235c22">行八正道。不行非道。是名丈夫第七之德。</a><a name="0235c23" id="0235c23">复次。丈夫乃至尽寿。精勤方便。不厌不倦。</a><a name="0235c24" id="0235c24">是名丈夫第八之德。如是丈夫八德成就。</a><a name="0235c25" id="0235c25">随其行地。能速升进<p>佛说此经已。诸比丘</a><a name="0235c26" id="0235c26">闻佛所说。欢喜奉行</a><a name="0235c27" id="0235c27"><p><b>　　<A NAME="n957"></A>（九二六）</b><p>如是我闻<p>一时。佛住那梨聚落深谷</a><a name="0235c28" id="0235c28">精舍<p>尔时。世尊告诜陀迦旃延。当修真</a><a name="0235c29" id="0235c29">实禅。莫习强良禅。如强良马。系槽枥上。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020235b.htm'><img src='up.gif' border=0></a>
<a href='T020236a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>