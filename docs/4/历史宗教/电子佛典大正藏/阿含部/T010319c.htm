<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0024 起世经 0319c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 24 起世经</font> <font face='Arial'>(卷2)</font> 转轮圣王品第三 <font face='Arial'>T01, p0319c</h2></font><hr>
<span class='old'>
</a><a name="0319b28" id="0319b28">具足。诸比丘。若具如是四种神通无缺减</a><a name="0319b29" id="0319b29">者。然后得名转轮圣王</span><a name="0319c01" id="0319c01"><p>诸比丘。又此福德转轮圣王。为诸人民之所</a><a name="0319c02" id="0319c02">爱敬。心常喜乐。如子爱父。又诸人民。亦得</a><a name="0319c03" id="0319c03">轮王之所怜念。意恒慈育。如父爱子</a><a name="0319c04" id="0319c04"><p>诸比丘。转轮圣王。或于一时。乘大宝车。出</a><a name="0319c05" id="0319c05">宫游观。历诸胜地。爰及林苑。当于是时。一</a><a name="0319c06" id="0319c06">切人民。悉得面见转轮圣王。皆大欢喜。咸共</a><a name="0319c07" id="0319c07">同声告驭者曰。汝善驭者。惟愿持辔从容徐</a><a name="0319c08" id="0319c08">行。勿令速疾。所以者何。汝若持车。徐徐缓</a><a name="0319c09" id="0319c09">进。则令我等多时得见转轮圣王。尔时轮王</a><a name="0319c10" id="0319c10">闻此语已。亦复如是敕驭者言。汝善驭者。</a><a name="0319c11" id="0319c11">徐徐缓步。慎勿速疾。所以者何。汝若持车。</a><a name="0319c12" id="0319c12">安详渐进。则亦令我多时游历周遍观视一</a><a name="0319c13" id="0319c13">切人民。诸比丘。时诸民众见轮王已。各各</a><a name="0319c14" id="0319c14">自持所有宝物。车前胡跪。奉献轮王。启言。大</a><a name="0319c15" id="0319c15">王。民等今者以此奉天。此物属天。愿天受</a><a name="0319c16" id="0319c16">取。随意所用。何以故。如此宝物。唯应天</a><a name="0319c17" id="0319c17">用故</a><a name="0319c18" id="0319c18"><p>诸比丘。转轮圣王。出现世时。此阎浮洲清</a><a name="0319c19" id="0319c19">净平正。无有荆棘。及诸稠林丘墟坑坎厕溷</a><a name="0319c20" id="0319c20">杂秽臭处不净礓石瓦砾沙卤等物。悉皆无</a><a name="0319c21" id="0319c21">有。金银七宝自然具足。不寒不热。节候均</a><a name="0319c22" id="0319c22">调。诸比丘。又转轮王出现世时。此阎浮洲</a><a name="0319c23" id="0319c23">自然安置八万城邑。皆悉快乐。无诸怖畏。</a><a name="0319c24" id="0319c24">人民炽盛。谷食丰饶。聚落殷多。甚可爱乐。</a><a name="0319c25" id="0319c25">诸比丘。又转轮王出现世时。此阎浮洲王所</a><a name="0319c26" id="0319c26">治处。聚落城邑。比屋连村。鸡飞相到。人民</a><a name="0319c27" id="0319c27">安乐。不可思议。诸比丘。又转轮王出现世</a><a name="0319c28" id="0319c28">时。此阎浮洲常于夜半。从阿那婆达多池中</a><a name="0319c29" id="0319c29">兴大云气。遍阎浮洲及诸山海。应时雨注。亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010319b.htm'><img src='up.gif' border=0></a>
<a href='T010320a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>