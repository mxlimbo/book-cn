<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0063b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷10)</font> 第二分 （一四）第二分释提桓因问经第十 <font face='Arial'>T01, p0063b</h2></font><hr>
<span class='old'>
</a><a name="0063a28" id="0063a28">上。闻彼诸天称赞如来。有如是德。有如</a><a name="0063a29" id="0063a29">是力。汝常怀信。亲近如来。我今意欲与汝</span><a name="0063b01" id="0063b01">共为知识。世尊。我时与一言之后。不复与</a><a name="0063b02" id="0063b02">语<p>时。释提桓因作是念。此般遮翼已娱乐</a><a name="0063b03" id="0063b03">如来讫。我今宁可念于彼人。时。天帝释即</a><a name="0063b04" id="0063b04">念彼人。时。般遮翼复生念言。今天帝释乃能</a><a name="0063b05" id="0063b05">念我。即持琉璃琴诣帝释所。帝释告曰。汝</a><a name="0063b06" id="0063b06">以我名并称忉利天意。问讯世尊。起居轻</a><a name="0063b07" id="0063b07">利。游步强耶<p>时。般遮翼承帝释教。即诣世尊</a><a name="0063b08" id="0063b08">所。头面礼足。于一面住。白世尊言。释提桓</a><a name="0063b09" id="0063b09">因及忉利诸天故。遣我来问讯世尊。起居轻</a><a name="0063b10" id="0063b10">利。游步强耶<p>世尊报曰。使汝帝释及忉利天</a><a name="0063b11" id="0063b11">寿命延长。快乐无患。所以然者。诸天．世人及</a><a name="0063b12" id="0063b12">阿须轮诸众生等。皆贪寿命．安乐．无患<p>尔</a><a name="0063b13" id="0063b13">时。帝释复自念言。我等宜往礼觐世尊。即</a><a name="0063b14" id="0063b14">与忉利诸天往诣佛所。头面礼足。却住一</a><a name="0063b15" id="0063b15">面。时。帝释白佛言。不审我今去世尊远近</a><a name="0063b16" id="0063b16">可坐<p>佛告帝释曰汝天众多。但近我坐<p>时。</a><a name="0063b17" id="0063b17">世尊所止因陀罗窟。自然广博。无所障碍。</a><a name="0063b18" id="0063b18">尔时。帝释与忉利诸天及般遮翼皆礼佛足。</a><a name="0063b19" id="0063b19">于一面坐。帝释白佛言。一时。佛在舍卫国</a><a name="0063b20" id="0063b20">婆罗门舍。尔时世尊入火焰三昧。我时以</a><a name="0063b21" id="0063b21">少因缘。乘千辐宝车。诣毗楼勒天王所。于</a><a name="0063b22" id="0063b22">空中过。见一天女叉手在世尊前立。我寻</a><a name="0063b23" id="0063b23">语彼女言。若世尊三昧起者。汝当称我名</a><a name="0063b24" id="0063b24">字。问讯世尊。起居轻利。游步强耶。不审彼</a><a name="0063b25" id="0063b25">女后竟为我达此心不。世尊。宁能忆此事</a><a name="0063b26" id="0063b26">不<p>佛言。忆耳。彼女寻以汝声致问于我。吾</a><a name="0063b27" id="0063b27">从定起。犹闻汝车声<p>帝释白佛言。昔者。我</a><a name="0063b28" id="0063b28">以少缘。与忉利诸天集在法堂。彼诸旧天</a><a name="0063b29" id="0063b29">皆作是言。若如来出世。增益诸天众。减损<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010063a.htm'><img src='up.gif' border=0></a>
<a href='T010063c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>