<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0659c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷22)</font> 须陀品第三十 （二） <font face='Arial'>T02, p0659c</h2></font><hr>
<span class='old'>
</a><a name="0659b28" id="0659b28">闻佛所说。欢喜奉行</a><a name="0659b29" id="0659b29"><p><b>　　<A NAME="n2197"></A>（二）</b><p>闻如是<p>一时。佛在罗阅城迦兰陀竹</span><a name="0659c01" id="0659c01">园所。与大比丘众五百人俱<p>尔时。世尊与无</a><a name="0659c02" id="0659c02">央数之众。前后围绕而为说法。尔时。有长老</a><a name="0659c03" id="0659c03">比丘在彼众中。向世尊舒脚而睡。尔时。修</a><a name="0659c04" id="0659c04">摩那沙弥年向八岁。去世尊不远结加</a><a name="0659c05" id="0659c05">趺坐。计念在前<p>尔时。世尊遥见长老比丘</a><a name="0659c06" id="0659c06">舒脚而眠。复见沙弥端坐思惟。世尊见已。</a><a name="0659c07" id="0659c07">便说此偈</a><a name="0659c08" id="0659c08"><p class='lg'>　　所谓长老者　　　未必剃发须</a><br><a name="0659c09" id="0659c09">　　虽复年齿长　　　不免于愚行</a><br><a name="0659c10" id="0659c10">　　若有见谛法　　　无害于群萌</a><br><a name="0659c11" id="0659c11">　　舍诸秽恶行　　　此名为长老</a><br><a name="0659c12" id="0659c12">　　我今谓长老　　　未必先出家</a><br><a name="0659c13" id="0659c13">　　修其善本业　　　分别于正行</a><br><a name="0659c14" id="0659c14">　　设有年幼少　　　诸根无漏缺</a><br><a name="0659c15" id="0659c15">　　此谓名长老　　　分别正法行　</p></a><a name="0659c16" id="0659c16"><p>尔时。世尊告诸比丘。汝等颇见此长老舒</a><a name="0659c17" id="0659c17">脚而睡乎<p>诸比丘对曰。如是。世尊。我等悉</a><a name="0659c18" id="0659c18">见<p>世尊告曰。此长老比丘五百世中恒为龙</a><a name="0659c19" id="0659c19">身。今设当命终者。当生龙中。所以然者。</a><a name="0659c20" id="0659c20">无有恭敬之心于佛．法．众。若有众生无恭</a><a name="0659c21" id="0659c21">敬之心于佛．法．众者。身坏命终。皆当生龙</a><a name="0659c22" id="0659c22">中。汝等颇见修摩那沙弥年向八岁。去我</a><a name="0659c23" id="0659c23">不远。端坐思惟<p>诸比丘对曰。如是。世尊<p>是</a><a name="0659c24" id="0659c24">时。世尊告诸比丘。此沙弥却后七日。当得</a><a name="0659c25" id="0659c25">四神足。及得四谛之法。于四禅而得自在。</a><a name="0659c26" id="0659c26">善修四意断。所以然者。此修摩那沙弥。有</a><a name="0659c27" id="0659c27">恭敬之心向佛．法．众。以是之故。诸比丘。恒</a><a name="0659c28" id="0659c28">当勤加恭敬佛．法．之众。如是。诸比丘。当作</a><a name="0659c29" id="0659c29">是学<p>尔时。诸比丘闻佛所说。欢喜奉行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020659b.htm'><img src='up.gif' border=0></a>
<a href='T020660a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>