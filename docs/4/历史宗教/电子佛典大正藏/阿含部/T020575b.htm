<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0575b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷6)</font> 利养品第十三 （七） <font face='Arial'>T02, p0575b</h2></font><hr>
<span class='old'>
</a><a name="0575a28" id="0575a28">奉行</a><a name="0575a29" id="0575a29"><p><b>　　<A NAME="n1996"></A>（七）</b><p>闻如是<p>一时。佛在罗阅城耆阇崛山中。</span><a name="0575b01" id="0575b01">与大比丘五百人俱<p>尔时。尊者须菩提亦</a><a name="0575b02" id="0575b02">在王舍城耆阇崛山侧。别作屋庐而自禅</a><a name="0575b03" id="0575b03">思。尔时。尊者须菩提身得苦患。甚为沉重。</a><a name="0575b04" id="0575b04">便作是念。我此苦痛为从何生。复从何灭。</a><a name="0575b05" id="0575b05">为至何所。尔时。尊者须菩提便于露地而</a><a name="0575b06" id="0575b06">敷坐具。直身正意。专精一心。结跏趺坐。思</a><a name="0575b07" id="0575b07">惟诸入。欲害苦痛</a><a name="0575b08" id="0575b08"><p>尔时。释提桓因知尊者须菩提所念。便以偈</a><a name="0575b09" id="0575b09">敕波遮旬曰</a><a name="0575b10" id="0575b10"><p class='lg'>　　善业脱诸缚　　　居在灵鹫山</a><br><a name="0575b11" id="0575b11">　　今得极重患　　　乐空诸根定</a><br><a name="0575b12" id="0575b12">　　速来往问疾　　　觐省尊上颜</a><br><a name="0575b13" id="0575b13">　　既得获大福　　　种德莫过是　</p></a><a name="0575b14" id="0575b14"><p>时。波遮旬对曰。如是。尊者<p>尔时。释提桓因</a><a name="0575b15" id="0575b15">将五百天人及波遮旬。譬如士夫屈伸臂</a><a name="0575b16" id="0575b16">顷。便从三十三天没。来至灵鹫山中。离尊</a><a name="0575b17" id="0575b17">者须菩提不远。复以此偈语波遮旬曰</a><a name="0575b18" id="0575b18"><p class='lg'>　　汝今觉善业　　　乐禅三昧定</a><br><a name="0575b19" id="0575b19">　　柔和清净音　　　今使从禅坐　</p></a><a name="0575b20" id="0575b20"><p>波遮旬对曰。如是<p>尔时。波遮旬从释提桓</a><a name="0575b21" id="0575b21">因闻语已。便调琉璃之琴。前至须菩提</a><a name="0575b22" id="0575b22">所。便以此偈叹须菩提曰</a><a name="0575b23" id="0575b23"><p class='lg'>　　结尽永无余　　　诸念不错乱</a><br><a name="0575b24" id="0575b24">　　诸尘垢悉尽　　　愿速从禅觉</a><br><a name="0575b25" id="0575b25">　　心息渡有河　　　降魔度诸结</a><br><a name="0575b26" id="0575b26">　　功德如大海　　　愿速从定起</a><br><a name="0575b27" id="0575b27">　　眼净如莲花　　　诸秽永不着</a><br><a name="0575b28" id="0575b28">　　无归与作归　　　空定速时起</a><br><a name="0575b29" id="0575b29">　　渡四流无为　　　善解无老病<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020575a.htm'><img src='up.gif' border=0></a>
<a href='T020575c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>