<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0045 大正句王经 0834a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 45 大正句王经</font> <font face='Arial'>(卷2)</font> <font face='Arial'>T01, p0834a</h2></font><hr>
<span class='old'>
</a><a name="0833c28" id="0833c28">有一道人住于山中。时有商人将多车乘载</a><a name="0833c29" id="0833c29">于财货。近道人庵止宿而去。时彼道人乃于</span><a name="0834a01" id="0834a01">明且观彼宿处恐遗财物。果于是处见一童</a><a name="0834a02" id="0834a02">子。才离乳哺未识东西。是众商人之所遗</a><a name="0834a03" id="0834a03">坠。道人慈愍恐彼童子饥渴所损。将归庵中</a><a name="0834a04" id="0834a04">如亲养育。而彼道人事火为行。常专其心添</a><a name="0834a05" id="0834a05">续柴薪未曾断灭。以彼童子日来月往。渐渐</a><a name="0834a06" id="0834a06">长大年十五六。道人思惟。童子长大堪可委</a><a name="0834a07" id="0834a07">付。一日道人以缘事故。当入城隍暂抛庵所。</a><a name="0834a08" id="0834a08">即诫童子我有事缘要须暂出。庵中之火如</a><a name="0834a09" id="0834a09">我每日添续柴薪勿令断灭。言讫便行。道人</a><a name="0834a10" id="0834a10">既出童子痴騃由贪戏玩。为贪戏故忘其事</a><a name="0834a11" id="0834a11">火。以无添续火遂断灭。尔时童子见火灭</a><a name="0834a12" id="0834a12">已。收拾柴薪积于炉内。发言祝曰。汝火速</a><a name="0834a13" id="0834a13">出。若火不出我当坏汝。是彼童子苦切求哀</a><a name="0834a14" id="0834a14">火终不出。火不出故更发恶言。火不出者亦</a><a name="0834a15" id="0834a15">当打汝。是时童子求火不出。心即忧怖。道</a><a name="0834a16" id="0834a16">人归来必当辱我。住在一面思惟火事。道人</a><a name="0834a17" id="0834a17">事毕归还庵中。见子默坐便知火灭。谓童子</a><a name="0834a18" id="0834a18">言。汝贪放逸致火灭耶。童子答言。我暂忘失</a><a name="0834a19" id="0834a19">火已灭矣。火灭之后积薪于炉。以善恶言祈</a><a name="0834a20" id="0834a20">火不出。道人言曰。汝甚痴騃。火若灭已得</a><a name="0834a21" id="0834a21">火方然。未闻积薪于冷灰中有火自出。设汝</a><a name="0834a22" id="0834a22">炉中积无量薪作多方便。徒自疲劳无由得</a><a name="0834a23" id="0834a23">火。大王。而此童子于火灭后灰中求火。亦</a><a name="0834a24" id="0834a24">如大王愚迷不回。于死尸中搜求于人及化</a><a name="0834a25" id="0834a25">生者。妄执无人起于断见。大王。应须知实</a><a name="0834a26" id="0834a26">有人及有化生有于后世。王言尊者。莫如此</a><a name="0834a27" id="0834a27">言。我或从汝言有后世必为人议。何以故。</a><a name="0834a28" id="0834a28">今此都人便作是语。王自昔来不信因果。常</a><a name="0834a29" id="0834a29">作是语云。无后世及无有人亦无化生。今日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010833c.htm'><img src='up.gif' border=0></a>
<a href='T010834b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>