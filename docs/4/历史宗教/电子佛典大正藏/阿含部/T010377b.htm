<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0377b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷3)</font> 地狱品第四上 <font face='Arial'>T01, p0377b</h2></font><hr>
<span class='old'>
</a><a name="0377a28" id="0377a28">来。复次诸比丘。脓血地狱中有诸虫。名最</a><a name="0377a29" id="0377a29">猛胜住。而彼诸虫。为彼地狱诸众生等。作</span><a name="0377b01" id="0377b01">多损害。或于身中。先割破皮。割皮破已。</a><a name="0377b02" id="0377b02">次复割肉。割肉已割筋。割筋已破骨。破骨</a><a name="0377b03" id="0377b03">已拔出于髓。取而食之。彼诸众生。于中乃</a><a name="0377b04" id="0377b04">至受严重苦。命既未终。乃至未尽恶不善</a><a name="0377b05" id="0377b05">业。及以人身所作来者。皆悉具受。复次诸</a><a name="0377b06" id="0377b06">比丘。彼脓血狱所有众生。或时饥渴。彼等</a><a name="0377b07" id="0377b07">即以两手掬取彼沸脓血。置于口中。置口中</a><a name="0377b08" id="0377b08">已。应时烧彼众生唇口。烧唇口已烧齶。烧</a><a name="0377b09" id="0377b09">齶已烧喉。烧喉已烧胸。烧胸已烧心。烧心</a><a name="0377b10" id="0377b10">已烧肠。烧肠已烧胃。烧胃已直过小肠。向</a><a name="0377b11" id="0377b11">下而出。彼等众生。于彼地狱。乃至受诸严</a><a name="0377b12" id="0377b12">切重苦。命既未终。乃至未尽恶不善业。及</a><a name="0377b13" id="0377b13">以人身所作来者。如是次第。具足而受</a><a name="0377b14" id="0377b14"><p>复次诸比丘。彼等地狱诸众生辈。经无量时</a><a name="0377b15" id="0377b15">长远道中。从于脓血五百由旬小地狱出。出</a><a name="0377b16" id="0377b16">已驰走。乃至求于救护之处。向一铜釜五百</a><a name="0377b17" id="0377b17">由旬小地狱中。入彼处已。时守狱者。捉彼</a><a name="0377b18" id="0377b18">地狱诸众生辈。掷置釜中。其头向下。脚皆</a><a name="0377b19" id="0377b19">在上。彼诸众生于其中间。以地狱火。相烧煮</a><a name="0377b20" id="0377b20">故。若沸向上。即煮即熟。若沸在下。亦煮亦</a><a name="0377b21" id="0377b21">熟。若在中间。还即煮熟。若交若横。还即煮</a><a name="0377b22" id="0377b22">熟。若为沫覆。还煮还熟。若见不见。一切煮</a><a name="0377b23" id="0377b23">熟。譬如世间若煮小豆若煮大豆及豌豆等。</a><a name="0377b24" id="0377b24">置于釜内。满中着水。其下然火。如是涌沸。</a><a name="0377b25" id="0377b25">汤豆和合。若来向上。即煮即熟。若向下去。</a><a name="0377b26" id="0377b26">亦即煮熟。若住于中。亦煮亦熟。若其交横。</a><a name="0377b27" id="0377b27">亦俱煮熟。若为沫覆。还亦煮熟。若见不见。</a><a name="0377b28" id="0377b28">一切时熟。诸比丘。如是如是。彼一铜釜小</a><a name="0377b29" id="0377b29">地狱中。有守狱者。取彼地狱诸众生等。令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010377a.htm'><img src='up.gif' border=0></a>
<a href='T010377c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>