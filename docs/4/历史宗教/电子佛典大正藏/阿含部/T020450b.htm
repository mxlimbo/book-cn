<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0450b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷11)</font> 二诵 （二○五） <font face='Arial'>T02, p0450b</h2></font><hr>
<span class='old'>
</a><a name="0450a28" id="0450a28">次第乞食。乞食已讫。即便还归于其中。路经</a><a name="0450a29" id="0450a29">须摩竭陀池岸。闻彼梵志作是语已。即还僧</span><a name="0450b01" id="0450b01">坊。收摄衣钵。洗手足已。往诣佛所。顶礼佛足</a><a name="0450b02" id="0450b02">在一面坐。白佛言。世尊。须摩竭陀池岸。有重</a><a name="0450b03" id="0450b03">巢梵志。作如是语。我所说偈。若有人能具足</a><a name="0450b04" id="0450b04">分别。显示其义。我当为彼而作弟子。唯愿世</a><a name="0450b05" id="0450b05">尊。往至彼池。尔时如来默然许之。与诸比丘</a><a name="0450b06" id="0450b06">前后围绕。往诣彼池。尔时重巢梵志。遥见佛</a><a name="0450b07" id="0450b07">来。即从坐起。敷置高座。语佛言。瞿昙。可就</a><a name="0450b08" id="0450b08">此座。于时如来即就其座。而告之曰。云汝</a><a name="0450b09" id="0450b09">自言。我所作偈。若有人能具足分别。显示其</a><a name="0450b10" id="0450b10">义。我当为彼而作弟子。为有是不。梵志对曰。</a><a name="0450b11" id="0450b11">实尔瞿昙。佛复告曰。汝所作偈。今当为我诵</a><a name="0450b12" id="0450b12">其章句。吾当为汝分别解说。尔时重巢梵志</a><a name="0450b13" id="0450b13">复敷高床而坐其上。自说偈言</a><a name="0450b14" id="0450b14"><p class='lg'>　　若是比丘　　　释种子者　　　应当如法</a><br><a name="0450b15" id="0450b15">　　清净活命　　　不宜娆害　　　于诸众生</a><br><a name="0450b16" id="0450b16">　　宜应远离　　　不善诸法　　　守意清净</a><br><a name="0450b17" id="0450b17">　　护所受戒　　　如是调伏　　　随顺定智　</p></a><a name="0450b18" id="0450b18"><p>尔时世尊以偈答曰</a><a name="0450b19" id="0450b19"><p class='lg'>　　若称如是外　　　随顺而履行</a><br><a name="0450b20" id="0450b20">　　于善丈夫中　　　汝得为最胜</a><br><a name="0450b21" id="0450b21">　　比丘处闲静　　　清净自调顺</a><br><a name="0450b22" id="0450b22">　　不恼害众生　　　远离一切恶</a><br><a name="0450b23" id="0450b23">　　如是调伏者　　　随顺于定智</a><br><a name="0450b24" id="0450b24">　　柔和善濡心　　　身口不造恶</a><br><a name="0450b25" id="0450b25">　　能摄三业者　　　亦名顺定智</a><br><a name="0450b26" id="0450b26">　　为世福田故　　　持钵诸家乞</a><br><a name="0450b27" id="0450b27">　　捡心修念处　　　谦下处卑劣</a><br><a name="0450b28" id="0450b28">　　除欲弃贪求　　　故获无所畏　</p></a><a name="0450b29" id="0450b29"><p>尔时重巢梵志闻斯偈已。即生念言。沙门瞿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020450a.htm'><img src='up.gif' border=0></a>
<a href='T020450c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>