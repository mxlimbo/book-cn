<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0582a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷7)</font> 安般品第十七之一 （一） <font face='Arial'>T02, p0582a</h2></font><hr>
<span class='old'>
</a><a name="0581c28" id="0581c28"><p>是时。罗云比丘复以此偈报世尊曰</a><a name="0581c29" id="0581c29"><p class='lg'>　　我不起着想　　　恒复顺于法</span><br><a name="0582a01" id="0582a01">　　如此智之士　　　则能奉师长　</p></a><a name="0582a02" id="0582a02"><p>尔时。世尊作是教敕已。便舍而去。还诣静</a><a name="0582a03" id="0582a03">室。<p>是时。尊者罗云复作是念。今云何修行</a><a name="0582a04" id="0582a04">安般。除去愁忧。无有诸想。是时。罗云即从</a><a name="0582a05" id="0582a05">坐起。便往世尊所。到已。头面礼足。在一面</a><a name="0582a06" id="0582a06">坐。须臾退坐。白世尊曰。云何修行安般。除</a><a name="0582a07" id="0582a07">去愁忧。无有诸想。获大果报。得甘露味<p>世</a><a name="0582a08" id="0582a08">尊告曰。善哉。善哉。罗云。汝乃能于如来前</a><a name="0582a09" id="0582a09">而师子吼。问如此义。云何修行安般。除去</a><a name="0582a10" id="0582a10">愁忧。无有诸想。获大果报。得甘露味。汝今。</a><a name="0582a11" id="0582a11">罗云。谛听。谛听。善思念之。吾当为汝具分</a><a name="0582a12" id="0582a12">别说<p>对曰。如是。世尊。尔时。尊者罗云从世</a><a name="0582a13" id="0582a13">尊受教<p>世尊告曰。于是。罗云。若有比丘</a><a name="0582a14" id="0582a14">乐于闲静无人之处。便正身正意。结跏趺</a><a name="0582a15" id="0582a15">坐。无他异念。系意鼻头。出息长知息长。入</a><a name="0582a16" id="0582a16">息长亦知息长。出息短亦知息短。入息短亦</a><a name="0582a17" id="0582a17">知息短。出息冷亦知息冷。入息冷亦知息</a><a name="0582a18" id="0582a18">冷。出息暖亦知息暖。入息暖亦知息暖。尽</a><a name="0582a19" id="0582a19">观身体入息．出息。皆悉知之。有时有息亦</a><a name="0582a20" id="0582a20">复知有。又时无息亦复知无。若息从心出</a><a name="0582a21" id="0582a21">亦复知从心出。若息从心入亦复知从心</a><a name="0582a22" id="0582a22">入。如是。罗云。能修行安般者。则无愁忧</a><a name="0582a23" id="0582a23">恼乱之想。获大果报。得甘露味</a><a name="0582a24" id="0582a24"><p>尔时。世尊具足与罗云说微妙法已。罗云</a><a name="0582a25" id="0582a25">即从坐起。礼佛足。绕三匝而去。往诣安</a><a name="0582a26" id="0582a26">陀园。在一树下。正身正意。结跏趺坐。无他</a><a name="0582a27" id="0582a27">余念。系心鼻头。出息长亦知息长。入息长</a><a name="0582a28" id="0582a28">亦知息长。出息短亦知息短。入息短亦知</a><a name="0582a29" id="0582a29">息短。出息冷亦知息冷。入息冷亦知息冷。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020581c.htm'><img src='up.gif' border=0></a>
<a href='T020582b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>