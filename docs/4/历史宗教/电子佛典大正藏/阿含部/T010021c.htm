<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0021c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷3)</font> 第一分 （二）第一分游行经第二初 <font face='Arial'>T01, p0021c</h2></font><hr>
<span class='old'>
</a><a name="0021b28" id="0021b28">清流深潭。洁净无秽。以四宝塼间砌其边。</a><a name="0021b29" id="0021b29">金梯银蹬。银梯金蹬。琉璃梯金蹬。琉璃梯</span><a name="0021c01" id="0021c01">陛水精为蹬。水精梯陛琉璃为蹬。周匝栏</a><a name="0021c02" id="0021c02">楯。辽绕相承。其城处处生多邻树。其金树</a><a name="0021c03" id="0021c03">者。银叶花实。其银树者。金叶花实。水精树者。</a><a name="0021c04" id="0021c04">琉璃花实。琉璃树者。水精花实。树间亦有四</a><a name="0021c05" id="0021c05">种宝池。生四种花。街巷齐整。行伍相当。风</a><a name="0021c06" id="0021c06">吹众花。纷纷路侧。微风四起。吹诸宝树。出</a><a name="0021c07" id="0021c07">柔软音。犹如天乐。其国人民。男女大小。共</a><a name="0021c08" id="0021c08">游树间。以自娱乐。其国常有十种声。贝声．</a><a name="0021c09" id="0021c09">鼓声．波罗声．歌声．舞声．吹声．象声．马声．车声．饮</a><a name="0021c10" id="0021c10">食戏笑声<p>尔时。大善见王七宝具足。王有四</a><a name="0021c11" id="0021c11">德。主四天下。何谓七宝。一．金轮宝。二．白象</a><a name="0021c12" id="0021c12">宝。三．绀马宝。四．神珠宝。五．玉女宝。六．居士宝。</a><a name="0021c13" id="0021c13">七．主兵宝。云何善见大王成就金轮宝。王常</a><a name="0021c14" id="0021c14">以十五日月满时。沐浴香汤。升高殿上。婇女</a><a name="0021c15" id="0021c15">围绕。自然轮宝忽现在前。轮有千辐。光色</a><a name="0021c16" id="0021c16">具足。天匠所造。非世所有。真金所成。轮径</a><a name="0021c17" id="0021c17">丈四。大善见王默自念言。我曾从先宿诸</a><a name="0021c18" id="0021c18">旧闻如是语。刹利王水浇头种。以十五日</a><a name="0021c19" id="0021c19">月满时。沐浴香汤。升宝殿上。婇女围绕。自</a><a name="0021c20" id="0021c20">然金轮忽现在前。轮有千辐。光色具足。天</a><a name="0021c21" id="0021c21">匠所造。非世所有。真金所成。轮径丈四。是</a><a name="0021c22" id="0021c22">则名为转轮圣王。今此轮现。将无是耶。今</a><a name="0021c23" id="0021c23">我宁可试此轮宝<p>时。大善见王即召四兵。</a><a name="0021c24" id="0021c24">向金轮宝偏露右臂。右膝着地。以右手</a><a name="0021c25" id="0021c25">摩抆金轮。语言。汝向东方。如法而转。勿违</a><a name="0021c26" id="0021c26">常则。轮即东转。时。善见王即将四兵随其</a><a name="0021c27" id="0021c27">后行。金轮宝前有四神引导。轮所住处。王</a><a name="0021c28" id="0021c28">即止驾。尔时。东方诸小国王见大王至。以</a><a name="0021c29" id="0021c29">金钵盛银粟。银钵盛金粟。来趣王所。拜首<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010021b.htm'><img src='up.gif' border=0></a>
<a href='T010022a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>