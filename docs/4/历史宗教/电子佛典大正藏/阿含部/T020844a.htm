<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0129 佛说三摩竭经 0844a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 129 佛说三摩竭经</font> <font face='Arial'>(卷1)</font> <font face='Arial'>T02, p0844a</h2></font><hr>
<span class='old'>
</a><a name="0843c28" id="0843c28">揵皆嗔恚三摩竭所。即告王言。从何得此荧</a><a name="0843c29" id="0843c29">惑不吉利之人在王宫。促遣令去。若不遣去</span><a name="0844a01" id="0844a01">者。当坏败王国中。诸尼揵不肯复饭食即欲</a><a name="0844a02" id="0844a02">起去。王便辞谢诸师。我当为大师遣去。明日</a><a name="0844a03" id="0844a03">不复令现于宫中。诸尼揵及饭食讫便去。即</a><a name="0844a04" id="0844a04">日太子自往至三摩竭所。三摩竭时大嗔恚。</a><a name="0844a05" id="0844a05">教婢令闭门。如是四五日。太子不敢复往。夫</a><a name="0844a06" id="0844a06">人即问太子。何故不往。太子默声不言。夫人</a><a name="0844a07" id="0844a07">以知之。即自往到三摩竭所。我为子娶。若</a><a name="0844a08" id="0844a08">今当承事我子。何故折辱我子。三摩竭答言。</a><a name="0844a09" id="0844a09">夫人子所事师及国中人民。皆如狗畜生无</a><a name="0844a10" id="0844a10">有异。夫人闻之大惭愧。即还白王言。大王。自</a><a name="0844a11" id="0844a11">用道智无双。国中无有可王意者。王乃劳群</a><a name="0844a12" id="0844a12">臣八千里求妇。今妇无所畏难折辱我子。复</a><a name="0844a13" id="0844a13">面骂我言。比狗畜生。王闻夫人言。即自往到</a><a name="0844a14" id="0844a14">三摩竭所。尔时三摩竭大憍慢。不肯出为王</a><a name="0844a15" id="0844a15">作礼。王即遥问三摩竭。我行八千里娶。若以</a><a name="0844a16" id="0844a16">贤善故。若间者既辱我师。今复面骂夫人及</a><a name="0844a17" id="0844a17">太子。岂有不可乎。三摩竭报言然。大王师及</a><a name="0844a18" id="0844a18">夫人太子并其国中人民。皆如狗畜生无异。</a><a name="0844a19" id="0844a19">王即惊言。是小女子。今折辱我如是。我恐智</a><a name="0844a20" id="0844a20">从腹中横出以铁鍱我腹。我日饭诸道士万</a><a name="0844a21" id="0844a21">余人。谁能及我者。今汝交面相骂。三摩竭言。</a><a name="0844a22" id="0844a22">王国中人民所事师。常无有衣裳裸形相视。</a><a name="0844a23" id="0844a23">当有何等道。设使有道尚不足以贵。何况无</a><a name="0844a24" id="0844a24">道。大王。虽日饭是辈万余人者。皆是我所</a><a name="0844a25" id="0844a25">不恭敬辈。常唾贱者。尔时难国王大穷。即自</a><a name="0844a26" id="0844a26">思惟。当共谁议是事。即自往到尼揵若陀弗</a><a name="0844a27" id="0844a27">所。前为师作礼白言。我娶妇以于舍卫国得</a><a name="0844a28" id="0844a28">妇。间者无状。既折辱大师今复憍慢面骂我</a><a name="0844a29" id="0844a29">及夫人太子。比狗畜生。虽是妇不以妇礼事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020843c.htm'><img src='up.gif' border=0></a>
<a href='T020844b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>