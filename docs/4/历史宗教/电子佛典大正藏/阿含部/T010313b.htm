<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0024 起世经 0313b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 24 起世经</font> <font face='Arial'>(卷1)</font> 阎浮洲品第一 <font face='Arial'>T01, p0313b</h2></font><hr>
<span class='old'>
</a><a name="0313a28" id="0313a28">山中。有无量无边紧那罗住。常有歌舞音乐</a><a name="0313a29" id="0313a29">之声。其山多有种种诸树。其树各出种种香</span><a name="0313b01" id="0313b01">熏。大威德神之所居止。诸比丘。彼香山中有</a><a name="0313b02" id="0313b02">二宝窟。一名杂色。二名善杂色。殊妙可爱。乃</a><a name="0313b03" id="0313b03">至玛瑙七宝所成。各皆纵广五十由旬。柔软</a><a name="0313b04" id="0313b04">滑泽。触之犹若迦旃连提迦衣。诸比丘。有</a><a name="0313b05" id="0313b05">一乾闼婆王。名无比喻。与五百紧那罗女。</a><a name="0313b06" id="0313b06">在杂色善杂色二窟中住。具受五欲。娱乐游</a><a name="0313b07" id="0313b07">戏。行住坐起。诸比丘。二窟之北。有大娑罗</a><a name="0313b08" id="0313b08">树王。名为善住。别有八千娑罗树林。周匝</a><a name="0313b09" id="0313b09">围绕。彼善住娑罗林下。有一龙象。亦名善</a><a name="0313b10" id="0313b10">住。游止其中。色甚鲜白。如拘牟陀华。七支</a><a name="0313b11" id="0313b11">拄地。腾空而行。顶骨隆高。如因陀罗瞿波</a><a name="0313b12" id="0313b12">迦虫。其头赤色。具足六牙。其牙纤利。金</a><a name="0313b13" id="0313b13">沙厕填。复有八千诸余龙象。以为眷属。其色</a><a name="0313b14" id="0313b14">悉白。如拘牟陀华。七支拄地。乃至悉以金</a><a name="0313b15" id="0313b15">填其牙。于善住娑罗林北。为善住大龙象王</a><a name="0313b16" id="0313b16">出生一池。名曼陀吉尼。纵广正等五十由旬。</a><a name="0313b17" id="0313b17">其水凉冷。甘美澄清无诸浊秽。乃至藕根大</a><a name="0313b18" id="0313b18">如车轴。破之汁出。色白如乳。味甘若蜜。诸比</a><a name="0313b19" id="0313b19">丘。曼陀吉尼池侧。周匝更有八千诸池。四</a><a name="0313b20" id="0313b20">面围绕。一一皆如曼陀吉尼。无有异也。诸</a><a name="0313b21" id="0313b21">比丘。其善住龙象王。意若欲入曼陀吉尼池</a><a name="0313b22" id="0313b22">中游戏之时。即念八千龙象眷属。时彼八千</a><a name="0313b23" id="0313b23">诸龙象等。亦起是心。善住象王心念。我等</a><a name="0313b24" id="0313b24">今者当往善住王处。诸象到已。皆在善住龙</a><a name="0313b25" id="0313b25">象王前。低头而立。尔时善住大龙象王。知</a><a name="0313b26" id="0313b26">诸象集。即便发引。向曼陀吉尼池。八千龙</a><a name="0313b27" id="0313b27">象。前后围绕随从而行。善住象王从容安步。</a><a name="0313b28" id="0313b28">诸龙象中。有持白盖覆其上者。有以鼻持白</a><a name="0313b29" id="0313b29">摩尼拂拂其背者。有诸乐神。歌舞作倡。在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010313a.htm'><img src='up.gif' border=0></a>
<a href='T010313c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>