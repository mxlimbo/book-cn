<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0497a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷11)</font> 王相应品第六 （六一）牛粪喻经第四 <font face='Arial'>T01, p0497a</h2></font><hr>
<span class='old'>
</a><a name="0496c28" id="0496c28">祐。有大威神。一者布施。二者调御。三者守护。</a><a name="0496c29" id="0496c29">比丘。汝观彼一切所有尽灭。如意足亦失。比</span><a name="0497a01" id="0497a01">丘。于意云何。色为有常。为无常耶<p>答曰。</a><a name="0497a02" id="0497a02">无常也。世尊<p>复问曰。若无常者。是苦。非苦耶</a><a name="0497a03" id="0497a03"><p>答曰。苦．变易也。世尊<p>复问曰。若无常．苦．变易</a><a name="0497a04" id="0497a04">法者。是多闻圣弟子颇受是我。是我所。我是</a><a name="0497a05" id="0497a05">彼所耶<p>答曰。不也。世尊<p>复问曰。比丘。于意</a><a name="0497a06" id="0497a06">云何。觉．想．行．识为有常。为无常耶<p>答曰。无</a><a name="0497a07" id="0497a07">常也。世尊<p>复问曰。若无常者。是苦。非苦耶<p>答</a><a name="0497a08" id="0497a08">曰。苦．变易也。世尊<p>复问曰。若无常．苦．变易法</a><a name="0497a09" id="0497a09">者。是多闻圣弟子颇受是我。是我所。我是彼</a><a name="0497a10" id="0497a10">所耶<p>答曰。不也。世尊<p>是故。比丘。汝应如是</a><a name="0497a11" id="0497a11">学。若有色。或过去．或未来．或现在。或内．或外。</a><a name="0497a12" id="0497a12">或粗．或细．或好．或恶。或近．或远。彼一切非我。</a><a name="0497a13" id="0497a13">非我所。我非彼所。当以慧观知如真。若</a><a name="0497a14" id="0497a14">有觉．想．行．识。或过去．或未来．或现在。或内．或</a><a name="0497a15" id="0497a15">外。或粗．或细。或好．或恶．或近．或远。彼一切非</a><a name="0497a16" id="0497a16">我。非我所。我非彼所。当以慧观知如真。</a><a name="0497a17" id="0497a17">比丘。若多闻圣弟子如是观者。彼便厌色。</a><a name="0497a18" id="0497a18">厌觉．想．行．识。厌已便无欲。无欲已便解脱。</a><a name="0497a19" id="0497a19">解脱已便知解脱。生已尽。梵行已立。所作已</a><a name="0497a20" id="0497a20">办。不更受有。知如真<p>于是。彼比丘闻佛所</a><a name="0497a21" id="0497a21">说。善受善持。即从坐起。稽首佛足。绕三匝</a><a name="0497a22" id="0497a22">而去<p>彼比丘受佛化已。独住远离。心无放</a><a name="0497a23" id="0497a23">逸。修行精勤。彼独住远离。心无放逸。修行</a><a name="0497a24" id="0497a24">精勤已。族姓子所为。剃除须发。着袈裟衣。</a><a name="0497a25" id="0497a25">至信．舍家．无家．学道者。唯无上梵行讫。于现</a><a name="0497a26" id="0497a26">法中自知自觉。自作证成就游。生已尽。梵行</a><a name="0497a27" id="0497a27">已立。所作已办。不更受有。知如真。如是彼</a><a name="0497a28" id="0497a28">比丘知法已。乃至得阿罗诃<p>佛说如是。彼</a><a name="0497a29" id="0497a29">诸比丘闻佛所说。欢喜奉行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010496c.htm'><img src='up.gif' border=0></a>
<a href='T010497b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>