<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0010 白衣金幢二婆罗门缘起经 0220c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 10 白衣金幢二婆罗门缘起经</font> <font face='Arial'>(卷3)</font> <font face='Arial'>T01, p0220c</h2></font><hr>
<span class='old'>
</a><a name="0220b28" id="0220b28">主见已。告盗人言。咄汝盗人。何故来此。而</a><a name="0220b29" id="0220b29">为盗窃。盗人答言。我不如是。不曾窃汝界</span><a name="0220c01" id="0220c01">中香稻。复次前人。第二第三。窃取香稻。</a><a name="0220c02" id="0220c02">亦复如是。其主见已。乃生嗔恚。复作是言。</a><a name="0220c03" id="0220c03">咄汝盗人。何故于三来此盗窃。即捉双手。</a><a name="0220c04" id="0220c04">举杖以打。盗人被打。叫呼啼泣。世间尔时。</a><a name="0220c05" id="0220c05">乃生非法。诸不正行。杖埵之名。由此而兴。</a><a name="0220c06" id="0220c06">三不善法。最初建立。所谓偷盗妄言杖捶。</a><a name="0220c07" id="0220c07">我等今时。宜共选择色相具足有大威德大</a><a name="0220c08" id="0220c08">智慧者。立为田主。我等诸人。自界香稻。各</a><a name="0220c09" id="0220c09">各当分。一分与彼。是人平正。应调制者。即</a><a name="0220c10" id="0220c10">调制之。应摄受者。即摄受之。善护地方及</a><a name="0220c11" id="0220c11">护人众。我等应当各各承禀。时诸人众参议</a><a name="0220c12" id="0220c12">成已。即共选择色相具足有大威德大智慧</a><a name="0220c13" id="0220c13">者。立为田主。而作主宰。众皆承禀</a><a name="0220c14" id="0220c14"><p>佛言。白衣。尔时田主。众许立故。由是名为</a><a name="0220c15" id="0220c15">众许田主。此田主名。最初堕于文字数中。</a><a name="0220c16" id="0220c16">又于地界。善作守护。为主宰故。名刹帝利。</a><a name="0220c17" id="0220c17">此刹帝利名。第二堕于文字数中。又能于众</a><a name="0220c18" id="0220c18">善出和合慰安语故。名慰安者。此慰安者即</a><a name="0220c19" id="0220c19">名为王。此王之名。第三堕于文字数中。此</a><a name="0220c20" id="0220c20">时世间。初始建立。刹帝利境界。白衣当知。</a><a name="0220c21" id="0220c21">若此若彼。诸有情类。若同若异。若法若非</a><a name="0220c22" id="0220c22">法。虽有差别。法尔自然。最上最胜。最极高</a><a name="0220c23" id="0220c23">大。见如是法。如是法生。增上归趣</a><a name="0220c24" id="0220c24"><p>复次白衣。彼时众中。后有一人。见不实法。</a><a name="0220c25" id="0220c25">逼迫减失。旋生厌离。弃在家法。乃于旷野</a><a name="0220c26" id="0220c26">寂静之处。构立草庵。系心一处。修禅寂止。</a><a name="0220c27" id="0220c27">至日暮时。为饮食故。入聚落中。又至旦时。</a><a name="0220c28" id="0220c28">为饮食故。还入聚落。余诸人众。见是人已。</a><a name="0220c29" id="0220c29">乃起思念。今此人者。见不实法。逼迫减失。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010220b.htm'><img src='up.gif' border=0></a>
<a href='T010221a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>