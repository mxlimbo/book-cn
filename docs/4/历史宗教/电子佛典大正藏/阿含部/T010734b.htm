<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0734b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷49)</font> 双品第四 （一八八）阿夷那经第二 <font face='Arial'>T01, p0734b</h2></font><hr>
<span class='old'>
</a><a name="0734a28" id="0734a28">五后诵)</b></a><a name="0734a29" id="0734a29"><p>我闻如是<p>一时。佛游舍卫国。在于东园鹿</span><a name="0734b01" id="0734b01">子母堂<p>尔时。世尊则于晡时。从燕坐起。堂</a><a name="0734b02" id="0734b02">上来下。在堂影中露地经行。为诸比丘广</a><a name="0734b03" id="0734b03">说甚深微妙之法。彼时。异学阿夷那。沙门蛮</a><a name="0734b04" id="0734b04">头弟子遥见世尊从燕坐起。堂上来下。在</a><a name="0734b05" id="0734b05">堂影中露地经行。为诸比丘广说甚深微</a><a name="0734b06" id="0734b06">妙之法。异学阿夷那。沙门蛮头弟子往诣佛</a><a name="0734b07" id="0734b07">所。共相问讯。随佛经行。世尊回顾问曰。阿夷</a><a name="0734b08" id="0734b08">那。沙门蛮头实思五百思。若有异沙门．梵</a><a name="0734b09" id="0734b09">志一切知．一切见者。自称我有无余．知无</a><a name="0734b10" id="0734b10">余。见彼有过．自称有过<p>异学阿夷那。沙门</a><a name="0734b11" id="0734b11">蛮头弟子答曰。瞿昙。沙门蛮头实思五百思。</a><a name="0734b12" id="0734b12">若有异沙门．梵志一切知．一切见者。自称我</a><a name="0734b13" id="0734b13">有无余．知无余。见彼有过．自称有过<p>世尊</a><a name="0734b14" id="0734b14">复问曰。阿夷那。云何沙门蛮头思五百思。</a><a name="0734b15" id="0734b15">若有异沙门．梵志一切知．一切见者自称</a><a name="0734b16" id="0734b16">我有无余．知无余。见彼有过．自称有过</a><a name="0734b17" id="0734b17">耶<p>异学阿夷那。沙门蛮头弟子答曰。瞿昙。沙</a><a name="0734b18" id="0734b18">门蛮头作如是说。若行．若住．若坐．若卧．若眠．</a><a name="0734b19" id="0734b19">若寤。或昼．或夜。常无碍知见。或时逢[<a href='javascript:showpic("images/044810.gif")'>马*奔</a>]象．</a><a name="0734b20" id="0734b20">逸马．[<a href='javascript:showpic("images/044810.gif")'>马*奔</a>]车．叛兵．走男．走女。或行如是道。逢</a><a name="0734b21" id="0734b21">恶象．恶马．恶牛．恶狗。或值蛇聚。或得块</a><a name="0734b22" id="0734b22">掷。或得杖打。或堕沟渎。或堕厕中。或乘卧</a><a name="0734b23" id="0734b23">牛。或堕深坑。或入刺中。或见村邑。问名问</a><a name="0734b24" id="0734b24">道。见男见女。问姓问名。或观空舍。或如</a><a name="0734b25" id="0734b25">是入族。彼既入已。而问我曰。尊从何行。我</a><a name="0734b26" id="0734b26">答彼曰。诸贤。我趣恶道也。瞿昙。沙门蛮头</a><a name="0734b27" id="0734b27">如是比丘思五百思。若有异沙门．梵志一切</a><a name="0734b28" id="0734b28">知．一切见者。自称我有无余．知无余。见彼</a><a name="0734b29" id="0734b29">有过也<p>于是。世尊离于经行。至经行头<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010734a.htm'><img src='up.gif' border=0></a>
<a href='T010734c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>