<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0006 般泥洹经 0185a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 6 般泥洹经</font> <font face='Arial'>(卷2)</font> <font face='Arial'>T01, p0185a</h2></font><hr>
<span class='old'>
</a><a name="0184c28" id="0184c28">口行亦慈。心行亦慈。恕以施安。念虑详审。</a><a name="0184c29" id="0184c29">有心于佛。虽彼往昔过佛侍者。为最供养不</span><a name="0185a01" id="0185a01">得踰汝。亦彼当来。及现在佛之有侍者。尽</a><a name="0185a02" id="0185a02">心供养不得踰汝。何者汝达于佛。而知宜适。</a><a name="0185a03" id="0185a03">若众比丘。每诣佛时。可通见者常得时宜。若</a><a name="0185a04" id="0185a04">比丘尼。及清信士。清信女辈。每诣佛时。可</a><a name="0185a05" id="0185a05">通见者常得时宜。每众异学及诸梵志居士</a><a name="0185a06" id="0185a06">之辈。来诣请现。可通见者常得时宜。佛告</a><a name="0185a07" id="0185a07">诸比丘。天下极贵。转轮圣王。有四难及自</a><a name="0185a08" id="0185a08">然之德。何等四。若其属国诸刹利王来亲</a><a name="0185a09" id="0185a09">诣朝觐者。圣王欢喜。现为说法。皆乐听受。</a><a name="0185a10" id="0185a10">遵承奉行。是一德也。若诸奉道梵志之辈。</a><a name="0185a11" id="0185a11">来亲诣朝觐者。欢喜引现。为之说法。皆乐</a><a name="0185a12" id="0185a12">听受。遵承奉行。是二德也。若诸理家居士</a><a name="0185a13" id="0185a13">之辈。来亲诣朝觐者。欢喜引现。为之说法。</a><a name="0185a14" id="0185a14">皆乐听受。遵承奉行。是三德也。若彼儒林</a><a name="0185a15" id="0185a15">异学之徒。来亲诣朝觐者。圣王辄现。为之</a><a name="0185a16" id="0185a16">说法。皆乐听受。遵承奉行。是四德也</a><a name="0185a17" id="0185a17"><p>又此比丘。贤者阿难。亦有四美难及之德。</a><a name="0185a18" id="0185a18">何等四。若诸比丘诣阿难所。即欢喜与相见。</a><a name="0185a19" id="0185a19">为说经法。无不开解乐受奉行。诸比丘尼。</a><a name="0185a20" id="0185a20">诸清信士。诸清信女。诣阿难所。即欢喜与</a><a name="0185a21" id="0185a21">相见。为说经法。无不开解乐受奉行。是其</a><a name="0185a22" id="0185a22">第一四德。复有四。贤者阿难。为诸比丘比</a><a name="0185a23" id="0185a23">丘尼。诸清信士。诸清信女。说经法时。心端</a><a name="0185a24" id="0185a24">言正。无有二意。闻者恭肃。寂然听受。以寂</a><a name="0185a25" id="0185a25">静故。阿难博识。无所忘忽。是其第二四德。</a><a name="0185a26" id="0185a26">复有四。若诸比丘。诸比丘尼。诸清信士。诸</a><a name="0185a27" id="0185a27">清信女。有不解经及法律义。以问阿难。阿难</a><a name="0185a28" id="0185a28">即分别说。皆得解释。出后无不誉阿难者。</a><a name="0185a29" id="0185a29">是其第三四德。复有四。佛所说十二部经。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010184c.htm'><img src='up.gif' border=0></a>
<a href='T010185b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>