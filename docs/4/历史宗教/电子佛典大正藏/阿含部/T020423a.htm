<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0423a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷7)</font> 二诵 （一二八） <font face='Arial'>T02, p0423a</h2></font><hr>
<span class='old'>
</a><a name="0422c28" id="0422c28">能灭苦习之义。尔时世尊。即告之曰。我若为</a><a name="0422c29" id="0422c29">汝说于过去曾更无量众苦灭苦习法。汝或</span><a name="0423a01" id="0423a01">时信。或不信。或乐不乐。我今亦欲为汝说于</a><a name="0423a02" id="0423a02">未来无量众苦灭苦习法。而汝或信。或不信。</a><a name="0423a03" id="0423a03">或乐不乐。佛复告曰。我于今者。即于此处。为</a><a name="0423a04" id="0423a04">汝说于灭苦习法。汝当谛听至心受持。诸有</a><a name="0423a05" id="0423a05">众生。起小苦处。而此苦中。种种差别。是等众</a><a name="0423a06" id="0423a06">苦。因欲而生。皆习于欲欲为根本。欲为因</a><a name="0423a07" id="0423a07">缘。时聚落主。复白佛言。善哉世尊。今我根</a><a name="0423a08" id="0423a08">钝。不解略说。唯愿垂愍。广演斯义。令我开</a><a name="0423a09" id="0423a09">悟。佛复告言。今我问汝。随所乐答。此优楼</a><a name="0423a10" id="0423a10">频螺聚落中。所有民众。假设有人。尽系缚之。</a><a name="0423a11" id="0423a11">加诸骂辱。皆悉斩戮。汝颇于中。生苦恼不。聚</a><a name="0423a12" id="0423a12">落主言。虽复忧惨。不必一向生大苦恼。复白</a><a name="0423a13" id="0423a13">佛言。世尊。此优楼频螺聚落之中。是我爱者。</a><a name="0423a14" id="0423a14">则能生我忧悲苦恼。心不悦豫。非我爱者非</a><a name="0423a15" id="0423a15">我所欲。非我所念。于斯等边。我则无有忧悲</a><a name="0423a16" id="0423a16">苦恼。佛告之曰。聚落主。是故当知。一切种种</a><a name="0423a17" id="0423a17">苦恼之生。皆由于欲。悉因于欲。欲为根本。佛</a><a name="0423a18" id="0423a18">复告言。聚落主。于汝意云何。若汝子未生。未</a><a name="0423a19" id="0423a19">依于母。未见闻时。颇于彼所。有欲亲昵。爱念</a><a name="0423a20" id="0423a20">心不。对曰无也。佛复告言。汝子依母而生长</a><a name="0423a21" id="0423a21">已。汝若见时。颇生欲亲爱念以不。对曰实</a><a name="0423a22" id="0423a22">尔。佛言。汝子依母生已渐大。设当败坏。王贼</a><a name="0423a23" id="0423a23">劫夺。若如是者。汝生苦恼忧悲念不。聚落主</a><a name="0423a24" id="0423a24">曰。若遭是事。当于尔时我心愁毒。若死若</a><a name="0423a25" id="0423a25">近死。况复不生忧悲苦恼。佛复告言。是故当</a><a name="0423a26" id="0423a26">知。一切种种苦恼之生。皆因于欲。悉从欲生。</a><a name="0423a27" id="0423a27">欲为根本。聚落主言。希有世尊。所说甚善。巧</a><a name="0423a28" id="0423a28">为方喻。复白佛言。我子设当在于远处。遣使</a><a name="0423a29" id="0423a29">往看。使若还迟。我与其母。心意不安。怪使迟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020422c.htm'><img src='up.gif' border=0></a>
<a href='T020423b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>