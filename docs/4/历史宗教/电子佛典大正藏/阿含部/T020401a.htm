<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0401a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷4)</font> 初诵 （七七） <font face='Arial'>T02, p0401a</h2></font><hr>
<span class='old'>
</a><a name="0400c28" id="0400c28">食。时婆罗门突逻阇。遥见如来。疾走往趣。到</a><a name="0400c29" id="0400c29">佛所已覆于佛前。面加骂辱。毁谤世尊。种</span><a name="0401a01" id="0401a01">种触恼。又复掬土欲以坌佛。然所掬土。风吹</a><a name="0401a02" id="0401a02">自坌。不能污佛。尔时如来见是事已即说偈</a><a name="0401a03" id="0401a03">言</a><a name="0401a04" id="0401a04"><p class='lg'>　　无嗔人所横加嗔　　　清净人所生毁谤</a><br><a name="0401a05" id="0401a05">　　如似散土还自坌　　　譬如农夫种田殖</a><br><a name="0401a06" id="0401a06">　　随所种者获其报　　　是人亦尔必得报　</p></a><a name="0401a07" id="0401a07"><p>婆罗门言。我实有过。婴愚无智。所为不善。唯</a><a name="0401a08" id="0401a08">愿如来。听我忏悔。佛言。汝于如来阿罗呵三</a><a name="0401a09" id="0401a09">藐三佛陀所。面加毁谤。痴惑之甚。如汝所说。</a><a name="0401a10" id="0401a10">我愍汝故。受汝忏悔。使汝不退善法增长。婆</a><a name="0401a11" id="0401a11">罗门蒙佛听许。欢喜而去</a><a name="0401a12" id="0401a12"><p><b>　　<A NAME="n1497"></A>（七八）</b><p>如是我闻。一时佛游俱萨罗国还至舍</a><a name="0401a13" id="0401a13">卫国祇树给孤独园。尔时有婆罗门。名曰</a><a name="0401a14" id="0401a14">返戾。闻世尊游俱萨罗还舍卫祇树给孤独</a><a name="0401a15" id="0401a15">园。时婆罗门而作是念。我当往至沙门瞿昙</a><a name="0401a16" id="0401a16">所。彼有所说。我当返戾。时婆罗门作是念</a><a name="0401a17" id="0401a17">已即诣佛所。尔时世尊数千亿众。前后围绕。</a><a name="0401a18" id="0401a18">而为说法。世尊于时。遥见彼婆罗门来。默无</a><a name="0401a19" id="0401a19">所说。时婆罗门来到佛所。语佛言。何不说法。</a><a name="0401a20" id="0401a20">我欲听之。尔时世尊即说偈言</a><a name="0401a21" id="0401a21"><p class='lg'>　　若求过短者　　　意欲讥彼阙</a><br><a name="0401a22" id="0401a22">　　汝不清净心　　　嗔恚极怀忿</a><br><a name="0401a23" id="0401a23">　　诸佛所说法　　　终不能解悟</a><br><a name="0401a24" id="0401a24">　　善顺离诤讼　　　并祛不信心</a><br><a name="0401a25" id="0401a25">　　远离诸恼害　　　及以嫉妒想</a><br><a name="0401a26" id="0401a26">　　若能如此者　　　善听为汝说　</p></a><a name="0401a27" id="0401a27"><p>时婆罗门而作是念。瞿昙沙门已知我心即</a><a name="0401a28" id="0401a28">起礼佛。而作是言。我实有过。所念不善。唯愿</a><a name="0401a29" id="0401a29">世尊。受我忏悔。尔时世尊以怜愍故。受其忏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020400c.htm'><img src='up.gif' border=0></a>
<a href='T020401b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>