<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0078 兜调经 0887c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 78 兜调经</font> <font face='Arial'>(卷1)</font> <font face='Arial'>T01, p0887c</h2></font><hr>
<span class='old'>
</a><a name="0887b28" id="0887b28">我说之。佛言。说者令汝嗔怒。谷言。不敢嗔。</a><a name="0887b29" id="0887b29">愿欲闻之。佛言。是汝父兜调也。谷言。我父</span><a name="0887c01" id="0887c01">兜调在世时明经道经不作狗。佛言。但坐所</a><a name="0887c02" id="0887c02">知自贡高故作狗耳。汝欲知审是汝父不。还</a><a name="0887c03" id="0887c03">归于家语狗言。汝审是我父兜调者。当于故</a><a name="0887c04" id="0887c04">器中食汝审是我父者。当还于故处卧。汝审</a><a name="0887c05" id="0887c05">是我父者。先时所有珍宝藏物当示我处。谷</a><a name="0887c06" id="0887c06">即还归呼狗言。骡汝审是我父兜调者。当食</a><a name="0887c07" id="0887c07">是食。狗即食其食。谷复言。骡汝审是我父</a><a name="0887c08" id="0887c08">者。当卧故处。狗即卧故处。谷复言。骡汝审是</a><a name="0887c09" id="0887c09">我父者。先时所有珍宝藏物当示我处。狗即</a><a name="0887c10" id="0887c10">以口指床右。足下以前两足爬地示之。谷即</a><a name="0887c11" id="0887c11">掘骡所爬地。得珍宝琦物甚众多。谷大欢喜。</a><a name="0887c12" id="0887c12">因还到佛所。佛遥见之。告诸比丘。今谷来不</a><a name="0887c13" id="0887c13">至道死者。即生天上。诸比丘问佛。何因缘得</a><a name="0887c14" id="0887c14">生天上。佛言。是人持善意来故。当生天上。谷</a><a name="0887c15" id="0887c15">到佛所前为佛作礼白佛言。审如佛语。谷复</a><a name="0887c16" id="0887c16">问佛言。人居世间。何故独有寿者有不寿者。</a><a name="0887c17" id="0887c17">何故独有多病者有少病者。何故面独有好</a><a name="0887c18" id="0887c18">色者有恶色者。何故独有尊者有卑者。何故</a><a name="0887c19" id="0887c19">独有媚者有不媚者。何故独有富者有贫者。</a><a name="0887c20" id="0887c20">何故独有明者有愚者。佛告谷。人于世间喜</a><a name="0887c21" id="0887c21">杀生无慈心者。死入地狱中。地狱中罪竟复</a><a name="0887c22" id="0887c22">为人。即不寿。人于世间不杀生有慈心死上</a><a name="0887c23" id="0887c23">天。从天来下生人间即长寿。人于世间喜斗</a><a name="0887c24" id="0887c24">乱持刀杖恐人。死入地狱中。地狱中罪竟复</a><a name="0887c25" id="0887c25">为人即多病。人于世间喜和合。不持刀杖恐</a><a name="0887c26" id="0887c26">人。死生天上。从天来下生人间即少病。人于</a><a name="0887c27" id="0887c27">世间喜嗔怒。闻善语亦怒。闻恶语亦怒。见贤</a><a name="0887c28" id="0887c28">者亦怒。见愚者亦怒。不别善恶但欲嗔怒。死</a><a name="0887c29" id="0887c29">入地狱中。地狱中罪竟。复为人面无色萎黄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010887b.htm'><img src='up.gif' border=0></a>
<a href='T010888a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>