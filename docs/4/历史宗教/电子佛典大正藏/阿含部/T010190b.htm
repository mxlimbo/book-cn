<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0006 般泥洹经 0190b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 6 般泥洹经</font> <font face='Arial'>(卷2)</font> <font face='Arial'>T01, p0190b</h2></font><hr>
<span class='old'>
</a><a name="0190a28" id="0190a28">利分不可得。赤泽国诸释氏。亦严四兵。来</a><a name="0190a29" id="0190a29">到报言。闻佛众祐止此灭度。是释圣雄。出</span><a name="0190b01" id="0190b01">自我亲。实我诸父。敬慕之心。来请骨分。还</a><a name="0190b02" id="0190b02">立塔庙。王答如初。不肯与分。摩竭王阿阇</a><a name="0190b03" id="0190b03">世。又严四兵。度河津来。使梵志毛蹶入问</a><a name="0190b04" id="0190b04">消息。致殷勤言。吾本宿夜。信心友汝。无</a><a name="0190b05" id="0190b05">取无诤。今佛众祐止此灭度。是三界尊实我</a><a name="0190b06" id="0190b06">所天。敬慕之心。来请骨分。汝其与我。则我</a><a name="0190b07" id="0190b07">与汝所有重宝。愿终共之。王答曰。佛自来</a><a name="0190b08" id="0190b08">此。我当供养。谢汝大王。舍利分不可得也。</a><a name="0190b09" id="0190b09">于是毛蹶。聚众人作颂告言</a><a name="0190b10" id="0190b10"><p class='lg'>　　今各撰躬　　　远来拜首</a><br><a name="0190b11" id="0190b11">　　谦逊求分　　　如我不与</a><br><a name="0190b12" id="0190b12">　　举止动众　　　四兵在此</a><br><a name="0190b13" id="0190b13">　　义言不用　　　必命相底　</p></a><a name="0190b14" id="0190b14"><p>拘夷国人。亦答颂曰</a><a name="0190b15" id="0190b15"><p class='lg'>　　远劳诸君　　　辱屈拜手</a><br><a name="0190b16" id="0190b16">　　佛来遗形　　　不敢相许</a><br><a name="0190b17" id="0190b17">　　如欲举众　　　吾斯亦有</a><br><a name="0190b18" id="0190b18">　　俱命相底　　　则未为恐　</p></a><a name="0190b19" id="0190b19"><p>梵志毛蹶。晓众人言。诸君皆宿夜承佛严教。</a><a name="0190b20" id="0190b20">日诵法言。心服仁化。一切众生。尚念欲安。</a><a name="0190b21" id="0190b21">且佛大慈故。烧形遗骨。欲广祐天下。何宜当</a><a name="0190b22" id="0190b22">为毁本惠意。舍利现在但当分耳。众咸称善。</a><a name="0190b23" id="0190b23">皆诣舍利。稽首毕一面住。乃共使毛蹶分之。</a><a name="0190b24" id="0190b24">于是毛蹶持一罂受石许。蜜涂其里。分为八</a><a name="0190b25" id="0190b25">分已白众言。吾既敬佛。亦嘉众意。愿得着</a><a name="0190b26" id="0190b26">罂舍利。归起塔庙。皆言智哉。是为知时。即共</a><a name="0190b27" id="0190b27">听与。又有梵志。名温违。白众人言。窃慕善</a><a name="0190b28" id="0190b28">意。乞地燋炭。归起塔庙。皆言与之。后有衡</a><a name="0190b29" id="0190b29">国异道士。求得地灰。于时八国得佛八分舍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010190a.htm'><img src='up.gif' border=0></a>
<a href='T010190c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>