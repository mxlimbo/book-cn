<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0700b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷27)</font> 邪聚品第三十五 （七） <font face='Arial'>T02, p0700b</h2></font><hr>
<span class='old'>
</a><a name="0700a28" id="0700a28"><p>是时。五道大神便说此偈</a><a name="0700a29" id="0700a29"><p class='lg'>　　如来当生时　　　天帝来下侍</span><br><a name="0700b01" id="0700b01">　　更谁出是者　　　能与共俦匹</a><br><a name="0700b02" id="0700b02">　　用五道神为　　　不能有所济</a><br><a name="0700b03" id="0700b03">　　宁供养释师　　　便获大果报　</p></a><a name="0700b04" id="0700b04"><p>尔时。五道大神复重语长者曰。汝好自守护</a><a name="0700b05" id="0700b05">身．口．意行。汝不知五道大神之威力乎。是</a><a name="0700b06" id="0700b06">时。五道大神即化作大鬼神形。右手执剑</a><a name="0700b07" id="0700b07">语长者曰。今我身者是五道大神。速与此</a><a name="0700b08" id="0700b08">沙门汤。勿足稽留<p>是时。长者便作是念。甚</a><a name="0700b09" id="0700b09">奇。甚特。五道大神乃供养此沙门。即以香</a><a name="0700b10" id="0700b10">汤授与道人。复以石蜜授与沙门<p>是时。五</a><a name="0700b11" id="0700b11">道大神自执此香汤。共优头槃至世尊所。</a><a name="0700b12" id="0700b12">以此香汤奉上如来。尔时。世尊以此香汤。</a><a name="0700b13" id="0700b13">沐浴身体。风寻时差。更不增剧<p>是时。长者</a><a name="0700b14" id="0700b14">后五日便取命终。生四天王中。是时。尊者优</a><a name="0700b15" id="0700b15">头槃闻长者命终。即往至世尊所。头面礼</a><a name="0700b16" id="0700b16">足。在一面坐。是时。优头槃白如来言。此长</a><a name="0700b17" id="0700b17">者命终为生何处<p>世尊告曰。此长者命终</a><a name="0700b18" id="0700b18">生四天王中<p>优头槃白佛言。此长者于彼</a><a name="0700b19" id="0700b19">命终当生何处<p>世尊告曰。于彼命终当</a><a name="0700b20" id="0700b20">生四天王中。三十三天。乃至生他化自在</a><a name="0700b21" id="0700b21">天。于彼命终。复来生四天王中。此长者身。</a><a name="0700b22" id="0700b22">六十劫中不堕恶趣。最后得作人身。剃除</a><a name="0700b23" id="0700b23">须发。着三法衣。出家学道。成辟支佛。所以</a><a name="0700b24" id="0700b24">然者。汤施之德。其福乃尔。是故。优头槃。恒念</a><a name="0700b25" id="0700b25">浴众僧。闻说惯教。如是。优头槃。当作是</a><a name="0700b26" id="0700b26">学<p>尔时。尊者优头槃闻佛所说。欢喜奉行</a><a name="0700b27" id="0700b27"><p><b>　　<A NAME="n2259"></A>（八）</b><p>闻如是<p>一时。佛在舍卫国祇树给孤独</a><a name="0700b28" id="0700b28">园<p>尔时。有异比丘不乐修梵行。欲舍禁</a><a name="0700b29" id="0700b29">戒还为白衣。是时。彼比丘往至世尊所。头<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020700a.htm'><img src='up.gif' border=0></a>
<a href='T020700c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>