<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0084a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷12)</font> （二九四） <font face='Arial'>T02, p0084a</h2></font><hr>
<span class='old'>
</a><a name="0083c28" id="0083c28">眼触入处。耳．鼻．舌．身．意触入处。若黠慧者无</a><a name="0083c29" id="0083c29">明覆。爱缘系得此识身。如是内有识身。外</span><a name="0084a01" id="0084a01">有名色。此二缘生六触入处。六触所触故。</a><a name="0084a02" id="0084a02">智者生苦．乐受觉。因起种种。何等为六。眼触</a><a name="0084a03" id="0084a03">入处。耳．鼻．舌．身．意触入处。愚夫．黠慧。彼于</a><a name="0084a04" id="0084a04">我所修诸梵者。有何差别<p>比丘白佛言。世</a><a name="0084a05" id="0084a05">尊是法根．法眼．法依。善哉。世尊。唯愿演说。</a><a name="0084a06" id="0084a06">诸比丘闻已。当受奉行<p>尔时。世尊告诸比</a><a name="0084a07" id="0084a07">丘。谛听。善思。当为汝说。诸比丘。彼愚痴无</a><a name="0084a08" id="0084a08">闻凡夫无明所覆。爱缘所系。得此识身。彼</a><a name="0084a09" id="0084a09">无明不断。爱缘不尽。身坏命终。还复受身。</a><a name="0084a10" id="0084a10">还受身故。不得解脱生．老．病．死．忧．悲．恼苦。</a><a name="0084a11" id="0084a11">所以者何。此愚痴凡夫本不修梵行。向正</a><a name="0084a12" id="0084a12">尽苦。究竟苦边故。是故身坏命终。还复受</a><a name="0084a13" id="0084a13">身。还受身故。不得解脱生．老．病．死．忧．悲．恼</a><a name="0084a14" id="0084a14">苦<p>若黠慧者无明所覆。爱缘所系。得此</a><a name="0084a15" id="0084a15">识身。彼无明断。爱缘尽。无明断。爱缘尽故。身</a><a name="0084a16" id="0084a16">坏命终。更不复受。不更受故。得解脱生．老．</a><a name="0084a17" id="0084a17">病．死．忧．悲．恼苦。所以者何。彼先修梵行。正向</a><a name="0084a18" id="0084a18">尽苦。究竟苦边故。是故彼身坏命终。更不复</a><a name="0084a19" id="0084a19">受。更不受故。得解脱生．老．病．死．忧．悲．恼苦。</a><a name="0084a20" id="0084a20">是名凡夫及黠慧者。彼于我所修诸梵行。种</a><a name="0084a21" id="0084a21">种差别<p>佛说此经已。诸比丘闻佛所说。欢</a><a name="0084a22" id="0084a22">喜奉行</a><a name="0084a23" id="0084a23"><p><b>　　<A NAME="n306"></A>（二九五）</b><p>如是我闻<p>一时。佛住王舍城迦兰陀</a><a name="0084a24" id="0084a24">竹园<p>尔时。世尊告诸比丘。此身非汝所有。</a><a name="0084a25" id="0084a25">亦非余人所有。谓六触入处。本修行愿。受</a><a name="0084a26" id="0084a26">得此身。云何为六。眼触入处。耳．鼻．舌．身．意触</a><a name="0084a27" id="0084a27">入处。彼多闻圣弟子于诸缘起善正思惟观</a><a name="0084a28" id="0084a28">察。有此六识身．六触身．六受身．六想身．六</a><a name="0084a29" id="0084a29">思身。所谓此有故。有当来生．老．病．死．忧．悲．恼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020083c.htm'><img src='up.gif' border=0></a>
<a href='T020084b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>