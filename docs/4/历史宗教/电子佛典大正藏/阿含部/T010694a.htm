<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0694a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷42)</font> 根本分别品第二 （一六三）分别六处经第二 <font face='Arial'>T01, p0694a</h2></font><hr>
<span class='old'>
</a><a name="0693c28" id="0693c28">立于智。其心不趣向法．次法。不受正法。</a><a name="0693c29" id="0693c29">违世尊教。不能得定者。世尊不以此为</span><a name="0694a01" id="0694a01">忧戚也。但世尊舍无所为。常念常智。是</a><a name="0694a02" id="0694a02">谓第一意止。谓圣人所习。圣人所习已。众</a><a name="0694a03" id="0694a03">可教也<p>复次。如来为弟子说法。怜念愍伤。</a><a name="0694a04" id="0694a04">求义及饶益。求安隐快乐。发慈悲心。是为</a><a name="0694a05" id="0694a05">饶益。是为快乐。是为饶益乐。若彼弟子恭敬</a><a name="0694a06" id="0694a06">顺行而立于智。其心归趣向法．次法。受持</a><a name="0694a07" id="0694a07">正法。不违世尊教。能得定者。世尊不以</a><a name="0694a08" id="0694a08">此为欢喜也。但世尊舍无所为。常念常智。</a><a name="0694a09" id="0694a09">是谓第二意止。谓圣人所习。圣人所习已。</a><a name="0694a10" id="0694a10">众可教也<p>复次。如来为弟子说法。怜念愍</a><a name="0694a11" id="0694a11">伤。求义及饶益。求安隐快乐。发慈悲心。是</a><a name="0694a12" id="0694a12">为饶益。是为快乐。是为饶益乐。或有弟子</a><a name="0694a13" id="0694a13">而不恭敬。亦不顺行。不立于智。其心不</a><a name="0694a14" id="0694a14">趣向法．次法。不受正法。违世尊教。不能</a><a name="0694a15" id="0694a15">得定者。或有弟子恭敬顺行而立于智。其</a><a name="0694a16" id="0694a16">心归趣向法．次法。受持正法。不违世尊教。</a><a name="0694a17" id="0694a17">能得定者。世尊不以此为忧戚。亦不欢</a><a name="0694a18" id="0694a18">喜。但世尊舍无所为。常念常智。是谓第三意</a><a name="0694a19" id="0694a19">止。谓圣人所习。圣人所习已。众可教也。三</a><a name="0694a20" id="0694a20">意止。谓圣人所习。圣人所习已。众可教者。</a><a name="0694a21" id="0694a21">因此故说<p>无上调御士者。调御士趣一切</a><a name="0694a22" id="0694a22">方者。此何因说。调御士者。此说调御士趣</a><a name="0694a23" id="0694a23">一方。或东方．或南方．或西方．或北方。调御象</a><a name="0694a24" id="0694a24">者。调御象趣一方。或东方。或南．西．北方。调</a><a name="0694a25" id="0694a25">御马者。调御马趣一方。或东方。或南．西．北</a><a name="0694a26" id="0694a26">方。调御牛者。调御牛趣一方。或东方。或南．</a><a name="0694a27" id="0694a27">西．北方也。无上调御士者。调御士趣一切方。</a><a name="0694a28" id="0694a28">于中方者色观色。是谓第一方。内无色想。</a><a name="0694a29" id="0694a29">外观色。是谓第二方。净解脱身触成就游。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010693c.htm'><img src='up.gif' border=0></a>
<a href='T010694b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>