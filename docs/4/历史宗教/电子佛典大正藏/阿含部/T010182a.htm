<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0006 般泥洹经 0182a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 6 般泥洹经</font> <font face='Arial'>(卷1)</font> <font face='Arial'>T01, p0182a</h2></font><hr>
<span class='old'>
</a><a name="0181c28" id="0181c28">得应真。欲以是身望得正度。当勤求解。令</a><a name="0181c29" id="0181c29">尽是生入清净道。作如应行乃自知灭后不</span><a name="0182a01" id="0182a01">复受。佛又与阿难俱。过掩满邑。及出金邑。</a><a name="0182a02" id="0182a02">授手邑。华氏邑。至善净邑。处处为弟子说</a><a name="0182a03" id="0182a03">此三要。曰当护戒。当思定。当解慧。守此三</a><a name="0182a04" id="0182a04">者。德丰誉大。消淫怒痴。是谓正度。已有戒</a><a name="0182a05" id="0182a05">心则定心成。定心已成则智心明。如染净</a><a name="0182a06" id="0182a06">洁受色明好。有此三心则道易得。但当一意</a><a name="0182a07" id="0182a07">勤身求解。令尽是生已入清净。行如应者自</a><a name="0182a08" id="0182a08">知极此。不复受生。若不能具戒定慧行。欲</a><a name="0182a09" id="0182a09">度世难。有此三者意自开解。坐而思惟便见</a><a name="0182a10" id="0182a10">五道。天上人中地狱畜生鬼神。分明悉知众</a><a name="0182a11" id="0182a11">生意志所念。譬如溪水清。其中沙砾。青黄白</a><a name="0182a12" id="0182a12">黑所有皆见。得道之人但心清故。所视悉见。</a><a name="0182a13" id="0182a13">欲得道者当净其中心。如水浑浊。则无所见。</a><a name="0182a14" id="0182a14">持心不净不得度世。师所见说。弟子当行。师</a><a name="0182a15" id="0182a15">同不入弟子心中。就正其念。念意端者道自</a><a name="0182a16" id="0182a16">得矣。佛已乐善净。又请贤者阿难。俱之夫</a><a name="0182a17" id="0182a17">延邑。止城北树下坐。脯时阿难从燕坐起。</a><a name="0182a18" id="0182a18">到佛所稽首毕。叉手问曰。仓卒欲知地动几</a><a name="0182a19" id="0182a19">事。佛语阿难。有三因缘。一为地倚水上。水</a><a name="0182a20" id="0182a20">倚于风。风倚于空。大风起则水扰。水扰则</a><a name="0182a21" id="0182a21">地动。二为得道沙门及神妙天。欲现感应故</a><a name="0182a22" id="0182a22">以地动。三为佛力。自我作佛前后已动。三</a><a name="0182a23" id="0182a23">千日月万二千天地无不感发。天人鬼神多</a><a name="0182a24" id="0182a24">得闻解。阿难叹曰。妙哉佛为无伦。以自然</a><a name="0182a25" id="0182a25">法无不感动。至德至道巍巍乃尔。佛言。如</a><a name="0182a26" id="0182a26">是如是。阿难。佛德不小。乃从无数劫积累</a><a name="0182a27" id="0182a27">功德。奉行诸善自致作佛。有是神妙自然法</a><a name="0182a28" id="0182a28">化。一切知一切见。无不入无不化。忆念我</a><a name="0182a29" id="0182a29">昔以慈悲心。若干百千人。天下诸王君子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010181c.htm'><img src='up.gif' border=0></a>
<a href='T010182b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>