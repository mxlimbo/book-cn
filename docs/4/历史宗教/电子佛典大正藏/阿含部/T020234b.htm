<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0234b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷33)</font> （九二二） （四五五） <font face='Arial'>T02, p0234b</h2></font><hr>
<span class='old'>
</a><a name="0234a28" id="0234a28">彻肤伤骨。然后方惊。牵车着路。随御者心。</a><a name="0234a29" id="0234a29">迟速左右。是名世间第四良马<p>如是于正</span><a name="0234b01" id="0234b01">法．律有四种善男子。何等为四。谓善男子</a><a name="0234b02" id="0234b02">闻他聚落有男子．女人疾病困苦。乃至死。闻</a><a name="0234b03" id="0234b03">已。能生恐怖。依正思惟。如彼良马顾影则</a><a name="0234b04" id="0234b04">调。是名第一善男子于正法．律能自调伏。</a><a name="0234b05" id="0234b05">复次。善男子不能闻他聚落若男．若女老．病．</a><a name="0234b06" id="0234b06">死苦。能生怖畏。依正思惟。见他聚落若男．</a><a name="0234b07" id="0234b07">若女老．病．死苦。则生怖畏。依正思惟。如彼</a><a name="0234b08" id="0234b08">良马触其毛尾。能速调伏。随御者心。是名</a><a name="0234b09" id="0234b09">第二善男子于正法．律能自调伏。复次。善男</a><a name="0234b10" id="0234b10">子不能闻．见他聚落中男子．女人老．病．死苦。</a><a name="0234b11" id="0234b11">生怖畏心。依正思惟。然见聚落．城邑有善</a><a name="0234b12" id="0234b12">知识及所亲近老．病．死苦。则生怖畏。依正</a><a name="0234b13" id="0234b13">思惟。如彼良马。触其肤肉。然后调伏。随御</a><a name="0234b14" id="0234b14">者心。是名善男子于圣法．律而自调伏。复</a><a name="0234b15" id="0234b15">次。善男子不能闻．见他聚落中男子．女人及</a><a name="0234b16" id="0234b16">所亲近老．病．死苦。生怖畏心。依正思惟。然</a><a name="0234b17" id="0234b17">于自身老．病．死苦能生厌怖。依正思惟。如</a><a name="0234b18" id="0234b18">彼良马侵肌彻骨。然后乃调。随御者心。是</a><a name="0234b19" id="0234b19">名第四善男子于圣法．律能自调伏<p>佛说</a><a name="0234b20" id="0234b20">此经已。诸比丘闻佛所说。欢喜奉行</a><a name="0234b21" id="0234b21"><p><b>　　<A NAME="n954"></A>（九二三）</b><p>如是我闻<p>一时。佛住王舍城迦兰陀</a><a name="0234b22" id="0234b22">竹园<p>时。有调马师名曰只尸。来诣佛所。</a><a name="0234b23" id="0234b23">稽首佛足。退坐一面。白佛言。世尊。我观世</a><a name="0234b24" id="0234b24">间甚为轻贱。犹如群羊。世尊。唯我堪能</a><a name="0234b25" id="0234b25">调马。狂逸恶马。我作方便。须臾令彼态病</a><a name="0234b26" id="0234b26">悉现。随其态病。方便调伏<p>佛告调马师聚</a><a name="0234b27" id="0234b27">落主。汝以几种方便调伏于马<p>马师白佛。</a><a name="0234b28" id="0234b28">有三种法调伏恶马。何等为三。一者柔软。</a><a name="0234b29" id="0234b29">二者粗涩。三者柔软粗涩<p>佛告聚落主。汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020234a.htm'><img src='up.gif' border=0></a>
<a href='T020234c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>