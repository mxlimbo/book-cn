<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0005 佛般泥洹经 0165a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 5 佛般泥洹经</font> <font face='Arial'>(卷1)</font> <font face='Arial'>T01, p0165a</h2></font><hr>
<span class='old'>
</a><a name="0164c28" id="0164c28">阿难远在一树下。思惟阴房之事。起至佛所。</a><a name="0164c29" id="0164c29">为佛作礼已。住白佛言。何以不般泥洹。佛</span><a name="0165a01" id="0165a01">告阿难。维耶梨国大乐。越耶国大乐。急疾</a><a name="0165a02" id="0165a02">神地大乐。沙达诤城门大乐。城中街曲大乐。</a><a name="0165a03" id="0165a03">社名浮沸大乐。阎浮利天下大乐。越只大乐。</a><a name="0165a04" id="0165a04">遮波国大乐。萨城门大乐。摩竭国大乐。满</a><a name="0165a05" id="0165a05">沸大乐。郁提大乐。醯连溪出金山大乐。阎</a><a name="0165a06" id="0165a06">浮利内地。所生五色如画。人存其中生者大</a><a name="0165a07" id="0165a07">乐</a><a name="0165a08" id="0165a08"><p>佛告阿难。其有比丘比丘尼。持四法熟思正</a><a name="0165a09" id="0165a09">心不随心。外亦思善。中亦思善。心亦无所</a><a name="0165a10" id="0165a10">复贪乐。心不惊恐不复走。比丘比丘尼。其有</a><a name="0165a11" id="0165a11">持志意。如是四法。名四神足。欲不死一劫</a><a name="0165a12" id="0165a12">可得。魔时入阿难腹中。佛复告阿难。如是</a><a name="0165a13" id="0165a13">尚可。阿难复言。佛何以不般泥洹。时足可</a><a name="0165a14" id="0165a14">般泥洹。佛复言。阎浮利大乐。其有知是四</a><a name="0165a15" id="0165a15">神足者。当可在天地间一劫有余。佛告阿难。</a><a name="0165a16" id="0165a16">如是者再三。阿难不应。四神足事。佛告阿</a><a name="0165a17" id="0165a17">难。若却于树下自思惟。佛起至醯连溪水边</a><a name="0165a18" id="0165a18">树下坐。魔来至佛所言。何以不般泥洹。佛言</a><a name="0165a19" id="0165a19">咄弊魔。未可般泥洹。须我四辈弟子黠慧得</a><a name="0165a20" id="0165a20">道。须我天上诸天世间人民逮及鬼神智慧</a><a name="0165a21" id="0165a21">得道。须我经法遍布天下。未可般泥洹。魔</a><a name="0165a22" id="0165a22">知佛当般泥洹。欢喜而去。佛坐自思惟。亦</a><a name="0165a23" id="0165a23">可放弃寿命。意欲放弃寿命。时天地大动。</a><a name="0165a24" id="0165a24">诸鬼神皆惊。阿难于树下。惊起至佛所。前</a><a name="0165a25" id="0165a25">以头面着佛足。却在一面住。白佛。我于树</a><a name="0165a26" id="0165a26">下坐。天地大动。我惊衣毛为起。我生不更</a><a name="0165a27" id="0165a27">是曹地动。佛为阿难。说天地动有八事。何</a><a name="0165a28" id="0165a28">等为八。地在水上。水在风上。风持水。如从</a><a name="0165a29" id="0165a29">地上望天。或时风动水。水动地。地因动。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010164c.htm'><img src='up.gif' border=0></a>
<a href='T010165b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>