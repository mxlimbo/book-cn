<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0047b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷8)</font> 第二分 （八）第二分散陀那经第四 <font face='Arial'>T01, p0047b</h2></font><hr>
<span class='old'>
</a><a name="0047a28" id="0047a28">一处。高声大论。俱说遮道浊乱之言。以此</a><a name="0047a29" id="0047a29">终日。或论国事。或论战斗兵杖之事。或论</span><a name="0047b01" id="0047b01">国家义和之事。或论大臣及庶民事。或论车</a><a name="0047b02" id="0047b02">马游园林事。或论坐席．衣服．饮食．妇女之事。</a><a name="0047b03" id="0047b03">或论山海龟鳖之事。但说如是遮道之论。</a><a name="0047b04" id="0047b04">以此终日<p>时。彼梵志遥见散陀那居士来。</a><a name="0047b05" id="0047b05">即敕其众。令皆静默。所以然者。彼沙门瞿</a><a name="0047b06" id="0047b06">昙弟子今从外来。沙门瞿昙白衣弟子中。此</a><a name="0047b07" id="0047b07">为最上。彼必来此。汝宜静默。时。诸梵志各</a><a name="0047b08" id="0047b08">自默然<p>散陀那居士至梵志所。问讯已。一</a><a name="0047b09" id="0047b09">面坐。语梵志曰。我师世尊常乐闲静。不</a><a name="0047b10" id="0047b10">好愦闹。不如汝等与诸弟子处在人中。</a><a name="0047b11" id="0047b11">高声大论。但说遮道无益之言<p>梵志又语居</a><a name="0047b12" id="0047b12">士言。沙门瞿昙颇曾与人共言论不。众人</a><a name="0047b13" id="0047b13">何由得知沙门有大智慧。汝师常好独处</a><a name="0047b14" id="0047b14">边地。犹如瞎牛食草。偏<span class='corr'>逐</span>所见。汝师瞿昙</a><a name="0047b15" id="0047b15">亦复如是。偏好独见。乐无人处。汝师若来。</a><a name="0047b16" id="0047b16">吾等当称以为瞎牛。彼常自言有大智慧。</a><a name="0047b17" id="0047b17">我以一言穷彼。能使默然如龟藏六。谓可</a><a name="0047b18" id="0047b18">无患。以一箭射。使无逃处</a><a name="0047b19" id="0047b19"><p>尔时。世尊在闲静室。以天耳闻梵志居士</a><a name="0047b20" id="0047b20">有如是论。即出七叶树窟。诣乌暂婆利梵</a><a name="0047b21" id="0047b21">志女林。时。彼梵志遥见佛来。敕诸弟子。汝</a><a name="0047b22" id="0047b22">等皆默。瞿昙沙门欲来至此。汝等慎勿起</a><a name="0047b23" id="0047b23">迎．恭敬礼拜。亦勿请坐。取一别座。与之令</a><a name="0047b24" id="0047b24">坐。彼既坐已。卿等当问。沙门瞿昙。汝从本</a><a name="0047b25" id="0047b25">来。以何法教训于弟子。得安隐定。净修</a><a name="0047b26" id="0047b26">梵行<p>尔时。世尊渐至彼园。时彼梵志不觉</a><a name="0047b27" id="0047b27">自起。渐迎世尊。而作是言。善来。瞿昙。善来。</a><a name="0047b28" id="0047b28">沙门。久不相见。今以何缘而来至此。可前</a><a name="0047b29" id="0047b29">小坐。尔时。世尊即就其座。嬉怡而笑。默自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010047a.htm'><img src='up.gif' border=0></a>
<a href='T010047c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>