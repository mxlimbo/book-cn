<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0707c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷28)</font> 听法品第三十六 （五） <font face='Arial'>T02, p0707c</h2></font><hr>
<span class='old'>
</a><br><a name="0707b28" id="0707b28">　　若能于此法　　　而无懈怠者</a><br><a name="0707b29" id="0707b29">　　便当尽生死　　　无有苦原本　</p></span><a name="0707c01" id="0707c01"><p>尔时。世尊说此偈已。便诣中道。是时。梵天</a><a name="0707c02" id="0707c02">在如来右处银道侧。释提桓因在水精道</a><a name="0707c03" id="0707c03">侧。及诸天人在虚空中散华烧香。作倡伎</a><a name="0707c04" id="0707c04">乐。娱乐如来<p>是时。优钵华色比丘尼闻如</a><a name="0707c05" id="0707c05">来今日当至阎浮提僧迦尸池水侧。闻已。</a><a name="0707c06" id="0707c06">便生此念。四部之众．国王．大臣．国中人民。靡</a><a name="0707c07" id="0707c07">不往者。设我当以常法往者。此非其宜。我</a><a name="0707c08" id="0707c08">今当作转轮圣王形容。往见世尊。是时。优</a><a name="0707c09" id="0707c09">钵华色比丘尼还隐其形。作转轮圣王形。七</a><a name="0707c10" id="0707c10">宝具足。所谓七宝者。轮宝．象宝．马宝．珠宝．玉</a><a name="0707c11" id="0707c11">女宝．典兵宝．典藏宝。是谓七宝<p>尔时。尊者</a><a name="0707c12" id="0707c12">须菩提在罗阅城耆阇崛山中。在一山侧</a><a name="0707c13" id="0707c13">缝衣裳。是时。须菩提闻世尊今日当来至</a><a name="0707c14" id="0707c14">阎浮里地。四部之众靡不见者。我今者宜</a><a name="0707c15" id="0707c15">可时往问讯礼拜如来。尔时。尊者须菩提便</a><a name="0707c16" id="0707c16">舍缝衣之业。从坐起。右脚着地。是时。彼复</a><a name="0707c17" id="0707c17">作是念。此如来形。何者是世尊。为是眼．耳．鼻．</a><a name="0707c18" id="0707c18">口．身．意乎。往见者复是地．水．火．风种乎。一切</a><a name="0707c19" id="0707c19">诸法皆悉空寂。无造．无作。如世尊所说偈言</a><a name="0707c20" id="0707c20"><p class='lg'>　　若欲礼佛者　　　及诸最胜者</a><br><a name="0707c21" id="0707c21">　　阴持入诸种　　　皆悉观无常</a><br><a name="0707c22" id="0707c22">　　曩昔过去佛　　　及以当来者</a><br><a name="0707c23" id="0707c23">　　如今现在佛　　　此皆悉无常</a><br><a name="0707c24" id="0707c24">　　若欲礼佛者　　　过去及当来</a><br><a name="0707c25" id="0707c25">　　说于现在中　　　当观于空法</a><br><a name="0707c26" id="0707c26">　　若欲礼佛者　　　过去及当来</a><br><a name="0707c27" id="0707c27">　　现在及诸佛　　　当计于无我　</p></a><a name="0707c28" id="0707c28"><p>此中无我．无命．无人．无造作。亦无形容有</a><a name="0707c29" id="0707c29">教．有授者。诸法皆悉空寂。何者是我。我者无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020707b.htm'><img src='up.gif' border=0></a>
<a href='T020708a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>