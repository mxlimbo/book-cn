<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0078b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷12)</font> 第二分 （一八）第二分自欢喜经第十四 <font face='Arial'>T01, p0078b</h2></font><hr>
<span class='old'>
</a><a name="0078a28" id="0078a28">辩才无碍。专念不乱。精勤不怠。此法无上。</a><a name="0078a29" id="0078a29">智慧无余。神通无余。诸世间沙门．婆罗门无</span><a name="0078b01" id="0078b01">有与如来等者。况欲出其上<p>如来说法复</a><a name="0078b02" id="0078b02">有上者。谓解脱智。谓解脱智者。世尊由他</a><a name="0078b03" id="0078b03">因缘内自思惟言。此人是须陀洹。此是斯陀</a><a name="0078b04" id="0078b04">含。此是阿那含。此是阿罗汉。此法无上。智慧</a><a name="0078b05" id="0078b05">无余。神通无余。诸世间沙门．婆罗门无有</a><a name="0078b06" id="0078b06">与如来等者。况欲出其上<p>如来说法复有</a><a name="0078b07" id="0078b07">上者。谓自识宿命智证。诸沙门．婆罗门种种</a><a name="0078b08" id="0078b08">方便。入定意三昧。随三昧心。自忆往昔无</a><a name="0078b09" id="0078b09">数世事。一生．二生。乃至百千生成劫败劫。如</a><a name="0078b10" id="0078b10">是无数我于某处生。名字如是。种．姓如是。</a><a name="0078b11" id="0078b11">寿命如是。饮食如是。苦乐如是。从此生彼。</a><a name="0078b12" id="0078b12">从彼生此。若干种相。自忆宿命无数劫事。</a><a name="0078b13" id="0078b13">昼夜常念本所经历。此是色。此是无色。此是</a><a name="0078b14" id="0078b14">想。此是无想。此是非无想。尽忆尽知。此法无</a><a name="0078b15" id="0078b15">上。智慧无余。神通无余。诸世间沙门．婆罗门</a><a name="0078b16" id="0078b16">无与如来等者。况欲出其上<p>如来说法复</a><a name="0078b17" id="0078b17">有上者。谓天眼智。天眼智者。诸沙门．婆罗</a><a name="0078b18" id="0078b18">门种种方便。入定意三昧。随三昧心。观诸</a><a name="0078b19" id="0078b19">众生。死者．生者。善色。恶色。善趣。恶趣。若好．若</a><a name="0078b20" id="0078b20">丑。随其所行。尽见尽知。或有众生。成就身</a><a name="0078b21" id="0078b21">恶行．口恶行．意恶行。诽谤贤圣。信邪倒见。</a><a name="0078b22" id="0078b22">身坏命终。堕三恶道。或有众生。身行善．口</a><a name="0078b23" id="0078b23">言善．意念善。不谤贤圣。见正信行。身坏命</a><a name="0078b24" id="0078b24">终。生天人中。以天眼净。观诸众生。如实知</a><a name="0078b25" id="0078b25">见。此法无上。智慧无余。神通无余。诸世间沙</a><a name="0078b26" id="0078b26">门．婆罗门无与如来等者。况欲出其上<p>如</a><a name="0078b27" id="0078b27">来说法复有上者。谓神足证。神足证者。诸</a><a name="0078b28" id="0078b28">沙门．婆罗门以种种方便。入定意三昧。随</a><a name="0078b29" id="0078b29">三昧心。作无数神力。能变一身为无数身。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010078a.htm'><img src='up.gif' border=0></a>
<a href='T010078c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>