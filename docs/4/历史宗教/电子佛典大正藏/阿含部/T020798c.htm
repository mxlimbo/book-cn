<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0798c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷46)</font> 放牛品第四十九第四分别诵 （六） <font face='Arial'>T02, p0798c</h2></font><hr>
<span class='old'>
</a><a name="0798b28" id="0798b28">驴也<p>梵志报曰。如此之类当言驴马。所以</a><a name="0798b29" id="0798b29">然者。由驴遗形故。得此驹也<p>佛告梵志。</span><a name="0798c01" id="0798c01">汝熟思惟。然后报吾。汝今所说前后不相</a><a name="0798c02" id="0798c02">应。汝前所说刹利女出适婆罗门家。若生</a><a name="0798c03" id="0798c03">儿者。便言婆罗门种。今驴逐马生驹者。便</a><a name="0798c04" id="0798c04">言驴马。将不违前语乎。设复。梵志。若马逐</a><a name="0798c05" id="0798c05">驴生驹者。名之云何<p>梵志报曰。当名为马</a><a name="0798c06" id="0798c06">驴<p>佛告之曰。云何。梵志。马驴．驴马岂复有</a><a name="0798c07" id="0798c07">异乎。若复有人言宝一斛。复有人言一斛</a><a name="0798c08" id="0798c08">宝。此二义岂有异乎<p>梵志报曰。此是一义。</a><a name="0798c09" id="0798c09">所以然者。宝一．一宝此义不异也<p>佛告梵</a><a name="0798c10" id="0798c10">志。云何马驴．驴马此非一义乎<p>梵志报言。</a><a name="0798c11" id="0798c11">今。沙门瞿昙。虽有斯言。然婆罗门自称言。</a><a name="0798c12" id="0798c12">吾姓最豪。无有出者<p>佛告梵志。汝先称誉</a><a name="0798c13" id="0798c13">其母。后复叹说其父。若复父亦是婆罗门种。</a><a name="0798c14" id="0798c14">母亦是婆罗门种。后生二儿。彼时其中一儿。</a><a name="0798c15" id="0798c15">多诸技术。无事不览。第二子者了无所</a><a name="0798c16" id="0798c16">知。是时。父母为敬待何者。为当敬待有智</a><a name="0798c17" id="0798c17">者。为当敬待无所知者<p>梵志报曰。其父母</a><a name="0798c18" id="0798c18">应当敬待高德聪明者。不应敬待无有智</a><a name="0798c19" id="0798c19">者。所以然者。今此一子无事不了。无事不</a><a name="0798c20" id="0798c20">闲。正应敬待此子。不应敬待无智之子</a><a name="0798c21" id="0798c21"><p>佛告梵志。若彼二子。一聪明者。便复兴意</a><a name="0798c22" id="0798c22">作杀．盗．淫泆十恶之法。彼一子不聪明</a><a name="0798c23" id="0798c23">者。守护身．口．意行。十善之法一无所犯。</a><a name="0798c24" id="0798c24">彼父母应当敬待何者<p>梵志报曰。彼父母</a><a name="0798c25" id="0798c25">应当敬待行十善之子。彼行不善之人复</a><a name="0798c26" id="0798c26">敬待为<p>佛告梵志。汝先叹其多闻。后叹其</a><a name="0798c27" id="0798c27">戒。云何。梵志。若复有二子。一子父专正。母不</a><a name="0798c28" id="0798c28">专正。一子父不专正。母专正。彼子若母正．</a><a name="0798c29" id="0798c29">父不正者。无事不闲。博知经术。第二子父<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020798b.htm'><img src='up.gif' border=0></a>
<a href='T020799a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>