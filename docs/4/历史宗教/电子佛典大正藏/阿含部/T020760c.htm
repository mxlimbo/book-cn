<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0760c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷39)</font> 马血天子问八政品第四十三 （五） <font face='Arial'>T02, p0760c</h2></font><hr>
<span class='old'>
</a><a name="0760b28" id="0760b28">或一身若干头。或有数十身而共一头。或</a><a name="0760b29" id="0760b29">两肩有三颈。当心有口。或有一手。或有</span><a name="0760c01" id="0760c01">两手者。或复四手。或两手擎头。口衔死蛇。或</a><a name="0760c02" id="0760c02">头上火然。口出火光。或两手擘口。欲前</a><a name="0760c03" id="0760c03">啖之。或披腹相向。手执刀剑。担持戈矛。</a><a name="0760c04" id="0760c04">或执舂杵。或担山．负石．担持大树者。或</a><a name="0760c05" id="0760c05">两脚在上。头在下。或乘象．师子．虎．狼．毒虫。</a><a name="0760c06" id="0760c06">或步来者。或空中飞。是时。弊魔将尔许之众。</a><a name="0760c07" id="0760c07">围绕道树<p>时。魔波旬在我左侧而语我曰。</a><a name="0760c08" id="0760c08">沙门速起。时我。比丘。默然不对。如是再三。</a><a name="0760c09" id="0760c09">魔语我曰。沙门畏我不乎。我告之曰。我今</a><a name="0760c10" id="0760c10">执心无所畏惧。时波旬曰。沙门。颇见我四</a><a name="0760c11" id="0760c11">部之众耶。然汝一己。无有器杖兵刃。秃头</a><a name="0760c12" id="0760c12">露形。着此三衣。复言。吾无所畏<p>尔时。我向</a><a name="0760c13" id="0760c13">波旬。便说此偈</a><a name="0760c14" id="0760c14"><p class='lg'>　　仁铠三昧弓　　　手执智慧箭</a><br><a name="0760c15" id="0760c15">　　福业为兵众　　　今当坏汝军　</p></a><a name="0760c16" id="0760c16"><p>时。魔波旬复语我曰。我于沙门多所饶益。</a><a name="0760c17" id="0760c17">设不从我语者。正尔取汝。灰灭其形。又复</a><a name="0760c18" id="0760c18">沙门。颜貌端政。年壮可美。出处刹利转轮王</a><a name="0760c19" id="0760c19">种。速起此处。习于五乐。我当将和使汝得</a><a name="0760c20" id="0760c20">作转轮圣王。时。我复报波旬曰。汝所说者。</a><a name="0760c21" id="0760c21">无常变易。不得久住。亦当舍离。非吾所贪。</a><a name="0760c22" id="0760c22">时。弊魔波旬复语我曰。沙门。今日为何所</a><a name="0760c23" id="0760c23">求。志愿何物。时我报曰。吾所愿者。无忧畏</a><a name="0760c24" id="0760c24">处。安隐恬泊。涅槃城中。使此众生流浪生</a><a name="0760c25" id="0760c25">死。沈翳苦恼者。导引正路<p>魔报我曰。设今</a><a name="0760c26" id="0760c26">沙门不速起乎坐者。当执汝脚。掷着</a><a name="0760c27" id="0760c27">海表。时我报波旬曰。我自观察天上．人中。</a><a name="0760c28" id="0760c28">魔．若魔天．人．若非人。及汝四部之众。不能</a><a name="0760c29" id="0760c29">使吾一毛动。魔报我曰。沙门。今日欲与<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020760b.htm'><img src='up.gif' border=0></a>
<a href='T020761a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>