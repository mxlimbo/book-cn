<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0024 起世经 0337a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 24 起世经</font> <font face='Arial'>(卷5)</font> 阿修罗品第六之一 <font face='Arial'>T01, p0337a</h2></font><hr>
<span class='old'>
</a><a name="0336c28" id="0336c28">皆玛瑙等七宝所成。于四方面。各有诸门。</a><a name="0336c29" id="0336c29">一一诸门。并皆具有楼橹却敌。杂色可观。</span><a name="0337a01" id="0337a01">乃至悉是砗磲玛瑙。诸珍宝物之所成就。然</a><a name="0337a02" id="0337a02">此诸门。唯无台阁。自余庄严。与前同等。</a><a name="0337a03" id="0337a03">诸比丘。其娑罗林奢摩梨林。二林之间。鞞</a><a name="0337a04" id="0337a04">摩质多罗阿修罗王。有一大池。名曰难陀。</a><a name="0337a05" id="0337a05">其池纵广五百由旬。水甚凉冷。澄洁轻美。</a><a name="0337a06" id="0337a06">常不浑浊。七种宝塼。厕填间错。七重板砌。</a><a name="0337a07" id="0337a07">七重栏楯。七重铃网。周匝悬垂。其外七重</a><a name="0337a08" id="0337a08">多罗行树。四面围绕。杂色可观。皆玛瑙等</a><a name="0337a09" id="0337a09">七宝所成。于四方面。各有阶道。杂色间错。</a><a name="0337a10" id="0337a10">令人乐观。亦为七宝之所成就。复有诸花。</a><a name="0337a11" id="0337a11">遍生池中。所谓优钵罗花。钵头摩花。究牟</a><a name="0337a12" id="0337a12">陀花。奔茶利花。形如火者。火色火光。形如</a><a name="0337a13" id="0337a13">金者金色金光。其形青者。青色青光。其形</a><a name="0337a14" id="0337a14">赤者。赤色赤光。其形白者。白色白光。其形</a><a name="0337a15" id="0337a15"><span class='corr'>绿</span>者。<span class='corr'>绿</span>色<span class='corr'>绿</span>光。团如车轮。其花光明。照</a><a name="0337a16" id="0337a16">一由旬。香气所熏。亦一由旬。池中又出无</a><a name="0337a17" id="0337a17">量藕根。大如车轴。割之汁出。色白如乳。其</a><a name="0337a18" id="0337a18">味甘美。犹如上蜜</a><a name="0337a19" id="0337a19"><p>诸比丘。其俱毗陀罗。及难陀那。二林中间。</a><a name="0337a20" id="0337a20">鞞摩质多罗阿修罗王。有一大树。名苏质怛</a><a name="0337a21" id="0337a21">逻波吒罗。其本周围满七由旬。根下入地二</a><a name="0337a22" id="0337a22">十一由旬。其身上出高百由旬。枝叶荫覆五</a><a name="0337a23" id="0337a23">十由旬。其院周回五百由旬。其外亦有七重</a><a name="0337a24" id="0337a24">垣墙。略说乃至周匝围绕。杂色可观。及砗磲</a><a name="0337a25" id="0337a25">玛瑙等七宝所成。于四方面亦有诸门。并</a><a name="0337a26" id="0337a26">皆七宝之所成就。一一诸门亦有楼橹却敌。</a><a name="0337a27" id="0337a27">略说乃至。种种众鸟。各各和鸣</a><a name="0337a28" id="0337a28"><p class='juan'>
起世经卷第五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010336c.htm'><img src='up.gif' border=0></a>
<a href='T010337b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>