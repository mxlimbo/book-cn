<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0052 大生义经 0844c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 52 大生义经</font> <font face='Arial'>(卷1)</font> <font face='Arial'>T01, p0844c</h2></font><hr>
<span class='old'>
</a><a name="0844b28" id="0844b28">死何有。由是生缘展转相生。所谓水族缘故</a><a name="0844b29" id="0844b29">而生水族。飞禽缘故而生飞禽。众类缘故而</span><a name="0844c01" id="0844c01">生众类。乃至人类缘故而生人类。由是缘故</a><a name="0844c02" id="0844c02">彼彼众生。互相因缘而得生起。阿难当知。此</a><a name="0844c03" id="0844c03">生法者是虚妄法而不究竟。此集此因此生</a><a name="0844c04" id="0844c04">此缘故有老死。由是老死亦不究竟</a><a name="0844c05" id="0844c05"><p>复次生法以何为缘。所谓有法为缘。因彼有</a><a name="0844c06" id="0844c06">故即起生法。有法若无生法何得。是故有法</a><a name="0844c07" id="0844c07">如前所说。令诸趣类展转相生而不断绝。阿</a><a name="0844c08" id="0844c08">难当知。此有法者即虚妄法而不究竟。此集</a><a name="0844c09" id="0844c09">此因此生此缘得起生法。由是生法亦不究</a><a name="0844c10" id="0844c10">竟</a><a name="0844c11" id="0844c11"><p>复次有法以何为缘。所谓取法为缘。由取法</a><a name="0844c12" id="0844c12">故即起有法。取法若无有法何得。阿难当知。</a><a name="0844c13" id="0844c13">此取法者即虚妄法而不究竟。此集此因此</a><a name="0844c14" id="0844c14">生此缘得起有法。由是有法亦不究竟</a><a name="0844c15" id="0844c15"><p>复次取法以何为缘。所谓爱法为缘。因有爱</a><a name="0844c16" id="0844c16">故即起取法。爱法若无取法何有。阿难当知</a><a name="0844c17" id="0844c17">此爱缘故即起希求。希求为缘即有所得。以</a><a name="0844c18" id="0844c18">所得故心不决定。由不决定无所厌足。以其</a><a name="0844c19" id="0844c19">内心无厌足故即生喜贪。以贪缘故即生我</a><a name="0844c20" id="0844c20">见。我见生已有所取着。取着为缘心即散</a><a name="0844c21" id="0844c21">乱。由散乱故即起妄语论讼斗诤。刀杖相治。</a><a name="0844c22" id="0844c22">由是因缘即便造作诸不善业。如此诸业皆</a><a name="0844c23" id="0844c23">由散乱而得生起。若无散乱诸业不生。此散</a><a name="0844c24" id="0844c24">乱法以何为缘。所谓取着为缘。由取着故心</a><a name="0844c25" id="0844c25">即散乱。取着若无散乱何得。此取着法以何</a><a name="0844c26" id="0844c26">为缘。所谓我见为缘取着得起。我见若无即</a><a name="0844c27" id="0844c27">无取着。此我见法以何为缘。所谓喜贪为缘</a><a name="0844c28" id="0844c28">我见得起。喜贪若无即无我见。此喜贪法以</a><a name="0844c29" id="0844c29">何为缘。所谓内心无厌足为缘。以无厌足故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010844b.htm'><img src='up.gif' border=0></a>
<a href='T010845a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>