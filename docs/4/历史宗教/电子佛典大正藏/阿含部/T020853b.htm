<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0130 佛说给孤长者女得度因缘经 0853b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 130 佛说给孤长者女得度因缘经</font> <font face='Arial'>(卷3)</font> <font face='Arial'>T02, p0853b</h2></font><hr>
<span class='old'>
</a><a name="0853a28" id="0853a28">居士亦在佛会。尔时彼佛即为哀愍王及诸</a><a name="0853a29" id="0853a29">会众。如应说法示教利喜已。佛即默然。彼哀</span><a name="0853b01" id="0853b01">愍王从座而起住立佛前。具以十梦次第而</a><a name="0853b02" id="0853b02">说。说已复言。我以此缘。恐于寿命有所损失。</a><a name="0853b03" id="0853b03">愿佛悲愍为我开决。佛言。大王。勿怖勿怖。</a><a name="0853b04" id="0853b04">如所得梦皆非汝事。亦非今时善恶之相。于</a><a name="0853b05" id="0853b05">汝寿命亦无损失。大王当知。是未来世中人</a><a name="0853b06" id="0853b06">寿百岁时。有佛出世名释迦牟尼十号具足。</a><a name="0853b07" id="0853b07">彼佛住世演说诸法教化众生。如其所应作</a><a name="0853b08" id="0853b08">佛事已而入涅槃。入涅槃后于遗法中苾刍弟</a><a name="0853b09" id="0853b09">子诸所作事。王今此梦是彼前相。我今为王</a><a name="0853b10" id="0853b10">次第而说。如王所梦有一大象从窗牖出。身</a><a name="0853b11" id="0853b11">虽得出尾为窗碍者。是彼佛入涅<span class='corr'>槃</span>后。于遗</a><a name="0853b12" id="0853b12">法中有婆罗门长者居士若男若女。弃舍眷</a><a name="0853b13" id="0853b13">属出家学道。虽出家已。心犹贪著名利俗事</a><a name="0853b14" id="0853b14">不能解脱。如王所梦有一渴人井随其后。是</a><a name="0853b15" id="0853b15">人宁忍于渴终不取饮者。是彼遗法中有诸</a><a name="0853b16" id="0853b16">苾刍。为婆罗门长者居士说佛经典。彼婆罗</a><a name="0853b17" id="0853b17">门等心生厌舍不乐听受。如王所梦有人以</a><a name="0853b18" id="0853b18">其真珠贸易于糗者。是彼遗法中有诸苾刍</a><a name="0853b19" id="0853b19">弟子。不能依佛正典修习根力觉道禅定出</a><a name="0853b20" id="0853b20">世间法而复爱乐修习世间经书咒术歌咏言</a><a name="0853b21" id="0853b21">颂。如王所梦有人以其栴檀香木贸易常木</a><a name="0853b22" id="0853b22">者。是彼遗法中有诸苾刍。以佛经典。贸易世</a><a name="0853b23" id="0853b23">间经书外道典籍。如王所梦有诸小象驱大</a><a name="0853b24" id="0853b24">香象奔走而出者。是彼遗法中有诸破戒无</a><a name="0853b25" id="0853b25">德苾刍。见彼持戒有德苾刍众共嫌恶。巧设</a><a name="0853b26" id="0853b26">方便摈令远去。如王所梦有一大园华果茂盛。</a><a name="0853b27" id="0853b27">忽为猛风吹落散坏者。是彼遗法中有诸清</a><a name="0853b28" id="0853b28">净持戒具德多闻苾刍。安止僧伽蓝摩。为彼</a><a name="0853b29" id="0853b29">所有不修身不修心不修慧粗恶苾刍众共毁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020853a.htm'><img src='up.gif' border=0></a>
<a href='T020853c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>