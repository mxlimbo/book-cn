<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0640c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷18)</font> 四意断品第二十六之一 （九） <font face='Arial'>T02, p0640c</h2></font><hr>
<span class='old'>
</a><a name="0640b28" id="0640b28">至摩瘦国。尔时。尊者舍利弗游于摩瘦本生</a><a name="0640b29" id="0640b29">之处。身遇疾病。极为苦痛。时。唯有均头沙</span><a name="0640c01" id="0640c01">弥供养。目下除去不净。供给清净<p>是时。释</a><a name="0640c02" id="0640c02">提桓因知舍利弗心中所念。譬如力士</a><a name="0640c03" id="0640c03">屈申臂顷。从三十三天没不现。来至舍</a><a name="0640c04" id="0640c04">利弗精舍中。至已。头面礼足。复以两手摩</a><a name="0640c05" id="0640c05">舍利弗足。自称姓名。而作是说。我是天王</a><a name="0640c06" id="0640c06">帝释<p>舍利弗言。快哉。天帝。受命无穷<p>释提</a><a name="0640c07" id="0640c07">桓因报言。我今欲供养尊者舍利<p>时舍利</a><a name="0640c08" id="0640c08">弗报言。止。止。天帝。此则为供养已。诸天清</a><a name="0640c09" id="0640c09">净。阿须轮．龙．鬼及诸天之众。我今自有沙</a><a name="0640c10" id="0640c10">弥。足堪使令<p>时。释提桓因再三白舍利弗</a><a name="0640c11" id="0640c11">言。我今欲作福业。莫见违愿。今欲供养</a><a name="0640c12" id="0640c12">尊者舍利<p>是时。舍利弗默然不对<p>时。释提</a><a name="0640c13" id="0640c13">桓因躬自除粪。不辞谦苦<p>是时。尊者舍利弗</a><a name="0640c14" id="0640c14">即以其夜而般涅槃。是时。此地六变震动。</a><a name="0640c15" id="0640c15">有大音声。雨诸天华。作倡伎乐。诸天侧塞</a><a name="0640c16" id="0640c16">虚空。神妙诸天亦散拘牟头华。或以栴檀杂</a><a name="0640c17" id="0640c17">碎之香而散其上。时。舍利弗已取灭度。诸</a><a name="0640c18" id="0640c18">天皆在空中。悲号啼哭。不能自胜。虚空之</a><a name="0640c19" id="0640c19">中。欲天．色天．无色天。悉共堕泪。亦如春月</a><a name="0640c20" id="0640c20">细雨和畅。尔时。亦复如是。今尊者舍利弗取</a><a name="0640c21" id="0640c21">般涅槃。何其速哉<p>是时。释提桓因集一切众</a><a name="0640c22" id="0640c22">香。而耶维尊者舍利弗身。种种供养已。而收</a><a name="0640c23" id="0640c23">舍利及衣钵。而付均头沙弥。又告之曰。此是</a><a name="0640c24" id="0640c24">汝师舍利及衣钵。往奉世尊。到已。以此因</a><a name="0640c25" id="0640c25">缘。具白世尊。若有所说者。便奉行之<p>是</a><a name="0640c26" id="0640c26">时。均头报言。如是。拘翼<p>是时。均头沙弥捉衣．</a><a name="0640c27" id="0640c27">持钵及舍利。往至阿难所。白阿难曰。我</a><a name="0640c28" id="0640c28">师已取灭度。今持舍利．衣钵来。用上世</a><a name="0640c29" id="0640c29">尊<p>时阿难见已。即堕泪而作是语。汝亦来<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020640b.htm'><img src='up.gif' border=0></a>
<a href='T020641a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>