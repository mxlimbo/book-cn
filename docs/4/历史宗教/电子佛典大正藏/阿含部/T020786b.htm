<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0786b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷44)</font> 十不善品第四十八 （二） <font face='Arial'>T02, p0786b</h2></font><hr>
<span class='old'>
</a><a name="0786a28" id="0786a28">围绕。往诣普会讲堂。尔时。世尊默然观察。</a><a name="0786a29" id="0786a29">诸圣众寂寞不语。是时。阿难白佛言。今日</span><a name="0786b01" id="0786b01">圣众尽集讲堂。唯然。世尊。当与诸比丘说</a><a name="0786b02" id="0786b02">禁戒。尔时。世尊亦复默然不语<p>是时。阿难须</a><a name="0786b03" id="0786b03">臾复白佛言。今正是时。宜说禁戒。初夜欲</a><a name="0786b04" id="0786b04">尽<p>尔时。世尊复默不语。尔时。阿难须臾复白</a><a name="0786b05" id="0786b05">佛言。中夜欲竟。众僧劳顿。唯愿世尊以时</a><a name="0786b06" id="0786b06">说戒<p>尔时。世尊复默然不语。是时。阿难须</a><a name="0786b07" id="0786b07">臾复白佛言。后夜欲尽。唯愿世尊以时</a><a name="0786b08" id="0786b08">说戒<p>佛告阿难。众中不净者故不说戒。今</a><a name="0786b09" id="0786b09">听上座。使说禁戒。若僧上座。不堪任说戒</a><a name="0786b10" id="0786b10">者。听持律说禁戒。若无持律者。其能</a><a name="0786b11" id="0786b11">诵戒通利者。当唱之使说戒。自今已后。如</a><a name="0786b12" id="0786b12">来更不说戒。众中不净。如来于中说戒。彼人</a><a name="0786b13" id="0786b13">头破为七分。如彼酬罗果无异<p>是时。阿</a><a name="0786b14" id="0786b14">难悲泣交集。并作是说。圣众今日便为孤</a><a name="0786b15" id="0786b15">穷。如来正法去何速疾。不净之人出何速</a><a name="0786b16" id="0786b16">疾<p>是时。大目干连便作是念。此众中何等</a><a name="0786b17" id="0786b17">毁法之人。在此众中乃令如来不说禁</a><a name="0786b18" id="0786b18">戒。是时。大目干连入三昧定。遍观圣众</a><a name="0786b19" id="0786b19">心中瑕秽。尔时。目连见马师．满宿二比丘在</a><a name="0786b20" id="0786b20">众会中。是时目连即从座起。至彼比丘所。</a><a name="0786b21" id="0786b21">而告之曰。汝等速起。离此座中。如来见讥。</a><a name="0786b22" id="0786b22">由卿等故。如来不说禁戒<p>尔时。二比丘默</a><a name="0786b23" id="0786b23">然不语。是时。目连复再三告曰。汝等速起。</a><a name="0786b24" id="0786b24">不须住此<p>是时。彼比丘默然不对。是时。目</a><a name="0786b25" id="0786b25">连即前捉手将至门外。还取门闭。前白佛</a><a name="0786b26" id="0786b26">言。不净比丘已将在外。唯然世尊时说</a><a name="0786b27" id="0786b27">禁戒<p>佛告目连。止。止。目连。如来更不与</a><a name="0786b28" id="0786b28">比丘说戒。如来所说言不有二。还诣座</a><a name="0786b29" id="0786b29">所<p>是时。目连复白佛言。今此众中已生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020786a.htm'><img src='up.gif' border=0></a>
<a href='T020786c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>