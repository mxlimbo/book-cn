<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0392b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷3)</font> 初诵 （五四） <font face='Arial'>T02, p0392b</h2></font><hr>
<span class='old'>
</a><a name="0392a28" id="0392a28">号恋慕。不自堪胜。烧葬母已。便自沐浴。衣</a><a name="0392a29" id="0392a29">发故湿。于日中时。往诣佛所。礼佛足已。在</span><a name="0392b01" id="0392b01">一面坐。佛告王曰。王从何来。衣发故湿。波</a><a name="0392b02" id="0392b02">斯匿王白佛言。世尊。我之慈母。情特尊敬。一</a><a name="0392b03" id="0392b03">旦崩背。我送母丧。远至旷野。殡葬已讫。新</a><a name="0392b04" id="0392b04">浴洗故。衣发犹湿。佛告大王。汝于母所。极</a><a name="0392b05" id="0392b05">爱敬不。王即答言。实为爱敬。设令有人。能</a><a name="0392b06" id="0392b06">使我母还得活者。我以象军车军马军步军。</a><a name="0392b07" id="0392b07">悉以与之。续我母命。心无悔恨。设以半</a><a name="0392b08" id="0392b08">国赏之。亦不生恨。王复言曰。佛语诚实。一</a><a name="0392b09" id="0392b09">切生者。会必归死。佛言。实尔实尔。生必有</a><a name="0392b10" id="0392b10">死。五趣四生。无不终者。王者臣民婆罗门众。</a><a name="0392b11" id="0392b11">会归当死。灌顶人王。威力自在。统领国土。会</a><a name="0392b12" id="0392b12">归终没。转轮圣王。王四天下。七宝具足。亦</a><a name="0392b13" id="0392b13">会当死。五通神仙。在于山薮。饮水食果。亦归</a><a name="0392b14" id="0392b14">于死。三十三天。极受快乐。光色炽盛。处天宫</a><a name="0392b15" id="0392b15">殿。寿命延长。亦归终没。诸罗汉等。舍于重</a><a name="0392b16" id="0392b16">担。逮得己利。尽诸有结。心得自在。正智解</a><a name="0392b17" id="0392b17">脱。后边之身。亦归散灭。诸辟支佛。独一无</a><a name="0392b18" id="0392b18">侣。常在闲静。亦当散灭。诸佛正觉。具于十</a><a name="0392b19" id="0392b19">力。有四无畏。得四无碍。能师子吼。身亦无</a><a name="0392b20" id="0392b20">常。会归散灭。佛言大王。我为大王。种种分别</a><a name="0392b21" id="0392b21">生必有死。略而言之。无生不终。佛即说偈言</a><a name="0392b22" id="0392b22"><p class='lg'>　　一切生皆死　　　寿命必归终</a><br><a name="0392b23" id="0392b23">　　随业受缘报　　　善恶各获果</a><br><a name="0392b24" id="0392b24">　　修福上升天　　　为恶入地狱</a><br><a name="0392b25" id="0392b25">　　修道断生死　　　永入于涅槃</a><br><a name="0392b26" id="0392b26">　　非空非海中　　　非入山石间</a><br><a name="0392b27" id="0392b27">　　无有地方所　　　脱之不受死</a><br><a name="0392b28" id="0392b28">　　诸佛与缘觉　　　菩萨及声闻</a><br><a name="0392b29" id="0392b29">　　犹舍无常身　　　何况诸凡夫　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020392a.htm'><img src='up.gif' border=0></a>
<a href='T020392c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>