<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0704a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷28)</font> 听法品第三十六 （五） <font face='Arial'>T02, p0704a</h2></font><hr>
<span class='old'>
</a><a name="0703c28" id="0703c28">优槃难陀龙王以尾掷大海中。以水洒三</a><a name="0703c29" id="0703c29">十三天。亦不着目连身。是时。尊者大目连复</span><a name="0704a01" id="0704a01">以尾着大海水中。水乃至到梵迦夷天。并</a><a name="0704a02" id="0704a02">复洒二龙王身上<p>是时。二龙王自相谓言。我</a><a name="0704a03" id="0704a03">等尽其力势。以水洒三十三天。然此大龙</a><a name="0704a04" id="0704a04">王复过我上去。我等正有七头。今此龙王十</a><a name="0704a05" id="0704a05">四头。我等绕须弥山七匝。今此龙王绕须</a><a name="0704a06" id="0704a06">弥山十四匝。我今二龙王当共并力与共战</a><a name="0704a07" id="0704a07">斗<p>是时。二龙王极怀嗔恚。雷电霹雳放大</a><a name="0704a08" id="0704a08">火炎。是时。尊者大目连便作是念。凡龙战</a><a name="0704a09" id="0704a09">斗以火霹雳。设我以火霹雳共战斗者。阎</a><a name="0704a10" id="0704a10">浮里内人民之类。及三十三天皆当被害。我</a><a name="0704a11" id="0704a11">今化形极小。当与战斗。是时。目连即化形使</a><a name="0704a12" id="0704a12">小。便入龙口中。从鼻中出。或从鼻入。从</a><a name="0704a13" id="0704a13">耳中出。或入耳中。从眼中出。以出眼中。</a><a name="0704a14" id="0704a14">在眉上行<p>尔时。二龙王极怀恐惧。即作是</a><a name="0704a15" id="0704a15">念。此大龙王极有威力。乃能从口中入。鼻</a><a name="0704a16" id="0704a16">中出。从鼻入。眼中出。我等今日实为不如。</a><a name="0704a17" id="0704a17">我等龙种今有四生。卵生．胎生．湿生．化生。然</a><a name="0704a18" id="0704a18">无有出我等者。今此龙王威力乃尔。不堪</a><a name="0704a19" id="0704a19">共斗。我等性命死在斯须。皆怀恐惧。衣毛</a><a name="0704a20" id="0704a20">皆竖<p>是时。目连以见龙王心怀恐惧。还</a><a name="0704a21" id="0704a21">隐其形。作常形容。在眼睫上行。是时。二龙</a><a name="0704a22" id="0704a22">王见大目连。自相谓言。此是目连沙门。亦非</a><a name="0704a23" id="0704a23">龙王。甚奇。甚特。有大威力。乃能与我等共</a><a name="0704a24" id="0704a24">斗。是时。二龙王白目连言。尊者何为触娆</a><a name="0704a25" id="0704a25">我乃尔。欲何所诫敕<p>目连报曰。汝等昨</a><a name="0704a26" id="0704a26">日而作是念。云何秃头沙门恒在我上飞。</a><a name="0704a27" id="0704a27">今当制御之<p>龙王报曰。如是。目连<p>目连告</a><a name="0704a28" id="0704a28">曰。龙王当知。此须弥山者是诸天道路。非</a><a name="0704a29" id="0704a29">汝所居之处<p>龙王报曰。唯愿恕之。不见重<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020703c.htm'><img src='up.gif' border=0></a>
<a href='T020704b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>