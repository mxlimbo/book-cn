<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0401c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷7)</font> 三十三天品第八上 <font face='Arial'>T01, p0401c</h2></font><hr>
<span class='old'>
</a><a name="0401b28" id="0401b28">味。内于口中。彼须陀味。既入天口。即自</a><a name="0401b29" id="0401b29">渐渐融消变化。譬如酥及生酥掷置火中。</span><a name="0401c01" id="0401c01">即自融消。无有形影。如是如是。天须陀味。</a><a name="0401c02" id="0401c02">置于口中。自然消化。亦复如是。食须陀已。</a><a name="0401c03" id="0401c03">若其渴时。即于彼前。有天宝器。盛满天酒。</a><a name="0401c04" id="0401c04">福上中下。白赤黑色。略说如前。入口消化。</a><a name="0401c05" id="0401c05">融消亦尔。时彼天子。食饮讫已。而其身体。</a><a name="0401c06" id="0401c06">上下大小。如彼旧生诸天子天女等</a><a name="0401c07" id="0401c07"><p>诸比丘。若诸天子。及诸天女。身体既充。各随</a><a name="0401c08" id="0401c08">意向或诣池边。到池边已。入彼池内。澡浴清</a><a name="0401c09" id="0401c09">净。欢喜受乐。既出池上。诣香树边。时彼香</a><a name="0401c10" id="0401c10">树。枝自然低。从枝中出种种妙香。流入手中。</a><a name="0401c11" id="0401c11">即以涂身。复诣衣树。到已如前。亦为之低。而</a><a name="0401c12" id="0401c12">彼树中。又出种种微妙好衣。至手边已。即</a><a name="0401c13" id="0401c13">取而着。既着衣已。诣璎珞树。如是自低。垂</a><a name="0401c14" id="0401c14">流入手。或系或着。以庄严身。如是复诣华</a><a name="0401c15" id="0401c15">鬘树所。如前低垂。流出种种妙好华鬘。持</a><a name="0401c16" id="0401c16">饰头已。便向器树。树出种种众宝杂器。随</a><a name="0401c17" id="0401c17">意入手。将诣果林。盛种种果。或即啖食。</a><a name="0401c18" id="0401c18">或取汁饮。如是复诣音乐树边。树亦低垂。自</a><a name="0401c19" id="0401c19">然而出种种乐器。随意而取。或弹或打。或</a><a name="0401c20" id="0401c20">歌或舞。音声微妙。即便诣向林苑之中。入</a><a name="0401c21" id="0401c21">苑中已。于彼即见。无量无边百数千数无量</a><a name="0401c22" id="0401c22">百千万亿之数。诸天玉女。若未见女。所有</a><a name="0401c23" id="0401c23">前世知见业报。我从何处而来生此。如我此</a><a name="0401c24" id="0401c24">身。今受斯报。果业熟故。彼于此时。了了分</a><a name="0401c25" id="0401c25">明。忆宿世事。犹如指掌。以见天女。迷诸色</a><a name="0401c26" id="0401c26">故。正念觉察智心即灭。既失前生。着现在欲。</a><a name="0401c27" id="0401c27">口唯唱言。天玉女耶。天玉女耶。如是名为</a><a name="0401c28" id="0401c28">欲爱之缚。诸比丘。此则名为三种善行。诸</a><a name="0401c29" id="0401c29">比丘。一月之中。有六乌晡沙他(乌晡沙他隋言受斋亦云增长)。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010401b.htm'><img src='up.gif' border=0></a>
<a href='T010402a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>