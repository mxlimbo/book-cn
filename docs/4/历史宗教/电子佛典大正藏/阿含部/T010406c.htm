<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0406c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷8)</font> 斗战品第九 <font face='Arial'>T01, p0406c</h2></font><hr>
<span class='old'>
</a><a name="0406b28" id="0406b28">天主帝释大王。向阿修罗众。说偈报言</a><a name="0406b29" id="0406b29"><p class='lg'>　　愚痴者自随　　　称忍为畏彼</span><br><a name="0406c01" id="0406c01">　　以此求自益　　　彼边则无利</a><br><a name="0406c02" id="0406c02">　　我意彼作恶　　　不应嗔彼嗔</a><br><a name="0406c03" id="0406c03">　　于嗔能默然　　　彼斗则常胜</a><br><a name="0406c04" id="0406c04">　　若为他所恼　　　有力能忍者</a><br><a name="0406c05" id="0406c05">　　当知如此忍　　　忍中最为上</a><br><a name="0406c06" id="0406c06">　　无问自及他　　　皆求离畏处</a><br><a name="0406c07" id="0406c07">　　若知他嗔已　　　不于彼起憎</a><br><a name="0406c08" id="0406c08">　　二处作利益　　　若自若于他</a><br><a name="0406c09" id="0406c09">　　他嗔嫌骂者　　　自嗔能消灭</a><br><a name="0406c10" id="0406c10">　　二处作利益　　　若自若于他</a><br><a name="0406c11" id="0406c11">　　他意念愚痴　　　斯由不知法</a><br><a name="0406c12" id="0406c12">　　若有强力人　　　为彼无力忍</a><br><a name="0406c13" id="0406c13">　　此忍为最胜　　　余忍更无过</a><br><a name="0406c14" id="0406c14">　　彼无智慧筋　　　唯有愚痴力</a><br><a name="0406c15" id="0406c15">　　愚痴舍法故　　　自然失正行</a><br><a name="0406c16" id="0406c16">　　愚痴自矜胜　　　嗔恚出恶言</a><br><a name="0406c17" id="0406c17">　　若忍此骂时　　　彼则常有胜</a><br><a name="0406c18" id="0406c18">　　闻高胜言忍以畏　　　于齐等忍恐生怨</a><br><a name="0406c19" id="0406c19">　　为下恶骂能忍者　　　斯忍智人所称赞　</p></a><a name="0406c20" id="0406c20"><p>尔时帝释天王。说此偈已。三十三天。并及</a><a name="0406c21" id="0406c21">眷属。称叹欢喜。踊跃无量。其阿修罗众。皆</a><a name="0406c22" id="0406c22">各默然。时诸天中有智慧天。阿修罗中。有</a><a name="0406c23" id="0406c23">智慧者。各集一处。皆共量议。此等诸偈。详</a><a name="0406c24" id="0406c24">审思念。观察谛忍同称赞已。作如是言。诸</a><a name="0406c25" id="0406c25">仁者辈。今天帝释。善说言辞。彼等治化。一切</a><a name="0406c26" id="0406c26">无有刀杖鞭挞。亦无诤斗毁辱怨仇。亦无言</a><a name="0406c27" id="0406c27">讼及求报。复于生死中。有可患厌。求远离</a><a name="0406c28" id="0406c28">欲。为寂灭故。为寂静故。得神通故。得沙门</a><a name="0406c29" id="0406c29">故。成就正觉。得涅槃故。诸仁者辈。若彼毗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010406b.htm'><img src='up.gif' border=0></a>
<a href='T010407a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>