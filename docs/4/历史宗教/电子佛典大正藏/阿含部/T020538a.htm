<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0120 央掘魔罗经 0538a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 120 央掘魔罗经</font> <font face='Arial'>(卷4)</font> <font face='Arial'>T02, p0538a</h2></font><hr>
<span class='old'>
</a><a name="0537c28" id="0537c28">者大山。三者草木。四者众生。如是大地荷</a><a name="0537c29" id="0537c29">此四担。央掘魔罗白佛言。如是世尊。佛告央</span><a name="0538a01" id="0538a01">掘魔罗。非是大地荷四重担。所以者何。余复</a><a name="0538a02" id="0538a02">更有荷重担者。央掘魔罗白佛言。谁耶世尊。</a><a name="0538a03" id="0538a03">佛告央掘魔罗。正法住世余八十年。菩萨摩</a><a name="0538a04" id="0538a04">诃萨为一切众生。演说如来常恒不变如来</a><a name="0538a05" id="0538a05">之藏。当荷四担。何等为四。谓凶恶像类常欲</a><a name="0538a06" id="0538a06">加害。而不顾存亡弃舍身命。要说如来常恒</a><a name="0538a07" id="0538a07">不变如来之藏。是名初担。重于一切众山积</a><a name="0538a08" id="0538a08">聚。凶恶像类非优婆塞。以一阐提而毁骂之。</a><a name="0538a09" id="0538a09">闻悉能忍。是第二担。重于一切大水积聚。</a><a name="0538a10" id="0538a10">无缘得为国王大臣大力勇将及其眷属说如</a><a name="0538a11" id="0538a11">来藏。唯为下劣形残贫乞堪忍演说。是第三</a><a name="0538a12" id="0538a12">担。重于一切众生大聚。穷守边地多恼之处。</a><a name="0538a13" id="0538a13">衣食汤药众具粗弊。一切苦触无一可乐。男</a><a name="0538a14" id="0538a14">悉邪谤女人少信。域郭丘聚丰乐之处不</a><a name="0538a15" id="0538a15">得止住。是第四担。重于一切草木积聚。若能</a><a name="0538a16" id="0538a16">荷此四重担者。是名能荷大担菩萨摩诃萨。</a><a name="0538a17" id="0538a17">若菩萨摩诃萨。于正法欲灭余八十年。弃舍</a><a name="0538a18" id="0538a18">身命。演说如来常恒不变如来之藏。是为甚</a><a name="0538a19" id="0538a19">难。若能维持彼诸众生。是亦甚难。彼诸众生</a><a name="0538a20" id="0538a20">闻说如来常恒不变如来之藏。能起信乐是</a><a name="0538a21" id="0538a21">亦甚难</a><a name="0538a22" id="0538a22"><p>复次央掘魔罗。非是如来为第一难事。今当</a><a name="0538a23" id="0538a23">更说复有难事。譬如士夫其寿无量。过无量</a><a name="0538a24" id="0538a24">百千亿岁。以一毛端渧大海水。复过是数以</a><a name="0538a25" id="0538a25">一毛渧乃至将竭余如牛迹。为甚难不。央掘</a><a name="0538a26" id="0538a26">魔罗言。甚难世尊。不可称说。佛告央掘魔</a><a name="0538a27" id="0538a27">罗。此不为难。更有甚难。央掘魔罗言。谁耶</a><a name="0538a28" id="0538a28">世尊。佛告央掘魔罗。正法住世余八十年。若</a><a name="0538a29" id="0538a29">有菩萨摩诃萨。弃舍身命。演说如来常恒不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020537c.htm'><img src='up.gif' border=0></a>
<a href='T020538b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>