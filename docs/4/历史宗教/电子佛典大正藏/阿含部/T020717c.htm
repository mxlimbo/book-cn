<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0717c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷31)</font> 力品第三十八之一 （二） <font face='Arial'>T02, p0717c</h2></font><hr>
<span class='old'>
</a><a name="0717b28" id="0717b28"><p><b>　　<A NAME="n2286"></A>（二）</b><p>闻如是<p>一时。佛在舍卫国祇树给孤独</a><a name="0717b29" id="0717b29">园<p>尔时。世尊告诸比丘。汝等当思惟无常</span><a name="0717c01" id="0717c01">想。广布无常想。已思惟．广布无常想。尽断</a><a name="0717c02" id="0717c02">欲界爱。色界．无色界爱。亦断无明．憍慢。犹如</a><a name="0717c03" id="0717c03">以火烧焚草木。永尽无余。亦无遗迹。此亦</a><a name="0717c04" id="0717c04">如是。若修无常想。尽断欲爱．色爱．无色爱。</a><a name="0717c05" id="0717c05">无明．憍慢永无有余。所以然者。比丘。当</a><a name="0717c06" id="0717c06">修无常想时。而无欲心。彼以无欲心。便</a><a name="0717c07" id="0717c07">能分别法。思惟其义。无有愁．忧．苦．恼。彼</a><a name="0717c08" id="0717c08">以思惟法义。则无愚惑错误修行。若见</a><a name="0717c09" id="0717c09">有斗诤者。彼便作是念。此诸贤士不修无</a><a name="0717c10" id="0717c10">常想。不广布无常想。故致此斗讼耳。彼</a><a name="0717c11" id="0717c11">以斗诤不观其义。以不观其义。则有</a><a name="0717c12" id="0717c12">迷惑之心。彼以执此愚惑。而命终入三恶</a><a name="0717c13" id="0717c13">道。饿鬼．畜生．地狱中。是故。诸比丘。当修无常</a><a name="0717c14" id="0717c14">想。广布无常想。便无嗔恚．愚惑之想。亦能观</a><a name="0717c15" id="0717c15">法。亦观其义。若命终之后。生三善处。生</a><a name="0717c16" id="0717c16">天上．人中．涅槃之道。如是。诸比丘。当作是</a><a name="0717c17" id="0717c17">学<p>尔时。诸比丘闻佛所说。欢喜奉行</a><a name="0717c18" id="0717c18"><p><b>　　<A NAME="n2287"></A>（三）</b><p>闻如是<p>一时。佛在摩竭国忧迦支江水</a><a name="0717c19" id="0717c19">侧<p>尔时。世尊诣一树下。躬自敷座而坐。正</a><a name="0717c20" id="0717c20">身正意。系念在前<p>尔时。有一梵志往至彼</a><a name="0717c21" id="0717c21">处。是时。梵志见世尊脚迹为妙。见已。便生</a><a name="0717c22" id="0717c22">此念。是何人之迹。为是天．龙．鬼神．干沓和．</a><a name="0717c23" id="0717c23">阿须伦．人．若非人。为我先祖梵天耶。是时。</a><a name="0717c24" id="0717c24">梵志即逐迹前进。遥见世尊在一树下</a><a name="0717c25" id="0717c25">坐。正身正意。系念在前。见已。作是语。为是</a><a name="0717c26" id="0717c26">天耶<p>世尊告曰。我非是天<p>为干沓和耶<p>世</a><a name="0717c27" id="0717c27">尊告曰。我非干沓和也<p>为是龙子乎<p>对</a><a name="0717c28" id="0717c28">曰。我非是龙也<p>为阅叉也<p>佛报梵志。</a><a name="0717c29" id="0717c29">我非阅叉<p>为是祖父也<p>佛报曰。我非祖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020717b.htm'><img src='up.gif' border=0></a>
<a href='T020718a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>