<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0033 恒水经 0817a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 33 恒水经</font> <font face='Arial'>(卷1)</font> <font face='Arial'>T01, p0817a</h2></font><hr>
<span class='old'>
<p><p></span><a name="0817a01" id="0817a01"></a><a name="0817a02" id="0817a02"><p><b>　　<A NAME="n524"></A>No. 33 [No. 26(37), Nos. 34, 35]</b></a><a name="0817a03" id="0817a03"><p class='juan'>
佛说恒水经</p>
</a><a name="0817a04" id="0817a04"></a><a name="0817a05" id="0817a05"><p><span class='byline'>　　　　西晋三藏法师法炬译</span><br></a><a name="0817a06" id="0817a06"><p>闻如是。一时佛与大比丘僧诸弟子菩萨俱行</a><a name="0817a07" id="0817a07">到恒水。诸天人民鬼神龙人非人。及初发道</a><a name="0817a08" id="0817a08">意者无央数。各持华香伎乐皆追从佛。已到</a><a name="0817a09" id="0817a09">恒水施座而坐。众会皆定。月十五日说戒时。</a><a name="0817a10" id="0817a10">阿难从坐起正衣服前作礼。以头脑着佛</a><a name="0817a11" id="0817a11">足却长跪叉手白佛言。诸弟子坐安定。愿佛</a><a name="0817a12" id="0817a12">可说戒经。佛默然不应。阿难还就坐。甚久</a><a name="0817a13" id="0817a13">到夜半。阿难复起前长跪叉手白佛言。夜已</a><a name="0817a14" id="0817a14">半诸弟子坐皆安定。愿闻佛说戒经。佛复默</a><a name="0817a15" id="0817a15">然不应。阿难复还就坐大久鸡向欲鸣。阿难</a><a name="0817a16" id="0817a16">复起前长跪叉手白佛言。鸡欲鸣。诸弟子愿</a><a name="0817a17" id="0817a17">欲闻说佛戒经。佛告阿难言。人生死展转五</a><a name="0817a18" id="0817a18">道以往来。在世间甚大勤苦。不自识知前世</a><a name="0817a19" id="0817a19">宿命本末者。皆坐心意不端故。人身甚难得。</a><a name="0817a20" id="0817a20">已得人身。佛经戒复难得值闻。已得闻佛经</a><a name="0817a21" id="0817a21">戒。信入佛道复难。已入佛道。守持经戒复难</a><a name="0817a22" id="0817a22">得。佛欲说戒经。今坐中有一弟子。不能持佛</a><a name="0817a23" id="0817a23">戒经。用是故佛不说戒经。阿难白佛言。我不</a><a name="0817a24" id="0817a24">知何所弟子不持佛戒经。摩诃目干连三昧</a><a name="0817a25" id="0817a25">彻视。见不持戒弟子。即起往至其前谓之言。</a><a name="0817a26" id="0817a26">卿为佛作弟子。不能持戒法。是为捐弃之人。</a><a name="0817a27" id="0817a27">不应与尊者共同坐席。当起出。不得复入众</a><a name="0817a28" id="0817a28">中。佛告摩诃目干连。汝好晓令出不持戒弟</a><a name="0817a29" id="0817a29">子。即自惭愧出去。佛告诸弟子。善听今说法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010816c.htm'><img src='up.gif' border=0></a>
<a href='T010817b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>