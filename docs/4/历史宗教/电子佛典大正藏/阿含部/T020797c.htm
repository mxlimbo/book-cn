<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0797c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷46)</font> 放牛品第四十九第四分别诵 （五） <font face='Arial'>T02, p0797c</h2></font><hr>
<span class='old'>
</a><a name="0797b28" id="0797b28">为名。所谓名者。痛．想．念．更乐．思惟。是为名</a><a name="0797b29" id="0797b29"><p>彼云何为色。所谓四大身及四大身所造色。</span><a name="0797c01" id="0797c01">是谓名为色。色异．名异．故曰名色<p>彼云何</a><a name="0797c02" id="0797c02">六入。内六入。云何为六。所谓眼．耳．鼻．舌．身．</a><a name="0797c03" id="0797c03">意入。是谓六入<p>彼云何名为更乐。所谓六</a><a name="0797c04" id="0797c04">更乐身。云何为六。所谓眼．耳．鼻．舌．身．意更乐。</a><a name="0797c05" id="0797c05">是谓名为更乐<p>彼云何为痛。所谓三痛。云</a><a name="0797c06" id="0797c06">何为三。所谓乐痛．苦痛．不苦不乐痛。是谓</a><a name="0797c07" id="0797c07">名为痛<p>彼云何名为爱。所谓三爱身是也。</a><a name="0797c08" id="0797c08">欲爱．有爱．无有爱。云何为受。所谓四受是。</a><a name="0797c09" id="0797c09">云何为四。所谓欲受．见受．戒受．我受。是谓四</a><a name="0797c10" id="0797c10">受<p>彼云何为有。所谓三有。云何为三。欲有．</a><a name="0797c11" id="0797c11">色有．无色有。是名为有<p>彼云何为生。所谓</a><a name="0797c12" id="0797c12">生者。等具出家。受诸有。得五阴。受诸入。</a><a name="0797c13" id="0797c13">是谓为生<p>彼云何为老。所谓彼彼众生。于</a><a name="0797c14" id="0797c14">此身分。齿落发白。气力劣竭。诸根纯熟。寿命</a><a name="0797c15" id="0797c15">日衰。无复本识。是谓为老<p>云何为死。所谓</a><a name="0797c16" id="0797c16">彼彼众生。展转受形。身体无熅。无常变易。</a><a name="0797c17" id="0797c17">五亲分张。舍五阴身。命根断坏。是谓为死。</a><a name="0797c18" id="0797c18">比丘当知。故名为老．病．死。此名为因缘之</a><a name="0797c19" id="0797c19">法。广分别其义。诸佛如来所应施行起大</a><a name="0797c20" id="0797c20">慈哀。吾今已办。当念在树下露坐。若在冢</a><a name="0797c21" id="0797c21">间。当念坐禅。勿怀恐难。今不精勤。后悔</a><a name="0797c22" id="0797c22">无益<p>尔时。阿难白世尊言。如来与诸比丘</a><a name="0797c23" id="0797c23">说甚深缘本。然我观察无甚深之义<p>世尊</a><a name="0797c24" id="0797c24">告曰。止。止。阿难。勿兴此意。所以然者。十二</a><a name="0797c25" id="0797c25">因缘者极为甚深。非是常人所能明晓。我</a><a name="0797c26" id="0797c26">昔未觉此因缘法时。流浪生死。无有出期。</a><a name="0797c27" id="0797c27">又复。阿难。不但今日汝言因缘不甚深。昔</a><a name="0797c28" id="0797c28">日已来言不甚深也。所以然者。乃昔过</a><a name="0797c29" id="0797c29">去世时。有须焰阿须伦王窃生此念。欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020797b.htm'><img src='up.gif' border=0></a>
<a href='T020798a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>