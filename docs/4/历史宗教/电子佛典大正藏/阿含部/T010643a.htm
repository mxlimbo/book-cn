<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0643a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷34)</font> 大品第一 （一三六）商人求财经第二十 <font face='Arial'>T01, p0643a</h2></font><hr>
<span class='old'>
</a><a name="0642c28" id="0642c28">共相娱乐。我等因共妇人合会。生男或复</a><a name="0642c29" id="0642c29">生女。贤者。若彼妇人不闻阎浮洲余诸商</span><a name="0643a01" id="0643a01">人在于海中。为摩竭鱼王破坏船者。则与</a><a name="0643a02" id="0643a02">我等共相娱乐。贤者。若彼妇人闻阎浮洲有</a><a name="0643a03" id="0643a03">诸商人在于海中。为摩竭鱼王破坏船</a><a name="0643a04" id="0643a04">者。便食我等。极遭逼迫。若食人时。有余发</a><a name="0643a05" id="0643a05">毛及爪齿者。彼妇人等尽取食之。若食人</a><a name="0643a06" id="0643a06">时。有血渧地。彼妇人等便以手爪掘地</a><a name="0643a07" id="0643a07">深四寸。取而食之。贤者。当知我等阎浮洲商</a><a name="0643a08" id="0643a08">人本有五百人。于中已啖二百五十。余有</a><a name="0643a09" id="0643a09">二百五十今皆在此大铁城中。贤者。汝莫</a><a name="0643a10" id="0643a10">信彼妇人语。彼非真人。是罗刹鬼耳<p>于</a><a name="0643a11" id="0643a11">是。阎浮洲一智慧商人于大丛树安徐下已。</a><a name="0643a12" id="0643a12">复道而还彼妇人所本共居处。知彼妇人故</a><a name="0643a13" id="0643a13">眠未寤。即于其夜。彼阎浮洲一智慧商人</a><a name="0643a14" id="0643a14">速往至彼阎浮洲诸商人所。便作是语。汝</a><a name="0643a15" id="0643a15">等共来。当至静处。汝各独往。勿将儿去。当</a><a name="0643a16" id="0643a16">共在彼。密有所论。彼阎浮洲诸商人等共</a><a name="0643a17" id="0643a17">至静处。各自独去。不将儿息<p>于是。阎浮洲</a><a name="0643a18" id="0643a18">一智慧商人语曰。诸商人。我则独住于安静</a><a name="0643a19" id="0643a19">处。而作是念。以何等故。此妇人辈制于我</a><a name="0643a20" id="0643a20">等不令南行耶。我宁可伺共居妇人。知</a><a name="0643a21" id="0643a21">彼眠已。安徐而起。当窃南行。于是。我便伺</a><a name="0643a22" id="0643a22">共居妇人。知彼眠已。我安徐起。即窃南行。</a><a name="0643a23" id="0643a23">我南行已。遥闻大音高声唤叫。众多人声</a><a name="0643a24" id="0643a24">啼哭懊恼。唤父呼母。呼唤妻子及诸爱念</a><a name="0643a25" id="0643a25">亲亲朋友。好阎浮洲安隐快乐。不复得见。我</a><a name="0643a26" id="0643a26">闻是已。极大恐怖。身毛皆竖。莫令人及非</a><a name="0643a27" id="0643a27">人触娆我者。于是。我便自制恐怖。复进南</a><a name="0643a28" id="0643a28">行。进南行已。忽见东边有大铁城。见已。遍</a><a name="0643a29" id="0643a29">观不见其门。乃至可容猫子出处<p>我复见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010642c.htm'><img src='up.gif' border=0></a>
<a href='T010643b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>