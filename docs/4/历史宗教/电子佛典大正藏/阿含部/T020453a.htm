<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0453a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷11)</font> 二诵 （二一二） <font face='Arial'>T02, p0453a</h2></font><hr>
<span class='old'>
</a><a name="0452c28" id="0452c28">恼。汝今应当心中默念。不应发言。若有能解</a><a name="0452c29" id="0452c29">如斯义者。当往其所而求出家。净修梵行。尔</span><a name="0453a01" id="0453a01">时此天。作是语已。即没不现。于是那利婆</a><a name="0453a02" id="0453a02">力梵志。闻斯语已。即往于彼富兰那迦叶所。</a><a name="0453a03" id="0453a03">心中默念。如斯问难。云何于己实是怨家。诈</a><a name="0453a04" id="0453a04">现亲相。云何于自善亲友所。视之如己。云何</a><a name="0453a05" id="0453a05">说断。云何无热恼。然富兰那迦叶。尚不能知</a><a name="0453a06" id="0453a06">彼心所念。况能答之。复至删阇耶毗罗胝子</a><a name="0453a07" id="0453a07">所。亦作如是心中所问。乃至尼揵陀若提子</a><a name="0453a08" id="0453a08">所。亦复如是。作心中难。彼若提子。尚不能知</a><a name="0453a09" id="0453a09">是念。况复能答。时那利婆力梵志。遍至六</a><a name="0453a10" id="0453a10">师。悉不能知如斯之难。若不能答。我今何为</a><a name="0453a11" id="0453a11">于其法中出家修道。不如还俗受五欲乐。我</a><a name="0453a12" id="0453a12">今家业甚为丰饶。宁在家居。布施作福。复作</a><a name="0453a13" id="0453a13">是念。我当往诣沙门瞿昙所。作是念已。即往</a><a name="0453a14" id="0453a14">佛所。于其中路。复作是念。沙门瞿昙。年少出</a><a name="0453a15" id="0453a15">家。而富兰那六师之徒。悉是耆旧宿德之人。</a><a name="0453a16" id="0453a16">尚不能知。况彼沙门瞿昙。既是年少。出家未</a><a name="0453a17" id="0453a17">久。学日又浅。而当能解如斯之义。作是念时。</a><a name="0453a18" id="0453a18">于其中路。回车欲还。复更思惟。我昔曾从耆</a><a name="0453a19" id="0453a19">旧宿德老梵志所。闻如是说。出家之人。年虽</a><a name="0453a20" id="0453a20">幼稚。不应<span class='corr'>轻</span>蔑。何以故。年虽幼稚。有大神通</a><a name="0453a21" id="0453a21">及大智慧。作是念已。即往佛所。至佛所已。恭</a><a name="0453a22" id="0453a22">敬问讯。在一面坐。心中默念如是四难。云何</a><a name="0453a23" id="0453a23">于己实是怨家。诈现亲相。云何于自善亲友</a><a name="0453a24" id="0453a24">所。视之如己。云何说断。云何无热恼。尔时</a><a name="0453a25" id="0453a25">世尊。知彼梵志心之所念。即说偈言</a><a name="0453a26" id="0453a26"><p class='lg'>　　屏处极毁骂　　　百千种诽谤</a><br><a name="0453a27" id="0453a27">　　面前而赞叹　　　言是善好人</a><br><a name="0453a28" id="0453a28">　　实能辨诸事　　　诈伪而不实</a><br><a name="0453a29" id="0453a29">　　智者应当知　　　此是怨诈亲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020452c.htm'><img src='up.gif' border=0></a>
<a href='T020453b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>