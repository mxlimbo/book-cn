<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0390a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷5)</font> 诸龙金翅鸟品第五 <font face='Arial'>T01, p0390a</h2></font><hr>
<span class='old'>
</a><a name="0389c28" id="0389c28"><p>诸比丘。于中所有沙门婆罗门等。作如是见。</a><a name="0389c29" id="0389c29">作如是言。非命非身。此是实余虚妄者。彼等</span><a name="0390a01" id="0390a01">于身中不见有我不见有命。别身亦不见有</a><a name="0390a02" id="0390a02">我亦不见有命。是故彼等作如是言。非命</a><a name="0390a03" id="0390a03">非身。此是实余虚妄</a><a name="0390a04" id="0390a04"><p>诸比丘。于中所有沙门婆罗门等。作如是</a><a name="0390a05" id="0390a05">见。作如是言。如来死后有有。此是实余虚妄</a><a name="0390a06" id="0390a06">者。彼等于世。作如是见。寿命亦当至寿命</a><a name="0390a07" id="0390a07">亦当走。趣向流转。是故彼等作如是言。如</a><a name="0390a08" id="0390a08">来死后当有有。此是实余虚妄</a><a name="0390a09" id="0390a09"><p>诸比丘。于中所有沙门婆罗门等。作如是见。</a><a name="0390a10" id="0390a10">作如是言。如来死后无有有。此是实余虚妄</a><a name="0390a11" id="0390a11">者。彼等于世。作如是言。此处有寿命至。彼处</a><a name="0390a12" id="0390a12">有寿命断。是故彼等作如是言。如来死后无</a><a name="0390a13" id="0390a13">有有。此是实余虚妄</a><a name="0390a14" id="0390a14"><p>诸比丘。于中所有沙门婆罗门等。作如是见。</a><a name="0390a15" id="0390a15">作如是言。如来死后或有有或无有有。此是</a><a name="0390a16" id="0390a16">实余虚妄者。彼等所见。作如是言。此处命</a><a name="0390a17" id="0390a17">断走至。彼处趣向流转。是故彼等作如是言。</a><a name="0390a18" id="0390a18">如来死后或有有或无有有。此是实余虚妄</a><a name="0390a19" id="0390a19"><p>诸比丘。于中所有沙门婆罗门等。作如是见。</a><a name="0390a20" id="0390a20">作如是言。如来死后非有有非无有有。此是</a><a name="0390a21" id="0390a21">实余虚妄者。彼等见世。作如是言。人于此</a><a name="0390a22" id="0390a22">处命断坏已。移至彼处。命亦断坏。是故彼</a><a name="0390a23" id="0390a23">等作如是言。如来死后非有有非无有有。此</a><a name="0390a24" id="0390a24">是实余虚妄</a><a name="0390a25" id="0390a25"><p>尔时佛告诸比丘言。诸比丘。我念往昔有一</a><a name="0390a26" id="0390a26">国王。名为镜面。时镜面王曾于一时。欲共</a><a name="0390a27" id="0390a27">生盲诸丈夫等游戏喜乐。即便宣告。多集生</a><a name="0390a28" id="0390a28">盲诸丈夫辈。集已语彼群盲等言。谓汝生盲。</a><a name="0390a29" id="0390a29">汝等颇知象之形类。其状云何。时彼众盲同<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010389c.htm'><img src='up.gif' border=0></a>
<a href='T010390b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>