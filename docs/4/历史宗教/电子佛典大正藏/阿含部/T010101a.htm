<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0101a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷15)</font> 第三分 （二三）第三分究罗檀头经第四 <font face='Arial'>T01, p0101a</h2></font><hr>
<span class='old'>
</a><a name="0100c28" id="0100c28">塞。自今以后。尽形寿不杀．不盗．不淫．不欺．不</a><a name="0100c29" id="0100c29">饮酒。唯愿世尊及诸大众时受我请。尔时。</span><a name="0101a01" id="0101a01">世尊默然受之<p>时。婆罗门见佛默然受请</a><a name="0101a02" id="0101a02"><span class='corr'>已</span>。即起礼佛。绕三匝而去。还家供办种种</a><a name="0101a03" id="0101a03">肴膳。明日时到。尔时。世尊着衣持钵。与大</a><a name="0101a04" id="0101a04">比丘众千二百五十人俱。诣婆罗门舍。就</a><a name="0101a05" id="0101a05">座而坐。时婆罗门手自斟酌。供佛及僧。食</a><a name="0101a06" id="0101a06">讫去钵。行澡水毕。佛为婆罗门而作颂</a><a name="0101a07" id="0101a07">曰</a><a name="0101a08" id="0101a08"><p class='lg'>　　祭祀火为上　　　讽诵诗为上</a><br><a name="0101a09" id="0101a09">　　人中王为上　　　众流海为上</a><br><a name="0101a10" id="0101a10">　　星中月为上　　　光明日为上</a><br><a name="0101a11" id="0101a11">　　上下及四方　　　诸有所生物</a><br><a name="0101a12" id="0101a12">　　天及世间人　　　唯佛为最上</a><br><a name="0101a13" id="0101a13">　　欲求大福者　　　当供养三宝　</p></a><a name="0101a14" id="0101a14"><p>尔时。究罗檀头婆罗门即取一小座于佛</a><a name="0101a15" id="0101a15">前坐。尔时世尊渐为说法。示教利喜。施论．戒</a><a name="0101a16" id="0101a16">论．生天之论。欲为大患。上漏为碍。出要为</a><a name="0101a17" id="0101a17">上。分布显示诸清净行。尔时。世尊观彼婆</a><a name="0101a18" id="0101a18">罗门志意柔软。阴盖轻微。易可调伏。如诸佛</a><a name="0101a19" id="0101a19">常法。为说苦谛。分别显示。说集圣谛．集灭</a><a name="0101a20" id="0101a20">圣谛．出要圣谛。时。究罗檀头婆罗门即于座</a><a name="0101a21" id="0101a21">上远尘离垢。得法眼净。犹如净洁白叠。易</a><a name="0101a22" id="0101a22">为受染。檀头婆罗门亦复如是。见法得</a><a name="0101a23" id="0101a23">法。获果定住。不由他信。得无所畏。而白佛</a><a name="0101a24" id="0101a24">言。我今重再三归依佛．法．圣众。愿佛听我</a><a name="0101a25" id="0101a25">于正法中为优婆塞。自今已后。尽形寿不</a><a name="0101a26" id="0101a26">杀．不盗．不淫．不欺．不饮酒<p>重白佛言。唯愿世</a><a name="0101a27" id="0101a27">尊更受我七日请。尔时。世尊默然受之。时。</a><a name="0101a28" id="0101a28">婆罗门即于七日中。手自斟酌。供佛及僧。</a><a name="0101a29" id="0101a29">过七日已。世尊游行人间<p>佛去未久。时究<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010100c.htm'><img src='up.gif' border=0></a>
<a href='T010101b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>