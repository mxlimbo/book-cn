<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0005 佛般泥洹经 0163a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 5 佛般泥洹经</font> <font face='Arial'>(卷1)</font> <font face='Arial'>T01, p0163a</h2></font><hr>
<span class='old'>
</a><a name="0162c28" id="0162c28">今世不得离于县官者。若今饭佛及比丘僧。</a><a name="0162c29" id="0162c29">使若后世脱于县官。世有明者。当饭食贤善</span><a name="0163a01" id="0163a01">道人。道人咒愿。不弃仕官。求官不可有贪</a><a name="0163a02" id="0163a02">心酷心进心乐心劝心。去是五心事县官者</a><a name="0163a03" id="0163a03">可得无他。死后可得除地狱之罪。雨舍公若</a><a name="0163a04" id="0163a04">自思惟。公言诺受教。佛及比丘僧皆起去。</a><a name="0163a05" id="0163a05">佛出城门。公即随佛后视。佛从何城门出。</a><a name="0163a06" id="0163a06">欲名佛所出门为佛城门。所度小溪水。名</a><a name="0163a07" id="0163a07">为佛溪。佛至江水边。时人民大众多欲度中。</a><a name="0163a08" id="0163a08">有乘舫舡者小舫者竹桴度者。佛坐思念。</a><a name="0163a09" id="0163a09">我未作佛时。度此曹水。乘桴船度。今我身</a><a name="0163a10" id="0163a10">不复乘桴船度水。佛自念言。我是度人师。</a><a name="0163a11" id="0163a11">使人得度世道。不复从人受度。念适已。诸</a><a name="0163a12" id="0163a12">比丘皆已度。佛呼阿难。俱至拘邻聚。阿难</a><a name="0163a13" id="0163a13">言诺。佛即与千二百五十比丘。悉俱至拘邻</a><a name="0163a14" id="0163a14">聚。佛言诸比丘皆听。持善心与天下无诤。</a><a name="0163a15" id="0163a15">自思惟当知无常。以慧忧身。持善心与天下</a><a name="0163a16" id="0163a16">无诤。自思惟以即明。明者即去贪淫嗔恚愚</a><a name="0163a17" id="0163a17">痴之态。三态去。即得度世道。不复生死。心</a><a name="0163a18" id="0163a18">不复走。一心无所著。如国王乐独思若干人。</a><a name="0163a19" id="0163a19">众中我独主。得道者。度世者。亦自思心。有</a><a name="0163a20" id="0163a20">若干千万端。今皆主是心。如国王典主人民。</a><a name="0163a21" id="0163a21">佛复从拘邻聚。呼阿难。俱至喜豫国。阿难</a><a name="0163a22" id="0163a22">言诺。佛与诸比丘俱至喜豫国揵提树下坐。</a><a name="0163a23" id="0163a23">佛遣诸比丘僧。于喜豫国分卫。以还白佛</a><a name="0163a24" id="0163a24">言。喜豫国多病者。人民多死者。中有优婆</a><a name="0163a25" id="0163a25">塞。名玄鸟。时仙。初动。式贤。淑贤。快贤。</a><a name="0163a26" id="0163a26">伯宗。兼尊。德举。上净。等十人。皆优婆塞。</a><a name="0163a27" id="0163a27">持五戒。今皆死。诸比丘俱问佛。是诸优婆</a><a name="0163a28" id="0163a28">塞。死者皆趣何道。佛言玄鸟等十人。死皆</a><a name="0163a29" id="0163a29">在不还道中。佛告诸比丘僧。若曹但见十人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010162c.htm'><img src='up.gif' border=0></a>
<a href='T010163b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>