<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0432b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷2)</font> 七法品第一 （一○）漏尽经第十 <font face='Arial'>T01, p0432b</h2></font><hr>
<span class='old'>
</a><a name="0432a28" id="0432a28">受生．老．病．死苦也<p>多闻圣弟子得闻正法。</a><a name="0432a29" id="0432a29">值真知识。调御圣法。知如真法。知苦如真。</span><a name="0432b01" id="0432b01">知苦习．知苦灭．知苦灭道如真。如是知</a><a name="0432b02" id="0432b02">如真已。则三结尽。身见．戒取．疑三结尽已。得</a><a name="0432b03" id="0432b03">须陀洹。不堕恶法。定趣正觉。极受七有。天</a><a name="0432b04" id="0432b04">上人间七往来已。便得苦际。若不知见者。则</a><a name="0432b05" id="0432b05">生烦恼．忧戚。知见则不生烦恼．忧戚。是谓</a><a name="0432b06" id="0432b06">有漏从见断也<p>云何有漏从护断耶。比丘。</a><a name="0432b07" id="0432b07">眼见色护眼根者。以正思惟不净观也。不</a><a name="0432b08" id="0432b08">护眼根者。不正思惟以净观也。若不护者。</a><a name="0432b09" id="0432b09">则生烦恼．忧戚。护则不生烦恼．忧戚。如是</a><a name="0432b10" id="0432b10">耳．鼻．舌．身．意知法。护意根者。以正思惟不</a><a name="0432b11" id="0432b11">净观也。不护意根者。不正思惟以净观也。</a><a name="0432b12" id="0432b12">若不护者。则生烦恼．忧戚。护则不生烦恼．</a><a name="0432b13" id="0432b13">忧戚。是谓有漏从护断也<p>云何有漏从离</a><a name="0432b14" id="0432b14">断耶。比丘。见恶象则当远离。恶马．恶牛．恶</a><a name="0432b15" id="0432b15">狗．毒蛇．恶道．沟坑．屏厕．江河．深泉．山岩．恶知</a><a name="0432b16" id="0432b16">识．恶朋友．恶异道．恶闾里．恶居止。若诸梵行</a><a name="0432b17" id="0432b17">与其同处。人无疑者而使有疑。比丘者应</a><a name="0432b18" id="0432b18">当离。恶知识．恶朋友．恶异道．恶闾里．恶居止。</a><a name="0432b19" id="0432b19">若诸梵行与其同处。人无疑者而使有疑。</a><a name="0432b20" id="0432b20">尽当远离。若不离者。则生烦恼．忧戚。离则</a><a name="0432b21" id="0432b21">不生烦恼．忧戚。是谓有漏从离断也<p>云何</a><a name="0432b22" id="0432b22">有漏从用断耶。比丘。若用衣服。非为利故。</a><a name="0432b23" id="0432b23">非以贡高故。非为严饰故。但为蚊虻．风</a><a name="0432b24" id="0432b24">雨．寒热故。以惭愧故也。若用饮食。非为</a><a name="0432b25" id="0432b25">利故。非以贡高故。非为肥悦故。但为令</a><a name="0432b26" id="0432b26">身久住。除烦恼．忧戚故。以行梵行故。欲令</a><a name="0432b27" id="0432b27">故病断。新病不生故。久住安隐无病故也。若</a><a name="0432b28" id="0432b28">用居止房舍．床褥．卧具。非为利故。非以贡</a><a name="0432b29" id="0432b29">高故。非为严饰故。但为疲惓得止息故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010432a.htm'><img src='up.gif' border=0></a>
<a href='T010432c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>