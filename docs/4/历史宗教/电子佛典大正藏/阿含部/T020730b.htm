<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0730b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷33)</font> 等法品第三十九 （三） <font face='Arial'>T02, p0730b</h2></font><hr>
<span class='old'>
</a><a name="0730a28" id="0730a28">当在闲居静处。若在树下。当念坐禅。勿</a><a name="0730a29" id="0730a29">起懈怠。此是我之教诲<p>尔时。诸比丘闻佛</span><a name="0730b01" id="0730b01">所说。欢喜奉行</a><a name="0730b02" id="0730b02"><p><b>　　<A NAME="n2304"></A>（四）</b><p>闻如是<p>一时。佛在舍卫国祇树给孤独</a><a name="0730b03" id="0730b03">园<p>尔时。世尊告诸比丘。圣王在远国治化。</a><a name="0730b04" id="0730b04">七法成就。不为怨家盗贼所擒获。云何为</a><a name="0730b05" id="0730b05">七。然彼城郭极为高峻。修治齐整。是谓彼</a><a name="0730b06" id="0730b06">王先成就第一之法。复次。彼城门户牢固。是</a><a name="0730b07" id="0730b07">谓彼城成就第二法。复次。彼城外堑极深</a><a name="0730b08" id="0730b08">且广。是谓此城成就第三之法。复次。彼城</a><a name="0730b09" id="0730b09">内多诸谷米。仓库盈满。是谓彼城成就第</a><a name="0730b10" id="0730b10">四之法。复次。彼城饶诸薪草。是谓彼城成</a><a name="0730b11" id="0730b11">就第五之法。复次。彼城多诸器杖。备诸战</a><a name="0730b12" id="0730b12">具。是谓彼城成就六法。复次。彼城主极聪</a><a name="0730b13" id="0730b13">明高才。豫知人情。可鞭则鞭。可治则治。是</a><a name="0730b14" id="0730b14">谓彼城成就七法。外境不能来侵。是谓。比</a><a name="0730b15" id="0730b15">丘。彼城国主成就此七法。外人不得娆</a><a name="0730b16" id="0730b16">近<p>此比丘亦复如是。若成就七法。弊魔波</a><a name="0730b17" id="0730b17">旬不得其便。云何为七。于是。比丘。戒律成</a><a name="0730b18" id="0730b18">就。威仪具足。犯小律尚畏。何况大者。是谓</a><a name="0730b19" id="0730b19">比丘成就此第一之法。弊魔不得其便。犹</a><a name="0730b20" id="0730b20">如彼城。高广极峻。不可沮坏<p>复次。比丘。若</a><a name="0730b21" id="0730b21">眼见色。不起想着。亦不兴念。具足眼根。</a><a name="0730b22" id="0730b22">无所缺漏。而护眼根。耳声．鼻香．舌味．身触．</a><a name="0730b23" id="0730b23">意法。亦复如是。亦不起想。具足意根而无</a><a name="0730b24" id="0730b24">乱想。具足拥护意根。是谓比丘成就此第</a><a name="0730b25" id="0730b25">二法。弊魔波旬不得其便。如彼城郭。门</a><a name="0730b26" id="0730b26">户牢固<p>复次。比丘。多闻不忘。恒念思惟正法</a><a name="0730b27" id="0730b27">道教。昔所经历皆悉备知。是谓比丘成就</a><a name="0730b28" id="0730b28">此第三法。弊魔波旬不得其便。如彼城</a><a name="0730b29" id="0730b29">郭。外堑极深且广<p>复次。比丘。多诸方便。所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020730a.htm'><img src='up.gif' border=0></a>
<a href='T020730c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>