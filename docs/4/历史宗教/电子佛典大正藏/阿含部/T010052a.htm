<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0052a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷8)</font> 第二分 （九）第二分众集经第五 <font face='Arial'>T01, p0052a</h2></font><hr>
<span class='old'>
</a><a name="0051c28" id="0051c28">漏。染污不净。好于众中多生<span class='corr'>诤</span>讼。人所憎</a><a name="0051c29" id="0051c29">恶。娆乱净众。天．人不安。诸比丘。汝等当自</span><a name="0052a01" id="0052a01">内观。设有嗔恨。如彼娆乱者。当集和合</a><a name="0052a02" id="0052a02">众。广设方便。拔此诤本。汝等又当专念自</a><a name="0052a03" id="0052a03">观。若结恨已灭。当更方便。遮止其心。勿复</a><a name="0052a04" id="0052a04">使起。诸比丘。佷戾不谛．悭吝嫉妒．巧伪虚</a><a name="0052a05" id="0052a05">妄．自因己见．谬受不舍．迷于邪见．与边</a><a name="0052a06" id="0052a06">见俱。亦复如是。复有六法。谓六界。地界．火</a><a name="0052a07" id="0052a07">界．水界．风界．空界．识界。复有六法。谓六察行。</a><a name="0052a08" id="0052a08">眼察色。耳声．鼻香．舌味．身触．意察法<p>复有</a><a name="0052a09" id="0052a09">六法。谓六出要界。若比丘作是言。我修慈</a><a name="0052a10" id="0052a10">心。更生嗔恚。余比丘语言。汝勿作此言。勿</a><a name="0052a11" id="0052a11">谤如来。如来不作是说。欲使修慈解脱。</a><a name="0052a12" id="0052a12">更生嗔恚想。无有是处。佛言。除嗔恚已。然</a><a name="0052a13" id="0052a13">后得慈。若比丘言。我行悲解脱。生憎嫉心。</a><a name="0052a14" id="0052a14">行喜解脱。生忧恼心。行舍解脱。生憎爱心。</a><a name="0052a15" id="0052a15">行无我行。生狐疑心。行无想行。生众乱想。</a><a name="0052a16" id="0052a16">亦复如是。复有六法。谓六无上。见无上．闻无</a><a name="0052a17" id="0052a17">上．利养无上．戒无上．恭敬无上．忆念无上。复</a><a name="0052a18" id="0052a18">有六法。谓六思念。佛念．法念．僧念．戒念．施念．</a><a name="0052a19" id="0052a19">天念。是为如来所说正法。当共撰集。以防诤</a><a name="0052a20" id="0052a20">讼。使梵行久立。多所饶益。天．人获安<p>诸比</a><a name="0052a21" id="0052a21">丘。如来说七正法。谓七非法。无信．无惭．无愧．</a><a name="0052a22" id="0052a22">少闻．懈怠．多忘．无智。复有七法。谓七正法。有</a><a name="0052a23" id="0052a23">信．有惭．有愧．多闻．精进．总持．多智。复有七法。</a><a name="0052a24" id="0052a24">谓七识住。或有众生。若干种身。若干种想。天</a><a name="0052a25" id="0052a25">及人是。是初识住。或有众生。若干种身而一</a><a name="0052a26" id="0052a26">想者。梵光音天最初生时是。是二识住。或有</a><a name="0052a27" id="0052a27">众生。一身若干种想。光音天是。是三识住。或</a><a name="0052a28" id="0052a28">有众生。一身一想。遍净天是。是四识住。或</a><a name="0052a29" id="0052a29">有众生。空处住．识处住．不用处住<p>复有七<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010051c.htm'><img src='up.gif' border=0></a>
<a href='T010052b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>