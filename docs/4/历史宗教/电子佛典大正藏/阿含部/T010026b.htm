<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0026b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷4)</font> 第一分 （二）第一分游行经第二初 <font face='Arial'>T01, p0026b</h2></font><hr>
<span class='old'>
</a><a name="0026a28" id="0026a28">汝护。是汝所持。阿难。自今日始。听诸比丘</a><a name="0026a29" id="0026a29">舍小小戒。上下相呼。当顺礼度。斯则出家</span><a name="0026b01" id="0026b01">敬顺之法<p>佛告诸比丘。汝等。若于佛．法．众</a><a name="0026b02" id="0026b02">有疑。于道有疑者。当速咨问。宜及是时。</a><a name="0026b03" id="0026b03">无从后悔。及吾现存。当为汝说。时诸比</a><a name="0026b04" id="0026b04">丘默然无言<p>佛又告曰。汝等。若于佛．法．众</a><a name="0026b05" id="0026b05">有疑。于道有疑。当速咨问。宜及是时。无</a><a name="0026b06" id="0026b06">从后悔。及吾现存。当为汝说。时。诸比丘</a><a name="0026b07" id="0026b07">又复默然<p>佛复告曰。汝等若自惭愧。不敢</a><a name="0026b08" id="0026b08">问者。当因知识。速来咨问。宜及是时。无</a><a name="0026b09" id="0026b09">从后悔。时。诸比丘又复默然<p>阿难白佛言。</a><a name="0026b10" id="0026b10">我信此众皆有净信。无一比丘疑佛．法．众。疑</a><a name="0026b11" id="0026b11">于道者<p>佛告阿难。我亦自知今此众中最</a><a name="0026b12" id="0026b12">小比丘皆见道迹。不趣恶道。极七往返。必</a><a name="0026b13" id="0026b13">尽苦际。尔时。世尊即记[<a href='javascript:showpic("images/031017.gif")'>廿/别</a>]千二百弟子所得</a><a name="0026b14" id="0026b14">道果<p>时。世尊披郁多罗僧。出金色臂。告诸</a><a name="0026b15" id="0026b15">比丘。汝等当观如来时时出世。如优昙钵</a><a name="0026b16" id="0026b16">花时一现耳。尔时。世尊重观此义。而说偈言</a><a name="0026b17" id="0026b17"><p class='lg'>　　右臂紫金色　　　佛现如灵瑞</a><br><a name="0026b18" id="0026b18">　　去来行无常　　　现灭无放逸　</p></a><a name="0026b19" id="0026b19"><p>是故。比丘。无为放逸。我以不放逸故。自致</a><a name="0026b20" id="0026b20">正觉。无量众善。亦由不放逸得。一切万物</a><a name="0026b21" id="0026b21">无常存者。此是如来末后所说。于是。世尊即</a><a name="0026b22" id="0026b22">入初禅定。从初禅起。入第二禅。从第二</a><a name="0026b23" id="0026b23">禅起。入第三禅。从第三禅起。入第四禅。</a><a name="0026b24" id="0026b24">从四禅起。入空处定。从空处定起。入识</a><a name="0026b25" id="0026b25">处定。从识处定起。入不用定。从不用定</a><a name="0026b26" id="0026b26">起。入有想无想定。从有想无想定起。入灭</a><a name="0026b27" id="0026b27">想定<p>是时。阿难问阿那律。世尊已般涅槃</a><a name="0026b28" id="0026b28">耶<p>阿那律言。未也。阿难。世尊今者在灭想</a><a name="0026b29" id="0026b29">定。我昔亲从佛闻。从四禅起。乃般涅槃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010026a.htm'><img src='up.gif' border=0></a>
<a href='T010026c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>