<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0450c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷5)</font> 舍梨子相应品第三 （二二）成就戒经第二 <font face='Arial'>T01, p0450c</h2></font><hr>
<span class='old'>
</a><a name="0450b28" id="0450b28">尊重。世尊。长老比丘若成就此五法。为诸</a><a name="0450b29" id="0450b29">梵行者爱敬尊重<p>世尊问曰。白净。若长老比</span><a name="0450c01" id="0450c01">丘无此五法。当以何义使诸梵行者爱敬</a><a name="0450c02" id="0450c02">尊重。尊者白净白曰。世尊。若长老比丘无此</a><a name="0450c03" id="0450c03">五法者。更无余事使诸梵行爱敬尊重。唯</a><a name="0450c04" id="0450c04">以老耄．头白．齿落。盛壮日衰。身曲脚戾。体重</a><a name="0450c05" id="0450c05">气上。柱杖而行。肌缩皮缓。皱如麻子。诸根</a><a name="0450c06" id="0450c06">毁熟。颜色丑恶。彼因此故。使诸梵行爱敬尊</a><a name="0450c07" id="0450c07">重。世尊告曰。如是如是。若长老比丘无此</a><a name="0450c08" id="0450c08">五法。更无余事使诸梵行爱敬尊重。唯以</a><a name="0450c09" id="0450c09">老耄．头白．齿落。盛壮日衰。身曲脚戾。体重气</a><a name="0450c10" id="0450c10">上。柱杖而行。肌缩皮缓。皱如麻子。诸根毁</a><a name="0450c11" id="0450c11">熟。颜色丑恶。彼因此故。使诸梵行爱敬尊重。</a><a name="0450c12" id="0450c12">白净。舍梨子比丘有此五法。汝等应当爱敬</a><a name="0450c13" id="0450c13">尊重。所以者何。白净。舍梨子比丘修习禁</a><a name="0450c14" id="0450c14">戒。守护从解脱。又复善摄威仪礼节。见纤</a><a name="0450c15" id="0450c15">芥罪。常怀畏怖。受持学戒。复次。白净。舍梨</a><a name="0450c16" id="0450c16">子比丘广学多闻。守持不忘。积聚博闻。所谓</a><a name="0450c17" id="0450c17">法者。初善．中善．竟亦善。有义有文。具足清</a><a name="0450c18" id="0450c18">净。显现梵行。如是诸法。广学多闻。玩习至</a><a name="0450c19" id="0450c19">千。意所惟观。明见深达。复次。白净。舍梨子比</a><a name="0450c20" id="0450c20">丘得四增上心。现法乐居。易不难得。复次。</a><a name="0450c21" id="0450c21">白净。舍梨子比丘修行智慧。观兴衰法。得</a><a name="0450c22" id="0450c22">如是智。圣慧明达。分别晓了。以正尽苦。复次。</a><a name="0450c23" id="0450c23">白净。舍梨子比丘诸漏已尽。无复有结。心解</a><a name="0450c24" id="0450c24">脱．慧解脱。于现法中自知自觉。自作证成就</a><a name="0450c25" id="0450c25">游。生已尽。梵行已立。所作已办。不更受有。</a><a name="0450c26" id="0450c26">知如真。白净。舍梨子比丘成就此五法。汝</a><a name="0450c27" id="0450c27">等应共爱敬尊重<p>佛说如是。尊者白净及</a><a name="0450c28" id="0450c28">诸比丘闻佛所说。欢喜奉行</a><a name="0450c29" id="0450c29"><p>成就戒经第二竟(一千七百四十六字)<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010450b.htm'><img src='up.gif' border=0></a>
<a href='T010451a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>