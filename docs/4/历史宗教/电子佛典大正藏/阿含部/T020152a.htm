<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0152a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷21)</font> （五七二） （四五五） <font face='Arial'>T02, p0152a</h2></font><hr>
<span class='old'>
</a><a name="0151c28" id="0151c28">座起去。遂不复还</a><a name="0151c29" id="0151c29"><p><b>　　<A NAME="n595"></A>（五七二）</b><p>如是我闻<p>一时。佛住庵罗林中。与众</span><a name="0152a01" id="0152a01">多上座比丘俱<p>尔时。众多上座比丘集于</a><a name="0152a02" id="0152a02">食堂。作如是论议。诸尊。于意云何。谓眼系</a><a name="0152a03" id="0152a03">色耶。色系眼耶。如是耳声．鼻香．舌味．身触．</a><a name="0152a04" id="0152a04">意法。为意系法耶。法系意耶<p>时。质多罗长</a><a name="0152a05" id="0152a05">者行有所营。便过精舍。见诸上座比丘集</a><a name="0152a06" id="0152a06">于食堂。即便前礼诸上座足。礼足已。问言。</a><a name="0152a07" id="0152a07">尊者集于食堂。论说何法<p>诸上座答言。长</a><a name="0152a08" id="0152a08">者。我等今日集此食堂。作如此论。为眼系</a><a name="0152a09" id="0152a09">色耶。色系眼耶。如是耳声．鼻香．舌味．身触．</a><a name="0152a10" id="0152a10">意法。为意系法耶。为法系意耶<p>长者问</a><a name="0152a11" id="0152a11">言。诸尊者于此义云何记说<p>诸上座言。于</a><a name="0152a12" id="0152a12">长者意云何<p>长者答诸上座言。如我意。</a><a name="0152a13" id="0152a13">谓非眼系色。非色系眼。乃至非意系法。</a><a name="0152a14" id="0152a14">非法系意。然中间有欲贪者。随彼系也。</a><a name="0152a15" id="0152a15">譬如二牛。一黑一白。驾以轭鞅。有人问言。</a><a name="0152a16" id="0152a16">为黑牛系白牛。为白牛系黑牛。为等问</a><a name="0152a17" id="0152a17">不<p>答言。长者。非等问也。所以者何。非黑</a><a name="0152a18" id="0152a18">牛系白牛。亦非白牛系黑牛。然彼轭鞅是</a><a name="0152a19" id="0152a19">其系也<p>如是。尊者。非眼系色。非色系眼。乃</a><a name="0152a20" id="0152a20">至非意系法。非法系意。然其中间。欲贪</a><a name="0152a21" id="0152a21">是其系也<p>时。质多罗长者闻诸上座所说。欢</a><a name="0152a22" id="0152a22">喜随喜。作礼而去</a><a name="0152a23" id="0152a23"><p><b>　　<A NAME="n596"></A>（五七三）</b><p>如是我闻<p>一时。佛住庵罗林中。时。有</a><a name="0152a24" id="0152a24">阿耆毗外道是质多罗长者先人亲厚。来</a><a name="0152a25" id="0152a25">诣质多罗长者所。共相问讯慰劳已。于一面</a><a name="0152a26" id="0152a26">住<p>质多罗长者问阿耆毗外道。汝出家几</a><a name="0152a27" id="0152a27">时<p>答言。长者。我出家已来二十余年<p>质</a><a name="0152a28" id="0152a28">多罗长者问言。汝出家来过二十年。为得</a><a name="0152a29" id="0152a29">过人法。究竟知见。安乐住不<p>答言。长者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020151c.htm'><img src='up.gif' border=0></a>
<a href='T020152b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>