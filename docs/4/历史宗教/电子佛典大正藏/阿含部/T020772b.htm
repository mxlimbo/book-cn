<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0772b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷41)</font> 马王品第四十五 （四） <font face='Arial'>T02, p0772b</h2></font><hr>
<span class='old'>
</a><a name="0772a28" id="0772a28">魔波旬寻告国界人民之类。无令施彼沙</a><a name="0772a29" id="0772a29">门瞿昙之食<p>尔时。世尊入村乞食。人民之类</span><a name="0772b01" id="0772b01">皆不与如来共言谈者。亦无有来承事供</a><a name="0772b02" id="0772b02">养者。如来乞食竟不得。便还出村<p>是时。弊魔</a><a name="0772b03" id="0772b03">波旬至如来所问佛言。沙门。乞食竟不得</a><a name="0772b04" id="0772b04">乎<p>世尊告曰。由魔所为。使吾不得食。汝亦</a><a name="0772b05" id="0772b05">不久当受其报。魔。今听吾说。贤劫之中有</a><a name="0772b06" id="0772b06">佛名拘楼孙如来．至真．等正觉．明行成为．善</a><a name="0772b07" id="0772b07">逝．世间解．无上士．道法御．天人师。号佛．众祐。</a><a name="0772b08" id="0772b08">出现于世。是时。彼亦依此村居止。将四十</a><a name="0772b09" id="0772b09">万众。尔时。弊魔波旬便作是念。吾今求此</a><a name="0772b10" id="0772b10">沙门方便。终不果获。时。魔复作是念。吾今</a><a name="0772b11" id="0772b11">当约敕婆罗村中人民之类。使不施沙门</a><a name="0772b12" id="0772b12">之食。是时。诸圣众着衣持钵。入村乞食。尔</a><a name="0772b13" id="0772b13">时诸比丘竟不得食。即还出村<p>尔时。彼佛</a><a name="0772b14" id="0772b14">告诸比丘。说如此妙法。夫观食有九事。四</a><a name="0772b15" id="0772b15">种人间食。五种出人间食。云何四种是人</a><a name="0772b16" id="0772b16">间食。一者揣食。二者更乐食。三者念食。四</a><a name="0772b17" id="0772b17">者识食。是谓世间有四种之食。彼云何名</a><a name="0772b18" id="0772b18">为五种之食。出世间之表。一者禅食。二者愿</a><a name="0772b19" id="0772b19">食。三者念食。四者八解脱食。五者喜食。是谓</a><a name="0772b20" id="0772b20">名为五种之食。如是。比丘。九种之食。出世</a><a name="0772b21" id="0772b21">间之表。当共专念舍除四种之食。求于方</a><a name="0772b22" id="0772b22">便办五种之食。如是。比丘。当作是学<p>尔</a><a name="0772b23" id="0772b23">时。诸比丘受彼佛教已。即自克己。成办五种</a><a name="0772b24" id="0772b24">之食。是时。彼魔波旬不能得其便<p>是时。波</a><a name="0772b25" id="0772b25">旬便作是念。吾今不能得此沙门方便。今</a><a name="0772b26" id="0772b26">当求眼．耳．鼻．口．身．意之便。吾今当住村中。</a><a name="0772b27" id="0772b27">教诸人民。使沙门众等求得利养。使</a><a name="0772b28" id="0772b28">令得之。以办利养倍增多也。使彼比丘</a><a name="0772b29" id="0772b29">贪着利养。不能暂舍。复欲从眼．耳．鼻．口．身．<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020772a.htm'><img src='up.gif' border=0></a>
<a href='T020772c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>