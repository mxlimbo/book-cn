<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0310c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷43)</font> （一一六四） （四五五） <font face='Arial'>T02, p0310c</h2></font><hr>
<span class='old'>
</a><a name="0310b28" id="0310b28">中。云何为缝紩。云何思。以智知。以了了。智</a><a name="0310b29" id="0310b29">所知。了所了。作苦边。脱于苦<p>有一答言。</span><a name="0310c01" id="0310c01">六内入处是一边。六外入处是二边。受是其</a><a name="0310c02" id="0310c02">中。爱为缝紩。习于受者。得彼彼因。身渐</a><a name="0310c03" id="0310c03">转增长出生。于此即法。以智知。以了了。</a><a name="0310c04" id="0310c04">智所知。了所了。作苦边。脱于苦<p>复有说</a><a name="0310c05" id="0310c05">言。过去世是一边。未来世是二边。现在世名</a><a name="0310c06" id="0310c06">为中。爱为缝紩。习近此爱。彼彼所因。身</a><a name="0310c07" id="0310c07">渐触增长出生。乃至脱苦<p>复有说言。乐受</a><a name="0310c08" id="0310c08">者是一边。苦受者是二边。不苦不乐是其中。</a><a name="0310c09" id="0310c09">爱为缝紩。习近此爱。彼彼所得。自身渐触</a><a name="0310c10" id="0310c10">增长出生。乃至作苦<p>复有说言。有者是一</a><a name="0310c11" id="0310c11">边。集是二边。受是其中。爱为缝紩。如是广</a><a name="0310c12" id="0310c12">说。乃至脱苦<p>复有说言。身者是一边。身集</a><a name="0310c13" id="0310c13">是二边。爱为缝紩。如是广说。乃至脱苦<p>复</a><a name="0310c14" id="0310c14">有说言。我等一切所说不同。所谓向来种种</a><a name="0310c15" id="0310c15">异说。要不望知。云何世尊有余之说。波罗</a><a name="0310c16" id="0310c16">延低舍弥德勒所问经。我等应往具问世尊。</a><a name="0310c17" id="0310c17">如世尊所说。我等奉持<p>尔时。众多比丘诣世</a><a name="0310c18" id="0310c18">尊所。稽首礼足。退坐一面。白佛言。世尊。向</a><a name="0310c19" id="0310c19">诸比丘集于讲堂。作如是言。于世尊所说</a><a name="0310c20" id="0310c20">波罗延低舍弥德勒所问经。所谓二边。乃至</a><a name="0310c21" id="0310c21">脱苦。有人说言。内六入处是说一边。外六</a><a name="0310c22" id="0310c22">入处是说二边。受是其中。爱为缝紩。如前</a><a name="0310c23" id="0310c23">广说。悉不决定。今日故来请问世尊。具问</a><a name="0310c24" id="0310c24">斯义。我等所说。谁得其义<p>佛告诸比丘。汝</a><a name="0310c25" id="0310c25">等所说。皆是善说。我今当为汝等说有余</a><a name="0310c26" id="0310c26">经。我为波罗延低舍弥德勒有余经说。谓触</a><a name="0310c27" id="0310c27">是一边。触集是二边。受是其中。爱为缝紩。</a><a name="0310c28" id="0310c28">习近爱已。彼彼所得。身缘触增长出生。于</a><a name="0310c29" id="0310c29">此法。以智知。以了了。智所知。了所了。作苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020310b.htm'><img src='up.gif' border=0></a>
<a href='T020311a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>