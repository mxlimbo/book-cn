<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0641b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷18)</font> 四意断品第二十六之一 （九） <font face='Arial'>T02, p0641b</h2></font><hr>
<span class='old'>
</a><br><a name="0641a26" id="0641a26">　　不生不复灭　　　此灭最第一　</p></a><a name="0641a27" id="0641a27"><p class='juan'>
增壹阿含经卷第十八</p>
</span><a name="0641b01" id="0641b01"></a><a name="0641b02" id="0641b02"></a><a name="0641b03" id="0641b03"><p class='juan'>
增壹阿含经卷第十九</a><a name="0641b04" id="0641b04"></a><a name="0641b05" id="0641b05"><p><span class='byline'>　　　　东晋罽宾三藏瞿昙僧伽提婆译</span><br></a><a name="0641b06" id="0641b06"><p><b>　　<A NAME="n2160"></A>四意断品第二十六之余</b></p>
</a><a name="0641b07" id="0641b07"><p>世尊告阿难曰。汝今授舍利弗舍利来<p>阿</a><a name="0641b08" id="0641b08">难对曰。如是。世尊。是时。阿难即授舍利在</a><a name="0641b09" id="0641b09">世尊手<p>尔时。世尊手执舍利已。告诸比丘。</a><a name="0641b10" id="0641b10">今此是舍利弗比丘舍利。智慧聪明高才之</a><a name="0641b11" id="0641b11">智。若干种智。智不可穷。智无涯底。智有速</a><a name="0641b12" id="0641b12">疾之智。有轻便之智。有利机之智。有甚深</a><a name="0641b13" id="0641b13">之智。有审谛之智。少欲知足。乐闲静之处。</a><a name="0641b14" id="0641b14">有猛勇意。所为不乱。无怯弱心。能有所</a><a name="0641b15" id="0641b15">忍。除去恶法。体性柔和。不好斗讼。恒修精</a><a name="0641b16" id="0641b16">进。行三昧。习智慧。念解脱。修行解脱所</a><a name="0641b17" id="0641b17">知见身。比丘当知。犹如大树而无其枝。然</a><a name="0641b18" id="0641b18">今日比丘僧。如来是大树。舍利弗比丘而取</a><a name="0641b19" id="0641b19">灭度。似树无枝。若舍利弗所游之方。彼方</a><a name="0641b20" id="0641b20">便遇大幸云。舍利弗在彼方止。所以然</a><a name="0641b21" id="0641b21">者。舍利弗比丘能与外道异学共议论。无</a><a name="0641b22" id="0641b22">不降伏者<p>是时。大目揵连闻舍利弗灭度。</a><a name="0641b23" id="0641b23">即以神足。至世尊所。头面礼足。在一面住。</a><a name="0641b24" id="0641b24">尔时。大目揵连白世尊曰。舍利弗比丘今</a><a name="0641b25" id="0641b25">已灭度。我今辞世尊。欲取灭度<p>尔时。世</a><a name="0641b26" id="0641b26">尊默然不对<p>如是再三白世尊曰。我欲取</a><a name="0641b27" id="0641b27">灭度。尔时。世尊亦复默然不报<p>尔时。目连</a><a name="0641b28" id="0641b28">以见世尊默然不报。即礼世尊足。便退而</a><a name="0641b29" id="0641b29">去。还诣精舍。收摄衣钵。出罗阅城。自往本<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020641a.htm'><img src='up.gif' border=0></a>
<a href='T020641c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>