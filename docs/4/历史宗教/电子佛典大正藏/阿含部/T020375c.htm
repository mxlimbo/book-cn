<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0375c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷1)</font> 初诵 （七） <font face='Arial'>T02, p0375c</h2></font><hr>
<span class='old'>
</a><a name="0375b28" id="0375b28">说。若诸比丘少有所说。便生嗔忿。佛告诸</a><a name="0375b29" id="0375b29">比丘。汝等今者可往唤彼窒师比丘。诸比丘</span><a name="0375c01" id="0375c01">等受佛教已。往唤窒师。窒师受敕。即诣佛所。</a><a name="0375c02" id="0375c02">礼佛足已在一面立。如来尔时告窒师言。汝</a><a name="0375c03" id="0375c03">见诸长宿比丘。无恭敬心。无惭无愧。自多言</a><a name="0375c04" id="0375c04">说。若诸比丘少有所说。便生嗔忿。为实尔不。</a><a name="0375c05" id="0375c05">窒师白言。实尔世尊。佛告窒师。汝今若是我</a><a name="0375c06" id="0375c06">姑之子。应于宿德长老诸比丘。深生恭敬。</a><a name="0375c07" id="0375c07">有惭有愧。应自少语。闻他所说。宜应忍受。尔</a><a name="0375c08" id="0375c08">时世尊即说偈言</a><a name="0375c09" id="0375c09"><p class='lg'>　　恒应修善莫生嗔　　　若生嗔恚名不善</a><br><a name="0375c10" id="0375c10">　　窒师汝今于我所　　　宜应断嗔及憍慢</a><br><a name="0375c11" id="0375c11">　　习行诸善修梵行　　　若如是者我庆悦　</p></a><a name="0375c12" id="0375c12"><p>佛说是已。诸比丘闻佛所说。欢喜奉行</a><a name="0375c13" id="0375c13"><p><b>　　<A NAME="n1421"></A>（八）</b><p>如是我闻。一时佛在舍卫国祇树给孤</a><a name="0375c14" id="0375c14">独园。尔时毗舍佉沙门般阇罗子于讲堂上。</a><a name="0375c15" id="0375c15">集诸比丘。而为说法。言辞圆满。所说无滞。能</a><a name="0375c16" id="0375c16">令大众。闻者悦豫。听之无厌。即得悟解。时诸</a><a name="0375c17" id="0375c17">比丘闻其所说。踊跃欢喜。至心听受。供养恭</a><a name="0375c18" id="0375c18">敬。捡心专意。听其说法。不为利养。及与名</a><a name="0375c19" id="0375c19">称。应义才辩。无有穷尽能令闻者忆持不忘。</a><a name="0375c20" id="0375c20">时会大众。皆如是听。有诸比丘往诣佛所。顶</a><a name="0375c21" id="0375c21">礼佛足在一面立。白佛言。世尊。毗舍佉比丘</a><a name="0375c22" id="0375c22">般阇罗子。在讲堂上为众说法。不为利养名</a><a name="0375c23" id="0375c23">称赞叹。应义辩才。无有穷尽。能令闻者忆持</a><a name="0375c24" id="0375c24">不忘佛告诸比丘汝可往唤彼毗舍佉般阇罗</a><a name="0375c25" id="0375c25">子。时诸比丘受教往唤毗舍佉。既受敕已。来</a><a name="0375c26" id="0375c26">诣佛所。顶礼佛足在一面立。佛问毗舍佉言。</a><a name="0375c27" id="0375c27">汝实集诸比丘为其说法。乃至令诸比丘。至</a><a name="0375c28" id="0375c28">心听受有是事不。答言实尔。佛赞之言。善哉</a><a name="0375c29" id="0375c29">善哉。毗舍佉。汝集诸比丘。在讲堂上。为其说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020375b.htm'><img src='up.gif' border=0></a>
<a href='T020376a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>