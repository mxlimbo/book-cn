<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0272b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷37)</font> （一○四○） （四五五） <font face='Arial'>T02, p0272b</h2></font><hr>
<span class='old'>
</a><a name="0272a28" id="0272a28">两舌。舍别离行。离于恶口。不乐恶口。依</a><a name="0272a29" id="0272a29">不恶口。舍于粗言。离诸绮语。不乐绮语。</span><a name="0272b01" id="0272b01">依不绮语。舍无义言。断除贪欲。远离苦贪。</a><a name="0272b02" id="0272b02">依无贪心。舍于爱着。断除嗔恚。不生忿</a><a name="0272b03" id="0272b03">恨。依于无恚。舍彼嗔恨。修习正见。不起</a><a name="0272b04" id="0272b04">颠倒。依于正见。舍彼邪见。婆罗门。是名贤</a><a name="0272b05" id="0272b05">圣法．律所行舍行<p>婆罗门白佛。善哉。瞿昙</a><a name="0272b06" id="0272b06">贤圣法．律所行舍行<p>时。婆罗门闻佛所说。欢</a><a name="0272b07" id="0272b07">喜随喜。从坐起去</a><a name="0272b08" id="0272b08"><p><b>　　<A NAME="n1076"></A>（一○四一）</b><p>如是我闻<p>一时。佛住王舍城迦兰陀</a><a name="0272b09" id="0272b09">竹园<p>时。有生闻梵志来诣佛所。与世尊</a><a name="0272b10" id="0272b10">面相问讯慰劳已。退坐一面。白佛言。瞿昙。</a><a name="0272b11" id="0272b11">我有亲族。极所爱念。忽然命终。我为彼故。信</a><a name="0272b12" id="0272b12">心布施。云何。世尊。彼得受不<p>佛告婆罗门。</a><a name="0272b13" id="0272b13">非一向得。若汝亲族生地狱中者。得彼地</a><a name="0272b14" id="0272b14">狱众生食。以活其命。不得汝所信施饮食。</a><a name="0272b15" id="0272b15">若生畜生．饿鬼．人中者。得彼人中饮食。不</a><a name="0272b16" id="0272b16">得汝所施者。婆罗门。饿鬼趣中有一处。名</a><a name="0272b17" id="0272b17">为入处饿鬼。若汝亲族生彼入处饿鬼中者。</a><a name="0272b18" id="0272b18">得汝施食<p>婆罗门白佛。若我亲族不生入</a><a name="0272b19" id="0272b19">处饿鬼趣中者。我信施。谁应食之<p>佛告婆</a><a name="0272b20" id="0272b20">罗门。若汝所可为信施亲族不生入处</a><a name="0272b21" id="0272b21">饿鬼趣者。要有余亲族知识生入处饿鬼趣</a><a name="0272b22" id="0272b22">中者。得食之<p>婆罗门白佛。瞿昙。若我所</a><a name="0272b23" id="0272b23">为信施亲族不生入处饿鬼趣中。亦无更</a><a name="0272b24" id="0272b24">余亲族知识生入处饿鬼趣者。此信施食。谁</a><a name="0272b25" id="0272b25">当食之<p>佛告婆罗门。设使所为施亲族知</a><a name="0272b26" id="0272b26">识不生入处饿鬼趣中。复无诸余知识生</a><a name="0272b27" id="0272b27">饿鬼者。且信施而自得其福。彼施者所作</a><a name="0272b28" id="0272b28">信施。而彼施者不失达嚫<p>婆罗门白佛。</a><a name="0272b29" id="0272b29">云何施者行施。施者得彼达嚫<p>佛告婆罗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020272a.htm'><img src='up.gif' border=0></a>
<a href='T020272c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>