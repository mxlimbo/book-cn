<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0076 梵摩渝经 0885b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 76 梵摩渝经</font> <font face='Arial'>(卷1)</font> <font face='Arial'>T01, p0885b</h2></font><hr>
<span class='old'>
</a><br><a name="0885a28" id="0885a28">　　陈法踰众圣　　　梵释希闻不</a><br><a name="0885a29" id="0885a29">　　明导天人师　　　能殄众疑不</span><br><a name="0885b01" id="0885b01">　　怀道处世康　　　来世获仙不</a><br><a name="0885b02" id="0885b02">　　仙度处泥洹　　　永离三界不</a><br><a name="0885b03" id="0885b03">　　心意识魂灵　　　能灭众苦不　</p></a><a name="0885b04" id="0885b04"><p>梵志陈其心所疑。佛具知梵志心疑两相。即</a><a name="0885b05" id="0885b05">以神足现阴马藏也。出广长舌还自覆面。舐</a><a name="0885b06" id="0885b06">左右耳。口中光明照弥夷国。绕身三匝徐还</a><a name="0885b07" id="0885b07">入口。即报之曰。尔之所问。大士三十二相。吾</a><a name="0885b08" id="0885b08">相具足无减一焉。吾自无数劫来。行四等心</a><a name="0885b09" id="0885b09">布施持戒忍辱精进禅定智慧。拯济众生犹</a><a name="0885b10" id="0885b10">自护身。断求念空守无想定心垢除尽无复</a><a name="0885b11" id="0885b11">微曀。习斯行来诸殃悉灭。万善积着遂成佛</a><a name="0885b12" id="0885b12">身。相好光明独步三界。永离五道之愚冥。</a><a name="0885b13" id="0885b13">获无上至尊之明。故号曰佛也。若有贪淫恚</a><a name="0885b14" id="0885b14">怒愚痴之毒。五阴六衰之冥。丝发之大余在</a><a name="0885b15" id="0885b15">心者。佛道不成也。未有人物逮于今日众生</a><a name="0885b16" id="0885b16">所念。方来未然无数劫中。委曲深奥有所不</a><a name="0885b17" id="0885b17">知者。即非佛也。四无所畏八声十力十八不</a><a name="0885b18" id="0885b18">共法。三十二相八十种好。不足一事者亦非</a><a name="0885b19" id="0885b19">佛矣。吾今以具无一不足。故号为佛。沙门</a><a name="0885b20" id="0885b20">得应仪道者。能分一身为十。十为百百为千。</a><a name="0885b21" id="0885b21">千为万万为无数。又能合无数身。还为一身。</a><a name="0885b22" id="0885b22">以指按地三千大千皆为震动。以其心行得</a><a name="0885b23" id="0885b23">无欲定。故能然也。而况佛乎。佛眉一相之德</a><a name="0885b24" id="0885b24">恒沙可算。眉间之勋难可筹计。岂况尽身之</a><a name="0885b25" id="0885b25">德乎。重曰梵志信佛三尊者。现世安隐终生</a><a name="0885b26" id="0885b26">天上。所欲从念所疑当问。无嫌难也。梵志念</a><a name="0885b27" id="0885b27">曰。瞿昙所说玄妙深远。尽吾问也。又念曰。吾</a><a name="0885b28" id="0885b28">今当问现世事耶。来世事耶。意重悟曰。</a><a name="0885b29" id="0885b29">三世之要唯佛明焉。岂但仙圣群儒之所能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010885a.htm'><img src='up.gif' border=0></a>
<a href='T010885c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>