<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0024 起世经 0331c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 24 起世经</font> <font face='Arial'>(卷4)</font> 地狱品第四之一 <font face='Arial'>T01, p0331c</h2></font><hr>
<span class='old'>
</a><a name="0331b28" id="0331b28">兄弟作。非姐妹作。非王非天亦非往昔先人</a><a name="0331b29" id="0331b29">所作。非诸沙门及婆罗门等之所造作。此之</span><a name="0331c01" id="0331c01">恶业汝既自作。汝还自受此果报也</a><a name="0331c02" id="0331c02"><p>时阎摩王次以如是第二天使。善加教示。</a><a name="0331c03" id="0331c03">呵责彼已。更以第三天使。善教示之。善呵</a><a name="0331c04" id="0331c04">责之。语言。汝愚痴人。汝昔人间作人身时。</a><a name="0331c05" id="0331c05">岂可不见第三天使世间出耶。答言。大天。</a><a name="0331c06" id="0331c06">我实不见。时阎摩王复告之言。汝愚痴人。</a><a name="0331c07" id="0331c07">在世间时。岂复不见若妇女身。若丈夫身。</a><a name="0331c08" id="0331c08">随时命终。置于床上。以杂色衣。而蒙覆之。</a><a name="0331c09" id="0331c09">将出聚落。又作种种斗帐轩盖。周匝庄严眷</a><a name="0331c10" id="0331c10">属围绕。绝弃璎珞。举手散发。灰土坌头。极</a><a name="0331c11" id="0331c11">大悲恼。号啕哭泣。或言呜呼。或言多多。或</a><a name="0331c12" id="0331c12">言养育。举声大叫。捶胸哀恸。种种语言。酸</a><a name="0331c13" id="0331c13">哽楚切。汝悉见不。答言。大天。我实见之。时</a><a name="0331c14" id="0331c14">阎摩王复告之言。痴人汝昔既见如此等事。</a><a name="0331c15" id="0331c15">何不自作如是思惟。我今亦有如是之法。</a><a name="0331c16" id="0331c16">我身亦有如是之事。我既未脱如是事者。我</a><a name="0331c17" id="0331c17">亦有死。亦有死法。未得免离。我今宜可作</a><a name="0331c18" id="0331c18">诸善业。若身若口若意善业。为我长夜得大</a><a name="0331c19" id="0331c19">利益得安乐故。尔时彼人答言。大天。我实</a><a name="0331c20" id="0331c20">不作如是思惟。何以故。以放逸故</a><a name="0331c21" id="0331c21"><p>时阎摩王复告之言。痴人汝今既是放逸行</a><a name="0331c22" id="0331c22">者。以放逸故。不作善业。亦不为汝长夜利益</a><a name="0331c23" id="0331c23">长夜安乐故。聚集其余身口意善。是故汝今</a><a name="0331c24" id="0331c24">有如是事。谓放逸行。以放逸故。汝自造此</a><a name="0331c25" id="0331c25">恶不善业。汝此恶业。非父母作。非兄弟作。非</a><a name="0331c26" id="0331c26">姐妹作。非王非天亦非往昔先人所作。又非</a><a name="0331c27" id="0331c27">沙门婆罗门作。汝此恶业是汝自作。自聚集</a><a name="0331c28" id="0331c28">故。得此果报。汝还自受。时阎摩王。具足</a><a name="0331c29" id="0331c29">以此第三天使。教示呵责彼诸罪人。呵责讫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010331b.htm'><img src='up.gif' border=0></a>
<a href='T010332a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>