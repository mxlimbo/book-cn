<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0045 大正句王经 0835b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 45 大正句王经</font> <font face='Arial'>(卷2)</font> <font face='Arial'>T01, p0835b</h2></font><hr>
<span class='old'>
</a><a name="0835a28" id="0835a28">翻为迦叶所化。我定不能受斯耻也。迦叶报</a><a name="0835a29" id="0835a29">言。大王。我念往昔有不律人。畜养群猪求利</span><a name="0835b01" id="0835b01">为活。忽往他处睹粪秽多收拾负之。欲将归</a><a name="0835b02" id="0835b02">家以饲群豢。不期中路值雨淋漓。秽污满身</a><a name="0835b03" id="0835b03">心便追悔。大王。彼不律人众所轻贱。以污</a><a name="0835b04" id="0835b04">身故尚解回心。王处尊位翻顾浮言。专执其</a><a name="0835b05" id="0835b05">心不舍断见</a><a name="0835b06" id="0835b06"><p>尔时迦叶复言。大王。我前种种巧说譬喻。</a><a name="0835b07" id="0835b07">欲令大王舍于断见。知有后世及信三宝。大</a><a name="0835b08" id="0835b08">王妄执强对于我。今复为王更说譬喻。汝若</a><a name="0835b09" id="0835b09">信者谛听谛受善思念之。王言尊者。愿为我</a><a name="0835b10" id="0835b10">说。尔时迦叶告大王言。我念往昔有猪名曰</a><a name="0835b11" id="0835b11">大腹。时彼大腹。引以群猪入深山野。于山野</a><a name="0835b12" id="0835b12">中忽逢师子。师子见猪告而言曰。我是兽王</a><a name="0835b13" id="0835b13">汝速避路。大腹报言。令我避路事当不可。</a><a name="0835b14" id="0835b14">要我斗者必不相违。且止须臾待我被甲。时</a><a name="0835b15" id="0835b15">师子言。汝何上族是何名字。敢能如是索我</a><a name="0835b16" id="0835b16">相斗。所要被甲今随汝意。时彼大腹。往秽</a><a name="0835b17" id="0835b17">坑中遍涂其身。还师子前言与汝斗。是时师</a><a name="0835b18" id="0835b18">子报大腹言。我是众兽中王。常以獐鹿等兽</a><a name="0835b19" id="0835b19">而为食啖。或劣弱者尚弃不食。况汝不净</a><a name="0835b20" id="0835b20">秽污之身。若与汝斗实染污我。尔时师子即</a><a name="0835b21" id="0835b21">为大腹。宣说偈言</a><a name="0835b22" id="0835b22"><p class='lg'>　　汝本不净身　　　今复加臭秽</a><br><a name="0835b23" id="0835b23">　　汝意求斗者　　　我即堕于汝　</p></a><a name="0835b24" id="0835b24"><p>迦叶尊者报大王言。王之所见。由如彼猪与</a><a name="0835b25" id="0835b25">师子斗。我如师子先堕于汝。时正句王闻尊</a><a name="0835b26" id="0835b26">者迦叶说是语已。深心惭悔谓迦叶言。尊者。</a><a name="0835b27" id="0835b27">我从初闻日月喻时早已信伏。但为欲闻尊</a><a name="0835b28" id="0835b28">者智慧辩才故。以是言激引宣说。唯愿尊</a><a name="0835b29" id="0835b29">者。察我诚心知我信伏。誓愿归依迦叶尊者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010835a.htm'><img src='up.gif' border=0></a>
<a href='T010835c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>