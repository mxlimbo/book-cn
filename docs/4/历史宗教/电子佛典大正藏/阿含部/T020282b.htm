<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0282b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷38)</font> （一○七九） （四五五） <font face='Arial'>T02, p0282b</h2></font><hr>
<span class='old'>
</a><a name="0282a28" id="0282a28">是言。坏此丘冢。发掘者智。持以刀剑。又</a><a name="0282a29" id="0282a29">见大龟。婆罗门见已。作是言。除此大龟。发</span><a name="0282b01" id="0282b01">掘者智。持以刀剑。见有氍氀。婆罗门见已。</a><a name="0282b02" id="0282b02">作此言。却此氍氀。发掘者智。持以刀剑。见</a><a name="0282b03" id="0282b03">有肉段。彼婆罗门见已。作是言。除此肉段。</a><a name="0282b04" id="0282b04">发掘者智。持以刀剑。见有屠杀。婆罗门见</a><a name="0282b05" id="0282b05">已。作是言。坏是屠杀处。发掘者智。持以刀</a><a name="0282b06" id="0282b06">剑。见有楞耆。彼婆罗门见已。作是言。却此</a><a name="0282b07" id="0282b07">楞耆。发掘者智。持以刀剑。见有二道。彼婆</a><a name="0282b08" id="0282b08">罗门见已。作是言。除此二道。发掘者智。持</a><a name="0282b09" id="0282b09">以刀剑。见有门扇。婆罗门见已。作是言。却</a><a name="0282b10" id="0282b10">此门扇。发掘者智。持以刀剑。见有大龙。婆</a><a name="0282b11" id="0282b11">罗门见已。作是言。止。勿却大龙。应当恭敬。</a><a name="0282b12" id="0282b12">比丘。汝来受此论。往问世尊。如佛所说。汝</a><a name="0282b13" id="0282b13">随受持。所以者何。除如来。我不见世间诸</a><a name="0282b14" id="0282b14">天．魔．梵．沙门．婆罗门于此论心悦乐者。若诸</a><a name="0282b15" id="0282b15">弟子从我所闻。然后能说<p>尔时。比丘从彼天</a><a name="0282b16" id="0282b16">所闻此论已。往诣世尊。稽首礼足。退坐</a><a name="0282b17" id="0282b17">一面。以彼天子所问诸论广问世尊。云何</a><a name="0282b18" id="0282b18">为丘冢。云何为夜则起烟。云何为昼则火</a><a name="0282b19" id="0282b19">然。云何是婆罗门。云何发掘。云何智者。云何</a><a name="0282b20" id="0282b20">刀剑。云何为大龟。云何氍氀。云何为肉段。</a><a name="0282b21" id="0282b21">云何为屠杀处。云何为楞耆。云何为二道。</a><a name="0282b22" id="0282b22">云何为门扇。云何为大龙<p>佛告比丘。丘冢</a><a name="0282b23" id="0282b23">者。谓众生身。粗四大色父母遗体。抟食．衣</a><a name="0282b24" id="0282b24">服．覆盖．澡浴．摩饰．长养。皆是变坏磨灭之法。</a><a name="0282b25" id="0282b25">夜起烟者。谓有人于夜时起。随觉随观。</a><a name="0282b26" id="0282b26">昼行其教。身业．口业。婆罗门者。谓如来．应．</a><a name="0282b27" id="0282b27">等正觉。发掘者。谓精勤方便。智士者。谓多</a><a name="0282b28" id="0282b28">闻圣弟子。刀剑者。谓智慧刀剑。大龟者。谓</a><a name="0282b29" id="0282b29">五盖。氍氀者。谓忿恨。肉段者。谓悭[<a href='javascript:showpic("images/010998.gif")'>怡-台+疾</a>]。屠<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020282a.htm'><img src='up.gif' border=0></a>
<a href='T020282c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>