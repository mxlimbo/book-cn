<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0024 起世经 0310c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 24 起世经</font> <font face='Arial'>(卷1)</font> 阎浮洲品第一 <font face='Arial'>T01, p0310c</h2></font><hr>
<span class='old'>
</a><a name="0310b28" id="0310b28">以为一数。复满千界。是名三千大千世界。</a><a name="0310b29" id="0310b29">诸比丘。此三千大千世界。同时成立。同时</span><a name="0310c01" id="0310c01">成已而复散坏。同时坏已而复还立。同时立</a><a name="0310c02" id="0310c02">已而得安住。如是世界。周遍烧已。名为散</a><a name="0310c03" id="0310c03">坏。周遍起已。名为成立。周遍住已。名为安</a><a name="0310c04" id="0310c04">住。是为无畏一佛刹土众生所居</a><a name="0310c05" id="0310c05"><p>诸比丘。今此大地。厚四十八万由旬。周阔</a><a name="0310c06" id="0310c06">无量。如是大地。住于水上。水住风上。风依</a><a name="0310c07" id="0310c07">虚空。诸比丘。此大地下。所有水聚。厚六十</a><a name="0310c08" id="0310c08">万由旬。周阔无量。彼水聚下。所有风聚。厚</a><a name="0310c09" id="0310c09">三十六万由旬。周阔无量。诸比丘。此大海</a><a name="0310c10" id="0310c10">水。最极深处。深八万四千由旬。周阔无量。</a><a name="0310c11" id="0310c11">诸比丘。须弥山王。下入海水。八万四千由</a><a name="0310c12" id="0310c12">旬。上出海水。亦八万四千由旬。须弥山王。</a><a name="0310c13" id="0310c13">其底平正。下根连住大金轮上。诸比丘。须</a><a name="0310c14" id="0310c14">弥山王。在大海中。下狭上阔。渐渐宽大。端</a><a name="0310c15" id="0310c15">直不曲。大身牢固。佳妙殊特。最胜可观。</a><a name="0310c16" id="0310c16">四宝合成。所谓金银琉璃颇梨。须弥山上。</a><a name="0310c17" id="0310c17">生种种树。其树郁茂。出种种香。其香远熏。</a><a name="0310c18" id="0310c18">遍满诸山。多众圣贤。最大威德。胜妙天神</a><a name="0310c19" id="0310c19">之所止住</a><a name="0310c20" id="0310c20"><p>诸比丘。须弥山王。上分有峰。四面挺出。曲</a><a name="0310c21" id="0310c21">临海上。各高七百由旬。殊妙可爱。七宝合</a><a name="0310c22" id="0310c22">成。所谓金银琉璃颇梨真珠车磲玛瑙之所</a><a name="0310c23" id="0310c23">庄挍。诸比丘。须弥山下。别有三级。诸神住</a><a name="0310c24" id="0310c24">处。其最下级。纵广正等。六十由旬。七重墙</a><a name="0310c25" id="0310c25">院。七重栏楯。七重铃网。复有七重多罗行</a><a name="0310c26" id="0310c26">树。周匝围绕。端严可爱。其树皆以金银琉</a><a name="0310c27" id="0310c27">璃颇梨赤珠车磲玛瑙七宝所成。一一墙院。</a><a name="0310c28" id="0310c28">各有四门。于一一门。有诸垒堞重阁辇轩却</a><a name="0310c29" id="0310c29">敌楼橹台殿房廊苑园池沼。具足庄严。一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010310b.htm'><img src='up.gif' border=0></a>
<a href='T010311a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>