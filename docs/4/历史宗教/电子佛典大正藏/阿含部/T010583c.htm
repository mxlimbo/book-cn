<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0583c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷24)</font> 因品第四 （九八）念处经第二 <font face='Arial'>T01, p0583c</h2></font><hr>
<span class='old'>
</a><a name="0583b28" id="0583b28">如身。观外身如身。立念在身。有知有见。</a><a name="0583b29" id="0583b29">有明有达。是谓比丘观身如身<p>复次。比丘</span><a name="0583c01" id="0583c01">观身如身。比丘者。如本见息道骸骨青色。</a><a name="0583c02" id="0583c02">烂腐食半。骨璅在地。见已自比。今我此身</a><a name="0583c03" id="0583c03">亦复如是。俱有此法。终不得离。如是比丘</a><a name="0583c04" id="0583c04">观内身如身。观外身如身。立念在身。有</a><a name="0583c05" id="0583c05">知有见。有明有达。是谓比丘观身如身。复</a><a name="0583c06" id="0583c06">次。比丘观身如身。比丘者。如本见息道。</a><a name="0583c07" id="0583c07">离皮肉血。唯筋相连。见已自比。今我此身亦</a><a name="0583c08" id="0583c08">复如是。俱有此法。终不得离。如是比丘</a><a name="0583c09" id="0583c09">观内身如身。观外身如身。立念在身。有</a><a name="0583c10" id="0583c10">知有见。有明有达。是谓比丘观身如身<p>复</a><a name="0583c11" id="0583c11">次。比丘观身如身。比丘者。如本见息道</a><a name="0583c12" id="0583c12">骨节解散。散在诸方。足骨．膞骨．髀骨．髋骨．</a><a name="0583c13" id="0583c13">脊骨．肩骨．颈骨．髑髅骨。各在异处。见已自比。</a><a name="0583c14" id="0583c14">今我此身亦复如是。俱有此法。终不得离。</a><a name="0583c15" id="0583c15">如是比丘观内身如身。观外身如身。立念</a><a name="0583c16" id="0583c16">在身。有知有见。有明有达。是谓比丘观</a><a name="0583c17" id="0583c17">身如身。复次。比丘观身如身。比丘者。如本</a><a name="0583c18" id="0583c18">见息道骨白如螺。青犹鸽色。赤若血涂。腐</a><a name="0583c19" id="0583c19">坏碎粖。见已自比。今我此身亦复如是。俱</a><a name="0583c20" id="0583c20">有此法。终不得离。如是比丘观内身如</a><a name="0583c21" id="0583c21">身。观外身如身。立念在身。有知有见。有</a><a name="0583c22" id="0583c22">明有达。是谓比丘观身如身。若比丘．比丘</a><a name="0583c23" id="0583c23">尼。如是少少观身如身者。是谓观身如身</a><a name="0583c24" id="0583c24">念处<p>云何观觉如觉念处。比丘者。觉乐觉</a><a name="0583c25" id="0583c25">时。便知觉乐觉。觉苦觉时。便知觉苦觉。觉</a><a name="0583c26" id="0583c26">不苦不乐觉时。便知觉不苦不乐觉。觉乐</a><a name="0583c27" id="0583c27">身．苦身．不苦不乐身。乐心．苦心．不苦不乐心。</a><a name="0583c28" id="0583c28">乐食．苦食．不苦不乐食。乐无食．苦无食．不苦</a><a name="0583c29" id="0583c29">不乐无食。乐欲．苦欲．不苦不乐欲。乐无欲．苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010583b.htm'><img src='up.gif' border=0></a>
<a href='T010584a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>