<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0339b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷46)</font> （一二三八） （四五五） <font face='Arial'>T02, p0339b</h2></font><hr>
<span class='old'>
</a><a name="0339a28" id="0339a28">静思惟。作是念。半梵行者是善知识．善伴党。</a><a name="0339a29" id="0339a29">非恶知识．恶伴党。我时告言。阿难。莫作是</span><a name="0339b01" id="0339b01">语。半梵行者是善知识．善伴党。非恶知识．</a><a name="0339b02" id="0339b02">恶伴党。所以者何。纯一满净。梵行清白。谓善</a><a name="0339b03" id="0339b03">知识．善伴党。非恶知识．恶伴党。所以者何。</a><a name="0339b04" id="0339b04">我常为诸众生作善知识。其诸众生有生</a><a name="0339b05" id="0339b05">故。当知世尊正法。现法令脱于生。有老．病．</a><a name="0339b06" id="0339b06">死．忧．悲．恼苦者。离诸炽然。不待时节。现令</a><a name="0339b07" id="0339b07">脱恼苦。见通达。自觉证知。是则善知识．善伴</a><a name="0339b08" id="0339b08">党。非恶知识．恶伴党。尔时。世尊即说偈言</a><a name="0339b09" id="0339b09"><p class='lg'>　　赞叹不放逸　　　是则佛正教</a><br><a name="0339b10" id="0339b10">　　修禅不放逸　　　逮得证诸漏　</p></a><a name="0339b11" id="0339b11"><p>佛说此经已。波斯匿王闻佛所说。欢喜随</a><a name="0339b12" id="0339b12">喜。作礼而去</a><a name="0339b13" id="0339b13"><p><b>　　<A NAME="n1283"></A>（一二三九）</b><p>如是我闻<p>一时。佛住舍卫国祇树给</a><a name="0339b14" id="0339b14">孤独园<p>时。波斯匿王独静思惟。作是念。颇有</a><a name="0339b15" id="0339b15">一法修习多修习。得现法愿满足．后世愿</a><a name="0339b16" id="0339b16">满足．现法后世愿满足不。作是念已。往诣</a><a name="0339b17" id="0339b17">佛所。稽首佛足。退坐一面。白佛言。世尊。我</a><a name="0339b18" id="0339b18">独静思惟。作是念。颇有一法修习多修习。</a><a name="0339b19" id="0339b19">得现法愿满足．得后世愿满足．现法后世</a><a name="0339b20" id="0339b20">愿满足不<p>佛告波斯匿王。如是。大王。如是。</a><a name="0339b21" id="0339b21">大王。有一法修习多修习。得现法愿满足．</a><a name="0339b22" id="0339b22">得后世愿满足．得现法后世愿满足。谓不放</a><a name="0339b23" id="0339b23">逸善法。不放逸善法修习多修习。得现法</a><a name="0339b24" id="0339b24">愿满足．得后世愿满足．得现法后世愿满</a><a name="0339b25" id="0339b25">足<p>大王。譬如世间所作粗业。彼一切皆</a><a name="0339b26" id="0339b26">依于地而得建立。不放逸善法亦复如是。</a><a name="0339b27" id="0339b27">修习多修习。得现法愿满足．得后世愿满</a><a name="0339b28" id="0339b28">足．得现法后法愿满足。如力。如是种子．根．</a><a name="0339b29" id="0339b29">坚。陆水足行。师子．舍宅。亦如是说。是故。大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020339a.htm'><img src='up.gif' border=0></a>
<a href='T020339c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>