<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0021 梵网六十二见经 0264b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 21 梵网六十二见经</font> <font face='Arial'>(卷1)</font> <font face='Arial'>T01, p0264b</h2></font><hr>
<span class='old'>
</a><a name="0264a28" id="0264a28">言。各自非其所说。常随佛比丘僧受请。是</a><a name="0264a29" id="0264a29">时佛从俱留国。往至舍卫国。止在祇树给孤</span><a name="0264b01" id="0264b01">独园。时诸比丘。会于迦梨罗讲堂上。坐共议</a><a name="0264b02" id="0264b02">言。是事当云何。异道人须卑。及弟子梵达</a><a name="0264b03" id="0264b03">摩纳。常随佛及比丘僧受请。异道人须卑。</a><a name="0264b04" id="0264b04">谤佛及法比丘僧无央数。弟子梵达摩纳。</a><a name="0264b05" id="0264b05">嗟叹佛及法比丘僧无央数。佛彻听遥闻诸</a><a name="0264b06" id="0264b06">比丘共议说是事。佛便起往至讲堂。佛则坐。</a><a name="0264b07" id="0264b07">佛问诸比丘言。属者会迦梨罗讲堂。所议何</a><a name="0264b08" id="0264b08">等。诸比丘白佛言。向者会共议言。异道人</a><a name="0264b09" id="0264b09">须卑。及弟子梵达摩纳。常随佛及比丘僧</a><a name="0264b10" id="0264b10">受请。异道人须卑。谤佛及法比丘僧无央</a><a name="0264b11" id="0264b11">数。弟子梵达摩纳。嗟叹佛及法比丘僧无央</a><a name="0264b12" id="0264b12">数。佛言。善哉诸比丘。会常当行二事。何等</a><a name="0264b13" id="0264b13">为二。一者说法。二者思惟。佛告诸比丘。若有</a><a name="0264b14" id="0264b14">谤我及法比丘僧。汝曹不嗔恚。念恶愁忧者</a><a name="0264b15" id="0264b15">为善。若有谤我及法比丘僧。卿曹便嗔恚愁</a><a name="0264b16" id="0264b16">忧者为有衰。比丘。若有嗟叹我及法比丘僧</a><a name="0264b17" id="0264b17">者。汝便当不喜亦不愁忧。亦不喜喜者。汝</a><a name="0264b18" id="0264b18">便有衰。若复有谤我及法比丘者。汝意便当</a><a name="0264b19" id="0264b19">念言。彼人所说。非至诚言。佛无有是事。比丘</a><a name="0264b20" id="0264b20">若有嗟叹我及法比丘僧者。汝当念言。实有</a><a name="0264b21" id="0264b21">是事。所以者何。其少知者但有诫不能多闻</a><a name="0264b22" id="0264b22">者。便嗟叹佛。诸比丘问佛言。何所是少知</a><a name="0264b23" id="0264b23">但有诫不多闻嗟叹佛者。佛言。其人说言。</a><a name="0264b24" id="0264b24">佛不杀生。无怨结。不持刀杖。教人为善。慈</a><a name="0264b25" id="0264b25">哀一切及蜎蜚蠕动之类。亦不取他人财物。</a><a name="0264b26" id="0264b26">但欲布施。心亦念布施。见人劫掠人者哀念</a><a name="0264b27" id="0264b27">之。身自行清净。不入人罪法。修清净梵行。</a><a name="0264b28" id="0264b28">乐清净行。不乐恶爱欲之法。亦不妄语。所</a><a name="0264b29" id="0264b29">言至诚。乐实无虚。世间人皆信其言。无有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010264a.htm'><img src='up.gif' border=0></a>
<a href='T010264c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>