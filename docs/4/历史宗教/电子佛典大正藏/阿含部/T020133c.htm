<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0133c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷19)</font> （五○五） （四五五） <font face='Arial'>T02, p0133c</h2></font><hr>
<span class='old'>
</a><a name="0133b28" id="0133b28">尊为说。闻已随喜。似欲更有所问义。我</a><a name="0133b29" id="0133b29">今当往问其喜意。作是念已。如力士屈申</span><a name="0133c01" id="0133c01">臂顷。于耆阇崛山没。至三十三天。去一分</a><a name="0133c02" id="0133c02">陀利池不远而住<p>时。天帝释与五百婇</a><a name="0133c03" id="0133c03">女游戏浴池。有诸天女。音声美妙。尔时。帝</a><a name="0133c04" id="0133c04">释遥见尊者大目揵连。语诸天女言。莫歌。</a><a name="0133c05" id="0133c05">莫歌。时。诸天女即便默然。天帝释即诣尊</a><a name="0133c06" id="0133c06">者大目犍连所。稽首礼足。退住一面<p>尊</a><a name="0133c07" id="0133c07">者大目揵连问帝释言。汝先于界隔山中</a><a name="0133c08" id="0133c08">问世尊爱尽解脱义。闻已随喜。汝意云何。</a><a name="0133c09" id="0133c09">为闻说随喜。为更欲有所问。故随喜耶</a><a name="0133c10" id="0133c10"><p>天帝释语尊者大目揵连。我三十三天多</a><a name="0133c11" id="0133c11">着放逸乐。或忆先事。或时不忆。世尊今在</a><a name="0133c12" id="0133c12">王舍城迦兰陀竹园。尊者欲知我先界隔山</a><a name="0133c13" id="0133c13">中所问事者。今可往问世尊。如世尊说。汝</a><a name="0133c14" id="0133c14">当受持。然我此处有好堂观。新成未久。可</a><a name="0133c15" id="0133c15">入观看<p>时。尊者大目揵连默然受请。即与</a><a name="0133c16" id="0133c16">天帝释共入堂观。彼诸天女遥见帝释来。</a><a name="0133c17" id="0133c17">皆作天乐。或歌或舞。诸天女辈着身璎珞</a><a name="0133c18" id="0133c18">庄严之具。出妙音声。合于五乐。如善作乐。</a><a name="0133c19" id="0133c19">音声不异。诸天女辈既见尊者大目揵连。</a><a name="0133c20" id="0133c20">悉皆惭愧。入室藏隐<p>时。天帝释语尊者大</a><a name="0133c21" id="0133c21">目揵连。观此堂观地好平正。其壁．柱．梁．重</a><a name="0133c22" id="0133c22">阁．窗牖．罗网．帘障。悉皆严好<p>尊者大目揵连</a><a name="0133c23" id="0133c23">语帝释言。憍尸迦。先修善法福德因缘。成</a><a name="0133c24" id="0133c24">此妙果<p>如是。帝释三自称叹。问尊者大目</a><a name="0133c25" id="0133c25">揵连。尊者大目揵连亦再三答<p>时。尊者大目</a><a name="0133c26" id="0133c26">揵连作是念。今此帝释极自放逸。着界神</a><a name="0133c27" id="0133c27">住。叹此堂观。我当令彼心生厌离。即入三</a><a name="0133c28" id="0133c28">昧。以神通力。以一足指撇其堂观。悉令震</a><a name="0133c29" id="0133c29">动。时。尊者大目揵连即没不现<p>诸天女众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020133b.htm'><img src='up.gif' border=0></a>
<a href='T020134a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>