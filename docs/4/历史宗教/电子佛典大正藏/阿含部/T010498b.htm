<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0498b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷11)</font> 王相应品第六 （六二）频鞞娑逻王迎佛经第五 <font face='Arial'>T01, p0498b</h2></font><hr>
<span class='old'>
</a><a name="0498a28" id="0498a28">计色。不染色。不住色。不乐色是我。大王。若</a><a name="0498a29" id="0498a29">族姓子知觉．想．行．识如真。便不着识。不计</span><a name="0498b01" id="0498b01">识。不染识。不住识。不乐识是我。大王。若族</a><a name="0498b02" id="0498b02">姓子不着色。不计色。不染色。不住色。不</a><a name="0498b03" id="0498b03">乐色是我者。便不复更受当来色。大王。若</a><a name="0498b04" id="0498b04">族姓子不着觉．想．行．识。不计识。不染识。不</a><a name="0498b05" id="0498b05">住识。不乐识是我者。便不复更受当来识。</a><a name="0498b06" id="0498b06">大王。此族姓子无量．不可计．无限。得息寂。若</a><a name="0498b07" id="0498b07">舍此五阴已。则不更受阴也。于是。诸摩竭</a><a name="0498b08" id="0498b08">陀人而作是念。若使色无常。觉．想．行．识无常</a><a name="0498b09" id="0498b09">者。谁活。谁受苦乐<p>世尊即知摩竭陀人心之</a><a name="0498b10" id="0498b10">所念。便告比丘。愚痴凡夫不有所闻。见我</a><a name="0498b11" id="0498b11">是我而着于我。但无我．无我所。空我．空我</a><a name="0498b12" id="0498b12">所。法生则生。法灭则灭。皆由因缘合会生</a><a name="0498b13" id="0498b13">苦。若无因缘。诸苦便灭。众生因缘会相连续</a><a name="0498b14" id="0498b14">则生诸法。如来见众生相连续生已。便作</a><a name="0498b15" id="0498b15">是说。有生有死。我以清净天眼出过于人。</a><a name="0498b16" id="0498b16">见此众生死时．生时。好色．恶色。或妙．不妙。往</a><a name="0498b17" id="0498b17">来善处及不善处。随此众生之所作业。见其</a><a name="0498b18" id="0498b18">如真<p>若此众生成就身恶行。口．意恶行。诽谤</a><a name="0498b19" id="0498b19">圣人。邪见成就邪见业。彼因缘此。身坏命终。</a><a name="0498b20" id="0498b20">必至恶处。生地狱中。若此众生成就身善行。</a><a name="0498b21" id="0498b21">口．意善行。不诽谤圣人。正见成就正见业。</a><a name="0498b22" id="0498b22">彼因缘此。身坏命终。必升善处。乃至天上。</a><a name="0498b23" id="0498b23">我知彼如是。然不语彼。此是我为能觉．能</a><a name="0498b24" id="0498b24">语．作教．作起．教起。谓彼彼处受善恶业报。于</a><a name="0498b25" id="0498b25">中或有作是念。此不相应。此不得住。其行</a><a name="0498b26" id="0498b26">如法。因此生彼。若无此因便不生彼。因</a><a name="0498b27" id="0498b27">此有彼。若此灭者。彼便灭也。所谓缘无明</a><a name="0498b28" id="0498b28">有行。乃至缘生有老死。若无明灭。则行便</a><a name="0498b29" id="0498b29">灭。乃至生灭则老死灭。大王。于意云何。色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010498a.htm'><img src='up.gif' border=0></a>
<a href='T010498c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>