<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0828b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷51)</font> 大爱道般涅槃品第五十二 （八） <font face='Arial'>T02, p0828b</h2></font><hr>
<span class='old'>
</a><a name="0828a28" id="0828a28">妻子．国土．人民。施行罪业。亦莫为王身故</a><a name="0828a29" id="0828a29">而作罪本。犹如石蜜为初甜后苦。此亦如</span><a name="0828b01" id="0828b01">是。于短寿之中何为作恶。大王当知。有</a><a name="0828b02" id="0828b02">四大畏恒逼人身。终不可制约。亦复不</a><a name="0828b03" id="0828b03">可咒术．战斗．药草所能抑折。生．老．病．死。</a><a name="0828b04" id="0828b04">亦如四大山从四方来。各各相就。摧坏树</a><a name="0828b05" id="0828b05">木。皆悉磨灭。此四事者亦复如是。大王当</a><a name="0828b06" id="0828b06">知。若生来时。使父母怀忧．愁．苦．恼。不可</a><a name="0828b07" id="0828b07">称计。若老来至无复少壮。坏败形貌。支节</a><a name="0828b08" id="0828b08">渐缓。若病来至丁壮之年。无复气力。转转</a><a name="0828b09" id="0828b09">命促。若死来至断于命根。恩爱别离。五阴</a><a name="0828b10" id="0828b10">各散。是谓。大王。有此四大。皆不得自在<p>若</a><a name="0828b11" id="0828b11">复有人亲近杀生。受诸恶原。若生人中。寿</a><a name="0828b12" id="0828b12">命极短。若人习盗。后生贫困。衣不盖形。食</a><a name="0828b13" id="0828b13">不充口。所以然者。皆由取他财物故。</a><a name="0828b14" id="0828b14">故致斯变。若生人中受苦无量。若人淫</a><a name="0828b15" id="0828b15">他。后生人中。妻不贞良<p>若人妄语。后生人</a><a name="0828b16" id="0828b16">中。言不信用。为人轻慢。皆由前世诈称虚</a><a name="0828b17" id="0828b17">伪故。若人恶言。受地狱罪。若生人中。颜色</a><a name="0828b18" id="0828b18">丑陋。皆由前世恶言。故致斯报。若人[<a href='javascript:showpic("images/035647.gif")'>言*奇</a>]</a><a name="0828b19" id="0828b19">语。受地狱罪。若生人中。家中不和。恒被</a><a name="0828b20" id="0828b20">斗乱。所以然者。皆由前身所造之报。若人</a><a name="0828b21" id="0828b21">两舌。斗乱彼此。受地狱罪。若生人中。家</a><a name="0828b22" id="0828b22">不和。恒有诤讼。所以然者。皆由前世斗</a><a name="0828b23" id="0828b23">乱彼此之所致也<p>若人喜憎嫉他。受地狱</a><a name="0828b24" id="0828b24">罪。若生人中。为人所憎。皆由前世行本之</a><a name="0828b25" id="0828b25">所致也。若人兴谋害之心。受地狱罪。若生</a><a name="0828b26" id="0828b26">人中。意不专定。所以然者。皆由前世兴</a><a name="0828b27" id="0828b27">斯心故。若复有人习于邪见。受地狱罪。若</a><a name="0828b28" id="0828b28">生人中。聋盲喑哑。人所恶见。所由尔者。皆</a><a name="0828b29" id="0828b29">因前世行本所致也<p>是谓。大王。由此十恶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020828a.htm'><img src='up.gif' border=0></a>
<a href='T020828c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>