<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0685b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷25)</font> 五王品第三十三 （二） <font face='Arial'>T02, p0685b</h2></font><hr>
<span class='old'>
</a><a name="0685a28" id="0685a28">比丘。汝往至尸婆罗比丘所。云吾唤卿<p>比丘</a><a name="0685a29" id="0685a29">对曰。如是。世尊。是时。彼比丘从佛受教。即</span><a name="0685b01" id="0685b01">往至彼尸婆罗所。以如来语而告之<p>是时。</a><a name="0685b02" id="0685b02">尊者尸婆罗承彼比丘语。即往至世尊所。</a><a name="0685b03" id="0685b03">头面礼足。在一面坐。尔时。世尊告尸婆罗曰。</a><a name="0685b04" id="0685b04">汝今可受此长者百千两金。使蒙其福。</a><a name="0685b05" id="0685b05">此是宿缘之业可受其报<p>尸婆罗对曰。如</a><a name="0685b06" id="0685b06">是。世尊<p>是时。尊者尸婆罗即恣惭嚫</a><a name="0685b07" id="0685b07"><p class='lg'>　　施衣及余物　　　欲求其福德</a><br><a name="0685b08" id="0685b08">　　往至天世人　　　五乐自娱乐</a><br><a name="0685b09" id="0685b09">　　从天至人中　　　度有无疑难</a><br><a name="0685b10" id="0685b10">　　涅槃无为处　　　诸佛之所乐</a><br><a name="0685b11" id="0685b11">　　施惠无难者　　　蒙此获福祐</a><br><a name="0685b12" id="0685b12">　　当起慈惠心　　　作福无有懈　</p></a><a name="0685b13" id="0685b13"><p>是时。尊者尸婆罗语长者言。可持此百千</a><a name="0685b14" id="0685b14">两金。着我房中。尔时。长者承受其教。持此</a><a name="0685b15" id="0685b15">百千两金。着尊者尸婆罗房中。便退而去<p>是</a><a name="0685b16" id="0685b16">时。尸婆罗告诸比丘。诸有所乏者。来至此</a><a name="0685b17" id="0685b17">而取之。若复须衣被．饮食．床敷卧具．病瘦</a><a name="0685b18" id="0685b18">医药。皆来取之。勿在余处而求之也。展</a><a name="0685b19" id="0685b19">转相告令知之<p>是时。众多比丘白世尊言。</a><a name="0685b20" id="0685b20">此尸婆罗昔作何福。生长者家。端正无双。</a><a name="0685b21" id="0685b21">如桃华色。复作何福。两手捉珠出母胎中。</a><a name="0685b22" id="0685b22">复作何福。将五百人。诣如来所。出家学道。</a><a name="0685b23" id="0685b23">值如来世。复作何福。所至到处。衣食自然</a><a name="0685b24" id="0685b24">无所短乏。余比丘无能及者<p>尔时。世尊告</a><a name="0685b25" id="0685b25">诸比丘。过去久远九十一劫。有佛号毗婆尸</a><a name="0685b26" id="0685b26">如来．至真．等正觉．明行成为．善逝．世间解．无上</a><a name="0685b27" id="0685b27">士．道法御．天人师。号佛．世尊。出现于世。游在</a><a name="0685b28" id="0685b28">槃头国界。与六十万八千众俱。四事供养。</a><a name="0685b29" id="0685b29">衣被．饮食．床敷卧具．病瘦医药<p>尔时。有梵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020685a.htm'><img src='up.gif' border=0></a>
<a href='T020685c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>