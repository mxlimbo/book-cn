<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0550b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷19)</font> 长寿王品第二 （七九）有胜天经第八 <font face='Arial'>T01, p0550b</h2></font><hr>
<span class='old'>
</a><a name="0550a28" id="0550a28">极广甚大。无量善修遍满一切世间成就游。</a><a name="0550a29" id="0550a29">是谓无量心解脱。财主。大心解脱。无量心解</span><a name="0550b01" id="0550b01">脱。此二解脱为义异文异。为一义文异耶</a><a name="0550b02" id="0550b02"><p>仙余财主白尊者阿那律陀曰。如我从尊</a><a name="0550b03" id="0550b03">者闻。则解其义。此二解脱义既异文亦异<p>尊</a><a name="0550b04" id="0550b04">者阿那律陀告曰。财主。有三种天。光天．净光</a><a name="0550b05" id="0550b05">天．遍净光天。于中光天者。彼生在一处。不</a><a name="0550b06" id="0550b06">作是念。此我所有。彼我所有。但光天随其所</a><a name="0550b07" id="0550b07">往。即乐彼中。财主。犹如蝇在肉段。不作</a><a name="0550b08" id="0550b08">是念。此我所有。彼我所有。但蝇随肉段去。即</a><a name="0550b09" id="0550b09">乐彼中。如是彼光天不作是念。此我所有。</a><a name="0550b10" id="0550b10">彼我所有。但光天随其所往。即乐彼中。有</a><a name="0550b11" id="0550b11">时光天集在一处。虽身有异而光不异。财</a><a name="0550b12" id="0550b12">主。犹如有人然无量灯。着一室中。彼灯虽</a><a name="0550b13" id="0550b13">异而光不异。如是彼光天集在一处。虽身</a><a name="0550b14" id="0550b14">有异而光不异。有时光天各自散去。彼时各</a><a name="0550b15" id="0550b15">散去时。其身既异。光明亦异。财主。犹如有人</a><a name="0550b16" id="0550b16">从一室中出众多灯。分着诸室。彼灯即异。</a><a name="0550b17" id="0550b17">光明亦异。如是彼光天各自散去。彼各散去</a><a name="0550b18" id="0550b18">时。其身既异。光明亦异<p>于是。尊者真迦旃延</a><a name="0550b19" id="0550b19">白曰。尊者阿那律陀。彼光天生在一处。可</a><a name="0550b20" id="0550b20">知有胜如．妙不妙耶<p>尊者阿那律陀答曰。贤</a><a name="0550b21" id="0550b21">者迦旃延。可说彼光天生在一处。知有</a><a name="0550b22" id="0550b22">胜如．妙与不妙<p>尊者真迦旃延复问曰。尊者</a><a name="0550b23" id="0550b23">阿那律陀。彼光天生在一处。何因何缘知有</a><a name="0550b24" id="0550b24">胜如．妙与不妙耶<p>尊者阿那律陀答曰。贤者</a><a name="0550b25" id="0550b25">迦旃延。若有沙门．梵志在无事处。或至树</a><a name="0550b26" id="0550b26">下空安静处。依一树。意解作光明想成就</a><a name="0550b27" id="0550b27">游。心作光明想极盛。彼齐限是心解脱不</a><a name="0550b28" id="0550b28">过是。若不依一树者。或依二三树。意解作</a><a name="0550b29" id="0550b29">光明想成就游。心作光明想极盛。彼齐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010550a.htm'><img src='up.gif' border=0></a>
<a href='T010550c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>