<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0407b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷5)</font> 初诵 （九四） <font face='Arial'>T02, p0407b</h2></font><hr>
<span class='old'>
</a><br><a name="0407a28" id="0407a28">　　无有众聚处　　　而无贤良人</a><br><a name="0407a29" id="0407a29">　　无有善丈夫　　　而不说法语</span><br><a name="0407b01" id="0407b01">　　断于贪嗔痴　　　所说皆如法　</p></a><a name="0407b02" id="0407b02"><p>时诸婆罗门言。汝善知婆罗门法。来入此众。</a><a name="0407b03" id="0407b03">即时敷座请佛就座。为我说法。我等乐听。尔</a><a name="0407b04" id="0407b04">时世尊。入其众中。坐其座上。为说种种法。示</a><a name="0407b05" id="0407b05">教利喜。而说偈言</a><a name="0407b06" id="0407b06"><p class='lg'>　　若默无所说　　　莫知其愚智</a><br><a name="0407b07" id="0407b07">　　要因于言说　　　然后乃别知</a><br><a name="0407b08" id="0407b08">　　若说妙法者　　　说法趣涅槃</a><br><a name="0407b09" id="0407b09">　　是以应言说　　　炽然于法灯</a><br><a name="0407b10" id="0407b10">　　已立仙圣幢　　　皆由于言说</a><br><a name="0407b11" id="0407b11">　　言说即圣幢　　　是以不应嘿　</p></a><a name="0407b12" id="0407b12"><p>佛说是已。从坐而去</a><a name="0407b13" id="0407b13"><p><b>　　<A NAME="n1516"></A>（九五）</b><p>如是我闻。一时佛游拘萨罗。尔时彼国</a><a name="0407b14" id="0407b14">有婆罗门。名曰天敬。其聚落中。有止客舍。尔</a><a name="0407b15" id="0407b15">时尊者优波摩那。为佛侍者止客舍中。如来</a><a name="0407b16" id="0407b16">于时。微患风动苦于背痛。尊者优婆摩那。</a><a name="0407b17" id="0407b17">着衣持钵。诣天敬婆罗门家。尔时天敬。在于</a><a name="0407b18" id="0407b18">门中剃发而坐。彼婆罗门遥见尊者。即说偈</a><a name="0407b19" id="0407b19">言</a><a name="0407b20" id="0407b20"><p class='lg'>　　落发服法衣　　　手中执应器</a><br><a name="0407b21" id="0407b21">　　住立我门侧　　　将欲何所求　</p></a><a name="0407b22" id="0407b22"><p>时尊者优波摩那以偈答言</a><a name="0407b23" id="0407b23"><p class='lg'>　　大罗汉善逝　　　牟尼患背痛</a><br><a name="0407b24" id="0407b24">　　须少燸药水　　　故来从汝乞　</p></a><a name="0407b25" id="0407b25"><p>时婆罗门。即取钵盛满苏油。黑石蜜一箧。</a><a name="0407b26" id="0407b26">燸药水一车。而以与之。尔时尊者。既得之</a><a name="0407b27" id="0407b27">已。赍诣佛所。即以此油并燸药水洗涂佛</a><a name="0407b28" id="0407b28">身。饮黑蜜浆背痛即愈。时天敬婆罗门。于后</a><a name="0407b29" id="0407b29">日朝。往诣佛所。问讯世尊在一面坐。尔时世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020407a.htm'><img src='up.gif' border=0></a>
<a href='T020407c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>