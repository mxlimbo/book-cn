<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0011c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷2)</font> 第一分 （二）第一分游行经第二初 <font face='Arial'>T01, p0011c</h2></font><hr>
<span class='old'>
</a><a name="0011b28" id="0011b28">坏。二曰上下和同。敬顺无违。则长幼和顺。法</a><a name="0011b29" id="0011b29">不可坏。三曰奉法晓忌。不违制度。则长幼</span><a name="0011c01" id="0011c01">和顺。法不可坏。四曰若有比丘力能护众。</a><a name="0011c02" id="0011c02">多诸知识。宜敬事之。则长幼和顺。法不可</a><a name="0011c03" id="0011c03">坏。五曰念护心意。孝敬为首。则长幼和顺。</a><a name="0011c04" id="0011c04">法不可坏。六曰净修梵行。不随欲态。则长</a><a name="0011c05" id="0011c05">幼和顺。法不可坏。七曰先人后己。不贪名</a><a name="0011c06" id="0011c06">利。则长幼和顺。法不可坏<p>佛告比丘。复</a><a name="0011c07" id="0011c07">有七法。令法增长。无有损耗。一者乐于少</a><a name="0011c08" id="0011c08">事。不好多为。则法增长。无有损耗。二者乐</a><a name="0011c09" id="0011c09">于静默。不好多言。三者少于睡眠。无有昏</a><a name="0011c10" id="0011c10">昧。四者不为群党。言无益事。五者不以</a><a name="0011c11" id="0011c11">无德而自称誉。六者不与恶人而为伴党。</a><a name="0011c12" id="0011c12">七者乐于山林闲静独处。如是比丘。则法增</a><a name="0011c13" id="0011c13">长。无有损耗<p>佛告比丘。复有七法。令法</a><a name="0011c14" id="0011c14">增长。无有损耗。何谓为七。一者有信。信于</a><a name="0011c15" id="0011c15">如来．至真．正觉。十号具足。二者知惭。耻于</a><a name="0011c16" id="0011c16">己阙。三者知愧。羞为恶行。四者多闻。其所</a><a name="0011c17" id="0011c17">受持。上中下善。义味深奥。清净无秽。梵行具</a><a name="0011c18" id="0011c18">足。五者精勤苦行。灭恶修善。勤习不舍。六</a><a name="0011c19" id="0011c19">者昔所学习。忆念不忘。七者修习智慧。知</a><a name="0011c20" id="0011c20">生灭法。趣贤圣要。尽诸苦本。如是七法。则</a><a name="0011c21" id="0011c21">法增长。无有损耗<p>佛告比丘。复于七法。</a><a name="0011c22" id="0011c22">令法增长。无有损耗。何谓为七。一者敬佛。</a><a name="0011c23" id="0011c23">二者敬法。三者敬僧。四者敬戒。五者敬定。六</a><a name="0011c24" id="0011c24">者敬顺父母。七者敬不放逸。如是七法。则法</a><a name="0011c25" id="0011c25">增长。无有损耗<p>佛告比丘。复有七法。则法</a><a name="0011c26" id="0011c26">增长。无有损耗。何谓为七法。一者观身不</a><a name="0011c27" id="0011c27">净。二者观食不净。三者不乐世间。四者常</a><a name="0011c28" id="0011c28">念死想。五者起无常想。六者无常苦想。七</a><a name="0011c29" id="0011c29">者苦无我想。如是七法。则法增长。无有损<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010011b.htm'><img src='up.gif' border=0></a>
<a href='T010012a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>