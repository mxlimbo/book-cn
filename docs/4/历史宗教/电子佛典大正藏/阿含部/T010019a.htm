<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0001 长阿含经 0019a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 1 长阿含经</font> <font face='Arial'>(卷3)</font> 第一分 （二）第一分游行经第二初 <font face='Arial'>T01, p0019a</h2></font><hr>
<span class='old'>
</a><br><a name="0018c28" id="0018c28">　　虽食栴檀耳　　　而患犹更增</a><br><a name="0018c29" id="0018c29">　　抱病而涉路　　　渐向拘夷城　</p></span><a name="0019a01" id="0019a01"><p>尔时。世尊即从座起。小复前行。诣一树下。又</a><a name="0019a02" id="0019a02">告阿难。吾背痛甚。汝可敷座<p>对曰。唯然。寻</a><a name="0019a03" id="0019a03">即敷座。如来止息。阿难礼佛足已。在一面</a><a name="0019a04" id="0019a04">坐<p>时。有阿罗汉弟子。名曰福贵。于拘夷那</a><a name="0019a05" id="0019a05">竭城向波婆城。中路见佛在一树下。容貌</a><a name="0019a06" id="0019a06">端正。诸根寂定。得上调意第一寂灭。譬如</a><a name="0019a07" id="0019a07">大龙。亦如澄水。清净无秽。见已欢喜。善心生</a><a name="0019a08" id="0019a08">焉。即到佛所。头面礼足。在一面坐。而白佛</a><a name="0019a09" id="0019a09">言。世尊。出家之人在清净处。慕乐闲居。甚</a><a name="0019a10" id="0019a10">奇特也。有五百乘车经过其边。而不闻见。</a><a name="0019a11" id="0019a11">我师一时在拘夷那竭城．波婆城。二城中间</a><a name="0019a12" id="0019a12">道侧树下。静默而坐。时有五百乘车经过</a><a name="0019a13" id="0019a13">其边。车声轰轰觉而不闻。是时。有人来问</a><a name="0019a14" id="0019a14">我师。向群车过。宁见不耶。对曰。不见。又问。</a><a name="0019a15" id="0019a15">闻耶。对曰。不闻。又问。汝在此耶。在余处</a><a name="0019a16" id="0019a16">耶。答曰。在此。又问。汝醒悟耶。答曰。醒悟。又</a><a name="0019a17" id="0019a17">问。汝为觉寐。答曰。不寐。彼人默念。是希有</a><a name="0019a18" id="0019a18">也。出家之人专精乃尔。车声轰轰觉而不闻。</a><a name="0019a19" id="0019a19">即语我师曰。向有五百乘车从此道过。车</a><a name="0019a20" id="0019a20">声振动。尚自不闻。岂他闻哉。即为作礼。</a><a name="0019a21" id="0019a21">欢喜而去<p>佛告福贵。我今问汝。随意所</a><a name="0019a22" id="0019a22">答。群车振动觉而不闻。雷动天地觉而不</a><a name="0019a23" id="0019a23">闻。何者为难<p>福贵白佛言。千万车声。岂等</a><a name="0019a24" id="0019a24">雷电。不闻车声未足为难。雷动天地觉而</a><a name="0019a25" id="0019a25">不闻。斯乃为难<p>佛告福贵。我于一时游</a><a name="0019a26" id="0019a26">阿越村。在一草庐。时有异云暴起。雷电霹</a><a name="0019a27" id="0019a27">雳。杀四特牛．耕者兄弟二人。人众大聚。时。</a><a name="0019a28" id="0019a28">我出草庐。彷徉经行。彼大众中有一人来</a><a name="0019a29" id="0019a29">至我所。头面礼足。随我经行。我知而故问。彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010018c.htm'><img src='up.gif' border=0></a>
<a href='T010019b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>