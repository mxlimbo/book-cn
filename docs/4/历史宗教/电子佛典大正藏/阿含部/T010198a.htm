<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0007 大般涅槃经 0198a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 7 大般涅槃经</font> <font face='Arial'>(卷2)</font> <font face='Arial'>T01, p0198a</h2></font><hr>
<span class='old'>
</a><a name="0197c28" id="0197c28">有耕者。兄弟二人。闻此惊怖。应声而死。</a><a name="0197c29" id="0197c29">又有四牛。亦皆顿绝。而坐禅者。不觉不闻。</span><a name="0198a01" id="0198a01">斯可得名为奇特不。弗迦娑言。五百乘车。</a><a name="0198a02" id="0198a02">从前而过。不觉不闻。已为奇特。况复霹雳</a><a name="0198a03" id="0198a03">震曜动地。而不闻觉。极为希有。尔时世尊</a><a name="0198a04" id="0198a04">告弗迦娑。我于往昔。在阿车摩村。于一树</a><a name="0198a05" id="0198a05">下端坐思惟。时有商人。五百乘车。经我前</a><a name="0198a06" id="0198a06">过。而我禅思不觉不闻。诸商人等。经过良</a><a name="0198a07" id="0198a07">久。我方出定。时彼商人遥见我起。皆悉竞来。</a><a name="0198a08" id="0198a08">见我身上尘坌污衣。即便拂之。而问我言。我</a><a name="0198a09" id="0198a09">等向者。五百乘车从此而过。世尊见不。即</a><a name="0198a10" id="0198a10">便答言。我不见也。彼复问言。世尊自可闭</a><a name="0198a11" id="0198a11">目不视。为闻声不。我又答言。亦不闻声。商</a><a name="0198a12" id="0198a12">人又问。世尊为眠。为是入于灭尽定耶。我</a><a name="0198a13" id="0198a13">又答言。我向不眠。亦非入定。但在禅思。故</a><a name="0198a14" id="0198a14">无闻见。彼诸商人闻我此言。极生奇特叹未</a><a name="0198a15" id="0198a15">曾有。而作是言。坐禅之力。乃能如此。我即</a><a name="0198a16" id="0198a16">为其说种种法。时彼商众。悉于诸法。远尘离</a><a name="0198a17" id="0198a17">垢得法眼净。复次弗迦娑。我于往日。在彼</a><a name="0198a18" id="0198a18">村侧田间独坐。寂默禅思。不久忽然天大霹</a><a name="0198a19" id="0198a19">雳。雷电风雨震动天地。时有耕者。兄弟二</a><a name="0198a20" id="0198a20">人。忽闻此声。同共怖死。又有四牛。亦复顿</a><a name="0198a21" id="0198a21">绝。时彼村人。闻有耕者二人怖死。或是父</a><a name="0198a22" id="0198a22">母妻子知识。合村相随。涕泣来看。我于尔</a><a name="0198a23" id="0198a23">时。方从禅觉。见地泥水。又有众人。集聚号</a><a name="0198a24" id="0198a24">哭。有一人来。我即问言。何故人众聚此悲</a><a name="0198a25" id="0198a25">泣。彼人答言。世尊向者不觉雷电霹雳声耶。</a><a name="0198a26" id="0198a26">我村之中。兄弟二人在此而耕。同时为于霹</a><a name="0198a27" id="0198a27">雳所杀。及以四牛亦皆俱死。云何世尊。而</a><a name="0198a28" id="0198a28">不觉知。如来向者为是得眠。为是入于灭</a><a name="0198a29" id="0198a29">尽定耶。即答之言。我向不眠。亦不入定。端<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010197c.htm'><img src='up.gif' border=0></a>
<a href='T010198b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>