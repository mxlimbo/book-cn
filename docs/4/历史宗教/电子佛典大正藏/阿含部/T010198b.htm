<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0007 大般涅槃经 0198b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 7 大般涅槃经</font> <font face='Arial'>(卷2)</font> <font face='Arial'>T01, p0198b</h2></font><hr>
<span class='old'>
</a><a name="0198a28" id="0198a28">不觉知。如来向者为是得眠。为是入于灭</a><a name="0198a29" id="0198a29">尽定耶。即答之言。我向不眠。亦不入定。端</span><a name="0198b01" id="0198b01">寂坐禅。故不闻耳。是时彼人闻佛此语。深</a><a name="0198b02" id="0198b02">生奇特叹未曾有。心自念言。坐禅乃有如此</a><a name="0198b03" id="0198b03">之力。我即为其种种说法。既闻法已。于诸</a><a name="0198b04" id="0198b04">法中。远尘离垢得法眼净。时弗迦娑闻佛此</a><a name="0198b05" id="0198b05">言。生希有心。而白佛言。本见我师坐禅之时。</a><a name="0198b06" id="0198b06">五十车过。而不闻知。谓为奇特。今者如来</a><a name="0198b07" id="0198b07">说此二事。百千万倍不可为比。如来禅力不</a><a name="0198b08" id="0198b08">可思议。即便从佛受三归依。如来为说种</a><a name="0198b09" id="0198b09">种妙法。其闻法已。心开意悟。远尘离垢得</a><a name="0198b10" id="0198b10">法眼净。即语侍人。汝可取我金色劫贝二张</a><a name="0198b11" id="0198b11">持来。我欲上佛。侍人奉敕。即取将来。时弗</a><a name="0198b12" id="0198b12">迦娑手执劫贝。长跪佛前而作是言。我今以</a><a name="0198b13" id="0198b13">此奉上世尊。唯愿哀愍。即赐纳受。尔时世</a><a name="0198b14" id="0198b14">尊答弗迦娑。我今为汝受取一张。可以一张</a><a name="0198b15" id="0198b15">施于阿难。所以者何。阿难日夜。亲侍我侧。</a><a name="0198b16" id="0198b16">且又今日。看我疾病。若有施主。施于病人</a><a name="0198b17" id="0198b17">及看病者。斯则名为满足大施。时弗迦娑闻</a><a name="0198b18" id="0198b18">佛此语。欢喜踊跃。即以一张置佛足下。又</a><a name="0198b19" id="0198b19">持一张。至阿难所。长跪白言。我今以此奉</a><a name="0198b20" id="0198b20">施尊者。唯愿纳受。阿难答言。善哉善哉。汝</a><a name="0198b21" id="0198b21">今能信天人师言。令汝长夜永得安乐。我为</a><a name="0198b22" id="0198b22">汝受。于是弗迦娑还至佛所。如来即复为说</a><a name="0198b23" id="0198b23">诸法。其闻法已。得阿那含果。时弗迦娑复</a><a name="0198b24" id="0198b24">白佛言。我今欲于佛法出家。佛即唤言。善</a><a name="0198b25" id="0198b25">来比丘。须发自落。袈裟着身。即成沙门。得阿</a><a name="0198b26" id="0198b26">罗汉。尔时如来从其面门。放种种光。青黄</a><a name="0198b27" id="0198b27">赤白。颇梨红色。于是阿难顶礼佛足。长跪</a><a name="0198b28" id="0198b28">叉手。而白佛言。不审世尊。有何因缘。而现</a><a name="0198b29" id="0198b29">此瑞。佛即答言。阿难。当知我有二时。放大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010198a.htm'><img src='up.gif' border=0></a>
<a href='T010198c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>