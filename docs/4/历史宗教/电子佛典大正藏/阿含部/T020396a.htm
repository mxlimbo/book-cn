<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0396a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷4)</font> 初诵 （六四） <font face='Arial'>T02, p0396a</h2></font><hr>
<span class='old'>
</a><a name="0395c28" id="0395c28">子。以是之故。我今欲放令得还国。佛言大王。</a><a name="0395c29" id="0395c29">可放令去。若能放彼王。于长夜有大利益。尔</span><a name="0396a01" id="0396a01">时世尊。即说偈言</a><a name="0396a02" id="0396a02"><p class='lg'>　　力能破他军　　　还为他所坏</a><br><a name="0396a03" id="0396a03">　　力能侵掠人　　　逻为他所掠</a><br><a name="0396a04" id="0396a04">　　愚谓为无报　　　必受于大苦</a><br><a name="0396a05" id="0396a05">　　若当命终时　　　乃知实有报　</p></a><a name="0396a06" id="0396a06"><p>佛说是已。诸比丘闻佛所说。欢喜奉行</a><a name="0396a07" id="0396a07"><p><b>　　<A NAME="n1484"></A>（六五）</b><p>如是我闻。一时佛在舍卫国祇树给孤</a><a name="0396a08" id="0396a08">独园。尔时波斯匿王。于闲静处。作是思惟。佛</a><a name="0396a09" id="0396a09">所教法。极有义利。能得现报。无有热恼。不待</a><a name="0396a10" id="0396a10">时节。能将于人到于善处。语诸人言。汝等来</a><a name="0396a11" id="0396a11">善示汝妙法。夫为智者。自身取证。深得解</a><a name="0396a12" id="0396a12">达。须善友须善同伴。恒应亲友。如是善友。不</a><a name="0396a13" id="0396a13">向恶友。并恶知识。远离恶伴。思惟是已。从坐</a><a name="0396a14" id="0396a14">处起。往诣佛所。在一面坐。白佛言。世尊。我</a><a name="0396a15" id="0396a15">于闲处。作是思惟。佛所教法。有大义利。能招</a><a name="0396a16" id="0396a16">现报。无诸热恼。不待时节。乃至不与恶友交</a><a name="0396a17" id="0396a17">游。佛告王曰。实尔实尔。佛所教法。有大义</a><a name="0396a18" id="0396a18">利。能招现报。乃至不与恶伴交游。我于往时。</a><a name="0396a19" id="0396a19">在王舍城耆梨跋提林。尔时阿难比丘。独在</a><a name="0396a20" id="0396a20">静处。作是思惟。善知识者。梵行半体。阿难起</a><a name="0396a21" id="0396a21">已。来至我所。顶礼我已。而作是言。善知识</a><a name="0396a22" id="0396a22">者。梵行半体。非恶知识恶伴恶友。我告阿</a><a name="0396a23" id="0396a23">难。止止莫作是语。所以者何。夫善知识善友</a><a name="0396a24" id="0396a24">善伴。乃是梵行全体。又善友伴者。不与恶知</a><a name="0396a25" id="0396a25">识恶友恶伴。而为徒党。何以故。我以善知识</a><a name="0396a26" id="0396a26">故。脱于生死。是故当知。善知识者。梵行全</a><a name="0396a27" id="0396a27">体。如是之事。应分别知。佛所说法。有大义</a><a name="0396a28" id="0396a28">利。能招现报。乃至不与恶友恶伴恶知识等。</a><a name="0396a29" id="0396a29">而为伴党。尔时世尊。即说偈言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020395c.htm'><img src='up.gif' border=0></a>
<a href='T020396b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>