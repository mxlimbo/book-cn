<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0026 中阿含经 0631c</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 26 中阿含经</font> <font face='Arial'>(卷32)</font> 大品第一 （一三三）优婆离经第十七 <font face='Arial'>T01, p0631c</h2></font><hr>
<span class='old'>
</a><a name="0631b28" id="0631b28">门人受教即出。至尼揵亲子所。作如是语。</a><a name="0631b29" id="0631b29">尊人。优婆离居士言。尊人欲入者。自可随</span><a name="0631c01" id="0631c01">意。于是。尼揵亲子与大尼揵众五百人俱入</a><a name="0631c02" id="0631c02">至中门<p>优婆离居士遥见尼揵亲子与大尼</a><a name="0631c03" id="0631c03">揵众五百人俱入。而作是语。尊人。有座。欲</a><a name="0631c04" id="0631c04">坐随意<p>尼揵亲子语曰。居士。汝应尔耶。自</a><a name="0631c05" id="0631c05">上高座。结加趺坐。与人共语。如出家者学</a><a name="0631c06" id="0631c06">道无异<p>优婆离居士语曰。尊人。我自有</a><a name="0631c07" id="0631c07">物。欲与便与。不与便不与。此座我有。是故</a><a name="0631c08" id="0631c08">我言。有座。欲坐随意<p>尼揵亲子敷座而坐。</a><a name="0631c09" id="0631c09">语曰。居士。何以故尔。欲降伏沙门瞿昙而</a><a name="0631c10" id="0631c10">反自降伏来。犹如有人求眼入林。而失眼</a><a name="0631c11" id="0631c11">还。如是。居士欲往降伏沙门瞿昙。反为沙</a><a name="0631c12" id="0631c12">门瞿昙所降伏来。犹如有人以渴入池。而</a><a name="0631c13" id="0631c13">反渴还。居士亦然。欲往降伏沙门瞿昙。而</a><a name="0631c14" id="0631c14">反自降伏还。居士。何以故尔<p>优婆离居士</a><a name="0631c15" id="0631c15">语曰。尊人。听我说喻。慧者闻喻则解其义。</a><a name="0631c16" id="0631c16">尊人。譬一梵志。有年小妇。彼妇怀妊。语其</a><a name="0631c17" id="0631c17">夫曰。我今怀妊。君去至市。可为儿买好</a><a name="0631c18" id="0631c18">戏具来。时。彼梵志语其妇曰。但令卿得安</a><a name="0631c19" id="0631c19">隐产已。何忧无耶。若生男者。当为卿买</a><a name="0631c20" id="0631c20">男戏具来。若生女者。亦当为买女戏具来。</a><a name="0631c21" id="0631c21">妇至再三语其夫曰。我今怀妊。君去至</a><a name="0631c22" id="0631c22">市。速为儿买好戏具来。梵志亦至再三语</a><a name="0631c23" id="0631c23">其妇曰。但令卿得安隐产已。何忧无耶。若</a><a name="0631c24" id="0631c24">生男者。当为卿买男戏具来。若生女者。</a><a name="0631c25" id="0631c25">亦当为买女戏具来<p>彼梵志者极怜念妇。</a><a name="0631c26" id="0631c26">即便问曰。卿欲为儿买何戏具。妇报之曰。</a><a name="0631c27" id="0631c27">君去为儿买猕猴子好戏具来。梵志闻已。</a><a name="0631c28" id="0631c28">往至市中买猕猴子戏具。持还语其妇曰。</a><a name="0631c29" id="0631c29">我已为儿买猕猴子戏具来还。其妇见已。嫌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010631b.htm'><img src='up.gif' border=0></a>
<a href='T010632a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>