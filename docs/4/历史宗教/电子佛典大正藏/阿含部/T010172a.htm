<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0005 佛般泥洹经 0172a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 5 佛般泥洹经</font> <font face='Arial'>(卷2)</font> <font face='Arial'>T01, p0172a</h2></font><hr>
<span class='old'>
</a><a name="0171c28" id="0171c28">怀三毒。外为欲走。坐作虚论。妄书非真不诣</a><a name="0171c29" id="0171c29">禀化将有缘乎。佛告须拔。子曹经意。与佛</span><a name="0172a01" id="0172a01">经违。为生死之路。求富贵之耶。吾道之志</a><a name="0172a02" id="0172a02">断求念空。不愿世荣淡泊无为。以斯为乐。</a><a name="0172a03" id="0172a03">须拔曰。何谓无为之道乎。佛言。灭有归本。</a><a name="0172a04" id="0172a04">不复生死。谓之无为也。若曹志趣。皆有八</a><a name="0172a05" id="0172a05">恶。何谓为八。祠祀鬼神。卜问虚杀。是为一。</a><a name="0172a06" id="0172a06">处家贪餮。不奉孝道。贪爱万邪。欲无舍止。</a><a name="0172a07" id="0172a07">是为二。两舌恶骂妄言绮语。未常陈善令</a><a name="0172a08" id="0172a08">愚去恶。是为三。杀盗淫泆。是为四。常怀怒</a><a name="0172a09" id="0172a09">心。不孝二亲。轻慢兄弟妻子九族。心邪行</a><a name="0172a10" id="0172a10">秽。无善劝导。常自憍大。欲人畏敬。是为五。</a><a name="0172a11" id="0172a11">昼夜怀邪。不畏法律。轻慢贤者。尊贵秽浊。</a><a name="0172a12" id="0172a12">远避真正。交随恶人。是为六。闻有贤智明</a><a name="0172a13" id="0172a13">经沙门梵志。豫怀憎嫉。虚伪作谤。是为七。</a><a name="0172a14" id="0172a14">不敬先祖尽孝于亲。弃贤明而反贼。毁仁</a><a name="0172a15" id="0172a15">正。不觉流俗秽浊可耻。斯谓八恶若自陈云。</a><a name="0172a16" id="0172a16">世尊说经。四十九载。有八人不诣禀化。子曹</a><a name="0172a17" id="0172a17">皆怀斯八恶。岂乐清化乎。正使来者。佛亦</a><a name="0172a18" id="0172a18">不受。须拔若心有斯八恶。慎无问佛。执斯</a><a name="0172a19" id="0172a19">八戒可得沟港频来不还应真。行斯八戒。当</a><a name="0172a20" id="0172a20">正尔心。乃为佛弟子。其有凡人。擅作师导</a><a name="0172a21" id="0172a21">教化之首。违斯八戒。皆是妖蛊。当远弃避。慎</a><a name="0172a22" id="0172a22">无听受。世尊曰。吾今于三界中。独言独步。</a><a name="0172a23" id="0172a23">莫有等双。尔之所疑。便问无嫌。须拔稽首。</a><a name="0172a24" id="0172a24">长跪而曰。诚如佛言。几亡吾身。又堕狂愚。</a><a name="0172a25" id="0172a25">世尊又曰。若解八戒未乎。对曰已解。重稽</a><a name="0172a26" id="0172a26">首曰。吾欲捐下贱之操。执沙门清净之行。</a><a name="0172a27" id="0172a27">世尊又曰。尔诚不。对曰。愿佛加哀。受我为</a><a name="0172a28" id="0172a28">沙门。须拔发自然堕地。袈裟着体。精心思</a><a name="0172a29" id="0172a29">教。霍然无想。一心清净。喻明月珠。即得应<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010171c.htm'><img src='up.gif' border=0></a>
<a href='T010172b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>