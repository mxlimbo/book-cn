<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0099 杂阿含经 0003c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 99 杂阿含经</font> <font face='Arial'>(卷1)</font> （一七） <font face='Arial'>T02, p0003c</h2></font><hr>
<span class='old'>
</a><a name="0003b28" id="0003b28"><p><b>　　<A NAME="n19"></A>（一七）</b><p>如是我闻<p>一时。佛住舍卫国祇树给孤</a><a name="0003b29" id="0003b29">独园<p>有异比丘从坐起。偏袒右肩。合掌白</span><a name="0003c01" id="0003c01">佛言。善哉。世尊。为我略说法要。我闻法</a><a name="0003c02" id="0003c02">已。当独一静处。专精思惟。住不放逸。所以善</a><a name="0003c03" id="0003c03">男子出家。剃除须发。身着法服。信家．非家．</a><a name="0003c04" id="0003c04">出家学道。为究竟无上梵行。现法身作证。</a><a name="0003c05" id="0003c05">我生已尽。梵行已立。所作已作。自知不受</a><a name="0003c06" id="0003c06">后有<p>尔时。世尊告彼比丘。善哉。善哉。汝作</a><a name="0003c07" id="0003c07">是说。世尊。为我略说法要。我于略说法</a><a name="0003c08" id="0003c08">中。广解其义。当独一静处。专精思惟。住不</a><a name="0003c09" id="0003c09">放逸。乃至自知不受后有。汝如是说耶<p>比</a><a name="0003c10" id="0003c10">丘白佛。如是。世尊<p>佛告比丘。谛听。谛听。善</a><a name="0003c11" id="0003c11">思念之。当为汝说。比丘。非汝所应之法。</a><a name="0003c12" id="0003c12">宜速断除。断彼法者。以义饶益。长夜安乐</a><a name="0003c13" id="0003c13"><p>时。彼比丘白佛言。知已。世尊。知已。善逝</a><a name="0003c14" id="0003c14"><p>佛告比丘。云何于我略说法中。广解其义</a><a name="0003c15" id="0003c15"><p>比丘白佛言。世尊。色非我所应。宜速断</a><a name="0003c16" id="0003c16">除。受．想．行．识非我所应。宜速断除。以义</a><a name="0003c17" id="0003c17">饶益。长夜安乐。是故。世尊。我于世尊略</a><a name="0003c18" id="0003c18">说法中。广解其义<p>佛言。善哉。善哉。比丘。</a><a name="0003c19" id="0003c19">汝于我略说法中。广解其义。所以者何。色</a><a name="0003c20" id="0003c20">者非汝所应。宜速断除。如是受．想．行．识非</a><a name="0003c21" id="0003c21">汝所应。宜速断除。断除已。以义饶益。长</a><a name="0003c22" id="0003c22">夜安乐<p>时。彼比丘闻佛所说。心大欢喜。礼</a><a name="0003c23" id="0003c23">佛而退。独一静处。精勤修习。住不放逸。精</a><a name="0003c24" id="0003c24">勤修习。住不放逸已。思惟。所以善男子出</a><a name="0003c25" id="0003c25">家。剃除须发。身着法服。正信．非家．出家。乃</a><a name="0003c26" id="0003c26">至自知不受后有<p>时。彼比丘成阿罗汉。心</a><a name="0003c27" id="0003c27">得解脱</a><a name="0003c28" id="0003c28"><p><b>　　<A NAME="n20"></A>（一八）</b><p>如是我闻<p>一时。佛住舍卫国祇树给孤</a><a name="0003c29" id="0003c29">独园<p>尔时。有异比丘从坐起。偏袒右肩。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020003b.htm'><img src='up.gif' border=0></a>
<a href='T020004a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>