<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0025 起世因本经 0409a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 25 起世因本经</font> <font face='Arial'>(卷9)</font> 劫住品第十 <font face='Arial'>T01, p0409a</h2></font><hr>
<span class='old'>
</a><a name="0408c28" id="0408c28">刀杖中劫。</a><a name="0408c29" id="0408c29"><p>诸比丘。云何名为饥馑中劫。诸比丘。饥馑</span><a name="0409a01" id="0409a01">劫时。其诸人辈无有法行。邪见颠倒。具足</a><a name="0409a02" id="0409a02">行十不善业道。以是义故天不降雨。以无雨</a><a name="0409a03" id="0409a03">故世则饥馑。无有种子。白骨为业。诸皮活</a><a name="0409a04" id="0409a04">命。云何名为白骨为业。诸比丘。饥馑之时。</a><a name="0409a05" id="0409a05">彼诸人辈。若四衢道。街巷城郭。道路处处。</a><a name="0409a06" id="0409a06">悉收白骨。以水煎煮。取汁而饮。以资活命。</a><a name="0409a07" id="0409a07">是故名为白骨为业。云何名为诸皮活命。诸</a><a name="0409a08" id="0409a08">比丘。饥馑劫时。彼诸人辈。以饥急故。取诸</a><a name="0409a09" id="0409a09">树皮。以水煎煮。而饮其汁。以资活命。是故</a><a name="0409a10" id="0409a10">名为诸皮为业。诸比丘。彼时众生。饥饿死</a><a name="0409a11" id="0409a11">已。皆当生于诸恶趣道。或复堕于阎罗世中。</a><a name="0409a12" id="0409a12">所谓饿鬼。为彼等辈。悭贪嫉妒。畏诸物尽。</a><a name="0409a13" id="0409a13">争取藏贮。诸比丘。以是故名饥馑中劫</a><a name="0409a14" id="0409a14"><p>诸比丘。云何名为疾疫中劫。诸比丘。彼时</a><a name="0409a15" id="0409a15">诸人。亦欲行法。欲说如法。亦欲行于无颠</a><a name="0409a16" id="0409a16">倒见。具足欲行十善业道。但彼时中。如法</a><a name="0409a17" id="0409a17">人辈。以其过去无十善业胜果报故。致令非</a><a name="0409a18" id="0409a18">人放于灾气行诸疠疫。于中多有人辈命终。</a><a name="0409a19" id="0409a19">又诸比丘。于彼疾病三摩耶中。复有他方世</a><a name="0409a20" id="0409a20">界非人。来为此等。作疫病故。何以故。以放</a><a name="0409a21" id="0409a21">逸故。行放逸行。亦复与其恶相触故。恼乱</a><a name="0409a22" id="0409a22">其心。夺彼威力。于中多有薄福之人。得病</a><a name="0409a23" id="0409a23">命终。譬如国王或王大臣。守护民故。于其</a><a name="0409a24" id="0409a24">界首。安置戍逻。尔时他方。有盗贼来。为彼</a><a name="0409a25" id="0409a25">戍逻不谨慎故。有放逸故。以诸劫贼。一时</a><a name="0409a26" id="0409a26">诛戮。或灭诸家。或殄村舍。或破聚落。或毁</a><a name="0409a27" id="0409a27">国城。如是如是。彼人放逸。他方非人来行</a><a name="0409a28" id="0409a28">疾疫。命终悉尽。亦复如是。又复彼时他方</a><a name="0409a29" id="0409a29">非人。来行疾病时。诸众生无放逸行。彼鬼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010408c.htm'><img src='up.gif' border=0></a>
<a href='T010409b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>