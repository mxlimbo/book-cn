<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0052 大生义经 0845b</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 52 大生义经</font> <font face='Arial'>(卷1)</font> <font face='Arial'>T01, p0845b</h2></font><hr>
<span class='old'>
</a><a name="0845a28" id="0845a28"><p>复次六处以何为缘。所谓名色为缘。由名色</a><a name="0845a29" id="0845a29">故即生六处。名色若无六处何有。此名色</span><a name="0845b01" id="0845b01">者。谓即色法及心等法有积聚故。即此名色</a><a name="0845b02" id="0845b02">与彼识法互相为缘。和合得生是为名色。阿</a><a name="0845b03" id="0845b03">难当知。名色法是虚妄法而不究竟。此集此</a><a name="0845b04" id="0845b04">因此生此缘得有六处。是故六处亦不究竟</a><a name="0845b05" id="0845b05"><p>复次此名色法以何为缘。所谓识法为缘。由</a><a name="0845b06" id="0845b06">识法故即有名色。识法若无名色何有。此识</a><a name="0845b07" id="0845b07">法者。最初受生居母胎藏依羯逻蓝。识法具</a><a name="0845b08" id="0845b08">已无所增减。识因缘故而生诸蕴。如是名色</a><a name="0845b09" id="0845b09">圆满具足。当知此识与彼名色。互相为缘而</a><a name="0845b10" id="0845b10">得生起</a><a name="0845b11" id="0845b11"><p>复次。当知此识缘者即是名色。是故识为名</a><a name="0845b12" id="0845b12">色缘。名色为识缘。由如是故苦果生起。苦果</a><a name="0845b13" id="0845b13">既生即有老死相续而转。由此集此因此生</a><a name="0845b14" id="0845b14">此缘。是故苦果是虚妄法而不究竟。如是因</a><a name="0845b15" id="0845b15">缘识缘名色。名色缘六处。六处缘触。触缘</a><a name="0845b16" id="0845b16">受。如是即得一大苦蕴集</a><a name="0845b17" id="0845b17"><p>佛告阿难。汝今当知。诸语言及语言道。非</a><a name="0845b18" id="0845b18">语言及非语言道。所生及所生道。如是二</a><a name="0845b19" id="0845b19">种。皆不离名色。阿难。若如是了知即住平</a><a name="0845b20" id="0845b20">等见。是名了达缘生法。此缘生法。即是诸</a><a name="0845b21" id="0845b21">佛根本法。为诸佛眼。是即诸佛所归趣处。</a><a name="0845b22" id="0845b22">是时尊者阿难作是赞言。善哉世尊。善说此</a><a name="0845b23" id="0845b23">法。令我及诸苾刍皆得利乐</a><a name="0845b24" id="0845b24"><p>尔时世尊告阿难言。我今为汝说无受法。汝</a><a name="0845b25" id="0845b25">当谛听谛受。如善作意记念思惟。阿难当知。</a><a name="0845b26" id="0845b26">离于我相即无受法。何以故。我法若有受</a><a name="0845b27" id="0845b27">法随生。为由了达我法是空何有受者。阿难。</a><a name="0845b28" id="0845b28">我及受法二皆灭已。即无所有住平等见</a><a name="0845b29" id="0845b29"><p>阿难。受法有其三种。谓乐受苦受非苦乐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010845a.htm'><img src='up.gif' border=0></a>
<a href='T010845c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>