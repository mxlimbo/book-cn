<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0603a</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷12)</font> 三宝品第二十一 （三） <font face='Arial'>T02, p0603a</h2></font><hr>
<span class='old'>
</a><a name="0602c28" id="0602c28">非成胎<p>若复有时父母集在一处。父相</a><a name="0602c29" id="0602c29">有子。母相无子。则不成胎。若有时父母</span><a name="0603a01" id="0603a01">集在一处。母相有子。父相无子。则不成胎。</a><a name="0603a02" id="0603a02">若复有时父母俱相无子。则非成胎<p>若</a><a name="0603a03" id="0603a03">复有时识神趣胎。父行不在。则非成胎。若</a><a name="0603a04" id="0603a04">复有时父母应集一处。然母远行不在。则</a><a name="0603a05" id="0603a05">不成胎。若复有时父母应集一处。然父</a><a name="0603a06" id="0603a06">身遇重患。时识神来趣。则非成胎。若复</a><a name="0603a07" id="0603a07">有时父母应集一处。识神来趣。然母身得</a><a name="0603a08" id="0603a08">重患。则非成胎。若复有时父母应集一</a><a name="0603a09" id="0603a09">处。识神来趣。然复父母身俱得疾病。则非</a><a name="0603a10" id="0603a10">成胎<p>若复。比丘。父母集在一处。父母无患。</a><a name="0603a11" id="0603a11">识神来趣。然复父母俱相有儿。此则成胎。</a><a name="0603a12" id="0603a12">是谓有此三因缘而来受胎。是故。比丘。</a><a name="0603a13" id="0603a13">当求方便。断三因缘。如是。诸比丘。当作是</a><a name="0603a14" id="0603a14">学<p>尔时。诸比丘闻佛所说。欢喜奉行</a><a name="0603a15" id="0603a15"><p><b>　　<A NAME="n2090"></A>（四）</b><p>闻如是<p>一时。佛在舍卫国祇树给孤独</a><a name="0603a16" id="0603a16">园<p>尔时。世尊告诸比丘。若有众生。欲起慈</a><a name="0603a17" id="0603a17">心。有笃信意。承受奉事父母．兄弟．宗族．室家．</a><a name="0603a18" id="0603a18">朋友．知识。当安三处。令不移动。云何为三。</a><a name="0603a19" id="0603a19">当发欢喜。于如来所。心不移动。彼如来．至</a><a name="0603a20" id="0603a20">真．等正觉．明行成为．善逝．世间解．无上士．道法</a><a name="0603a21" id="0603a21">御．天人师。号佛．世尊<p>复当发意于正法中。如</a><a name="0603a22" id="0603a22">来法者。善说无碍。极为微妙。由此成果。如</a><a name="0603a23" id="0603a23">是智者当学知之<p>亦当发意此圣众所。如</a><a name="0603a24" id="0603a24">来圣众。悉皆和合。无有错乱。法法成就。戒</a><a name="0603a25" id="0603a25">成就．三昧成就．智慧成就．解脱成就．解脱</a><a name="0603a26" id="0603a26">见慧成就。所谓圣众者。四双八辈．十二贤圣。</a><a name="0603a27" id="0603a27">此是如来圣众。可敬．可贵。此是世间无上福</a><a name="0603a28" id="0603a28">田。诸有比丘学此三处。则成大果报。如是。</a><a name="0603a29" id="0603a29">诸比丘。当作是学<p>尔时。诸比丘闻佛所说。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020602c.htm'><img src='up.gif' border=0></a>
<a href='T020603b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>