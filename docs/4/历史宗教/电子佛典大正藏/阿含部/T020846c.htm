<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0130 佛说给孤长者女得度因缘经 0846c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 130 佛说给孤长者女得度因缘经</font> <font face='Arial'>(卷1)</font> <font face='Arial'>T02, p0846c</h2></font><hr>
<span class='old'>
</a><a name="0846b28" id="0846b28">法语而摄他语。诸有所说悉为利他。此是善</a><a name="0846b29" id="0846b29">恶业。世尊如实说。此是所作行。世尊如实说。</span><a name="0846c01" id="0846c01">此是先所说此是后所说。世尊一一如实分</a><a name="0846c02" id="0846c02">别。佛说法时面目熙怡。远离颦蹙常出柔软</a><a name="0846c03" id="0846c03">语。顺善语。甘美语。可爱语。巧妙语。安慰语。</a><a name="0846c04" id="0846c04">起诸方便随应说法。悲愍利乐一切众生。使</a><a name="0846c05" id="0846c05">诸众生皆悉调伏。又复世尊为诸声闻一一</a><a name="0846c06" id="0846c06">分别。是圣人法是异道法。是离尘法是无等</a><a name="0846c07" id="0846c07">法。令诸声闻如其所应如理修习。得戒具足。</a><a name="0846c08" id="0846c08">定具足。慧具足。解脱具足。解脱知见具足。又</a><a name="0846c09" id="0846c09">复世尊随往一切聚落方处。若行若止不为</a><a name="0846c10" id="0846c10">一切人非人等而能娆害。于一切时常以天</a><a name="0846c11" id="0846c11">眼见诸色相。常以天耳闻诸音声。智慧光明</a><a name="0846c12" id="0846c12">广大照耀。若时若非时。常安住正念。当知佛</a><a name="0846c13" id="0846c13">世尊有如是功德。此名世间最胜导师</a><a name="0846c14" id="0846c14"><p>尔时谟尸罗长者舍。所集外道众中。有善根</a><a name="0846c15" id="0846c15">成熟者。闻佛功德毛发竖立涕泪悲泣。于佛</a><a name="0846c16" id="0846c16">世尊起清净心深生敬信。即作是言。我等愿</a><a name="0846c17" id="0846c17">当投佛出家。时谟尸罗长者。闻善无毒女说</a><a name="0846c18" id="0846c18">佛功德。于佛世尊即生净信。谓童女言。汝今</a><a name="0846c19" id="0846c19">可能令我得见佛世尊不。彼女答言。若欲见</a><a name="0846c20" id="0846c20">佛世尊及圣众者。即当办造最上饮食而为</a><a name="0846c21" id="0846c21">供养。是时长者即语其妻令办饮食。妻乃答</a><a name="0846c22" id="0846c22">言。善哉长者饮食已办。长者谓童女言。我不</a><a name="0846c23" id="0846c23">解法。汝当请佛。彼善无毒女即以妙华作曼</a><a name="0846c24" id="0846c24">拏罗向佛世尊所住方处。遥伸礼敬烧众名</a><a name="0846c25" id="0846c25">香散诸妙华。一心合掌请佛世尊。作如是言。</a><a name="0846c26" id="0846c26">佛是一切智具大悲者。随诸众生所可乐见皆</a><a name="0846c27" id="0846c27">令如意。今此谟尸罗长者与诸眷属。发清净</a><a name="0846c28" id="0846c28">心乐见世尊。于自住舍已办种种上味饮食</a><a name="0846c29" id="0846c29">欲伸供养。世间导师及诸圣众我今召请。唯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020846b.htm'><img src='up.gif' border=0></a>
<a href='T020847a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>