<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0100 别译杂阿含经 0449c</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 100 别译杂阿含经</font> <font face='Arial'>(卷11)</font> 二诵 （二○四） <font face='Arial'>T02, p0449c</h2></font><hr>
<span class='old'>
</a><a name="0449b28" id="0449b28"><p><b>　　<A NAME="n1633"></A>（二○四）</b><p>如是我闻。一时佛在王舍城须摩竭陀</a><a name="0449b29" id="0449b29">池岸。尔时奢罗浮梵志。在大众中。而作是言。</span><a name="0449c01" id="0449c01">我知释子所说教法。我所知见。胜彼释子。当</a><a name="0449c02" id="0449c02">于尔时。有众多比丘。入城乞食。见奢罗浮梵</a><a name="0449c03" id="0449c03">志在彼池岸。闻其所说。作如是言。我知释子</a><a name="0449c04" id="0449c04">所有法教。我所知者。出过于彼。时诸比丘。闻</a><a name="0449c05" id="0449c05">此语已。还至僧坊。收摄衣钵。洗手足已。往诣</a><a name="0449c06" id="0449c06">佛所。顶礼佛足。在一面坐。白佛言。世尊。我等</a><a name="0449c07" id="0449c07">今日入城乞食。食讫已还归于其中。路经须</a><a name="0449c08" id="0449c08">摩竭陀池。彼池岸上。有一梵志。名奢罗浮。在</a><a name="0449c09" id="0449c09">大众中。唱如是言。我知释子所有教法。我所</a><a name="0449c10" id="0449c10">知者。出过于彼。善哉世尊。唯愿当往彼池岸。</a><a name="0449c11" id="0449c11">尔时如来默然许之。与诸比丘前后围绕。往</a><a name="0449c12" id="0449c12">诣于彼须摩竭陀池。时奢罗浮遥见佛来。即</a><a name="0449c13" id="0449c13">从坐起。敷置高座。寻白佛言。可就此坐。佛即</a><a name="0449c14" id="0449c14">便就座。坐已而告之曰。汝实作是言。我知释</a><a name="0449c15" id="0449c15">子所有法教。我所知者。出过于彼。如是说不。</a><a name="0449c16" id="0449c16">时彼梵志默然而住。佛复告曰。何故默然而</a><a name="0449c17" id="0449c17">不答我。汝若解者。随汝意说。若不解者。吾当</a><a name="0449c18" id="0449c18">为汝分别宣说。令汝具足。汝今若能具足说</a><a name="0449c19" id="0449c19">者。吾助尔喜。梵志当知。世若有人说言。如</a><a name="0449c20" id="0449c20">来非阿罗呵三藐三佛陀者。如是说者。我称</a><a name="0449c21" id="0449c21">善哉。当问彼言。汝以何事。说言如来非阿罗</a><a name="0449c22" id="0449c22">呵三藐三佛陀。此众生等。于理不决。不能正</a><a name="0449c23" id="0449c23">答。更说世间其余谈论。以诸杂语间错其中。</a><a name="0449c24" id="0449c24">憍慢矜高。生毁害心。以不能答如斯问故。默</a><a name="0449c25" id="0449c25">然而住。惭愧低头。失于机辩。奢罗浮。汝今亦</a><a name="0449c26" id="0449c26">尔。设复有人作如是言。沙门瞿昙能善显示</a><a name="0449c27" id="0449c27">是有过法。如是说者。我亦称善。当问于彼。以</a><a name="0449c28" id="0449c28">何智知如斯之事。彼不能答。更说其余世间</a><a name="0449c29" id="0449c29">谈论。错乱其中。辞穷理屈惭愧低头。默然而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020449b.htm'><img src='up.gif' border=0></a>
<a href='T020450a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>