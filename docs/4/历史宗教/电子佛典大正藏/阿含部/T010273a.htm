<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0022 寂志果经 0273a</TITLE>
</head> 
<BODY id='T01' onbeforeprint='hide()' onafterprint='show()'>

<font face='Arial'><h2>No. 22 寂志果经</font> <font face='Arial'>(卷1)</font> <font face='Arial'>T01, p0273a</h2></font><hr>
<span class='old'>
</a><a name="0272c28" id="0272c28">害意。常怀慈心。志存善权。哀护蠕动。羞愧</a><a name="0272c29" id="0272c29">安慰一切众类。其心清净。不怀恚怒。远离</span><a name="0273a01" id="0273a01">睡眠。心习空行。常行寂然。未曾安寝。欲</a><a name="0273a02" id="0273a02">思见明想欲得起。其心清净。志不睡眠。远</a><a name="0273a03" id="0273a03">离调戏嘲谈呓语。行无所著。无有卒暴。其</a><a name="0273a04" id="0273a04">心清净。志不调戏。远离狐疑心不犹豫。秉</a><a name="0273a05" id="0273a05">意一定。在于善法。其心清净。志不狐疑。远</a><a name="0273a06" id="0273a06">离邪见。今世后世。信施得福。孝顺父母。尊</a><a name="0273a07" id="0273a07">敬贤圣。奉修善道信人。寿命后当复生。得</a><a name="0273a08" id="0273a08">道六通平等之行。其心清净。无有邪见。远</a><a name="0273a09" id="0273a09">离谀谄。其心质朴。不怀巧伪。不用斤斗尺</a><a name="0273a10" id="0273a10">寸侵欺削人。不行系缚及与牢狱。无毁无望</a><a name="0273a11" id="0273a11">求欲得明。其心清净。志不谀谄。远离男女。</a><a name="0273a12" id="0273a12">不乐居家妻子爱欲。省除区疑。其心清</a><a name="0273a13" id="0273a13">净。无所荣冀。不畜奴客仆从婢妾。不乐治</a><a name="0273a14" id="0273a14">家。其心清净。不妄执事。不畜象马牛羊。不</a><a name="0273a15" id="0273a15">乐畜兽。其心清净。不志车乘。不畜鸡鹜狗</a><a name="0273a16" id="0273a16">犬猪豕。无所利求。其心清净。不在鸡猪。</a><a name="0273a17" id="0273a17">远离庐馆。不饰屋宇。不畜田宅。园圃果蓏。</a><a name="0273a18" id="0273a18">其心清净。不在田舍。远离金银高广之座。</a><a name="0273a19" id="0273a19">不乐绮丽茵褥几筵。其心清净。不寝高床。</a><a name="0273a20" id="0273a20">远离七宝。不畜珍琦。舍除玩弄。无所荣冀。</a><a name="0273a21" id="0273a21">其心清净。不贪财色。远离花香。不乐杂馨。</a><a name="0273a22" id="0273a22">身不芬薰。无所希求。其心清净。不志花香。</a><a name="0273a23" id="0273a23">远离非时饭食。中节恒以一食。终为期限。</a><a name="0273a24" id="0273a24">其心清净。饭不失时。犁地下种。庄严中间</a><a name="0273a25" id="0273a25">见所为行。行沙门事。严净其心。光[<a href='javascript:showpic("images/019475.gif")'>火*佥</a>]忧</a><a name="0273a26" id="0273a26">愁。除诸秽害。常行真正。节度知足。一心在</a><a name="0273a27" id="0273a27">道。然后为沙门梵志。受信施食。在土地郡</a><a name="0273a28" id="0273a28">国县邑。所行如法。根本常净。茎节枝叶华</a><a name="0273a29" id="0273a29">实亦净。具足种种清净。其种像如是。在郡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T010272c.htm'><img src='up.gif' border=0></a>
<a href='T010273b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>