<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0125 增壹阿含经 0719b</TITLE>
</head> 
<BODY id='T02' onbeforeprint='hide()' onafterprint='show()'>

<font face='Arial'><h2>No. 125 增壹阿含经</font> <font face='Arial'>(卷31)</font> 力品第三十八之一 （五） <font face='Arial'>T02, p0719b</h2></font><hr>
<span class='old'>
</a><a name="0719a28" id="0719a28">声。诸世间得道阿罗汉者。当与我贯针。</a><a name="0719a29" id="0719a29">尔时。世尊至阿那律所而告之曰。汝持针</span><a name="0719b01" id="0719b01">来。吾与贯之<p>阿那律白佛言。向所称说</a><a name="0719b02" id="0719b02">者。谓诸世间欲求其福者。与我贯针<p>世</a><a name="0719b03" id="0719b03">尊告曰。世间求福之人无复过我。如来于</a><a name="0719b04" id="0719b04">六法无有厌足。云何为六。一者施。二者教</a><a name="0719b05" id="0719b05">诫。三者忍。四者法说．义说。五者将护众生。</a><a name="0719b06" id="0719b06">六者求无上正真之道。是谓。阿那律。如来</a><a name="0719b07" id="0719b07">于此六法无有厌足<p>阿那律曰。如来身者</a><a name="0719b08" id="0719b08">真法之身。复欲更求何法。如来已度生死</a><a name="0719b09" id="0719b09">之海。又脱爱着。然今日故求为福之首</a><a name="0719b10" id="0719b10"><p>世尊告曰。如是。阿那律。如汝所说。如来亦</a><a name="0719b11" id="0719b11">知此六法为无厌足。若当众生知罪恶之</a><a name="0719b12" id="0719b12">原身．口．意所行者。终不堕三恶趣。以其众</a><a name="0719b13" id="0719b13">生不知罪恶之原。故坠堕三恶趣中<p>尔时。</a><a name="0719b14" id="0719b14">世尊便说此偈</a><a name="0719b15" id="0719b15"><p class='lg'>　　世间所有力　　　游在天人中</a><br><a name="0719b16" id="0719b16">　　福力最为胜　　　由福成佛道　</p></a><a name="0719b17" id="0719b17"><p>是故。阿那律。当求方便。得此六法。如是。诸</a><a name="0719b18" id="0719b18">比丘。当作是学<p>尔时。诸比丘闻佛所说。欢</a><a name="0719b19" id="0719b19">喜奉行</a><a name="0719b20" id="0719b20"><p><b>　　<A NAME="n2290"></A>（六）</b><p>闻如是<p>一时。佛在舍卫国祇树给孤独</a><a name="0719b21" id="0719b21">园<p>尔时。有众多比丘入舍卫城乞食。闻王</a><a name="0719b22" id="0719b22">波斯匿宫门外有众多人民。于中举手唤</a><a name="0719b23" id="0719b23">呼皆称怨。国界有贼名鸯掘魔。极为凶</a><a name="0719b24" id="0719b24">暴。杀害生类不可称计。无慈悲于一切</a><a name="0719b25" id="0719b25">众生。国界人民无不厌患。日取人杀以指</a><a name="0719b26" id="0719b26">为鬘。故名为指鬘。唯愿大王当往共战<p>是</a><a name="0719b27" id="0719b27">时。众多比丘乞食已。还诣祇洹精舍。收摄衣</a><a name="0719b28" id="0719b28">钵。以尼师檀着肩上。往至世尊所。头面</a><a name="0719b29" id="0719b29">礼足。在一面坐。尔时。众多比丘白世尊言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T020719a.htm'><img src='up.gif' border=0></a>
<a href='T020719c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>