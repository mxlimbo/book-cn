<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0781b</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷347)</font> 初分嘱累品第五十八之一 <font face='Arial'>T06, p0781b</h2></font><hr>
<span class='old'>
</a><a name="0781a28" id="0781a28">惟。广为他说分别开示令其易了。则为受持</a><a name="0781a29" id="0781a29">过去未来现在诸佛所证无上正等菩提。庆</span><a name="0781b01" id="0781b01">喜当知。若善男子善女人等。于此般若波罗</a><a name="0781b02" id="0781b02">蜜多甚深经典。受持读诵究竟通利如理思</a><a name="0781b03" id="0781b03">惟。广为他说分别开示令其易了。则为摄受</a><a name="0781b04" id="0781b04">过去未来现在诸佛所证无上正等菩提。庆</a><a name="0781b05" id="0781b05">喜当知。若善男子善女人等。现于我所欲以</a><a name="0781b06" id="0781b06">种种上妙华鬘涂散等香衣服璎珞宝幢幡盖</a><a name="0781b07" id="0781b07">伎乐灯明。供养恭敬尊重赞叹无懈怠者。当</a><a name="0781b08" id="0781b08">于般若波罗蜜多甚深经典。受持读诵究竟</a><a name="0781b09" id="0781b09">通利如理思惟。广为他说分别开示令其易</a><a name="0781b10" id="0781b10">解。或复书写众宝庄严。恒以种种上妙华鬘</a><a name="0781b11" id="0781b11">涂散等香衣服璎珞宝幢幡盖伎乐灯明。供</a><a name="0781b12" id="0781b12">养恭敬尊重赞叹无得懈怠。庆喜当知。若善</a><a name="0781b13" id="0781b13">男子善女人等。供养恭敬尊重赞叹甚深般</a><a name="0781b14" id="0781b14">若波罗蜜多。则为供养恭敬尊重赞叹于我。</a><a name="0781b15" id="0781b15">亦为供养恭敬尊重赞叹现在十方世界一切</a><a name="0781b16" id="0781b16">如来应正等觉现说法者及与过去未来诸</a><a name="0781b17" id="0781b17">佛。庆喜当知。若善男子善女人等。闻说般若</a><a name="0781b18" id="0781b18">波罗蜜多甚深经典。深心信受恭敬爱乐。则</a><a name="0781b19" id="0781b19">为信受恭敬爱乐过去未来现在诸佛。庆喜。</a><a name="0781b20" id="0781b20">汝若爱乐于我不舍。于我亦当爱乐不舍。般</a><a name="0781b21" id="0781b21">若波罗蜜多甚深经典下至一句勿令忘失。</a><a name="0781b22" id="0781b22">庆喜。我说如是般若波罗蜜多甚深经典付</a><a name="0781b23" id="0781b23">嘱因缘。虽有无量以要言之。如我既是汝等</a><a name="0781b24" id="0781b24">大师。甚深般若波罗蜜多当知亦是汝等大</a><a name="0781b25" id="0781b25">师。汝敬重我。亦当敬重甚深般若波罗蜜多。</a><a name="0781b26" id="0781b26">是故庆喜。我以无量善巧方便。付汝般若波</a><a name="0781b27" id="0781b27">罗蜜多甚深经典。汝当受持勿令忘失。庆</a><a name="0781b28" id="0781b28">喜。我今以此般若波罗蜜多甚深经典。对诸</a><a name="0781b29" id="0781b29">天人阿素洛等无量大众付嘱于汝。庆喜。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T060781a.htm'><img src='up.gif' border=0></a>
<a href='T060781c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>