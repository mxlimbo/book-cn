<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0549c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷501)</font> 第三会 第三分现窣堵波品第五之一 <font face='Arial'>T07, p0549c</h2></font><hr>
<span class='old'>
</a><a name="0549b28" id="0549b28">善男子善女人等。于此般若波罗蜜多。至心</a><a name="0549b29" id="0549b29">听闻受持读诵。精勤修学如理思惟。书写解</span><a name="0549c01" id="0549c01">说广令流布。其地方所若有恶魔及魔眷属。</a><a name="0549c02" id="0549c02">或有种种外道梵志及余暴恶增上慢者。憎</a><a name="0549c03" id="0549c03">嫉般若波罗蜜多。欲为障碍诘责违拒令速</a><a name="0549c04" id="0549c04">隐没。虽有此愿终不能成。彼因暂闻般若声</a><a name="0549c05" id="0549c05">故。众恶渐灭功德渐生。后依三乘得尽苦际。</a><a name="0549c06" id="0549c06">或脱恶趣生天人中。憍尸迦。如有妙药名曰</a><a name="0549c07" id="0549c07">莫耆。是药威势能销众毒。如是妙药随所在</a><a name="0549c08" id="0549c08">处。诸毒虫类不能逼近。有大毒蛇饥行求食。</a><a name="0549c09" id="0549c09">遇见生类欲螫啖之。其生怖死奔趣妙药。蛇</a><a name="0549c10" id="0549c10">闻药气寻便退走。何以故。憍尸迦。如是妙药</a><a name="0549c11" id="0549c11">具大威势。能益身命销伏众毒。当知般若波</a><a name="0549c12" id="0549c12">罗蜜多具大威势亦复如是。若善男子善女</a><a name="0549c13" id="0549c13">人等。至心听闻受持读诵。精勤修学如理思</a><a name="0549c14" id="0549c14">惟。书写解说广令流布。诸恶魔等于此菩萨</a><a name="0549c15" id="0549c15">摩诃萨所欲为恶事。由此般若波罗蜜多威</a><a name="0549c16" id="0549c16">神力故。令彼恶事于其方所自当殄灭无所</a><a name="0549c17" id="0549c17">能为。何以故。憍尸迦。由此般若波罗蜜多具</a><a name="0549c18" id="0549c18">大威力能摧众恶增善法故。云何般若波罗</a><a name="0549c19" id="0549c19">蜜多。能摧众恶增长诸善。谓此般若波罗蜜</a><a name="0549c20" id="0549c20">多。灭贪嗔痴无明乃至纯大苦蕴。障盖随眠</a><a name="0549c21" id="0549c21">缠垢结缚。我见有情见乃至见者见。断见常</a><a name="0549c22" id="0549c22">见无见有见。乃至种种诸恶见趣。悭贪破戒。</a><a name="0549c23" id="0549c23">忿恚懈怠。散乱愚痴。常想乐想我想净想。及</a><a name="0549c24" id="0549c24">余一切贪嗔痴慢疑见行等无不能灭。亦灭</a><a name="0549c25" id="0549c25">色执乃至识执。乃至亦灭一切相智执。菩提</a><a name="0549c26" id="0549c26">涅槃执。憍尸迦。如是般若波罗蜜多。能灭此</a><a name="0549c27" id="0549c27">等一切恶法。及能增长一切善事。是故般若</a><a name="0549c28" id="0549c28">波罗蜜多。有无数量大威神力。复次憍尸迦。</a><a name="0549c29" id="0549c29">若善男子善女人等。于此般若波罗蜜多。至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070549b.htm'><img src='up.gif' border=0></a>
<a href='T070550a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>