<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0828a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷549)</font> 第四会 第四分不退相品第十七 <font face='Arial'>T07, p0828a</h2></font><hr>
<span class='old'>
</a><a name="0827c28" id="0827c28">章伎艺。虽得善巧而不爱着。达一切法不可</a><a name="0827c29" id="0827c29">得故。皆杂秽语邪命摄故。于诸世俗外道书</span><a name="0828a01" id="0828a01">论。虽亦善知而不乐着。达一切法本性空故。</a><a name="0828a02" id="0828a02">又诸世俗外道书论。所说理事多有增减。于</a><a name="0828a03" id="0828a03">菩萨道非随顺故。若菩萨摩诃萨成就如是</a><a name="0828a04" id="0828a04">诸行状相。定于无上正等菩提不复退转。复</a><a name="0828a05" id="0828a05">次善现。一切不退转菩萨摩诃萨复有所余</a><a name="0828a06" id="0828a06">诸行状相。吾当为汝分别解说。谓彼菩萨行</a><a name="0828a07" id="0828a07">深般若波罗蜜多。达诸法空不乐观察论说</a><a name="0828a08" id="0828a08">众事王事贼事军事战事。城邑聚落象马车</a><a name="0828a09" id="0828a09">乘。衣服饮食卧具花香。男女好丑园林池沼</a><a name="0828a10" id="0828a10">山海等事。不乐观察论说药叉罗刹娑等诸</a><a name="0828a11" id="0828a11">鬼神事。不乐观察论说街衢市肆楼阁商贾等</a><a name="0828a12" id="0828a12">事。不乐观察论说歌舞伎乐俳优戏谑等事。</a><a name="0828a13" id="0828a13">不乐观察论说洲渚桥梁船筏珠宝等事。</a><a name="0828a14" id="0828a14">不乐观察论说星辰风雨寒热吉凶等事。不乐</a><a name="0828a15" id="0828a15">观察论说种种法义相违文颂等事。不乐观</a><a name="0828a16" id="0828a16">察论说异生声闻独觉相应之事。但乐观察论</a><a name="0828a17" id="0828a17">说般若波罗蜜多相应之事。善现当知。是菩</a><a name="0828a18" id="0828a18">萨摩诃萨常不远离甚深般若波罗蜜多相应</a><a name="0828a19" id="0828a19">作意。常不远离萨婆若心。不好乖违乐和诤</a><a name="0828a20" id="0828a20">讼。常希正法不爱非法。恒慕善友不乐恶友。</a><a name="0828a21" id="0828a21">好出法言离非法言。乐见如来欣出家众。十</a><a name="0828a22" id="0828a22">方国土有佛世尊。宣说法要愿往生彼。亲近</a><a name="0828a23" id="0828a23">供养听闻正法。善现当知。是菩萨摩诃萨多</a><a name="0828a24" id="0828a24">从欲界色界天没。生赡部洲中国人趣。善于</a><a name="0828a25" id="0828a25">伎艺咒术经书地理天文及诸法义。或生边</a><a name="0828a26" id="0828a26">地大国大城。与诸有情作大饶益。善现当知。</a><a name="0828a27" id="0828a27">是菩萨摩诃萨终不自疑我为退转为不退</a><a name="0828a28" id="0828a28">转。于自地法亦不生疑为有为无。于诸魔事</a><a name="0828a29" id="0828a29">善能觉了。如预流者于自地法终不生疑。设<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070827c.htm'><img src='up.gif' border=0></a>
<a href='T070828b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>