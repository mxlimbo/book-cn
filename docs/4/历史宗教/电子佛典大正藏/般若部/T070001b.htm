<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0001b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷401)</font> 第二会 序 <font face='Arial'>T07, p0001b</h2></font><hr>
<span class='old'>
</a><a name="0001a23" id="0001a23">赞。词倍丰而加美。即明此分之于大品。文益</a><a name="0001a24" id="0001a24">具而弥正。攒辉校宝。岂不盛欤</span><a name="0001b01" id="0001b01"></a><a name="0001b02" id="0001b02"><p class='juan'>
大般若波罗蜜多经卷第四百一</p>
</a><a name="0001b03" id="0001b03"></a><a name="0001b04" id="0001b04"><p><span class='byline'>　　　　三藏法师玄奘奉　诏译</span><br></a><a name="0001b05" id="0001b05"><p><b>　　<A NAME="n4"></A>第二分缘起品第一</b></a><a name="0001b06" id="0001b06"><p>如是我闻。一时薄伽梵。住王舍城鹫峰山中。</a><a name="0001b07" id="0001b07">与大苾刍众五千人俱。皆阿罗汉。诸漏已尽</a><a name="0001b08" id="0001b08">无复烦恼得真自在心善解脱慧善解脱。如</a><a name="0001b09" id="0001b09">调慧马亦如大龙。已作所作。已办所办。弃诸</a><a name="0001b10" id="0001b10">重担逮得己利。尽诸有结正知解脱。至心自</a><a name="0001b11" id="0001b11">在第一究竟。除阿难陀独居学地得预流果。</a><a name="0001b12" id="0001b12">具寿善现而为上首。<span class='corr'>复</span>有五百苾刍尼众皆</a><a name="0001b13" id="0001b13">阿罗汉。尊者持誉而为上首。<span class='corr'>复</span>有无量邬波</a><a name="0001b14" id="0001b14">索迦邬波斯迦皆已见谛。复有无量无数菩</a><a name="0001b15" id="0001b15">萨摩诃萨众。一切皆得诸陀罗尼及三摩地。</a><a name="0001b16" id="0001b16">常居空住。行无相境。无分别愿恒现在前。于</a><a name="0001b17" id="0001b17">诸法性具平等忍。得无碍辩不退神通。言行</a><a name="0001b18" id="0001b18">清高翘勤匪懈。演畅正法无所希求。应理称</a><a name="0001b19" id="0001b19">机离诸矫诳。于深法忍到究竟趣。断诸怖畏</a><a name="0001b20" id="0001b20">降伏众魔。灭一切惑摧诸业障。智慧辩才善</a><a name="0001b21" id="0001b21">巧具足。已无数劫大誓庄严。含笑先言舒颜</a><a name="0001b22" id="0001b22">和视。赞颂美妙辩说无穷。威德尊严处众无</a><a name="0001b23" id="0001b23">畏。气调闲雅进趣合仪。巧演如流多劫无尽。</a><a name="0001b24" id="0001b24">善观诸法皆同幻事阳焰梦境水月响声。亦</a><a name="0001b25" id="0001b25">如空花镜像光影。又等变化及寻香城。知皆</a><a name="0001b26" id="0001b26">无实唯现似有。心不下劣无畏泰然。一切法</a><a name="0001b27" id="0001b27">门皆能悟入。有情胜解心行所趣。通达无碍</a><a name="0001b28" id="0001b28">而拔济之。成最上忍善知实性。摄受大愿无</a><a name="0001b29" id="0001b29">边佛土。普于十方无数诸佛。等持正念常能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070001a.htm'><img src='up.gif' border=0></a>
<a href='T070001c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>