<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0866c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷556)</font> 第五会 第五分善现品第一 <font face='Arial'>T07, p0866c</h2></font><hr>
<span class='old'>
</a><a name="0866b28" id="0866b28">无量无出。不为一切声闻独觉之所引夺。亦</a><a name="0866b29" id="0866b29">不摄受一切智智。所以者何。是一切智智非</span><a name="0866c01" id="0866c01">取相修。得诸取相者皆是烦恼。若取修得一</a><a name="0866c02" id="0866c02">切智智者则胜军梵志。于一切智智不应信</a><a name="0866c03" id="0866c03">解。是胜军梵志虽由信解力归趣佛法名随</a><a name="0866c04" id="0866c04">信行。而能以少分智观一切法性空。悟入一</a><a name="0866c05" id="0866c05">切智智。既悟入已不取色相。亦不取受想行</a><a name="0866c06" id="0866c06">识相。不以喜乐观见此智。不以得闻观见此</a><a name="0866c07" id="0866c07">智。不以内色观见此智。不以外色观见此智。</a><a name="0866c08" id="0866c08">不以内外色观见此智。亦不离色观见此智。</a><a name="0866c09" id="0866c09">不以内受想行识观见此智。不以外受想行识</a><a name="0866c10" id="0866c10">观见此智。不以内外受想行识观见此智。亦</a><a name="0866c11" id="0866c11">不离受想行识观见此智。胜军梵志以如是等</a><a name="0866c12" id="0866c12">诸离相门。于一切智智深生信解名随信行。</a><a name="0866c13" id="0866c13">于一切法皆无取着。如是梵志以离相门于</a><a name="0866c14" id="0866c14">一切智智得信解已。于一切法皆不取相。亦</a><a name="0866c15" id="0866c15">不思惟无相诸法。如是梵志由胜解力。于一</a><a name="0866c16" id="0866c16">切法不取不舍无得无证。时彼梵志。于自信</a><a name="0866c17" id="0866c17">解乃至涅槃亦不取着。以真法性为定量故。</a><a name="0866c18" id="0866c18">世尊。是菩萨摩诃萨甚深般若波罗蜜多。不</a><a name="0866c19" id="0866c19">摄受色亦不摄受受想行识。虽于诸法无所</a><a name="0866c20" id="0866c20">摄受。若未圆满如来十力四无所畏四无碍</a><a name="0866c21" id="0866c21">解及十八佛不共法等。终不中道入般涅槃。</a><a name="0866c22" id="0866c22">当知如是诸菩萨摩诃萨甚深般若波罗蜜多。</a><a name="0866c23" id="0866c23">虽无取着而能成办一切智智。利益安乐一</a><a name="0866c24" id="0866c24">切有情。复次世尊。诸菩萨摩诃萨行深般若</a><a name="0866c25" id="0866c25">波罗蜜多应如是观。何谓般若波罗蜜多。是</a><a name="0866c26" id="0866c26">谁般若波罗蜜多。若法无所有不可得。是般</a><a name="0866c27" id="0866c27">若波罗蜜多耶。无所有中无彼无此何所系</a><a name="0866c28" id="0866c28">属。世尊。若菩萨摩诃萨于如是事审观察时。</a><a name="0866c29" id="0866c29">心不沉没亦无退屈不惊不怖。当知是菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070866b.htm'><img src='up.gif' border=0></a>
<a href='T070867a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>