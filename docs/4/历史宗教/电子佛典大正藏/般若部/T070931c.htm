<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0931c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷568)</font> 第六会 第六分法界品第四之一 <font face='Arial'>T07, p0931c</h2></font><hr>
<span class='old'>
</a><a name="0931b28" id="0931b28">是念。恶魔外道障碍正法。愿得菩萨坐菩提</a><a name="0931b29" id="0931b29">座。降伏恶魔及诸外道。有正信者皆令见法。</span><a name="0931c01" id="0931c01">是故菩萨成正觉已。三千世界遍虚空中。种</a><a name="0931c02" id="0931c02">种音声而赞叹曰。佛日出世萤光隐没。诸天</a><a name="0931c03" id="0931c03">人等咸作是言。愿我未来成无上觉。如今菩</a><a name="0931c04" id="0931c04">萨所证菩提。为此有情坐菩提座。有天人等</a><a name="0931c05" id="0931c05">作如是言。愿见大师成一切智一切相智无</a><a name="0931c06" id="0931c06">师智自然智。是诸有情虽不求出离而根性</a><a name="0931c07" id="0931c07">纯熟是深法器。为是有情示现三转十二行</a><a name="0931c08" id="0931c08">相无上法轮。复有天人乐闻圆寂。菩萨为彼</a><a name="0931c09" id="0931c09">示现涅槃。天王当知。诸菩萨摩诃萨行深般</a><a name="0931c10" id="0931c10">若波罗蜜多。能现如是种种化相。天王当知。</a><a name="0931c11" id="0931c11">诸菩萨摩诃萨行深般若波罗蜜多。终不生</a><a name="0931c12" id="0931c12">于无暇之处。何以故。无福德人不闻般若波</a><a name="0931c13" id="0931c13">罗蜜多胜名字故。是诸菩萨又复常离一切</a><a name="0931c14" id="0931c14">恶业。终不毁犯佛所说戒。心无嫉妒身语无</a><a name="0931c15" id="0931c15">失。已于过去无量佛所多种善根。具胜福德</a><a name="0931c16" id="0931c16">智慧方便。成就大愿心乐寂静。勤行精进离</a><a name="0931c17" id="0931c17">诸懈怠。天王当知。是诸菩萨无有恶业堕地</a><a name="0931c18" id="0931c18">狱趣。十善业道常现行故。是诸菩萨无有破</a><a name="0931c19" id="0931c19">戒堕傍生趣。常能护持所受戒故。是诸菩萨</a><a name="0931c20" id="0931c20">无有嫉妒。不堕饿鬼趣不生邪见家。常值善</a><a name="0931c21" id="0931c21">友远离恶友。何以故。已于过去无量佛所深</a><a name="0931c22" id="0931c22">种善根。是故生处富贵自在皆具正见。是诸</a><a name="0931c23" id="0931c23">菩萨随所受身。不缺诸根成佛法器。何以故。</a><a name="0931c24" id="0931c24">于过去世供养诸佛。听闻正法礼敬大众。是</a><a name="0931c25" id="0931c25">故生处常具诸根。形相端严成佛法器。是诸</a><a name="0931c26" id="0931c26">菩萨不生边地。根钝愚痴不知善恶。语言义</a><a name="0931c27" id="0931c27">趣非佛法器。不识沙门婆罗门等。何以故。菩</a><a name="0931c28" id="0931c28">萨受生必在中国。利根智慧言辞辩了。善知</a><a name="0931c29" id="0931c29">语义是佛法器。善知沙门婆罗门等。何以故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070931b.htm'><img src='up.gif' border=0></a>
<a href='T070932a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>