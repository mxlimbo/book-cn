<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0019c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷404)</font> 第二会 第二分观照品第三之一 <font face='Arial'>T07, p0019c</h2></font><hr>
<span class='old'>
</a><a name="0019b28" id="0019b28">诃萨忍。舍利子。当知是菩萨摩诃萨住不退</a><a name="0019b29" id="0019b29">转地。与般若波罗蜜多相应能为斯事</span><a name="0019c01" id="0019c01">舍利子。复有菩萨摩诃萨。住六波罗蜜多。</a><a name="0019c02" id="0019c02">净史多天宫。当知是菩萨摩诃萨此贤劫中</a><a name="0019c03" id="0019c03">定当作佛。舍利子。复有菩萨摩诃萨修行般</a><a name="0019c04" id="0019c04">若波罗蜜多。虽已得四静虑四无量四无色</a><a name="0019c05" id="0019c05">定。已得四念住四正断四神足五根五力七</a><a name="0019c06" id="0019c06">等觉支八圣道支。已修佛十力四无所畏四</a><a name="0019c07" id="0019c07">无碍解大慈大悲大喜大舍十八佛不共法一</a><a name="0019c08" id="0019c08">切智道相智一切相智。心趣菩提常无懈废。</a><a name="0019c09" id="0019c09">而于圣谛现未通达。舍利子。当知是菩萨摩</a><a name="0019c10" id="0019c10">诃萨一生所系。舍利子。复有菩萨摩诃萨修</a><a name="0019c11" id="0019c11">行六种波罗蜜多游诸世界。从一佛国至一</a><a name="0019c12" id="0019c12">佛国。严净佛土安立有情于无上觉。舍利子。</a><a name="0019c13" id="0019c13">是菩萨摩诃萨要经无量无数大劫。乃证无</a><a name="0019c14" id="0019c14">上正等菩提。舍利子。复有菩萨摩诃萨安住</a><a name="0019c15" id="0019c15">六种波罗蜜多。常勤精进饶益有情。口常不</a><a name="0019c16" id="0019c16">说引无义语。身意不起引无义业。舍利子。复</a><a name="0019c17" id="0019c17">有菩萨摩诃萨修行六种波罗蜜多。常勤精</a><a name="0019c18" id="0019c18">进饶益有情。从一佛国至一佛国。断诸有情</a><a name="0019c19" id="0019c19">三恶趣道</a><a name="0019c20" id="0019c20"><p>舍利子。复有菩萨摩诃萨虽具住六波罗蜜</a><a name="0019c21" id="0019c21">多。常以布施波罗蜜多而为上首。勇猛修习</a><a name="0019c22" id="0019c22">诸菩萨行。惠诸有情一切乐具常无懈息。须</a><a name="0019c23" id="0019c23">食与食须饮与饮。须乘与乘。须衣与衣。华香</a><a name="0019c24" id="0019c24">璎珞房舍卧具床榻灯明财谷珍宝随其所</a><a name="0019c25" id="0019c25">须。资生之物皆悉给施。舍利子。复有菩萨</a><a name="0019c26" id="0019c26">摩诃萨。虽具住六波罗蜜多。常以净戒波罗</a><a name="0019c27" id="0019c27">蜜多而为上首。勇猛修习诸菩萨行。具身语</a><a name="0019c28" id="0019c28">意殊胜律仪。劝诸有情亦令修习如是律仪</a><a name="0019c29" id="0019c29">令速圆满。舍利子。复有菩萨摩诃萨。虽具<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070019b.htm'><img src='up.gif' border=0></a>
<a href='T070020a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>