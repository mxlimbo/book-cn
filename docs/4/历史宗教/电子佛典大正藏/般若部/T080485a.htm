<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0225 大明度经 0485a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 225 大明度经</font> <font face='Arial'>(卷2)</font> 持品第三 <font face='Arial'>T08, p0485a</h2></font><hr>
<span class='old'>
</a><a name="0484c28" id="0484c28">若干千天到是经师。听经不解义者欲问所</a><a name="0484c29" id="0484c29">疑。用慈于经中即自晓了。是人作功德悉自</span><a name="0485a01" id="0485a01">见知。若于四部弟子中说经时。其心无所难。</a><a name="0485a02" id="0485a02">若形试者终不畏。何以故。明度所护凶试</a><a name="0485a03" id="0485a03">者去。佛言。我不见人当明度者。人亦不见明</a><a name="0485a04" id="0485a04">度明度所厌也。无有轻者。心不恐怖无所畏。</a><a name="0485a05" id="0485a05">父母重之。沙门哀之。诸亲贤友爱之。或恶事</a><a name="0485a06" id="0485a06">来持忠正法为解之。是善士所作功德悉自</a><a name="0485a07" id="0485a07">见心。当作是知。十方无数佛国诸天人鬼龙。</a><a name="0485a08" id="0485a08">质谅神执乐神胸臆行神似人形神。皆至经</a><a name="0485a09" id="0485a09">师所问讯听受作礼致敬绕毕各去。斯行德</a><a name="0485a10" id="0485a10">使然。四天大王忉利天盐天兜术天不骄</a><a name="0485a11" id="0485a11">乐天化应声天。梵天梵众天梵辅天大梵天。</a><a name="0485a12" id="0485a12">水行天水微天无量水天。水音天约净天遍</a><a name="0485a13" id="0485a13">净天净明天守妙天玄妙天福德天德纯天近</a><a name="0485a14" id="0485a14">际天快见天。无结爱天上诸天子皆往问讯</a><a name="0485a15" id="0485a15">听受作礼绕竟各去。诸无结爱天尚悉来下</a><a name="0485a16" id="0485a16">在诸天中。何况是三千大千国土诸爱欲无</a><a name="0485a17" id="0485a17">色天子耶。彼所处常完坚无娆者。除宿不请</a><a name="0485a18" id="0485a18">余不能动。其功德悉受。是时诸天来当知之。</a><a name="0485a19" id="0485a19">释言。云何知天中天。佛言。是善士女欢喜</a><a name="0485a20" id="0485a20">时知来已当避去。闻鬼神香。或龙鬼神蛇躯</a><a name="0485a21" id="0485a21">神。来到闻鬼神香。以为曾知已当避去。当</a><a name="0485a22" id="0485a22">净身体用清净故鬼神皆大欢喜。小天见大</a><a name="0485a23" id="0485a23">天来便避去。尊天威神巍巍其光重明。稍安</a><a name="0485a24" id="0485a24">徐往尊天入至经所。是善士女则踊跃喜所。</a><a name="0485a25" id="0485a25">止处悉当净住是。人病终不着身。所止处常</a><a name="0485a26" id="0485a26">安隐未常有恶梦。梦中但见佛见塔闻明度。</a><a name="0485a27" id="0485a27">但见诸弟子。见极过度。见佛坐。见自然经轮。</a><a name="0485a28" id="0485a28">见粗欲成佛时。见诸佛得佛。见自然新经</a><a name="0485a29" id="0485a29">轮。见若干闿士。见六度种种解说是当作佛。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080484c.htm'><img src='up.gif' border=0></a>
<a href='T080485b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>