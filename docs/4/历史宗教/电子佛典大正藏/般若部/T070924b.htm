<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0924b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷566)</font> 第六会 第六分通达品第二 <font face='Arial'>T07, p0924b</h2></font><hr>
<span class='old'>
</a><a name="0924a29" id="0924a29">由贪爱。菩萨念已起厌离心。知从虚妄分别</a><a name="0924a30" id="0924a30">而有。世尊经中种种方便。说欲过患如槊</span><a name="0924b01" id="0924b01">如矛如刀如蛇如泡如沫。臭秽不净转变无</a><a name="0924b02" id="0924b02">常。云何智人贪着此法。即剃须发出家修道。</a><a name="0924b03" id="0924b03">未见为见未得为得未证为证。闻说受持若</a><a name="0924b04" id="0924b04">世俗谛若胜义谛。如实修行如法观察。谓正</a><a name="0924b05" id="0924b05">见正思惟。正语正业。正命正精进。正念正定。</a><a name="0924b06" id="0924b06">远离喧杂不徇名誉。亦复不求供养恭敬。身</a><a name="0924b07" id="0924b07">心精进常无懈息。思惟此心多行何境。为善</a><a name="0924b08" id="0924b08">为恶为无记耶。若行恶境速便止息。若行无</a><a name="0924b09" id="0924b09">记亦应舍之。若行善境即勤精进。策令增长</a><a name="0924b10" id="0924b10">殊胜善根。为欲对治恶不善法。引三十七妙</a><a name="0924b11" id="0924b11">菩提分。恶不善者谓贪嗔痴。贪复有三谓上</a><a name="0924b12" id="0924b12">中下。上品贪者。闻欲境名举身踊跃。深心欢</a><a name="0924b13" id="0924b13">喜不观欲过。厌离不生非理追求无有惭愧。</a><a name="0924b14" id="0924b14">无惭愧者谓若独行诸所经游。恒思欲境心</a><a name="0924b15" id="0924b15">心相续曾无暂舍。唯见妙好不知过患。父母</a><a name="0924b16" id="0924b16">师尊诃彼所欲。都无愧耻不觉起争。如是名</a><a name="0924b17" id="0924b17">为无惭愧者。此类命终当堕恶趣。中品贪者。</a><a name="0924b18" id="0924b18">离欲境时欲心不起。<span class='corr'>下</span>品贪者。但共言笑欲</a><a name="0924b19" id="0924b19">情便歇。嗔亦有三。上品嗔者。愤恚若发心惛</a><a name="0924b20" id="0924b20">目乱。或造无间或谤正法。或复造余诸重罪</a><a name="0924b21" id="0924b21">业。过五无间多百千倍。中品嗔者。以嗔恚故</a><a name="0924b22" id="0924b22">虽造诸恶寻即生悔。下品嗔者。心无嫌恨但</a><a name="0924b23" id="0924b23">口诃毁即便追悔。痴亦三品如理应知。虽作</a><a name="0924b24" id="0924b24">是观而知诸法皆如幻梦响像光影阳焰变化</a><a name="0924b25" id="0924b25">及寻香城。虚妄不实颠倒故。见灭外境界内</a><a name="0924b26" id="0924b26">心寂静。不见能行及所行法。无二无别自性</a><a name="0924b27" id="0924b27">离故。天王是名诸菩萨摩诃萨修学般若波</a><a name="0924b28" id="0924b28">罗蜜多。能通达静虑波罗蜜多。天王。云何诸</a><a name="0924b29" id="0924b29">菩萨摩诃萨修学般若波罗蜜多能通达般若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070924a.htm'><img src='up.gif' border=0></a>
<a href='T070924c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>