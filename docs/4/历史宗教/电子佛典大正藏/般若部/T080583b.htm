<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0583b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷10)</font> 萨陀波仑品第二十七 <font face='Arial'>T08, p0583b</h2></font><hr>
<span class='old'>
</a><a name="0583a28" id="0583a28">财物供养昙无竭菩萨。父母报言。汝所赞者</a><a name="0583a29" id="0583a29">希有难及。是人一心念法。一切世界胜最第</span><a name="0583b01" id="0583b01">一。必能安乐一切众生。是人能求难事。我</a><a name="0583b02" id="0583b02">今听汝随去。我等亦欲见昙无竭菩萨。是女</a><a name="0583b03" id="0583b03">为供养昙无竭菩萨故。白父母言。我不敢断</a><a name="0583b04" id="0583b04">人功德。是女即时庄严五百乘车。敕五百侍</a><a name="0583b05" id="0583b05">女亦皆庄严。持种种色华种种色衣种种杂</a><a name="0583b06" id="0583b06">香末香涂香金银宝华种种杂色妙好璎珞诸</a><a name="0583b07" id="0583b07">美饮食。与萨陀波仑菩萨各载一车。五百</a><a name="0583b08" id="0583b08">侍女恭敬围绕渐渐东行。遥见众香城。其城</a><a name="0583b09" id="0583b09">七重七宝庄严甚可爱乐。有七重堑七重行</a><a name="0583b10" id="0583b10">树。其城纵广十二由旬。丰乐安静人民炽</a><a name="0583b11" id="0583b11">盛。五百街巷端严如画。桥津如地宽博清净。</a><a name="0583b12" id="0583b12">见昙无竭菩萨。于城中央法座上坐。无量百</a><a name="0583b13" id="0583b13">千万众围绕说法。心即欢喜。譬如比丘得第</a><a name="0583b14" id="0583b14">三禅。见已作是念。我等不应载车趣昙无竭</a><a name="0583b15" id="0583b15">菩萨。即皆下车步进。萨陀波仑与五百侍女</a><a name="0583b16" id="0583b16">恭敬围绕。各持种种庄严诸物。俱诣昙无竭</a><a name="0583b17" id="0583b17">菩萨所。昙无竭菩萨所有七宝台牛头栴檀</a><a name="0583b18" id="0583b18">而以校饰。真珠罗网宝铃间错。四角各悬</a><a name="0583b19" id="0583b19">明珠以为光明。有四白银香炉。烧黑沉水。供</a><a name="0583b20" id="0583b20">养般若波罗蜜。其宝台中有七宝大床。床上</a><a name="0583b21" id="0583b21">有四宝函。以真金鍱书般若波罗蜜。置是</a><a name="0583b22" id="0583b22">函中。其台四边垂诸宝幡。尔时萨陀波仑菩</a><a name="0583b23" id="0583b23">萨与五百侍女。遥见妙台种种珍宝以为挍</a><a name="0583b24" id="0583b24">饰。又见释提桓因与无量百千诸天以天曼</a><a name="0583b25" id="0583b25">陀罗华天金银华天栴檀华以散台上。天于</a><a name="0583b26" id="0583b26">空中作诸伎乐。即问释提桓因憍尸迦。汝以</a><a name="0583b27" id="0583b27">何故与诸天众。以天曼陀罗华天金银华天</a><a name="0583b28" id="0583b28">栴檀华散此台上。于虚空中作诸伎乐。释</a><a name="0583b29" id="0583b29">提桓因言。善男子。汝不知耶。有法名摩诃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080583a.htm'><img src='up.gif' border=0></a>
<a href='T080583c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>