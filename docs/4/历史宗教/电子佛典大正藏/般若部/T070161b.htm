<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0161b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷430)</font> 第二会 第二分天来品第三十四之一 <font face='Arial'>T07, p0161b</h2></font><hr>
<span class='old'>
</a><a name="0161a28" id="0161a28">睡若觉身心安乐。诸天神等益其精气令彼</a><a name="0161a29" id="0161a29">自觉身体轻便。由是因缘不多贪染饮食医</span><a name="0161b01" id="0161b01">药衣服卧具。于四供养其心轻微。如瑜伽师</a><a name="0161b02" id="0161b02">入胜妙定。由彼定力滋润身心。从定出已虽</a><a name="0161b03" id="0161b03">遇美膳而心轻微。此亦如是。何以故。憍尸</a><a name="0161b04" id="0161b04">迦。是善男子善女人等。由此三千大千世界</a><a name="0161b05" id="0161b05">及余十方无边世界一切如来应正等觉声闻</a><a name="0161b06" id="0161b06">菩萨天龙药叉健达缚阿素洛揭路茶紧捺洛</a><a name="0161b07" id="0161b07">莫呼洛伽人非人等。具大神力胜威德者慈</a><a name="0161b08" id="0161b08">悲护念。以妙精气冥注身心。令其志勇体</a><a name="0161b09" id="0161b09">充盛故。憍尸迦。若善男子善女人等。欲得</a><a name="0161b10" id="0161b10">如是所有现在功德胜利应发一切智智心。</a><a name="0161b11" id="0161b11">以无所得为方便。于此般若波罗蜜多甚深</a><a name="0161b12" id="0161b12">经典。至心听闻受持读诵精勤修学如理思</a><a name="0161b13" id="0161b13">惟书写解说广令流布。憍尸迦。若善男子善</a><a name="0161b14" id="0161b14">女人等。虽于般若波罗蜜多甚深经典不能</a><a name="0161b15" id="0161b15">听闻受持读诵精勤修学如理思惟广为有情</a><a name="0161b16" id="0161b16">宣说流布。而但书写众宝严饰。复以种种上</a><a name="0161b17" id="0161b17">妙华鬘涂散等香衣服璎珞宝幢幡盖诸妙珍</a><a name="0161b18" id="0161b18">奇伎乐灯明。供养恭敬尊重赞叹。亦得如</a><a name="0161b19" id="0161b19">前所说种种功德胜利。何以故。憍尸迦。是</a><a name="0161b20" id="0161b20">善男子善女人等。能广利乐无量无边诸有</a><a name="0161b21" id="0161b21">情故。复次憍尸迦。若善男子善女人等。以应</a><a name="0161b22" id="0161b22">一切智智心。用无所得为方便。于此般若波</a><a name="0161b23" id="0161b23">罗蜜多甚深经典。至心听闻受持读诵精勤</a><a name="0161b24" id="0161b24">修学如理思惟广为有情宣说流布。或复书</a><a name="0161b25" id="0161b25">写众宝严饰。复以种种上妙华鬘乃至灯明</a><a name="0161b26" id="0161b26">而为供养。所获福聚无量无边。胜余有情尽</a><a name="0161b27" id="0161b27">其形寿以无量种上妙饮食衣服卧具医药资</a><a name="0161b28" id="0161b28">缘供养恭敬尊重赞叹十方世界一切如来应</a><a name="0161b29" id="0161b29">正等觉及弟子众。亦胜十方佛及弟子般涅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070161a.htm'><img src='up.gif' border=0></a>
<a href='T070161c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>