<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0133c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷19)</font> 无形品第八十一 <font face='Arial'>T08, p0133c</h2></font><hr>
<span class='old'>
</a><a name="0133b28" id="0133b28">舍利弗。菩萨行般若波罗蜜沤和拘舍罗。见</a><a name="0133b29" id="0133b29">诸法无有形。便发阿耨多罗三耶三菩。舍</span><a name="0133c01" id="0133c01">利弗言。世尊。何等为菩萨沤和拘舍罗见诸</a><a name="0133c02" id="0133c02">法无有形发阿耨多罗三耶三菩。佛告舍利</a><a name="0133c03" id="0133c03">弗。菩萨行般若波罗蜜。亦不见诸法有形可</a><a name="0133c04" id="0133c04">作碍者。不见有碍当可厌者。亦不见有懈怠</a><a name="0133c05" id="0133c05">者。佛告舍利弗言。以无有形无有寿命。以</a><a name="0133c06" id="0133c06">所有皆无所有。诸法性相空。以众生蒙冥入</a><a name="0133c07" id="0133c07">于五阴十二衰。菩萨见诸法所有皆无所有。</a><a name="0133c08" id="0133c08">行般若波罗蜜自立。如幻师为众生说法。有</a><a name="0133c09" id="0133c09">贪嫉者为说布施福。有恶行者为说持戒福。</a><a name="0133c10" id="0133c10">有恚怒者为说忍辱福。有懈怠者为说精进</a><a name="0133c11" id="0133c11">福。乱意者为说一心福。愚痴者为说智慧福。</a><a name="0133c12" id="0133c12">建立众生于六波罗蜜已。转为说贤圣上尊</a><a name="0133c13" id="0133c13">之法。使得三乘之道舍利弗白佛言。世尊。为</a><a name="0133c14" id="0133c14">有菩萨耶。而言菩萨为空无众生说六波罗</a><a name="0133c15" id="0133c15">蜜事。令逮得三乘之道。佛告舍利弗言。菩萨</a><a name="0133c16" id="0133c16">行般若波罗蜜。于诸法无所得。何以故。菩萨</a><a name="0133c17" id="0133c17">行般若波罗蜜。亦不见众生亦不见其处。但</a><a name="0133c18" id="0133c18">以道数故。菩萨摩诃萨于二谛为众生说法。</a><a name="0133c19" id="0133c19">舍利弗。不以二谛故得众生及其处也。菩萨</a><a name="0133c20" id="0133c20">行般若波罗蜜。但以沤和拘舍罗为众生说</a><a name="0133c21" id="0133c21">法。众生现在尚不自见。何况有得道已得方</a><a name="0133c22" id="0133c22">当得者。是故舍利弗。菩萨行般若波罗蜜。以</a><a name="0133c23" id="0133c23">沤和拘舍罗为众生说法。舍利弗白佛言。世</a><a name="0133c24" id="0133c24">尊。菩萨者是天上天下之大士。于法中亦不</a><a name="0133c25" id="0133c25">见一字。亦不见若干亦不见差别。作是比要</a><a name="0133c26" id="0133c26">誓亦不于三界现。亦不于有为无为性现。而</a><a name="0133c27" id="0133c27">度三界众生。亦不见众生亦无有众生相。众</a><a name="0133c28" id="0133c28">生亦不缚亦不解脱亦不着亦不断。五趣各</a><a name="0133c29" id="0133c29">异。亦无有合亦不见坏亦不有净亦不有垢。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080133b.htm'><img src='up.gif' border=0></a>
<a href='T080134a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>