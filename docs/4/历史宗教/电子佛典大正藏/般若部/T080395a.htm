<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0395a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷24)</font> 四摄品第七十八 <font face='Arial'>T08, p0395a</h2></font><hr>
<span class='old'>
</a><a name="0394c28" id="0394c28">云何为无相三昧。以寂灭行离行摄心。是</a><a name="0394c29" id="0394c29">名无相三昧。云何为无作三昧。无常行苦</span><a name="0395a01" id="0395a01">行摄心。是名无作三昧。云何为八解脱。</a><a name="0395a02" id="0395a02">内色相外观色是初解脱。内无色相外</a><a name="0395a03" id="0395a03">观色是二解脱。净解脱是三解脱。过一</a><a name="0395a04" id="0395a04">切色相灭一切有对相。不念一切异相</a><a name="0395a05" id="0395a05">故。观无边虚空入无边虚空处。乃至过一</a><a name="0395a06" id="0395a06">切非有想非无想处。入灭受想解脱。是名</a><a name="0395a07" id="0395a07">八解脱。云何九次第定。行者离欲恶不善</a><a name="0395a08" id="0395a08">法。有觉有观离生喜乐。入初禅第二第三第</a><a name="0395a09" id="0395a09">四禅。乃至过非有想非无想处。入灭受想</a><a name="0395a10" id="0395a10">定。是名九次第定。云何为佛十力。是处不</a><a name="0395a11" id="0395a11">是处。如实知众生过去未来现在诸业诸法</a><a name="0395a12" id="0395a12">诸受。知造业处。知因缘知报。诸禅定解脱</a><a name="0395a13" id="0395a13">三昧定。垢净分别相如实知。知他众生诸根</a><a name="0395a14" id="0395a14">上下相。知他众生种种欲解。知世间种种无</a><a name="0395a15" id="0395a15">数性。知一切到道相。知种种宿命。一世乃</a><a name="0395a16" id="0395a16">至无量劫如实知。天眼见众生乃至生善</a><a name="0395a17" id="0395a17">恶道。漏尽故无漏心解脱如实知。是为佛十</a><a name="0395a18" id="0395a18">力。云何为四无所畏。佛作诚言。我是</a><a name="0395a19" id="0395a19">一切正智人。若有沙门婆罗门若天若魔若</a><a name="0395a20" id="0395a20">梵若复余众。如实言是法不知。乃至不见是</a><a name="0395a21" id="0395a21">微畏相。以是故。我得安隐得无所畏。安</a><a name="0395a22" id="0395a22">住圣主处。在大众中作师子吼能转梵</a><a name="0395a23" id="0395a23">轮。诸沙门婆罗门若天若魔若梵若复余众</a><a name="0395a24" id="0395a24">实不能转。一无所畏。佛作诚言。我一切</a><a name="0395a25" id="0395a25">漏尽。若有沙门婆罗门若天若魔若梵若复</a><a name="0395a26" id="0395a26">余众。如实言是漏不尽。乃至不见是微畏</a><a name="0395a27" id="0395a27">相。以是故。我得安隐得无所畏安住圣主</a><a name="0395a28" id="0395a28">处。在大众中作师子吼能转梵轮。诸沙门</a><a name="0395a29" id="0395a29">婆罗门若天若魔若梵若复余众实不能转。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080394c.htm'><img src='up.gif' border=0></a>
<a href='T080395b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>