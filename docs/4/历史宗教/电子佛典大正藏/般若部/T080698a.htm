<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0698a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷2)</font> 念处品第四 <font face='Arial'>T08, p0698a</h2></font><hr>
<span class='old'>
</a><a name="0697c28" id="0697c28">勤修行之。大王。菩萨摩诃萨行般若波罗蜜</a><a name="0697c29" id="0697c29">作是思惟。城邑聚落非出家人所可行处则</span><a name="0698a01" id="0698a01">不应往。所谓酤酒淫女。王城博弈歌舞之处</a><a name="0698a02" id="0698a02">悉远离之。大王。菩萨摩诃萨行般若波罗蜜。</a><a name="0698a03" id="0698a03">闻利养名起正忆念作是思惟。为生施福故</a><a name="0698a04" id="0698a04">受此财。不由贪爱受。不出内生长子息。不</a><a name="0698a05" id="0698a05">言我财。一切贫穷普皆周给。如是行者人所</a><a name="0698a06" id="0698a06">赞叹。终不计我及以我所。复作是念。人皆</a><a name="0698a07" id="0698a07">称我惠施名闻。世间无常须臾磨灭。云何智</a><a name="0698a08" id="0698a08">人无常无实不恒无主。随彼而行起我我所</a><a name="0698a09" id="0698a09">大王。菩萨摩诃萨行般若波罗蜜。于佛世尊</a><a name="0698a10" id="0698a10">所说念戒作是思惟。过去诸佛皆学此戒。成</a><a name="0698a11" id="0698a11">无上道得至涅槃。当来诸佛现在亦尔。如是</a><a name="0698a12" id="0698a12">知已精进勤修。大王。菩萨摩诃萨行般若波</a><a name="0698a13" id="0698a13">罗蜜。为化众生及以自身。少欲知足着粪扫</a><a name="0698a14" id="0698a14">衣。心常清洁信力坚固。宁失身命于戒不犯。</a><a name="0698a15" id="0698a15">心离高慢游行城邑不耻弊衣。远离懈怠常</a><a name="0698a16" id="0698a16">修精进。所作未办终不中息。于粪扫衣不见</a><a name="0698a17" id="0698a17">过患。朽故弊坏终无轻鄙但取其德。夫离欲</a><a name="0698a18" id="0698a18">者乃服此衣。如来所赞息悭贪着。亦不自赞</a><a name="0698a19" id="0698a19">我能服此。于他不服终无毁言。如此行人诸</a><a name="0698a20" id="0698a20">天礼敬。佛所赞叹菩萨护持。婆罗门刹利皆</a><a name="0698a21" id="0698a21">悉礼敬。大王。菩萨摩诃萨行般若波罗蜜。如</a><a name="0698a22" id="0698a22">是修清净行。尔时胜天王白佛言。世尊。高</a><a name="0698a23" id="0698a23">行菩萨能行般若波罗蜜。何用着粪扫衣。佛</a><a name="0698a24" id="0698a24">告胜天王言。诸大菩萨将护世人。何以故。世</a><a name="0698a25" id="0698a25">间众生乐见不同。大王。于意云何。菩萨高</a><a name="0698a26" id="0698a26">行何如世尊。胜天王言。百千万亿恒河沙分</a><a name="0698a27" id="0698a27">算数譬喻不及其一。何以故。如来世尊。是大</a><a name="0698a28" id="0698a28">法王一切种智。无有一法而不照了。大王。于</a><a name="0698a29" id="0698a29">意云何。诸佛如来于四天下。天龙夜叉人非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080697c.htm'><img src='up.gif' border=0></a>
<a href='T080698b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>