<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0866b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷1)</font> 归依三宝品第一 <font face='Arial'>T08, p0866b</h2></font><hr>
<span class='old'>
</a><a name="0866a28" id="0866a28">于人及余诸趣。以是观察三界六道。无有堪</a><a name="0866a29" id="0866a29">能拔济我者。以是应当归依佛法僧。除佛法</span><a name="0866b01" id="0866b01">僧更无有能救护我者。一切有情若欲求于</a><a name="0866b02" id="0866b02">阿耨多罗三藐三菩提涅槃乐者。应当归依</a><a name="0866b03" id="0866b03">佛法僧宝。以是因缘令诸有情归佛法僧。尔</a><a name="0866b04" id="0866b04">时慈氏菩萨摩诃萨。白佛言世尊云何名为</a><a name="0866b05" id="0866b05">佛法僧宝。云何归依。佛告慈氏言。佛宝者</a><a name="0866b06" id="0866b06">则有二种。一者佛身二者佛德。言佛身者所</a><a name="0866b07" id="0866b07">谓如来应正遍知明行足善逝世间解无上</a><a name="0866b08" id="0866b08">士调御丈夫天人师佛世尊。已于过去无量</a><a name="0866b09" id="0866b09">无边阿僧祇劫。不惜身命勤修六度万行圆</a><a name="0866b10" id="0866b10">满。菩提树下坐金刚座。降伏魔军断诸结贼。</a><a name="0866b11" id="0866b11">获一切智成等正觉。具足如是诸妙功德号</a><a name="0866b12" id="0866b12">之为佛。言佛德者即佛身中。具足十力四无</a><a name="0866b13" id="0866b13">所畏十八不共法。大慈大悲大喜大舍。三解</a><a name="0866b14" id="0866b14">脱门三示导六神通。随心三摩地四智二智。</a><a name="0866b15" id="0866b15">离于知境断烦恼障及所知障。离诸习气。无</a><a name="0866b16" id="0866b16">功用道起如如化。若远若近游止自在无有</a><a name="0866b17" id="0866b17">障碍。于一芥子能纳无量诸妙高山。如是功</a><a name="0866b18" id="0866b18">德无量无边。诸佛如来悉皆具足。又从一劫</a><a name="0866b19" id="0866b19">至无量劫。寿命自在无能损减。于神境通往</a><a name="0866b20" id="0866b20">来变现。无有障碍随意自在。诸佛世尊之所</a><a name="0866b21" id="0866b21">经行城邑聚落。先放微妙金色光明照曜其</a><a name="0866b22" id="0866b22">处。其中众生遇斯光者。身病心病皆得除愈。</a><a name="0866b23" id="0866b23">心火灭已身得清凉。偻者能申跛者能行。盲</a><a name="0866b24" id="0866b24">者得视聋者能听哑者能言。其心乱者便复</a><a name="0866b25" id="0866b25">本心。鬼魅癫狂魍魉所持悉皆除愈。裸者得</a><a name="0866b26" id="0866b26">衣憍慢心者而得谦下。忧恼者心安隐失道</a><a name="0866b27" id="0866b27">者得正路。饥渴者得饮食囚系者得解脱恐</a><a name="0866b28" id="0866b28">怖者得无畏。丘陵坑坎山涧堆阜。皆悉平正</a><a name="0866b29" id="0866b29">犹如抵掌。门第卑小自然高大。衢路隘狭并<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080866a.htm'><img src='up.gif' border=0></a>
<a href='T080866c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>