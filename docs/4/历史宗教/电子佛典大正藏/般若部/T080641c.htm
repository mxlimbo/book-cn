<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0641c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷16)</font> 不退转菩萨相品第十七 <font face='Arial'>T08, p0641c</h2></font><hr>
<span class='old'>
</a><a name="0641b28" id="0641b28">具足。诸根调寂离诸动乱。行不卒疾平足履</a><a name="0641b29" id="0641b29">地。安详徐步视地而行。所向方处离诸过失。</span><a name="0641c01" id="0641c01">又须菩提。彼不退转菩萨摩诃萨。身所著衣</a><a name="0641c02" id="0641c02">及诸卧具。清净香洁无有垢秽。身得安隐离</a><a name="0641c03" id="0641c03">诸病恼。又人身中有八万户大小诸虫。菩萨</a><a name="0641c04" id="0641c04">身中无是诸虫。何以故。菩萨善根超出世间</a><a name="0641c05" id="0641c05">广大增长。随其善根所增长已。菩萨即得身</a><a name="0641c06" id="0641c06">清净。身既清净心亦清净。须菩提白佛言。世</a><a name="0641c07" id="0641c07">尊。云何名为菩萨心清净。佛言须菩提。随其</a><a name="0641c08" id="0641c08">菩萨所有善根既增长已。即彼一切谄曲欺</a><a name="0641c09" id="0641c09">诳诸不善法而自销灭。以是灭故得心清净。</a><a name="0641c10" id="0641c10">由心清净故即能过于声闻缘觉之地。如是</a><a name="0641c11" id="0641c11">名为菩萨心清净。须菩提。若有具足如是相</a><a name="0641c12" id="0641c12">者。是为不退转菩萨摩诃萨</a><a name="0641c13" id="0641c13"><p>复次须菩提。彼不退转菩萨摩诃萨。远离贪</a><a name="0641c14" id="0641c14">爱无悭嫉心。不求世间名闻利养。不乐多畜</a><a name="0641c15" id="0641c15">饮食衣服卧具医药及余资具。而但爱乐甚</a><a name="0641c16" id="0641c16">深正法。于深法门能一心听不生惊怖。智慧</a><a name="0641c17" id="0641c17">坚固谛信谛受。随所闻法皆与般若波罗蜜</a><a name="0641c18" id="0641c18">多相应。菩萨因般若波罗蜜多故。乃至世间</a><a name="0641c19" id="0641c19">一切种事。而不见有与般若波罗蜜多不相</a><a name="0641c20" id="0641c20">应者。皆悉安住实相法中。须菩提。若有具</a><a name="0641c21" id="0641c21">足如是相者。是为不退转菩萨摩诃萨</a><a name="0641c22" id="0641c22"><p>复次须菩提。有诸恶魔来菩萨所。化作八大</a><a name="0641c23" id="0641c23">地狱。一一地狱。其中各有百千万数不退转</a><a name="0641c24" id="0641c24">菩萨。魔作是言。汝今当知此诸菩萨皆是住</a><a name="0641c25" id="0641c25">不退转者。如来一一已为授记。今还生此大</a><a name="0641c26" id="0641c26">地狱中。汝今亦复如是住不退转地如来已</a><a name="0641c27" id="0641c27">为授记。汝亦当生此大地狱。汝今若能悔是</a><a name="0641c28" id="0641c28">心者。当得不堕地狱转生天上。须菩提。若菩</a><a name="0641c29" id="0641c29">萨闻是语已。心不动转即作是念。若不退转<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080641b.htm'><img src='up.gif' border=0></a>
<a href='T080642a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>