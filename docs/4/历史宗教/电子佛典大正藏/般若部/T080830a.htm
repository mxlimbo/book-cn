<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0245 佛说仁王般若波罗蜜经 0830a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 245 佛说仁王般若波罗蜜经</font> <font face='Arial'>(卷2)</font> 护国品第五 <font face='Arial'>T08, p0830a</h2></font><hr>
<span class='old'>
</a><a name="0829c28" id="0829c28"><p><b>　　<A NAME="n625"></A>护国品第五</b></a><a name="0829c29" id="0829c29"><p>尔时佛告大王。汝等善听。吾今正说护国</span><a name="0830a01" id="0830a01">土法用。汝当受持般若波罗蜜。当国土欲</a><a name="0830a02" id="0830a02">乱破坏劫烧贼来破国时。当请百佛像百菩</a><a name="0830a03" id="0830a03">萨像百罗汉像。百比丘众。四大众七众共听</a><a name="0830a04" id="0830a04">请百法师讲般若波罗蜜。百师子吼高座前</a><a name="0830a05" id="0830a05">燃百灯。烧百和香。百种色花。以用供养三</a><a name="0830a06" id="0830a06">宝。三衣什物供养法师。小饭中食亦复以</a><a name="0830a07" id="0830a07">时。大王。一日二时讲读此经。汝国土中有</a><a name="0830a08" id="0830a08">百部鬼神。是一一部复有百部乐闻是经。</a><a name="0830a09" id="0830a09">此诸鬼神护汝国土。大王。国土乱时先鬼神</a><a name="0830a10" id="0830a10">乱。鬼神乱故万民乱。贼来劫国百姓亡丧。臣</a><a name="0830a11" id="0830a11">君太子王子百官共生是非。天地怪异二十</a><a name="0830a12" id="0830a12">八宿。星道日月失时失度。多有贼起。大王。</a><a name="0830a13" id="0830a13">若火难水难风难一切诸难。亦应讲读此</a><a name="0830a14" id="0830a14">经。法用如上说。大王。不但护国亦有护福</a><a name="0830a15" id="0830a15">求富贵官位七宝如意行来。求男女。求慧</a><a name="0830a16" id="0830a16">解名闻。求六天果报人中九品果乐。亦讲</a><a name="0830a17" id="0830a17">此经。法用如上说。大王不但护福。亦护</a><a name="0830a18" id="0830a18">众难。若疾病苦难。杻械枷锁检系其身。破</a><a name="0830a19" id="0830a19">四重罪。作五逆因。作八难罪。行六道事。一</a><a name="0830a20" id="0830a20">切无量苦难。亦讲此经。法用如上说</a><a name="0830a21" id="0830a21"><p>大王。昔日有王。释提桓因为顶生王。来上</a><a name="0830a22" id="0830a22">天欲灭其国。时帝释天王即如七佛法用。</a><a name="0830a23" id="0830a23">敷百高座请百法师。讲般若波罗蜜。顶生</a><a name="0830a24" id="0830a24">即退。如灭罪经中说。大王。昔有天罗国王。</a><a name="0830a25" id="0830a25">有一太子欲登王位。一名班足。太子为外</a><a name="0830a26" id="0830a26">道罗陀师受教。应取千王头以祭家神自</a><a name="0830a27" id="0830a27">登其位。已得九百九十九王少一王。即北</a><a name="0830a28" id="0830a28">行万里。即得一王名普明王。其普明王白</a><a name="0830a29" id="0830a29">班足王言。愿听一日饭食沙门顶礼三宝。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080829c.htm'><img src='up.gif' border=0></a>
<a href='T080830b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>