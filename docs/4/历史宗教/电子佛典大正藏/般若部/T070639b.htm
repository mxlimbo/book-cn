<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0639b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷516)</font> 第三会 第三分空相品第二十一之一 <font face='Arial'>T07, p0639b</h2></font><hr>
<span class='old'>
</a><a name="0639a28" id="0639a28">精勤修学如是十地至圆满位。得菩提时。非</a><a name="0639a29" id="0639a29">初心起能证无上正等菩提。亦不离初心。非</span><a name="0639b01" id="0639b01">后心起能证无上正等菩提。亦不离后心。而</a><a name="0639b02" id="0639b02">诸菩萨摩诃萨精勤修学如是十地至圆满位</a><a name="0639b03" id="0639b03">便证无上正等菩提。具寿善现即白佛言。如</a><a name="0639b04" id="0639b04">来所说缘起理趣。最为微妙极为甚深。谓诸</a><a name="0639b05" id="0639b05">菩萨摩诃萨行深般若波罗蜜多。以无所得</a><a name="0639b06" id="0639b06">而为方便修学十地。得菩提时。非初心起能</a><a name="0639b07" id="0639b07">证无上正等菩提。亦不离初心。非后心起能</a><a name="0639b08" id="0639b08">证无上正等菩提。亦不离后心。而诸菩萨摩</a><a name="0639b09" id="0639b09">诃萨从初发心。行深般若波罗蜜多。至最后</a><a name="0639b10" id="0639b10">心十地圆满。便证无上正等菩提。佛告善现。</a><a name="0639b11" id="0639b11">于意云何。若心灭已更可生不。善现答言。不</a><a name="0639b12" id="0639b12">也世尊。是心已灭不可更生。佛告善现。于意</a><a name="0639b13" id="0639b13">云何。若心已生有灭法不。善现答言。如是世</a><a name="0639b14" id="0639b14">尊。若心已生定有灭法。佛告善现。于意云何。</a><a name="0639b15" id="0639b15">有灭法心非当灭不。善现答言。不也世尊。有</a><a name="0639b16" id="0639b16">灭法心决定当灭。佛告善现。于意云何。心住</a><a name="0639b17" id="0639b17">为如心真如不。善现答言。如是世尊。如心真</a><a name="0639b18" id="0639b18">如心住亦尔。佛告善现。于意云何。若心住如</a><a name="0639b19" id="0639b19">真如是心为如。真如实际性常住不。善现答</a><a name="0639b20" id="0639b20">言。不也世尊。是心非如真如实际其性常住。</a><a name="0639b21" id="0639b21">佛告善现。于意云何。诸法真如极甚深不。善</a><a name="0639b22" id="0639b22">现答言。如是世尊。诸法真如极为甚深。佛告</a><a name="0639b23" id="0639b23">善现。于意云何。即真如是心不。善现答言。不</a><a name="0639b24" id="0639b24">也世尊。佛告善现。于意云何。离真如有心不。</a><a name="0639b25" id="0639b25">善现答言。不也世尊。佛告善现。于意云何。即</a><a name="0639b26" id="0639b26">心是真如不。善现答言。不也世尊。佛告善现。</a><a name="0639b27" id="0639b27">于意云何。离心有真如不。善现答言。不也世</a><a name="0639b28" id="0639b28">尊。佛告善现。于意云何。真如为能见真如不。</a><a name="0639b29" id="0639b29">善现答言。不也世尊。佛告善现。于意云何。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070639a.htm'><img src='up.gif' border=0></a>
<a href='T070639c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>