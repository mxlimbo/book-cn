<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0732a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷532)</font> 第三会 第三分施等品第二十九之一 <font face='Arial'>T07, p0732a</h2></font><hr>
<span class='old'>
</a><a name="0731c28" id="0731c28">相者。则诸菩萨摩诃萨行深般若波罗蜜多</a><a name="0731c29" id="0731c29">时。于一切法不应觉知无相无念。亦无作意</span><a name="0732a01" id="0732a01">无漏性已。证得无上正等菩提。安立有情于</a><a name="0732a02" id="0732a02">无漏法。以诸无漏法皆无相无念无作意故。</a><a name="0732a03" id="0732a03">如是善现。诸菩萨摩诃萨行深般若波罗蜜</a><a name="0732a04" id="0732a04">多方便善巧。安立有情于无漏法。乃名真实</a><a name="0732a05" id="0732a05">饶益有情。具寿善现便白佛言。若一切法真</a><a name="0732a06" id="0732a06">无漏性无相无念无作意者。何缘世尊于诸</a><a name="0732a07" id="0732a07">经中数作是说。此是有漏法此是无漏法。此</a><a name="0732a08" id="0732a08">是世间法此是出世法。此是有为法此是无</a><a name="0732a09" id="0732a09">为法。此是声闻法此是独觉法。此是菩萨法</a><a name="0732a10" id="0732a10">此是如来法。佛告善现。于意云何。有漏等</a><a name="0732a11" id="0732a11">法与无相等无漏法性有别异不。善现对曰。</a><a name="0732a12" id="0732a12">不也世尊。佛告善现。于意云何。声闻等法</a><a name="0732a13" id="0732a13">与无相等无漏法性有别异不。善现对曰。不</a><a name="0732a14" id="0732a14">也世尊。佛告善现。有漏等法岂不即是无相</a><a name="0732a15" id="0732a15">无念亦无作意无漏法性。善现对曰。如是世</a><a name="0732a16" id="0732a16">尊。佛告善现。诸预流果乃至无上正等菩提。</a><a name="0732a17" id="0732a17">岂不即是无相无念亦无作意无漏法性。善</a><a name="0732a18" id="0732a18">现对曰。如是世尊。佛告善现。由此当知。诸</a><a name="0732a19" id="0732a19">法皆是无相无念亦无作意无漏法性。善现</a><a name="0732a20" id="0732a20">当知。若菩萨摩诃萨。学一切法无相无念亦</a><a name="0732a21" id="0732a21">无作意无漏性时。常能增长种种善法。所谓</a><a name="0732a22" id="0732a22">布施乃至般若波罗蜜多。广说乃至一切相</a><a name="0732a23" id="0732a23">智成熟有情严净佛土。诸如是等一切佛法。</a><a name="0732a24" id="0732a24">皆由修学无相无念亦无作意无漏法性而得</a><a name="0732a25" id="0732a25">增长。所以者何。诸菩萨摩诃萨。除空无相</a><a name="0732a26" id="0732a26">无愿解脱门。更无有余要所学法。何以故。三</a><a name="0732a27" id="0732a27">解脱门总摄一切妙善法故。所以者何。空解</a><a name="0732a28" id="0732a28">脱门观一切法自相皆空。无相解脱门观一</a><a name="0732a29" id="0732a29">切法远离诸相。无愿解脱门观一切法远离<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070731c.htm'><img src='up.gif' border=0></a>
<a href='T070732b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>