<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0222 光赞经 0186a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 222 光赞经</font> <font face='Arial'>(卷6)</font> 无缚品第十五 <font face='Arial'>T08, p0186a</h2></font><hr>
<span class='old'>
</a><a name="0185c28" id="0185c28">三千大千世界。及于东方八方上下江河沙</a><a name="0185c29" id="0185c29">等诸佛国土。靡不周遍。十方各如江沙等诸</span><a name="0186a01" id="0186a01">佛世界六反震动。以大光住檀波罗蜜。随人</a><a name="0186a02" id="0186a02">所求。饮食衣服香华诸饰象马舍宅生活之</a><a name="0186a03" id="0186a03">业。虽化所施竟无所与。众人各来有所受取</a><a name="0186a04" id="0186a04">生活之具。亦无施者亦无受者。所以者何。</a><a name="0186a05" id="0186a05">须菩提。是诸法者亦复如幻幻不离法。是</a><a name="0186a06" id="0186a06">为菩萨摩诃萨摩诃僧那僧涅。复次须菩提。</a><a name="0186a07" id="0186a07">菩萨摩诃萨住尸波罗蜜。欲以救护诸受生</a><a name="0186a08" id="0186a08">者。故复现生转轮王种。彼这立于转轮</a><a name="0186a09" id="0186a09">王位。便以十善建发众生。四禅四等心四无</a><a name="0186a10" id="0186a10">色定四意止四意断四神足五根五力七觉意</a><a name="0186a11" id="0186a11">八由行。十种力四无所畏四分别辩十八不</a><a name="0186a12" id="0186a12">共诸佛之法。为诸众生广说经典。未曾令其</a><a name="0186a13" id="0186a13">离斯道谊。能使安隐至得佛道。是为僧那。</a><a name="0186a14" id="0186a14">譬如须菩提明达幻师若慧弟子。于大四衢</a><a name="0186a15" id="0186a15">化无数众不可称计。为诸化人讲说经法建</a><a name="0186a16" id="0186a16">立十善三十七品十种力四无所畏四分别</a><a name="0186a17" id="0186a17">辩十八不共诸佛之法。于须菩提意云何。宁</a><a name="0186a18" id="0186a18">有众人住十善乎。及三十七品十种力四无</a><a name="0186a19" id="0186a19">所畏四分别辩十八不共诸佛之法乎。答曰。</a><a name="0186a20" id="0186a20">不也天中天。如是须菩提。菩萨摩诃萨开化</a><a name="0186a21" id="0186a21">众生。令住十善三十七品十八不共诸佛之</a><a name="0186a22" id="0186a22">法。亦无所劝立于众生也。所以者何。须菩提。</a><a name="0186a23" id="0186a23">是谓诸法者亦复如幻幻不离法。如是须菩</a><a name="0186a24" id="0186a24">提。是为菩萨摩诃萨摩诃衍僧那僧涅也。复</a><a name="0186a25" id="0186a25">次须菩提。菩萨摩诃萨住羼波罗蜜。劝化众</a><a name="0186a26" id="0186a26">生立忍度无极。何谓菩萨住羼波罗蜜。开</a><a name="0186a27" id="0186a27">化一切众生之类立于忍辱无极之法。于是</a><a name="0186a28" id="0186a28">须菩提。菩萨摩诃萨从初发意。等被德铠而</a><a name="0186a29" id="0186a29">自誓愿。假使一切群萌之类刀杖加我。使菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080185c.htm'><img src='up.gif' border=0></a>
<a href='T080186b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>