<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0420c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷27)</font> 常啼品第八十八 <font face='Arial'>T08, p0420c</h2></font><hr>
<span class='old'>
</a><a name="0420b28" id="0420b28">宝庄严围绕恭敬俱到昙无竭菩萨所。尔时</a><a name="0420b29" id="0420b29">昙无竭菩萨摩诃萨。有七宝台赤牛头栴檀</span><a name="0420c01" id="0420c01">以为庄严。真珠罗网以覆台上。四角皆悬</a><a name="0420c02" id="0420c02">摩尼珠宝以为灯明。及四宝香炉常烧名</a><a name="0420c03" id="0420c03">香。为供养般若波罗蜜故。其台中有七宝</a><a name="0420c04" id="0420c04">大床。四宝小床。重敷其上。以黄金牒书</a><a name="0420c05" id="0420c05">般若波罗蜜置小床上。种种幡盖庄严垂覆</a><a name="0420c06" id="0420c06">其上。萨陀波仑菩萨及诸女人。见是妙台众</a><a name="0420c07" id="0420c07">宝严饰。及见释提桓因与无量百千万诸天。</a><a name="0420c08" id="0420c08">以天曼陀罗华碎末栴檀磨众宝屑以散</a><a name="0420c09" id="0420c09">台上。鼓天伎乐于虚空中娱乐此台。尔时</a><a name="0420c10" id="0420c10">萨陀波仑菩萨问释提桓因。憍尸迦。何因</a><a name="0420c11" id="0420c11">缘故与无量百千万诸天。以天曼陀罗华碎</a><a name="0420c12" id="0420c12">末栴檀磨众宝屑以散台上。鼓天伎乐于</a><a name="0420c13" id="0420c13">虚空中娱乐此台。释提桓因答言。汝善男子</a><a name="0420c14" id="0420c14">不知耶。此是摩诃般若波罗蜜。是诸菩萨摩</a><a name="0420c15" id="0420c15">诃萨母。能生诸佛摄持菩萨。菩萨学是般</a><a name="0420c16" id="0420c16">若波罗蜜成就一切诸功德。得诸佛法一切</a><a name="0420c17" id="0420c17">种智。是时萨陀波仑即欢喜悦乐。问释提桓</a><a name="0420c18" id="0420c18">因言。憍尸迦。是般若波罗蜜诸菩萨摩诃萨</a><a name="0420c19" id="0420c19">母。能生诸佛摄持菩萨。菩萨学是般若波</a><a name="0420c20" id="0420c20">罗蜜成就一切功德。得诸佛法一切种智。今</a><a name="0420c21" id="0420c21">在何处。释提桓因言。善男子。是台中有七</a><a name="0420c22" id="0420c22">宝大床。四宝小床重敷其上。以黄金牒书</a><a name="0420c23" id="0420c23">般若波罗蜜置小床上。昙无竭菩萨以七</a><a name="0420c24" id="0420c24">宝印印之。我等不能得开以示汝。是时</a><a name="0420c25" id="0420c25">萨陀波仑与长者女及五百侍女。取供养具</a><a name="0420c26" id="0420c26">华香璎珞幡盖。分作二分。一分供养般若波</a><a name="0420c27" id="0420c27">罗蜜。一分供养法座上昙无竭菩萨。尔时</a><a name="0420c28" id="0420c28">萨陀波仑菩萨与五百女人。持华香璎珞幡</a><a name="0420c29" id="0420c29">盖伎乐及诸珍宝。供养般若波罗蜜已。然后<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080420b.htm'><img src='up.gif' border=0></a>
<a href='T080421a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>