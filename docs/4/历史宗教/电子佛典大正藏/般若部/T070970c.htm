<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0970c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷575)</font> 第七会曼殊室利分 第七曼殊室利分之二 <font face='Arial'>T07, p0970c</h2></font><hr>
<span class='old'>
</a><a name="0970b28" id="0970b28">必于此会已得听闻。欢喜受持演说流布。当</a><a name="0970b29" id="0970b29">知彼类由闻是法。欢喜踊跃信受修行。不久</span><a name="0970c01" id="0970c01">开敷一切佛法。如来灭后若有受持演说流</a><a name="0970c02" id="0970c02">布此经典者。当知皆是佛威神力之所加护</a><a name="0970c03" id="0970c03">令彼事成。饮光当知。若有闻是甚深般若波</a><a name="0970c04" id="0970c04">罗蜜多欢喜受持。<span class='corr'>彼</span>于过去无量佛所。多植</a><a name="0970c05" id="0970c05">善根已得听闻非适今也。如穿珠者忽然遇</a><a name="0970c06" id="0970c06">得无价末尼生大欢喜。当知彼类曾见此珠故</a><a name="0970c07" id="0970c07">生欢喜非今创见。如是当来诸苾刍等。深心</a><a name="0970c08" id="0970c08">爱乐听闻正法。忽遇般若波罗蜜多。欢喜听</a><a name="0970c09" id="0970c09">闻信受修学。当知彼类已于往昔无量佛所</a><a name="0970c10" id="0970c10">曾闻是经。非于今时创闻能尔。饮光当知。若</a><a name="0970c11" id="0970c11">善男子善女人等。闻妙吉祥所说般若波罗</a><a name="0970c12" id="0970c12">蜜多。欢喜踊跃乐闻无厌。数复殷勤重请演</a><a name="0970c13" id="0970c13">说。是善男子善女人等。过去已从曼殊室利。</a><a name="0970c14" id="0970c14">闻说般若波罗蜜多。欢喜受持信解修学。亦</a><a name="0970c15" id="0970c15">曾亲近曼殊室利。供养恭敬故能如是。譬如</a><a name="0970c16" id="0970c16">有人遇入城邑。其中一切园林池沼舍宅人</a><a name="0970c17" id="0970c17">物无不悉见。后至余处闻人赞说此城邑中</a><a name="0970c18" id="0970c18">所有胜事。深生欢喜请其重说。若更得闻倍</a><a name="0970c19" id="0970c19">复欢喜。彼由往昔皆曾见故。如是当来诸善</a><a name="0970c20" id="0970c20">男子善女人等。闻妙吉祥所说般若波罗蜜</a><a name="0970c21" id="0970c21">多。欢喜乐闻尝无厌足。殷勤固请重说深义。</a><a name="0970c22" id="0970c22">闻已赞叹倍生欢喜。当知此等皆由往昔已</a><a name="0970c23" id="0970c23">曾亲近曼殊室利。供养恭敬听受斯法故。于</a><a name="0970c24" id="0970c24">今时能成是事。尔时具寿大迦叶波便白佛</a><a name="0970c25" id="0970c25">言。如来善说现在当来善男子等。闻深般若</a><a name="0970c26" id="0970c26">波罗蜜多信解修行诸行状相。佛言。如是。如</a><a name="0970c27" id="0970c27">汝所说。我已善说彼行状相。曼殊室利即白</a><a name="0970c28" id="0970c28">佛言。现在当来善男子等。闻是深法诸行状</a><a name="0970c29" id="0970c29">相。当知即非诸行状相。以所闻法微妙寂静。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070970b.htm'><img src='up.gif' border=0></a>
<a href='T070971a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>