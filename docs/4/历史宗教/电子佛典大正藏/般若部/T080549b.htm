<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0549b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷3)</font> 回向品第七 <font face='Arial'>T08, p0549b</h2></font><hr>
<span class='old'>
</a><a name="0549a28" id="0549a28">大回向。以方便故。胜于有所得菩萨布施福</a><a name="0549a29" id="0549a29">德。何以故。是菩萨回向为般若波罗蜜所护</span><a name="0549b01" id="0549b01">故。夜摩天上十万天子。兜率陀天上十万天</a><a name="0549b02" id="0549b02">子。化乐天上十万天子。他化自在天上十万</a><a name="0549b03" id="0549b03">天子。皆以天华天香乃至伎乐而供养佛。皆</a><a name="0549b04" id="0549b04">作是言。世尊。是菩萨回向。名为大回向。以方</a><a name="0549b05" id="0549b05">便故。胜于有所得菩萨布施福德。何以故。是</a><a name="0549b06" id="0549b06">菩萨回向为般若波罗蜜所护故。梵世诸天</a><a name="0549b07" id="0549b07">子大声唱言。是菩萨回向名为大回向。以方</a><a name="0549b08" id="0549b08">便故。胜于有所得菩萨布施福德。何以故。是</a><a name="0549b09" id="0549b09">菩萨回向为般若波罗蜜所护故。梵辅天梵</a><a name="0549b10" id="0549b10">众天大梵天光天少光天无量光天光音天净</a><a name="0549b11" id="0549b11">天少净天无量净天遍净天无云行天福生天</a><a name="0549b12" id="0549b12">广果天无广天无热天妙见天善见天无小</a><a name="0549b13" id="0549b13">天上诸天子。合掌礼佛皆作是言。世尊。是善</a><a name="0549b14" id="0549b14">男子善女人求佛道者甚为希有。为般若波</a><a name="0549b15" id="0549b15">罗蜜所护故。能胜有所得菩萨布施福德。何</a><a name="0549b16" id="0549b16">以故。是菩萨回向为般若波罗蜜所护故。尔</a><a name="0549b17" id="0549b17">时佛告净居诸天子。置是三千大千世界众</a><a name="0549b18" id="0549b18">生。若十方恒河沙等世界众生。皆发阿耨多</a><a name="0549b19" id="0549b19">罗三藐三菩提心。是一一菩萨于恒河沙等</a><a name="0549b20" id="0549b20">劫。以有所得心供养十方如恒河沙等世界</a><a name="0549b21" id="0549b21">众生衣服饮食卧具医药一切乐具。如是一</a><a name="0549b22" id="0549b22">一菩萨皆于恒河沙等劫。以有所得心供养</a><a name="0549b23" id="0549b23">是诸众生衣服饮食卧具医药一切乐具。若</a><a name="0549b24" id="0549b24">有菩萨于过去未来现在诸佛。所有戒品定</a><a name="0549b25" id="0549b25">品慧品解脱品解脱知见品。并诸声闻弟子。</a><a name="0549b26" id="0549b26">及凡夫人所种善根。合集称量是诸福德。以</a><a name="0549b27" id="0549b27">最大最胜最上最妙心随喜。随喜已回向阿</a><a name="0549b28" id="0549b28">耨多罗三藐三菩提其福甚多。尔时须菩提</a><a name="0549b29" id="0549b29">白佛言。世尊。如佛所说。是诸福德合集称量。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080549a.htm'><img src='up.gif' border=0></a>
<a href='T080549c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>