<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0675a</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷327)</font> 初分不退转品第四十九之一 <font face='Arial'>T06, p0675a</h2></font><hr>
<span class='old'>
</a><a name="0674c28" id="0674c28">说眼触为缘所生诸受。不乐观察论说耳鼻</a><a name="0674c29" id="0674c29">舌身意触为缘所生诸受。不乐观察论说地</span><a name="0675a01" id="0675a01">界。不乐观察论说水火风空识界。不乐观察</a><a name="0675a02" id="0675a02">论说无明。不乐观察论说行识名色六处触</a><a name="0675a03" id="0675a03">受爱取有生老死。何以故。善现。是菩萨摩诃</a><a name="0675a04" id="0675a04">萨于蕴处界缘性缘起。毕竟空理已善思惟</a><a name="0675a05" id="0675a05">善通达故。善现。是菩萨摩诃萨不乐观察论</a><a name="0675a06" id="0675a06">说王事。何以故。善现。是菩萨摩诃萨善住法</a><a name="0675a07" id="0675a07">空。不见少法有胜有劣贵贱相故。善现。是菩</a><a name="0675a08" id="0675a08">萨摩诃萨不乐观察论说贼事。何以故。善现。</a><a name="0675a09" id="0675a09">是菩萨摩诃萨住自相空。不见少法有得有</a><a name="0675a10" id="0675a10">失与夺相故。善现。是菩萨摩诃萨不乐观察</a><a name="0675a11" id="0675a11">论说军事。何以故。善现。是菩萨摩诃萨住本</a><a name="0675a12" id="0675a12">性空。不见诸法有多有少聚散相故。善现。是</a><a name="0675a13" id="0675a13">菩萨摩诃萨不乐观察论说斗事。何以故。善</a><a name="0675a14" id="0675a14">现。是菩萨摩诃萨善住真如。不见少法有强</a><a name="0675a15" id="0675a15">有弱爱恚相故。善现。是菩萨摩诃萨不乐观</a><a name="0675a16" id="0675a16">察论说男女。何以故。善现。是菩萨摩诃萨住</a><a name="0675a17" id="0675a17">诸法空。不见少法有好有丑爱憎相故。善现。</a><a name="0675a18" id="0675a18">是菩萨摩诃萨不乐观察论说聚落。何以故。</a><a name="0675a19" id="0675a19">善现。是菩萨摩诃萨住法实性。不见少法有</a><a name="0675a20" id="0675a20">增有减集散相故。善现。是菩萨摩诃萨不乐</a><a name="0675a21" id="0675a21">观察论说城邑。何以故。善现。是菩萨摩诃萨</a><a name="0675a22" id="0675a22">住虚空界。不见诸法有胜有负好恶相故。善</a><a name="0675a23" id="0675a23">现。是菩萨摩诃萨不乐观察论说国土。何以</a><a name="0675a24" id="0675a24">故。善现。是菩萨摩诃萨安住实际。不见诸</a><a name="0675a25" id="0675a25">法有属不属此彼相故。善现。是菩萨摩诃萨</a><a name="0675a26" id="0675a26">不乐观察论说诸相。何以故。善现。是菩萨摩</a><a name="0675a27" id="0675a27">诃萨安住无相。不见诸法有增有减差别相</a><a name="0675a28" id="0675a28">故。善现。是菩萨摩诃萨不乐观察论说是我</a><a name="0675a29" id="0675a29">有情命者生者养者士夫补特伽罗意生儒童</a><a name="0675a30" id="0675a30">作者受者知者见者。何以故。善现。是菩萨摩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T060674c.htm'><img src='up.gif' border=0></a>
<a href='T060675b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>