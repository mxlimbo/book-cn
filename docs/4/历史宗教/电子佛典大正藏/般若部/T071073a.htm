<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1073a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷594)</font> 第十六会般若波罗蜜多分 第十六般若波罗蜜多分之一 <font face='Arial'>T07, p1073a</h2></font><hr>
<span class='old'>
</a><a name="1072c28" id="1072c28">此众会离增上慢广大善根之所集起是深法</a><a name="1072c29" id="1072c29">器</span><a name="1073a01" id="1073a01"><p>复次庆喜。譬如无热大池龙王有因缘故生</a><a name="1073a02" id="1073a02">大欢喜。于自宫中受五欲乐。以欢喜故复于</a><a name="1073a03" id="1073a03">自宫降澍大雨具八功德。时彼诸子各往自</a><a name="1073a04" id="1073a04">宫亦复欢娱受五欲乐。和合游戏降大甘雨。</a><a name="1073a05" id="1073a05">如是如来应正等觉。为诸众会降大法雨。时</a><a name="1073a06" id="1073a06">有无量长子菩萨摩诃萨众闻已结集。或即</a><a name="1073a07" id="1073a07">于此堪忍界中。对自如来应正等觉。为诸</a><a name="1073a08" id="1073a08">众会雨大法雨。或往彼彼自佛土中。对诸</a><a name="1073a09" id="1073a09">如来应正等觉。各于自众雨大法雨。复次</a><a name="1073a10" id="1073a10">庆喜。如海龙王有时欢悦。于自宫内降澍</a><a name="1073a11" id="1073a11">大雨。宫中所有旧住诸龙。随所降澍皆欢</a><a name="1073a12" id="1073a12">喜受。于此大雨善知分齐。彼诸龙子亦各欢</a><a name="1073a13" id="1073a13">悦。堪受父王所降大雨。所以者何。有余龙</a><a name="1073a14" id="1073a14">等于所降雨不知分齐。亦复不能欢喜忍受。</a><a name="1073a15" id="1073a15">如是如来应正等觉。处大众会雨深法宝。有</a><a name="1073a16" id="1073a16">佛长子大菩萨众。久植无量殊胜善根。甚</a><a name="1073a17" id="1073a17">深法门之所生长。成就种种广大意乐。堪</a><a name="1073a18" id="1073a18">受如来大法门雨。闻已欢喜善知分齐。为此</a><a name="1073a19" id="1073a19">义故今者如来清净众中大师子吼。雨大法</a><a name="1073a20" id="1073a20">雨作大饶益。复次庆喜。如转轮王多有诸子。</a><a name="1073a21" id="1073a21">母族清净形貌端严。其王有时多集宝藏。总</a><a name="1073a22" id="1073a22">命诸子分布与之。其心都无诳惑偏党。时诸</a><a name="1073a23" id="1073a23">王子既获众珍。倍于父王深生敬爱。各作</a><a name="1073a24" id="1073a24">是念。我等今者审知父王与我同利。如是如</a><a name="1073a25" id="1073a25">来应正等觉。是大法主为大法王。自然召集</a><a name="1073a26" id="1073a26">诸佛真子。以大法藏分布与之。其心都无诳</a><a name="1073a27" id="1073a27">惑偏党。时诸佛子既获妙法。倍于如来深生</a><a name="1073a28" id="1073a28">敬爱。各作是念。我等今者审知如来与我同</a><a name="1073a29" id="1073a29">利。我等今应炽然精进。绍隆佛种令不断<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071072c.htm'><img src='up.gif' border=0></a>
<a href='T071073b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>