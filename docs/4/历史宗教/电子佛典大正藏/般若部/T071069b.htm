<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1069b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷593)</font> 第十六会般若波罗蜜多分 第十六般若波罗蜜多分之一 <font face='Arial'>T07, p1069b</h2></font><hr>
<span class='old'>
</a><a name="1069a28" id="1069a28">无有生则无过去亦无已生。若无过去亦无</a><a name="1069a29" id="1069a29">已生则无有灭。若无有灭即无生智。由无生</span><a name="1069b01" id="1069b01">智更不复生亦不证灭。由无生故即亦无灭。</a><a name="1069b02" id="1069b02">由有生故施设有灭。既无有生是故无灭。于</a><a name="1069b03" id="1069b03">一切法如是知见通达作证说名尽智。善勇</a><a name="1069b04" id="1069b04">猛。尽智者谓尽无知故名尽智。由何名尽。</a><a name="1069b05" id="1069b05">谓由无尽故名为尽。不见有法可名为尽。然</a><a name="1069b06" id="1069b06">离无知说名尽智。即尽无知说名尽智。遍知</a><a name="1069b07" id="1069b07">一切无知法故名尽无知。由尽无知说名尽</a><a name="1069b08" id="1069b08">智。非无知法有尽不尽。然离无知故名尽智。</a><a name="1069b09" id="1069b09">如实遍知此无知法都无所有故名。为离。</a><a name="1069b10" id="1069b10">由如是智知无知法无别可得名离无知。然</a><a name="1069b11" id="1069b11">无知法实不可得。智尚非有况有无知。若能</a><a name="1069b12" id="1069b12">于尽得解脱者。名为尽智。虽作是说而不</a><a name="1069b13" id="1069b13">如说。所有尽智都不可说。但假名说名尽</a><a name="1069b14" id="1069b14">无知亦名尽智。若以如是无尽尽智观察诸</a><a name="1069b15" id="1069b15">法尽智亦无。若如是知便离尽智至无尽际。</a><a name="1069b16" id="1069b16">此无尽际即是无际亦涅槃际。虽作是说而</a><a name="1069b17" id="1069b17">不如说。以一切法皆是无际。亦涅槃际诸际</a><a name="1069b18" id="1069b18">永断名涅槃际。虽作是说而不如说。以涅槃</a><a name="1069b19" id="1069b19">际永离名言。一切名言于中永灭。又善勇猛。</a><a name="1069b20" id="1069b20">如来虽说有涅槃界。而不如说。以涅槃界都</a><a name="1069b21" id="1069b21">不可说超一切说。涅槃界中诸说永断。若</a><a name="1069b22" id="1069b22">如是说涅槃界相。即名为说出世通达般若</a><a name="1069b23" id="1069b23">之相。又善勇猛。非涅槃界可说方处在此</a><a name="1069b24" id="1069b24">在彼。是故涅槃实不可说。复次善勇猛。此</a><a name="1069b25" id="1069b25">中何谓甚深般若波罗蜜多。善勇猛。非此般</a><a name="1069b26" id="1069b26">若波罗蜜多有远彼岸少分可得。善勇猛。</a><a name="1069b27" id="1069b27">若此般若波罗蜜多有远彼岸少分可得。如</a><a name="1069b28" id="1069b28">来应说甚深般若波罗蜜多有远彼岸。善勇</a><a name="1069b29" id="1069b29">猛。非此般若波罗蜜多有远可得。是故不说<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071069a.htm'><img src='up.gif' border=0></a>
<a href='T071069c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>