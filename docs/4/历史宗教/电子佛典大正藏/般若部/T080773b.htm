<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0239 佛说能断金刚般若波罗蜜多经 0773b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 239 佛说能断金刚般若波罗蜜多经</font> <font face='Arial'>(卷1)</font> <font face='Arial'>T08, p0773b</h2></font><hr>
<span class='old'>
</a><a name="0773a28" id="0773a28">于汝意云何。可以三十二大丈夫相观如来</a><a name="0773a29" id="0773a29">不。妙生言。不尔世尊。不应以三十二相观</span><a name="0773b01" id="0773b01">于如来。何以故。三十二相佛说非相。是故</a><a name="0773b02" id="0773b02">说为大丈夫相。妙生。若有男子女人以弶伽</a><a name="0773b03" id="0773b03">河沙等身命布施。若复有人于此经中受持</a><a name="0773b04" id="0773b04">一颂并为他说。其福胜彼无量无数。尔时妙</a><a name="0773b05" id="0773b05">生闻说是经。深解义趣涕泪悲泣而白佛言。</a><a name="0773b06" id="0773b06">希有世尊。我从生智以来。未曾得闻如是深</a><a name="0773b07" id="0773b07">经。世尊。当何名此经。我等云。何奉持。佛</a><a name="0773b08" id="0773b08">告妙生是经名为般若波罗蜜多。如是应持。</a><a name="0773b09" id="0773b09">何以故。佛说般若波罗蜜多则非般若波罗</a><a name="0773b10" id="0773b10">蜜多。世尊。若复有人闻说是经生实想者。当</a><a name="0773b11" id="0773b11">知是人最上希有。世尊。此实想者即非实想。</a><a name="0773b12" id="0773b12">是故如来说名实想实想。世尊。我闻是经心</a><a name="0773b13" id="0773b13">生信解未为希有。若当来世有闻是经能受</a><a name="0773b14" id="0773b14">持者。是人则为第一希有。何以故。彼人无</a><a name="0773b15" id="0773b15">我想众生想寿者想更求趣想。所以者何世</a><a name="0773b16" id="0773b16">尊。我想众生想寿者想更求趣想即是非想。</a><a name="0773b17" id="0773b17">所以者何。诸佛世尊离诸想故</a><a name="0773b18" id="0773b18"><p>妙生。如是如是。若复有人得闻是经。不惊</a><a name="0773b19" id="0773b19">不怖不畏。当知是人第一希有。何以故。妙</a><a name="0773b20" id="0773b20">生。此最胜波罗蜜多。是如来所说诸波罗蜜</a><a name="0773b21" id="0773b21">多。如来说者即是无边佛所宣说。是故名为</a><a name="0773b22" id="0773b22">最胜波罗蜜多。妙生。如来说忍辱波罗蜜多</a><a name="0773b23" id="0773b23">即非忍辱波罗蜜多。何以故。如我昔为羯陵</a><a name="0773b24" id="0773b24">伽王割截支体时。无我想众生想寿者想更</a><a name="0773b25" id="0773b25">来趣想。我无是想亦非无想。所以者何。我</a><a name="0773b26" id="0773b26">有是想者应生嗔恨。妙生。又念过去于五百</a><a name="0773b27" id="0773b27">世。作忍辱仙人。我于尔时无如是等想。是</a><a name="0773b28" id="0773b28">故应离诸想发趣无上菩提之心。不应住色</a><a name="0773b29" id="0773b29">声香味触法。都无所住而生其心。不应住法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080773a.htm'><img src='up.gif' border=0></a>
<a href='T080773c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>