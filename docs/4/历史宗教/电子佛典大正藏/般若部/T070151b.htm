<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0151b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷428)</font> 第二会 第二分窣堵波品第三十 <font face='Arial'>T07, p0151b</h2></font><hr>
<span class='old'>
</a><a name="0151a28" id="0151a28">水不能溺。火不能烧。刀仗恶兽怨贼恶神众</a><a name="0151a29" id="0151a29">邪魍魉不能损害。何以故。憍尸迦。如是般若</span><a name="0151b01" id="0151b01">波罗蜜多是大神咒。如是般若波罗蜜多是</a><a name="0151b02" id="0151b02">大明咒。如是般若波罗蜜多是无上咒。如是</a><a name="0151b03" id="0151b03">般若波罗蜜多是无等等咒。如是般若波罗</a><a name="0151b04" id="0151b04">蜜多是一切咒王。最上最妙无能及者。具大</a><a name="0151b05" id="0151b05">威力能伏一切。不为一切之所降伏。是善男</a><a name="0151b06" id="0151b06">子善女人等。精勤修学如是咒王。不为自害。</a><a name="0151b07" id="0151b07">不为害他。不为俱害。何以故。憍尸迦。是善男</a><a name="0151b08" id="0151b08">子善女人等。学此般若波罗蜜多。了自他俱</a><a name="0151b09" id="0151b09">不可得故。憍尸迦。是善男子善女人等。学此</a><a name="0151b10" id="0151b10">般若波罗蜜多大咒王时。不得我。不得有情。</a><a name="0151b11" id="0151b11">乃至不得知者见者。不得色。不得受想行识</a><a name="0151b12" id="0151b12">乃至不得一切智。不得道相智一切相智。以</a><a name="0151b13" id="0151b13">于此等无所得故。不为自害。不为害他。不为</a><a name="0151b14" id="0151b14">俱害。憍尸迦。是善男子善女人等。学此般若</a><a name="0151b15" id="0151b15">波罗蜜多大咒王时。于我及法虽无所得。而</a><a name="0151b16" id="0151b16">证无上正等菩提。观诸有情心行差别。随宜</a><a name="0151b17" id="0151b17">为转无上法轮。令如说行皆得利乐。何以故。</a><a name="0151b18" id="0151b18">憍尸迦。过去菩萨摩诃萨众。于此般若波罗</a><a name="0151b19" id="0151b19">蜜多大神咒王。精勤修学已证无上正等菩</a><a name="0151b20" id="0151b20">提。转妙法轮度无量众。未来菩萨摩诃萨众。</a><a name="0151b21" id="0151b21">于此般若波罗蜜多大神咒王。精勤修学当</a><a name="0151b22" id="0151b22">证无上正等菩提。转妙法轮度无量众。现在</a><a name="0151b23" id="0151b23">十方无边世界有诸菩萨摩诃萨众。于此般</a><a name="0151b24" id="0151b24">若波罗蜜多大神咒王。精勤修学现证无上</a><a name="0151b25" id="0151b25">正等菩提。转妙法轮度无量众。复次憍尸迦。</a><a name="0151b26" id="0151b26">若善男子善女人等。于此般若波罗蜜多。至</a><a name="0151b27" id="0151b27">心听闻受持读诵。精勤修学如理思惟。书写</a><a name="0151b28" id="0151b28">解说广令流布。是善男子善女人等。随所居</a><a name="0151b29" id="0151b29">止国土城邑。人及非人不为一切灾横疾疫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070151a.htm'><img src='up.gif' border=0></a>
<a href='T070151c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>