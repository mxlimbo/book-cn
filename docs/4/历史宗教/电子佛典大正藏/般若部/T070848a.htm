<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0848a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷553)</font> 第四会 第四分迅速品第二十五之一 <font face='Arial'>T07, p0848a</h2></font><hr>
<span class='old'>
</a><a name="0847c28" id="0847c28">般若波罗蜜多。复次善现。若菩萨摩诃萨能</a><a name="0847c29" id="0847c29">勤修学甚深般若波罗蜜多。于诸有情最上</span><a name="0848a01" id="0848a01">最胜。所以者何。是菩萨摩诃萨能勤修学甚</a><a name="0848a02" id="0848a02">深般若波罗蜜多无上法故。复次善现。于意</a><a name="0848a03" id="0848a03">云何。于此三千大千世界诸有情类宁为多</a><a name="0848a04" id="0848a04">不。善现对曰。赡部洲中诸有情类。尚多无数。</a><a name="0848a05" id="0848a05">何况三千大千世界诸有情类。宁不为多。佛</a><a name="0848a06" id="0848a06">告善现。如是如是。如汝所说。善现当知。假使</a><a name="0848a07" id="0848a07">三千大千世界诸有情类。非前非后皆得人</a><a name="0848a08" id="0848a08">身。得人身已非前非后皆发无上正等觉心。</a><a name="0848a09" id="0848a09">修诸菩萨摩诃萨行。修行满已非前非后皆</a><a name="0848a10" id="0848a10">得无上正等菩提。有菩萨摩诃萨尽其形寿。</a><a name="0848a11" id="0848a11">能以上妙衣服饮食房舍卧具病缘医药及诸</a><a name="0848a12" id="0848a12">资财。供养恭敬尊重赞叹此诸如来应正等</a><a name="0848a13" id="0848a13">觉。于意云何。是菩萨摩诃萨由此因缘得福</a><a name="0848a14" id="0848a14">多不。善现对曰甚多世尊。甚多善逝。佛告善</a><a name="0848a15" id="0848a15">现。若菩萨摩诃萨能修如是甚深般若波罗</a><a name="0848a16" id="0848a16">蜜多。经弹指顷所获功德。甚多于前无量无</a><a name="0848a17" id="0848a17">数。所以者何。甚深般若波罗蜜多具大义用。</a><a name="0848a18" id="0848a18">能令菩萨摩诃萨众疾证无上正等菩提。是</a><a name="0848a19" id="0848a19">故善现。若菩萨摩诃萨欲证无上正等菩提。</a><a name="0848a20" id="0848a20">欲为一切有情上首。欲普饶益一切有情。无</a><a name="0848a21" id="0848a21">救护者为作救护。无归依者为作归依。无投</a><a name="0848a22" id="0848a22">趣者为作投趣。无眼目者为作眼目。无光明</a><a name="0848a23" id="0848a23">者为作光明。失正路者示以正路。未涅者</a><a name="0848a24" id="0848a24">令得涅。当学如是甚深般若波罗蜜多。复</a><a name="0848a25" id="0848a25">次善现。若菩萨摩诃萨欲行诸佛所行境界。</a><a name="0848a26" id="0848a26">欲居诸佛大仙尊位。欲游戏佛所游戏处。欲</a><a name="0848a27" id="0848a27">作诸佛大师子吼。欲击诸佛无上法鼓。欲扣</a><a name="0848a28" id="0848a28">诸佛无上法钟。欲吹诸佛无上法螺。欲升诸</a><a name="0848a29" id="0848a29">佛无上法座。欲演诸佛无上法义。欲决一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070847c.htm'><img src='up.gif' border=0></a>
<a href='T070848b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>