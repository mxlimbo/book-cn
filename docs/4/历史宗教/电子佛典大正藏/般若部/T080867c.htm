<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0867c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷1)</font> 归依三宝品第一 <font face='Arial'>T08, p0867c</h2></font><hr>
<span class='old'>
</a><a name="0867b28" id="0867b28">既尽。不久将灭老亦如是。壮膏既尽不久将</a><a name="0867b29" id="0867b29">死。又如苏莫遮帽覆人面首。令诸有情见即</span><a name="0867c01" id="0867c01">戏弄。老苏莫遮亦复如是。从一城邑至一城</a><a name="0867c02" id="0867c02">邑。一切众生被衰老帽见皆戏弄。以是因缘</a><a name="0867c03" id="0867c03">老为大苦。除非死至无药能治。虽受老苦而</a><a name="0867c04" id="0867c04">不厌之。祈祷神祇恒愿长寿。无比涅槃安乐</a><a name="0867c05" id="0867c05">法中无此老苦。云何病苦。所谓地水火风互</a><a name="0867c06" id="0867c06">相违害。种种诸苦来集其身。一切众生无问</a><a name="0867c07" id="0867c07">老少皆共有之。安乐适身胜妙五欲金银珍</a><a name="0867c08" id="0867c08">宝家族眷属悉皆舍离。所有教诏男女亲戚</a><a name="0867c09" id="0867c09">皆不承顺。一切怨家诈来亲附。如此病苦皆</a><a name="0867c10" id="0867c10">不愿求。以是当知病为大苦。安乐涅槃无比</a><a name="0867c11" id="0867c11">法中。清净寂然无斯病苦。复次慈氏云何死</a><a name="0867c12" id="0867c12">苦。所谓众生气绝识灭无所觉知。一切苦中</a><a name="0867c13" id="0867c13">莫过死苦。生老病苦五趣之中有无不定。此</a><a name="0867c14" id="0867c14">死苦者皆共有之。譬如贫苦能却荣华。如</a><a name="0867c15" id="0867c15">怨憎苦能却亲爱。死苦若至不拣老少。愚</a><a name="0867c16" id="0867c16">智贵贱一切尽却。舍此身已入幽闇处。衣</a><a name="0867c17" id="0867c17">服卧具一切财宝莫能用之。裸露而行复无</a><a name="0867c18" id="0867c18">伴侣货财不免披诉无地。咄哉无常能作斯</a><a name="0867c19" id="0867c19">害。甚大鄙恶不拣怨亲。三界众生无能免离。</a><a name="0867c20" id="0867c20">皆被死伐何能救之。设转轮王那罗延力皆</a><a name="0867c21" id="0867c21">被擒获。当知死苦无量无边。以是观之死为</a><a name="0867c22" id="0867c22">大苦。解脱涅槃无比法中。寂静安乐无兹死</a><a name="0867c23" id="0867c23">苦。譬如有人瀑河漂溺。登陟高山得免怖畏。</a><a name="0867c24" id="0867c24">众生亦尔常为一切生死瀑河之所漂溺。登涅</a><a name="0867c25" id="0867c25">槃山离生死畏。亦如天雨能除毒热尘秽等</a><a name="0867c26" id="0867c26">障。人民安乐身意清凉。百卉滋茂成就果实。</a><a name="0867c27" id="0867c27">如来法雨亦复如是。能除一切烦恼毒热。众</a><a name="0867c28" id="0867c28">生安乐解脱清凉。滋长一切白净善种。成就果</a><a name="0867c29" id="0867c29">实令得涅槃。以是因缘诸佛世尊。舍无常身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080867b.htm'><img src='up.gif' border=0></a>
<a href='T080868a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>