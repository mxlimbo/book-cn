<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0805c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷545)</font> 第四会 第四分总持品第十之一 <font face='Arial'>T07, p0805c</h2></font><hr>
<span class='old'>
</a><a name="0805b28" id="0805b28"><p><b>　　<A NAME="n388"></A>第四分总持品第十之一</b></a><a name="0805b29" id="0805b29"><p>时天帝释作是念言。若善男子善女人等。但</span><a name="0805c01" id="0805c01">闻如是甚深般若波罗蜜多功德名号。当知</a><a name="0805c02" id="0805c02">过去已曾供养无量如来应正等觉。发弘誓愿</a><a name="0805c03" id="0805c03">多种善根。况能受持读诵书写如理思惟为</a><a name="0805c04" id="0805c04">他演说。或能随力如教修行。当知是人已于</a><a name="0805c05" id="0805c05">过去无量佛所。亲近供养多种善根。曾闻般</a><a name="0805c06" id="0805c06">若波罗蜜多。闻已受持思惟读诵为他演说</a><a name="0805c07" id="0805c07">如教修行。或于此经能问能答。由先福力今</a><a name="0805c08" id="0805c08">办是事。若善男子善女人等。已曾供养无量</a><a name="0805c09" id="0805c09">如来应正等觉。功德纯净闻深般若波罗蜜</a><a name="0805c10" id="0805c10">多。其心不惊不恐不怖不忧不悔不退不没。</a><a name="0805c11" id="0805c11">尔时世尊知天帝释心之所念。即便告言。如</a><a name="0805c12" id="0805c12">是如是。如汝所念。时舍利子知天帝释心之</a><a name="0805c13" id="0805c13">所念。便白佛言。若善男子善女人等。闻深般</a><a name="0805c14" id="0805c14">若波罗蜜多。深生信解受持读诵。如理思惟</a><a name="0805c15" id="0805c15">书写解说。广令流布如教修行。当知是人如不</a><a name="0805c16" id="0805c16">退位诸大菩萨。所以者何。如是般若波罗蜜</a><a name="0805c17" id="0805c17">多。义趣甚深难信难解。若于前世不久修行甚</a><a name="0805c18" id="0805c18">深般若波罗蜜多。不于佛前请问听受。不于</a><a name="0805c19" id="0805c19">佛所多种善根岂暂得闻甚深般若波罗蜜多</a><a name="0805c20" id="0805c20">即能信解。世尊。若善男子善女人等。闻说般</a><a name="0805c21" id="0805c21">若波罗蜜多甚深义趣。心不信解诽谤毁呰。</a><a name="0805c22" id="0805c22">当知是人先世已于甚深般若波罗蜜多诽谤</a><a name="0805c23" id="0805c23">毁呰。所以者何。如是愚人善根少故。无正愿</a><a name="0805c24" id="0805c24">故。近恶友故。闻说般若波罗蜜多甚深义趣。</a><a name="0805c25" id="0805c25">由宿习力不信不乐心不清净不忍不欲。何以</a><a name="0805c26" id="0805c26">故。如是愚人于过去世。未曾亲近诸佛菩萨</a><a name="0805c27" id="0805c27">及余贤圣。未曾请问如是般若波罗蜜多甚</a><a name="0805c28" id="0805c28">深义故。尔时天帝释谓舍利子言。如是般若</a><a name="0805c29" id="0805c29">波罗蜜多义趣甚深极难信解。诸有未久信<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070805b.htm'><img src='up.gif' border=0></a>
<a href='T070806a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>