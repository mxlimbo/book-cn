<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0868c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷556)</font> 第五会 第五分善现品第一 <font face='Arial'>T07, p0868c</h2></font><hr>
<span class='old'>
</a><a name="0868b28" id="0868b28">智智无造无作。一切有情亦无造无作。诸菩</a><a name="0868b29" id="0868b29">萨摩诃萨为欲饶益彼有情故被大愿铠。所以</span><a name="0868c01" id="0868c01">者何。色非造非不造。非作非不作。受想行识</a><a name="0868c02" id="0868c02">亦非造非不造。非作非不作。何以故。色乃至</a><a name="0868c03" id="0868c03">识不可得故。具寿善现复白佛言。如我解佛</a><a name="0868c04" id="0868c04">所说义者。色乃至识无染无净。所以者何。色</a><a name="0868c05" id="0868c05">无缚无脱。受想行识亦无缚无脱。时满慈子。</a><a name="0868c06" id="0868c06">问善现言。尊者说色无缚无脱。说受想行识</a><a name="0868c07" id="0868c07">亦无缚无脱耶。善现答言。如是如是。满慈子</a><a name="0868c08" id="0868c08">言。说何等色无缚无脱。说何等受想行识亦</a><a name="0868c09" id="0868c09">无缚无脱耶。善现答言。说如幻士色无缚无</a><a name="0868c10" id="0868c10">脱。说如幻士受想行识亦无缚无脱。所以者</a><a name="0868c11" id="0868c11">何。色乃至识无所有故无缚无脱。远离故无</a><a name="0868c12" id="0868c12">缚无脱。寂静故无缚无脱。无生灭故无缚无</a><a name="0868c13" id="0868c13">脱。是名菩萨发趣大乘被大愿铠。时满慈子。</a><a name="0868c14" id="0868c14">闻如是说欢喜信受默然而住。尔时善现便</a><a name="0868c15" id="0868c15">白佛言。诸菩萨摩诃萨发趣大乘。云何大乘。</a><a name="0868c16" id="0868c16">云何菩萨发趣大乘。如是大乘从何处出。至</a><a name="0868c17" id="0868c17">何处住。谁复乘是大乘而出。佛告善现。言大</a><a name="0868c18" id="0868c18">乘者即是无量无数增语。无边功德共所成</a><a name="0868c19" id="0868c19">故。云何菩萨发趣大乘者。谓诸菩萨勤修六</a><a name="0868c20" id="0868c20">种波罗蜜多。能从一地进趣一地。是名菩萨</a><a name="0868c21" id="0868c21">发趣大乘。如是大乘从何处出至何处住者。</a><a name="0868c22" id="0868c22">谓此大乘。从三界中出。至一切智智中住。然</a><a name="0868c23" id="0868c23">以无二为方便故无出无住。谁复乘是大乘</a><a name="0868c24" id="0868c24">出者。都无乘是大乘出者。所以者何。能乘所</a><a name="0868c25" id="0868c25">乘如是二法俱无所有。无所有中谁乘何法</a><a name="0868c26" id="0868c26">可名乘者。具寿善现复白佛言。如是大乘普</a><a name="0868c27" id="0868c27">胜一切世间天人阿素洛等。如是大乘与虚</a><a name="0868c28" id="0868c28">空等。譬如虚空普能容受无量无数无边有</a><a name="0868c29" id="0868c29">情。大乘亦尔普能容受无量无数无边有情。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070868b.htm'><img src='up.gif' border=0></a>
<a href='T070869a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>