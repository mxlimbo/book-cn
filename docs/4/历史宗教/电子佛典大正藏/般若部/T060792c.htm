<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0792c</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷349)</font> 初分相引摄品第六十之一 <font face='Arial'>T06, p0792c</h2></font><hr>
<span class='old'>
</a><a name="0792b28" id="0792b28">多。佛言。善现。若菩萨摩诃萨安住净戒波罗</a><a name="0792b29" id="0792b29">蜜多。虽入初静虑。或入第二第三第四静虑。</span><a name="0792c01" id="0792c01">或入空无边处。或入识无边处无所有处非</a><a name="0792c02" id="0792c02">想非非想处。或入灭定。而不堕声闻独觉等</a><a name="0792c03" id="0792c03">地。亦不证实际。由本愿力所任持故。作是</a><a name="0792c04" id="0792c04">念言诸有情类没在可畏暴恶难出生死大</a><a name="0792c05" id="0792c05">海。我今游履清净静虑波罗蜜多。方便拔济</a><a name="0792c06" id="0792c06">安置常乐涅槃界中。善现。是为菩萨摩诃萨</a><a name="0792c07" id="0792c07">安住净戒波罗蜜多引摄静虑波罗蜜多。具</a><a name="0792c08" id="0792c08">寿善现复白佛言。世尊。云何菩萨摩诃萨安</a><a name="0792c09" id="0792c09">住净戒波罗蜜多引摄般若波罗蜜多。佛言。</a><a name="0792c10" id="0792c10">善现。若菩萨摩诃萨安住净戒波罗蜜多。不</a><a name="0792c11" id="0792c11">见有法若善若不善若无记。不见有法若有</a><a name="0792c12" id="0792c12">漏若无漏。不见有法若堕世间若出世间。不</a><a name="0792c13" id="0792c13">见有法若有为若无为。不见有法若堕有数</a><a name="0792c14" id="0792c14">若堕无数。不见有法若堕有相若堕无相。亦</a><a name="0792c15" id="0792c15">不见法若有若无。唯观诸法不离真如法界</a><a name="0792c16" id="0792c16">而转。由此般若波罗蜜多方便善巧。不堕声</a><a name="0792c17" id="0792c17">闻独觉等地。专求无上正等菩提。善现。是为</a><a name="0792c18" id="0792c18">菩萨摩诃萨安住净戒波罗蜜多引摄般若波</a><a name="0792c19" id="0792c19">罗蜜多。尔时具寿善现白佛言。世尊。云何菩</a><a name="0792c20" id="0792c20">萨摩诃萨安住安忍波罗蜜多引摄布施波罗</a><a name="0792c21" id="0792c21">蜜多。佛言。善现。若菩萨摩诃萨安住安忍波</a><a name="0792c22" id="0792c22">罗蜜多。从初发心乃至安坐妙菩提座。于其</a><a name="0792c23" id="0792c23">中间设有种种有情之类。非理毁骂轻蔑凌</a><a name="0792c24" id="0792c24">辱乃至分分断割支节。菩萨尔时都无嗔忿。</a><a name="0792c25" id="0792c25">但作是念此诸有情深可怜愍。为烦恼毒扰</a><a name="0792c26" id="0792c26">乱身心不得自在。无依无护贫苦所逼。我当</a><a name="0792c27" id="0792c27">施彼随意所须。不应于中有所吝惜。恒作是</a><a name="0792c28" id="0792c28">念一切有情。须食施食须饮施饮。须乘施乘</a><a name="0792c29" id="0792c29">须衣施衣。须香华施香华。须卧具施卧具。须<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T060792b.htm'><img src='up.gif' border=0></a>
<a href='T060793a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>