<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0540b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷1)</font> 释提桓因品第二 <font face='Arial'>T08, p0540b</h2></font><hr>
<span class='old'>
</a><a name="0540a28" id="0540a28">须菩提语释提桓因言。憍尸迦。汝一心听菩</a><a name="0540a29" id="0540a29">萨住般若波罗蜜。憍尸迦。菩萨发大庄严乘。</span><a name="0540b01" id="0540b01">于大乘以空法住般若波罗蜜。不应住色。不</a><a name="0540b02" id="0540b02">应住受想行识。不应住色若常若无常。不应</a><a name="0540b03" id="0540b03">住受想行识若常若无常。不应住色若苦若</a><a name="0540b04" id="0540b04">乐。不应住受想行识若苦若乐。不应住色若</a><a name="0540b05" id="0540b05">净若不净。不应住受想行识若净若不净。不</a><a name="0540b06" id="0540b06">应住色若我若无我。不应住受想行识若我</a><a name="0540b07" id="0540b07">若无我。不应住色若空若不空。不应住受想</a><a name="0540b08" id="0540b08">行识若空若不空。不应住须陀洹果。不应住</a><a name="0540b09" id="0540b09">斯陀含果。不应住阿那含果。不应住阿罗汉</a><a name="0540b10" id="0540b10">果。不应住辟支佛道。不应住佛法。不应住须</a><a name="0540b11" id="0540b11">陀洹无为果。不应住须陀洹福田。不应住须</a><a name="0540b12" id="0540b12">陀洹乃至七往来生死。不应住斯陀含无为</a><a name="0540b13" id="0540b13">果。不应住斯陀含福田。不应住斯陀含一来</a><a name="0540b14" id="0540b14">此间当得尽苦。不应住阿那含无为果不应</a><a name="0540b15" id="0540b15">住阿那含福田不应住阿那含彼间灭度。不</a><a name="0540b16" id="0540b16">应住阿罗汉无为果。不应住阿罗汉福田。不</a><a name="0540b17" id="0540b17">应住阿罗汉今世入无余涅槃。不应住辟支</a><a name="0540b18" id="0540b18">佛道无为果。不应住辟支佛福田。不应住辟</a><a name="0540b19" id="0540b19">支佛过声闻地不及佛地而般涅槃。不应住</a><a name="0540b20" id="0540b20">佛法。利益无量众生。灭度无量众生。尔时舍</a><a name="0540b21" id="0540b21">利弗。作是念。菩萨当云何住。须菩提知舍利</a><a name="0540b22" id="0540b22">弗心所念。语舍利弗。于意云何如来为住何</a><a name="0540b23" id="0540b23">处。舍利弗言。如来无所住无住心名为如来。</a><a name="0540b24" id="0540b24">如来不住有为性。亦不住无为性。舍利弗。菩</a><a name="0540b25" id="0540b25">萨摩诃萨亦应如是住。如如来住于一切法。</a><a name="0540b26" id="0540b26">非住非不住。尔时众中有诸天子作是念。诸</a><a name="0540b27" id="0540b27">夜叉众语言章句尚可知义。须菩提所说所</a><a name="0540b28" id="0540b28">论难可得解。须菩提知诸天子心所念。语诸</a><a name="0540b29" id="0540b29">天子言。是中无说无示无听。诸天子作是念。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080540a.htm'><img src='up.gif' border=0></a>
<a href='T080540c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>