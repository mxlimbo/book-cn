<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0083a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷415)</font> 第二会 第二分修治地品第十八之一 <font face='Arial'>T07, p0083a</h2></font><hr>
<span class='old'>
</a><a name="0082c28" id="0082c28">地时。应住五法。云何为五。一者勤求多闻</a><a name="0082c29" id="0082c29">常无厌足。于所闻法不著文字。二者以无染</span><a name="0083a01" id="0083a01">心常行法施。虽广开化而不自高。三者为严</a><a name="0083a02" id="0083a02">净土植诸善根。虽用回向而不自举。四者为</a><a name="0083a03" id="0083a03">化有情。虽不厌倦无边生死而不憍逸。五者</a><a name="0083a04" id="0083a04">虽住惭愧而无所著。善现。诸菩萨摩诃萨住</a><a name="0083a05" id="0083a05">第三地时。应常安住如是五法。复次善现。诸</a><a name="0083a06" id="0083a06">菩萨摩诃萨住第四地时。应于十法受持不</a><a name="0083a07" id="0083a07">舍。云何为十。一者住阿练若常不舍离。二</a><a name="0083a08" id="0083a08">者常好少欲。三者常好喜足。四者常不舍离</a><a name="0083a09" id="0083a09">杜多功德。五者于诸学处常不弃舍。六者于</a><a name="0083a10" id="0083a10">诸欲乐深生厌离。七者常乐发起寂灭俱心。</a><a name="0083a11" id="0083a11">八者舍一切物。九者心不滞没。十者于一切</a><a name="0083a12" id="0083a12">物常无顾恋。善现。诸菩萨摩诃萨住第四地</a><a name="0083a13" id="0083a13">时。于如是十法应受持不舍。复次善现。诸</a><a name="0083a14" id="0083a14">菩萨摩诃萨住第五地时。应远离十法。云何</a><a name="0083a15" id="0083a15">为十。一者应远离居家。二者应远离苾刍尼。</a><a name="0083a16" id="0083a16">三者应远离家悭。四者应远离众会忿诤。五</a><a name="0083a17" id="0083a17">者应远离自赞毁他。六者应远离十不善业</a><a name="0083a18" id="0083a18">道。七者应远离增上傲慢。八者应远离颠倒。</a><a name="0083a19" id="0083a19">九者应远离犹豫。十者应远离贪嗔痴。善现。</a><a name="0083a20" id="0083a20">诸菩萨摩诃萨住第五地时。应常远离如是</a><a name="0083a21" id="0083a21">十法。复次善现。诸菩萨摩诃萨住第六地时。</a><a name="0083a22" id="0083a22">应圆满六法。云何为六。所谓六种波罗蜜多。</a><a name="0083a23" id="0083a23">即是布施乃至般若。复应远离六法。云何为</a><a name="0083a24" id="0083a24">六。一者声闻心。二者独觉心。三者热恼心。</a><a name="0083a25" id="0083a25">四者见乞者来不喜愁戚心。五者舍所有物</a><a name="0083a26" id="0083a26">追恋忧悔心。六者于来求者方便矫诳心。善</a><a name="0083a27" id="0083a27">现。诸菩萨摩诃萨住第六地时。常应圆满前</a><a name="0083a28" id="0083a28">说六法。及应远离后说六法。复次善现。诸</a><a name="0083a29" id="0083a29">菩萨摩诃萨住第七地时。应远离二十法。云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070082c.htm'><img src='up.gif' border=0></a>
<a href='T070083b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>