<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0004c</TITLE>
</head> 
<BODY id='T05' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷1)</font> 初分缘起品第一之一 <font face='Arial'>T05, p0004c</h2></font><hr>
<span class='old'>
</a><a name="0004b28" id="0004b28">神力故现斯瑞。上首菩萨闻已欢喜。各各请</a><a name="0004b29" id="0004b29">往堪忍世界。观礼供养佛及菩萨。彼诸如来</span><a name="0004c01" id="0004c01">赞善听往。各以金色千宝莲花。而告之言。汝</a><a name="0004c02" id="0004c02">可持此至彼佛所。具陈我词。致问无量。少病</a><a name="0004c03" id="0004c03">少恼。起居轻利。气力调和。安乐住不。世事可</a><a name="0004c04" id="0004c04">忍不。众生易度不。持此莲花以寄世尊。而为</a><a name="0004c05" id="0004c05">佛事。汝至彼界应住正知。观彼佛土及诸菩</a><a name="0004c06" id="0004c06">萨。勿怀轻慢而自毁伤。所以者何。彼诸菩萨</a><a name="0004c07" id="0004c07">威德难及。悲愿熏心。以大因缘而生彼土。一</a><a name="0004c08" id="0004c08">一上首受花奉敕。各与无量无数菩萨童男</a><a name="0004c09" id="0004c09">童女。辞佛持供发引而来。所经佛土。一一供</a><a name="0004c10" id="0004c10">养佛及菩萨。无空过者。到此佛所顶礼双足。</a><a name="0004c11" id="0004c11">绕百千匝奉花陈事。佛受花已。还散南方。佛</a><a name="0004c12" id="0004c12">神力故遍诸佛土。诸花台中各有化佛。为诸</a><a name="0004c13" id="0004c13">菩萨说大般若波罗蜜多。令诸闻者必获无</a><a name="0004c14" id="0004c14">上正等菩提。上首菩萨及诸眷属。见已欢喜</a><a name="0004c15" id="0004c15">叹未曾有。各随善根供具多少。供养恭敬尊</a><a name="0004c16" id="0004c16">重赞叹佛菩萨已。退坐一面</a><a name="0004c17" id="0004c17"><p>尔时西方尽殑伽沙等世界。最后世界名近</a><a name="0004c18" id="0004c18">寂静。佛号宝焰如来应正等觉明行圆满善</a><a name="0004c19" id="0004c19">逝世间解无上丈夫调御士天人师佛薄伽</a><a name="0004c20" id="0004c20">梵。时现在彼。安隐住持。为诸菩萨摩诃萨众。</a><a name="0004c21" id="0004c21">说大般若波罗蜜多。彼有菩萨名曰行慧。见</a><a name="0004c22" id="0004c22">此大光大地变动及佛身相。心怀犹豫。前诣</a><a name="0004c23" id="0004c23">佛所。顶礼双足。白言世尊。何因何缘而有此</a><a name="0004c24" id="0004c24">瑞。时宝焰佛告行慧菩萨摩诃萨言。善男子。</a><a name="0004c25" id="0004c25">从此东方尽殑伽沙等世界。最后世界名曰</a><a name="0004c26" id="0004c26">堪忍。佛号释迦牟尼如来应正等觉明行圆</a><a name="0004c27" id="0004c27">满善逝世间解无上丈夫调御士天人师佛薄</a><a name="0004c28" id="0004c28">伽梵。今现在彼。安隐住持。将为菩萨摩诃萨</a><a name="0004c29" id="0004c29">众说大般若波罗蜜多。彼佛神力故现斯瑞。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T050004b.htm'><img src='up.gif' border=0></a>
<a href='T050005a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>