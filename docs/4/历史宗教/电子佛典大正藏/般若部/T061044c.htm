<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1044c</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷395)</font> 初分无性自性品第七十四之一 <font face='Arial'>T06, p1044c</h2></font><hr>
<span class='old'>
</a><a name="1044b28" id="1044b28">间无缺修令圆满。既圆满已便能引发。亲</a><a name="1044b29" id="1044b29">助菩提金刚喻定。证得无上正等菩提。说名</span><a name="1044c01" id="1044c01">如来应正等觉。利益安乐无量有情。诸有所</a><a name="1044c02" id="1044c02">为常无失坏。无失坏故不堕生死诸趣轮回。</a><a name="1044c03" id="1044c03">具寿善现白佛言。世尊。佛证无上正等觉已</a><a name="1044c04" id="1044c04">为得诸趣生死法不。不也善现。世尊。佛证</a><a name="1044c05" id="1044c05">无上正等觉已为得黑业白业黑白业非黑白</a><a name="1044c06" id="1044c06">业不。不也善现。时具寿善现复白佛言。世尊。</a><a name="1044c07" id="1044c07">若佛不得诸趣生死及业差别。云何施设此是</a><a name="1044c08" id="1044c08">地狱。此是傍生。此是鬼界。此是天。此是人。</a><a name="1044c09" id="1044c09">此是种姓。此是第八。此是预流。此是一来</a><a name="1044c10" id="1044c10">此是不还。此是阿罗汉。此是独觉。此是菩萨</a><a name="1044c11" id="1044c11">摩诃萨。此是如来应正等觉。佛告善现。诸有</a><a name="1044c12" id="1044c12">情类自知诸法自相空不。善现答言。不也世</a><a name="1044c13" id="1044c13">尊。不也善逝。佛言善现。若诸有情自知诸法</a><a name="1044c14" id="1044c14">自相空者。则不应说菩萨摩诃萨求证无上</a><a name="1044c15" id="1044c15">正等菩提。方便善巧施设至教。拔诸有情恶</a><a name="1044c16" id="1044c16">趣生死。善现。以诸有情不知诸法自相空故</a><a name="1044c17" id="1044c17">流转诸趣受无量苦。是故菩萨摩诃萨从诸</a><a name="1044c18" id="1044c18">佛所闻一切法自相空已。求证无上正等菩</a><a name="1044c19" id="1044c19">提。方便善巧施设至教。拔诸有情恶趣生死</a><a name="1044c20" id="1044c20"><p>善现。诸菩萨摩诃萨常作是念。非一切法实</a><a name="1044c21" id="1044c21">有自相。如诸愚夫异生所执。然彼分别颠倒</a><a name="1044c22" id="1044c22">力故。非实有中起实有想。谓无我中而起</a><a name="1044c23" id="1044c23">我想。于无有情命者生者养者士夫补特伽</a><a name="1044c24" id="1044c24">罗意生儒童作者受者知者见者中。而起有</a><a name="1044c25" id="1044c25">情乃至见者想。于无色中而起色想。于无</a><a name="1044c26" id="1044c26">受想行识中而起受想行识想。于无眼处中</a><a name="1044c27" id="1044c27">而起眼处想。于无耳鼻舌身意处中而起耳</a><a name="1044c28" id="1044c28">鼻舌身意处想。于无色处中而起色处想。于</a><a name="1044c29" id="1044c29">无声香味触法处中而起声香味触法处想。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T061044b.htm'><img src='up.gif' border=0></a>
<a href='T061045a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>