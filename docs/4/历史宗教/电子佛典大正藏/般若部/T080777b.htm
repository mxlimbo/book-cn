<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0240 实相般若波罗蜜经 0777b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 240 实相般若波罗蜜经</font> <font face='Arial'>(卷1)</font> <font face='Arial'>T08, p0777b</h2></font><hr>
<span class='old'>
</a><a name="0777a28" id="0777a28"><p>尔时世尊复以一切如来入广大转轮相。为</a><a name="0777a29" id="0777a29">诸菩萨。说入广大转轮实相般若波罗蜜法</span><a name="0777b01" id="0777b01">门。所谓入金刚平等性。得入一切如来转轮</a><a name="0777b02" id="0777b02">故。入义平等性。得入一切菩萨转轮故。入法</a><a name="0777b03" id="0777b03">平等性得入妙法转轮故。入一切平等。性得</a><a name="0777b04" id="0777b04">入一切转轮故。尔时如来复说咒曰</a><a name="0777b05" id="0777b05"><p>嚂(长呼)</a><a name="0777b06" id="0777b06"><p>尔时世尊复以一切如来大善巧方便相。为</a><a name="0777b07" id="0777b07">诸菩萨。说最第一广供养诸佛实相般若波</a><a name="0777b08" id="0777b08">罗蜜法门。所谓发菩提心。即为大善巧方便</a><a name="0777b09" id="0777b09">广供养一切诸佛。救护众生。即为大善巧方</a><a name="0777b10" id="0777b10">便广供养一切诸佛。住持正法。即为大善巧</a><a name="0777b11" id="0777b11">方便广供养一切诸佛。尔时世尊说此法门</a><a name="0777b12" id="0777b12">已。复告金刚手菩萨言。金刚手若有人。得闻</a><a name="0777b13" id="0777b13">此最第一广供养诸佛实相般若波罗蜜法</a><a name="0777b14" id="0777b14">门。若自书若教人书。若自受持若教人受持。</a><a name="0777b15" id="0777b15">若自读诵若教人读诵。若自思惟若教人思</a><a name="0777b16" id="0777b16">惟。若自供养若教人供养。随其所作。即为</a><a name="0777b17" id="0777b17">大善巧方便广供养一切诸佛。尔时如来复</a><a name="0777b18" id="0777b18">说咒曰</a><a name="0777b19" id="0777b19"><p>唵(长呼)</a><a name="0777b20" id="0777b20"><p>尔时世尊复以一切如来能调伏相。为诸菩</a><a name="0777b21" id="0777b21">萨。说能调能摄一切众生秘密智藏实相般</a><a name="0777b22" id="0777b22">若波罗蜜法门。所谓一切众生平等性。是</a><a name="0777b23" id="0777b23">嗔平等性。一切众生调伏性。是嗔调伏性。一</a><a name="0777b24" id="0777b24">切众生真法性。是嗔真法性。一切众生金刚</a><a name="0777b25" id="0777b25">性。是嗔金刚性。何以故一切众生调伏性。</a><a name="0777b26" id="0777b26">即是菩提故。尔时如来复说咒曰</a><a name="0777b27" id="0777b27"><p>荷(长呼)</a><a name="0777b28" id="0777b28"><p>尔时世尊复以一切如来住平等相。为诸菩</a><a name="0777b29" id="0777b29">萨。说一切法最胜平等性实相般若波罗蜜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080777a.htm'><img src='up.gif' border=0></a>
<a href='T080777c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>