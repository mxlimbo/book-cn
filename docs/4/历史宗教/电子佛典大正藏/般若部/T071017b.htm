<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1017b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷583)</font> 第十一会施波罗蜜多分 第十一布施波罗蜜多分之一 <font face='Arial'>T07, p1017b</h2></font><hr>
<span class='old'>
</a><a name="1017a28" id="1017a28"><p>尔时舍利子问满慈子言。一切菩萨若初发</a><a name="1017a29" id="1017a29">心。若已得不退。若坐菩提座。皆不可胜伏</span><a name="1017b01" id="1017b01">耶。满慈子言。一切菩萨若初发心若已得不</a><a name="1017b02" id="1017b02">退。若坐菩提座。当知一切不可胜伏。何以</a><a name="1017b03" id="1017b03">故舍利子。是诸菩萨一切恶缘。不能令舍本</a><a name="1017b04" id="1017b04">誓愿故。谓诸菩萨发菩提心。于诸有情欲常</a><a name="1017b05" id="1017b05">饶益。如是二事誓愿坚牢。一切恶缘不能倾</a><a name="1017b06" id="1017b06">动。若诸菩萨安住此心。二乘恶魔不能胜伏。</a><a name="1017b07" id="1017b07">又舍利子。如诸如来若初成佛。若已成佛住</a><a name="1017b08" id="1017b08">百千岁。俱不舍离一切智心。于一切时成一</a><a name="1017b09" id="1017b09">切智。如是菩萨若初发心。若已得不退。若</a><a name="1017b10" id="1017b10">坐菩提座。于一切时缘一切智。求证作意</a><a name="1017b11" id="1017b11">未尝暂舍。舍利子言。若如是者菩萨诸位有</a><a name="1017b12" id="1017b12">何差别。满慈子言。菩萨诸位心无差别。但</a><a name="1017b13" id="1017b13">有成佛迟速不同。谓菩萨心初中后位。皆求</a><a name="1017b14" id="1017b14">引发无上菩提。安住此心常无退转。又舍利</a><a name="1017b15" id="1017b15">子。如阿罗汉终不退失阿罗汉心。谓无漏心</a><a name="1017b16" id="1017b16">必无退转。菩萨亦尔终不退失大菩提心。又</a><a name="1017b17" id="1017b17">舍利子于意云何。若阿罗汉心有退失。彼是</a><a name="1017b18" id="1017b18">真实阿罗汉不。舍利子言。不也具寿。若阿罗</a><a name="1017b19" id="1017b19">汉心有退失。当知彼为增上慢者。决定未得</a><a name="1017b20" id="1017b20">阿罗汉果。满慈子言。菩萨亦尔若有菩萨退</a><a name="1017b21" id="1017b21">菩提心。当知彼先自称菩萨非真菩萨。是增</a><a name="1017b22" id="1017b22">上慢污菩萨众。如秽螺蜗污澄清水不堪饮</a><a name="1017b23" id="1017b23">用。舍利子言。如是如是。当知彼类无知蔽</a><a name="1017b24" id="1017b24">心自称菩萨。实未得入真菩萨数但有虚名。</a><a name="1017b25" id="1017b25">譬如丈夫男根成就有根缺者自称丈夫。彼</a><a name="1017b26" id="1017b26">有虚言而无实义。菩萨亦尔退菩提心。但有</a><a name="1017b27" id="1017b27">虚名非真菩萨。如缺根者名半择迦。退菩提</a><a name="1017b28" id="1017b28">心名伪菩萨。是故菩萨初中后位决定不退</a><a name="1017b29" id="1017b29">大菩提心。若退此心便非菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071017a.htm'><img src='up.gif' border=0></a>
<a href='T071017c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>