<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0765c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷538)</font> 第四会 第四分妙行品第一之一 <font face='Arial'>T07, p0765c</h2></font><hr>
<span class='old'>
</a><a name="0765b28" id="0765b28">来神力加被能作是说。如是善现。诸菩萨摩</a><a name="0765b29" id="0765b29">诃萨欲学般若波罗蜜多应如是学。所以者</span><a name="0765c01" id="0765c01">何。若菩萨摩诃萨能如是学。乃名真学甚深</a><a name="0765c02" id="0765c02">般若波罗蜜多。时舍利子便白佛言。若菩萨</a><a name="0765c03" id="0765c03">摩诃萨能如是学。于深般若波罗蜜多名真</a><a name="0765c04" id="0765c04">学耶。佛告舍利子。若菩萨摩诃萨能如是学。</a><a name="0765c05" id="0765c05">于深般若波罗蜜多名为真学。以无所得为</a><a name="0765c06" id="0765c06">方便故。时舍利子复白佛言。若菩萨摩诃</a><a name="0765c07" id="0765c07">萨能如是学以无所得为方便耶。佛告舍利</a><a name="0765c08" id="0765c08">子。若菩萨摩诃萨如是学时。于一切法以无</a><a name="0765c09" id="0765c09">所得而为方便。时舍利子复白佛言。诸菩萨</a><a name="0765c10" id="0765c10">摩诃萨如是学时于何法学。佛告舍利子。诸</a><a name="0765c11" id="0765c11">菩萨摩诃萨如是学时非于法学。何以故。舍</a><a name="0765c12" id="0765c12">利子。如诸愚夫异生所执。非一切法如是有</a><a name="0765c13" id="0765c13">故。时舍利子复白佛言。若尔诸法如何而有。</a><a name="0765c14" id="0765c14">佛告舍利子。如无所有如是而有。若于如是</a><a name="0765c15" id="0765c15">无所有法不能了达说名无明。愚夫异生于</a><a name="0765c16" id="0765c16">一切法无所有性。无明贪爱增上势力。分别</a><a name="0765c17" id="0765c17">执着断常二边。由此不知不见诸法无所有</a><a name="0765c18" id="0765c18">性分别诸法。由分别故便生执着。由执着故</a><a name="0765c19" id="0765c19">分别诸法无所有性。由此于法不见不知。以</a><a name="0765c20" id="0765c20">于诸法不见不知。分别过去未来现在。由分</a><a name="0765c21" id="0765c21">别故贪著名色。著名色故分别执着无所有</a><a name="0765c22" id="0765c22">法。于无所有法分别执着故。于如实道不知</a><a name="0765c23" id="0765c23">不见。不能出离三界生死。不信谛法不觉实</a><a name="0765c24" id="0765c24">际。是故堕在愚夫数中。由斯菩萨摩诃萨众。</a><a name="0765c25" id="0765c25">于法性相都无执着。时舍利子复白佛言。诸</a><a name="0765c26" id="0765c26">菩萨摩诃萨如是学时。岂亦不学一切智智。</a><a name="0765c27" id="0765c27">佛告舍利子。诸菩萨摩诃萨如是学时。亦不</a><a name="0765c28" id="0765c28">求学一切智智。然诸菩萨摩诃萨如是学时。</a><a name="0765c29" id="0765c29">虽无所学而名真学一切智智。便能邻近一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070765b.htm'><img src='up.gif' border=0></a>
<a href='T070766a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>