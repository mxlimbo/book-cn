<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0082b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷12)</font> 随真知识品第五十三 <font face='Arial'>T08, p0082b</h2></font><hr>
<span class='old'>
</a><a name="0082a28" id="0082a28">是则为空。爱尽无猗无余无尘。是则为泥</a><a name="0082a29" id="0082a29">洹。须菩提。菩萨得阿耨多罗三耶三菩阿惟</span><a name="0082b01" id="0082b01">三佛时。便分流是清净法化真谛法化以济</a><a name="0082b02" id="0082b02">众生。是故菩萨为世间渚。须菩提。云何菩</a><a name="0082b03" id="0082b03">萨为世间将导。菩萨得阿耨多罗三耶三菩</a><a name="0082b04" id="0082b04">阿惟三佛时。为世间众生。说五阴法不生不</a><a name="0082b05" id="0082b05">灭不着不断。作是说法从须陀洹至阿罗汉</a><a name="0082b06" id="0082b06">辟支佛法。为是辈说五阴不生五阴不灭。持</a><a name="0082b07" id="0082b07">是法教流布世间。须菩提。是菩萨得阿惟三</a><a name="0082b08" id="0082b08">佛时作是说法。是为世间将导。须菩提。云</a><a name="0082b09" id="0082b09">何菩萨为世间趣。菩萨得阿耨多罗三耶三</a><a name="0082b10" id="0082b10">菩阿惟三佛时说五阴如趣空。说萨云若如</a><a name="0082b11" id="0082b11">趣空。五阴空者则无所趣。亦不趣亦不不趣。</a><a name="0082b12" id="0082b12">何以故。五阴与空亦不来亦不去。作是说法</a><a name="0082b13" id="0082b13">者。为众生说萨云若空。亦不来亦不去。所趣</a><a name="0082b14" id="0082b14">而无所趣。须菩提。是故菩萨为世间趣。须</a><a name="0082b15" id="0082b15">菩提。何以故。诸法过者。如空一趣不复还。</a><a name="0082b16" id="0082b16">何以故。空亦无来亦无去。诸法所至亦无有</a><a name="0082b17" id="0082b17">相亦无有愿。何以故。相愿一过不复还故。相</a><a name="0082b18" id="0082b18">愿亦不来亦不去。诸法所至亦无所至。亦无</a><a name="0082b19" id="0082b19">有行亦无有生亦无有灭。亦无有着亦无有</a><a name="0082b20" id="0082b20">断。如梦如幻如响如影如化如焰。诸法亦如</a><a name="0082b21" id="0082b21">是。一去亦不复还。何以故。化者亦无去亦</a><a name="0082b22" id="0082b22">无有来。须菩提。诸法所至无有边际亦不复</a><a name="0082b23" id="0082b23">还。诸法亦不动亦不不动。诸法亦不来亦不</a><a name="0082b24" id="0082b24">去。诸法亦不合亦不散。诸法无我无命无寿。</a><a name="0082b25" id="0082b25">须菩提。众生尚无所有。况当有往还。须菩</a><a name="0082b26" id="0082b26">提。诸法所住有常。诸法所住有乐。诸法所</a><a name="0082b27" id="0082b27">住有净。诸法所住有我。诸法无常苦无净非</a><a name="0082b28" id="0082b28">我。诸法所住者。有淫怒痴见有身见。是诸</a><a name="0082b29" id="0082b29">法住亦如如住如法性住。如真际住如普住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080082a.htm'><img src='up.gif' border=0></a>
<a href='T080082c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>