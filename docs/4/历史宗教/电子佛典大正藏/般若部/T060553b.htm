<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0553b</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷305)</font> 初分佛母品第四十一之一 <font face='Arial'>T06, p0553b</h2></font><hr>
<span class='old'>
</a><a name="0553a28" id="0553a28">是甚深般若波罗蜜多而得生故。一切独觉独</a><a name="0553a29" id="0553a29">觉菩提。皆由如是甚深般若波罗蜜多而得</span><a name="0553b01" id="0553b01">生故。一切菩萨摩诃萨及诸菩萨摩诃萨行。</a><a name="0553b02" id="0553b02">皆由如是甚深般若波罗蜜多而得生故。一</a><a name="0553b03" id="0553b03">切如来应正等觉诸佛无上正等菩提。皆由</a><a name="0553b04" id="0553b04">如是甚深般若波罗蜜多而得生故。善现。一</a><a name="0553b05" id="0553b05">切如来应正等觉。已得无上正等菩提。今得</a><a name="0553b06" id="0553b06">无上正等菩提。当得无上正等菩提。皆因如</a><a name="0553b07" id="0553b07">是甚深般若波罗蜜多。由此因缘甚深般若</a><a name="0553b08" id="0553b08">波罗蜜多。于诸如来有大恩德。是故诸佛</a><a name="0553b09" id="0553b09">常以佛眼。观视护念甚深般若波罗蜜多。善</a><a name="0553b10" id="0553b10">现。住菩萨乘诸善男子善女人等。若能听闻</a><a name="0553b11" id="0553b11">书写受持读诵修习思惟广说甚深般若波罗</a><a name="0553b12" id="0553b12">蜜多。一切如来应正等觉常以佛眼观视护</a><a name="0553b13" id="0553b13">念。令其身心常得安乐。所修善业无诸留难。</a><a name="0553b14" id="0553b14">善现。住菩萨乘诸善男子善女人等。若能于</a><a name="0553b15" id="0553b15">此甚深般若波罗蜜多听闻书写受持读诵</a><a name="0553b16" id="0553b16">修习思惟为他演说十方世界一切如来应正</a><a name="0553b17" id="0553b17">等觉皆共护念。令于无上正等菩提得不退</a><a name="0553b18" id="0553b18">转。尔时具寿善现白佛言。如世尊说甚深般</a><a name="0553b19" id="0553b19">若波罗蜜多能生诸佛。甚深般若波罗蜜多</a><a name="0553b20" id="0553b20">能示世间诸法实相。世尊。云何甚深般若波</a><a name="0553b21" id="0553b21">罗蜜多能生诸佛。云何甚深般若波罗蜜多</a><a name="0553b22" id="0553b22">能示世间诸法实相。云何诸佛从甚深般若</a><a name="0553b23" id="0553b23">波罗蜜多生。云何诸佛说世间相。佛言。善现。</a><a name="0553b24" id="0553b24">甚深般若波罗蜜多。能生一切如来应正等</a><a name="0553b25" id="0553b25">觉。所有五眼六神通。若佛十力四无所畏四</a><a name="0553b26" id="0553b26">无碍解大慈大悲大喜大舍十八佛不共法。</a><a name="0553b27" id="0553b27">若无忘失法恒住舍性。若一切智道相智一</a><a name="0553b28" id="0553b28">切相智。善现。如是等无量无边诸佛功德。皆</a><a name="0553b29" id="0553b29">从甚深般若波罗蜜多生。由得如是诸佛功德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T060553a.htm'><img src='up.gif' border=0></a>
<a href='T060553c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>