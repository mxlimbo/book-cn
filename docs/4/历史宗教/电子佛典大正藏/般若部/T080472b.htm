<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0224 道行般若经 0472b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 224 道行般若经</font> <font face='Arial'>(卷9)</font> 萨陀波伦菩萨品第二十八 <font face='Arial'>T08, p0472b</h2></font><hr>
<span class='old'>
</a><a name="0472a28" id="0472a28">去至何所。作是思惟已。便复举声大哭。复作</a><a name="0472a29" id="0472a29">是念。诸佛教我至昙无竭菩萨所。萨陀波伦</span><a name="0472b01" id="0472b01">菩萨便从是去。中道得一国。国名魔所乐国。</a><a name="0472b02" id="0472b02">萨陀波伦菩萨便于城外园中止宿自念。佛</a><a name="0472b03" id="0472b03">经实难得。何况乃闻耶。我当供养尽力于师</a><a name="0472b04" id="0472b04">今我一身加复贫穷。亦无有珍琦好物及华</a><a name="0472b05" id="0472b05">香持用供养于师。如我无所有者。请且自卖</a><a name="0472b06" id="0472b06">身持用供养于师。作是念已即入城街里。街</a><a name="0472b07" id="0472b07">里炫言。谁欲买我者。时魔在城外戏与五万</a><a name="0472b08" id="0472b08">婇女共游戏。遥见菩萨闻自炫卖声。魔即</a><a name="0472b09" id="0472b09">自念言。是萨陀波伦菩萨自卖身。欲供养昙</a><a name="0472b10" id="0472b10">无竭菩萨持用索佛。是人当出我境界。脱人</a><a name="0472b11" id="0472b11">众多。今我且坏乎。令一国中男女。当不见</a><a name="0472b12" id="0472b12">其形不闻其声。是时萨陀波伦菩萨卖身不</a><a name="0472b13" id="0472b13">售。便自宛转卧地啼哭大呼。欲自卖身持用</a><a name="0472b14" id="0472b14">供养于师。了无有买者。是时释提桓因遥于</a><a name="0472b15" id="0472b15">天上。见萨陀波伦菩萨精进乃尔。自念言。我</a><a name="0472b16" id="0472b16">当下试之。知为至诚索佛不但谀谄。是时释</a><a name="0472b17" id="0472b17">提桓因来下化作婆罗门。问萨陀波伦言。善</a><a name="0472b18" id="0472b18">男子。何其勤苦乃尔乎。用何等故宛转啼哭。</a><a name="0472b19" id="0472b19">萨陀波伦菩萨报言。不须问。道人婆罗门如</a><a name="0472b20" id="0472b20">是问至三。所欲敕使愿相语。我欲相佐助。萨</a><a name="0472b21" id="0472b21">陀波伦菩萨报言。道人欲知者。我自卖身。欲</a><a name="0472b22" id="0472b22">供养于师故。婆罗门语萨陀波伦菩萨。卿欲</a><a name="0472b23" id="0472b23">供养于师故。婆罗门语萨陀波伦菩萨善男</a><a name="0472b24" id="0472b24">子。今我欲大祠。欲得人血。欲得人肉。欲得人</a><a name="0472b25" id="0472b25">髓。欲得人心。卿设能与我者。我益与卿财。萨</a><a name="0472b26" id="0472b26">陀波伦菩萨大欢欣报言。愿相与。萨陀波伦</a><a name="0472b27" id="0472b27">菩萨即取刀自刺两臂。血大出持与之。复割</a><a name="0472b28" id="0472b28">两髀里肉持与之。复自破骨持髓与之。适复</a><a name="0472b29" id="0472b29">欲自刺胸时楼观上有长者女。遥见之伤愍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080472a.htm'><img src='up.gif' border=0></a>
<a href='T080472c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>