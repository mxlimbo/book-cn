<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0544a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷2)</font> 明咒品第四 <font face='Arial'>T08, p0544a</h2></font><hr>
<span class='old'>
</a><a name="0543c28" id="0543c28">般若波罗蜜。时诸外道遥绕佛复道而去。舍</a><a name="0543c29" id="0543c29">利弗作是念。何因缘故是诸外道绕佛而去。</span><a name="0544a01" id="0544a01">佛知舍利弗心所念。告舍利弗。是释提桓因</a><a name="0544a02" id="0544a02">诵念般若波罗蜜。如是外道乃无一人有善心</a><a name="0544a03" id="0544a03">者。皆持恶意来求佛短。是故外道各各复道</a><a name="0544a04" id="0544a04">而去。尔时恶魔作是念。今是四众及欲色界诸</a><a name="0544a05" id="0544a05">天子在佛前坐。其中必有菩萨受阿耨多罗</a><a name="0544a06" id="0544a06">三藐三菩提记者。我当坏乱。即化作四种兵向</a><a name="0544a07" id="0544a07">佛所。尔时释提桓因作是念。魔严四兵来至</a><a name="0544a08" id="0544a08">佛所。四种兵相。摩伽陀国频婆娑罗王之所</a><a name="0544a09" id="0544a09">无有。憍萨罗国波斯匿王亦所无有。诸释子</a><a name="0544a10" id="0544a10">所无有。诸黎车所无有。今是兵相必是恶魔</a><a name="0544a11" id="0544a11">所作。是魔长夜欲求佛短恼乱众生。我当诵</a><a name="0544a12" id="0544a12">念般若波罗蜜。释提桓因即默诵般若波罗</a><a name="0544a13" id="0544a13">蜜。随其所诵恶魔稍稍复道而去。尔时忉利</a><a name="0544a14" id="0544a14">诸天。化作天华在于空中。散佛上作是念愿。</a><a name="0544a15" id="0544a15">般若波罗蜜久住阎浮提。阎浮提人当得诵</a><a name="0544a16" id="0544a16">习。是时诸天复以天花散佛上作是言。世尊。</a><a name="0544a17" id="0544a17">若有众生行般若波罗蜜。修习般若波罗蜜</a><a name="0544a18" id="0544a18">魔若魔天不得其便。尔时释提桓因白佛言。</a><a name="0544a19" id="0544a19">世尊。若人得闻般若波罗蜜者。已曾亲近诸</a><a name="0544a20" id="0544a20">佛。不从小功德来。何况受持读诵。如所说学</a><a name="0544a21" id="0544a21">如所说行。何以故。世尊诸菩萨萨婆若当于</a><a name="0544a22" id="0544a22">般若波罗蜜中求。世尊。譬如大宝当于大海</a><a name="0544a23" id="0544a23">中求。世尊。诸佛萨婆若大宝。应于般若波罗</a><a name="0544a24" id="0544a24">蜜中求。佛言。如是如是。憍尸迦。诸佛萨婆若</a><a name="0544a25" id="0544a25">皆于般若波罗蜜中生。尔时阿难白佛言。世</a><a name="0544a26" id="0544a26">尊。世尊不赞说檀波罗蜜名。不赞说尸罗波</a><a name="0544a27" id="0544a27">罗蜜羼提波罗蜜毗梨耶波罗蜜禅波罗蜜名</a><a name="0544a28" id="0544a28">何以故。但赞说般若波罗蜜名。佛告阿难。</a><a name="0544a29" id="0544a29">般若波罗蜜导五波罗蜜。阿难于意云何。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080543c.htm'><img src='up.gif' border=0></a>
<a href='T080544b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>