<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0056c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷8)</font> 功德品第三十九 <font face='Arial'>T08, p0056c</h2></font><hr>
<span class='old'>
</a><a name="0056b28" id="0056b28">助令发阿耨多罗三耶三菩意。不如是善男</a><a name="0056b29" id="0056b29">子善女人以般若波罗蜜授与他人。教使书</span><a name="0056c01" id="0056c01">持讽诵奉行。为解慧义其德甚多。语其人言。</a><a name="0056c02" id="0056c02">受般若波罗蜜当随中教。随是教已当得萨</a><a name="0056c03" id="0056c03">云若利。得是利已便具足般若波罗蜜。汝便</a><a name="0056c04" id="0056c04">当成阿耨多罗三耶三菩。何以故。初发意菩</a><a name="0056c05" id="0056c05">萨皆从般若波罗蜜出生故。复次拘翼。若有</a><a name="0056c06" id="0056c06">善男子善女人。教一阎浮提及恒边沙满中</a><a name="0056c07" id="0056c07">众生。教令立于阿惟越致。其福宁多不。释提</a><a name="0056c08" id="0056c08">桓因言。甚多甚多世尊。佛言拘翼。不如是</a><a name="0056c09" id="0056c09">善男子善女人持般若波罗蜜经卷授与他人</a><a name="0056c10" id="0056c10">解说中事。及其义慧使宣行之。语其人言。</a><a name="0056c11" id="0056c11">受持是般若波罗蜜经卷。如上所教皆习奉</a><a name="0056c12" id="0056c12">行。汝便当得诸法之利。至得阿耨多罗三</a><a name="0056c13" id="0056c13">耶三菩。何以故。菩萨摩诃萨阿惟越致地皆</a><a name="0056c14" id="0056c14">从般若波罗蜜出故。复次拘翼。尽一阎浮提</a><a name="0056c15" id="0056c15">其中众生。悉为阿耨多罗三耶三菩不复转</a><a name="0056c16" id="0056c16">还。若善男子善女人。为是辈人说般若波罗</a><a name="0056c17" id="0056c17">蜜及其义解。而为说之。若有一人言。我欲</a><a name="0056c18" id="0056c18">疾成阿耨多罗三耶三菩。若有善男子善女</a><a name="0056c19" id="0056c19">人。为是一人说般若波罗蜜。具足其义分别</a><a name="0056c20" id="0056c20">解说。其福最多。释提桓因白佛言。世尊。菩</a><a name="0056c21" id="0056c21">萨摩诃萨务欲成阿耨多罗三耶三菩者。务</a><a name="0056c22" id="0056c22">当教是菩萨令行六波罗蜜。当教内外空及</a><a name="0056c23" id="0056c23">有无空。三十七品佛十种力。四无所畏四无</a><a name="0056c24" id="0056c24">碍慧佛十八法。当以是法教是辈人。给其所</a><a name="0056c25" id="0056c25">须衣服真越所有供养。以是二事法。供食是</a><a name="0056c26" id="0056c26">辈菩萨摩诃萨。世尊。是善男子善女人所得</a><a name="0056c27" id="0056c27">福最尊。胜前所作者。所以者何。世尊。菩萨摩</a><a name="0056c28" id="0056c28">诃萨教人行六波罗蜜。当如是教人行内外</a><a name="0056c29" id="0056c29">空及有无空。三十七品乃至佛十八法。亦当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080056b.htm'><img src='up.gif' border=0></a>
<a href='T080057a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>