<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0884a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷4)</font> 布施波罗蜜多品第五 <font face='Arial'>T08, p0884a</h2></font><hr>
<span class='old'>
</a><a name="0883c28" id="0883c28">槃乐。若施衣服。愿与一切众生。得惭愧服</a><a name="0883c29" id="0883c29">以覆其身。离诸陋形端严殊胜。获金色身最</span><a name="0884a01" id="0884a01">胜无比。若施涂香种种末香。愿与一切众</a><a name="0884a02" id="0884a02">生。戒香涂身悉除烦恼臭秽习气。若施象马</a><a name="0884a03" id="0884a03">车乘辇舆船筏。愿与一切众生。皆得如来随</a><a name="0884a04" id="0884a04">心三昧。游止自在无所障碍。施桥梁时。愿</a><a name="0884a05" id="0884a05">与一切众生。得六度桥越生死河至涅槃岸。</a><a name="0884a06" id="0884a06">若施璎珞。愿与一切众生。得三十二相八十</a><a name="0884a07" id="0884a07">种好璎珞庄严。若于旷野沙碛之处。往来渴</a><a name="0884a08" id="0884a08">乏为日所曝。施以井池饮水沐浴。愿与一切</a><a name="0884a09" id="0884a09">众生离于流转生死旷野。三毒炎火渴爱之</a><a name="0884a10" id="0884a10">苦。复愿我身为法泉池。一切智水充满其中。</a><a name="0884a11" id="0884a11">随彼众生饮水沐浴。竭生死源得真解脱。施</a><a name="0884a12" id="0884a12">义堂屋令诸众生。离风雨怨贼恶兽怖惧身</a><a name="0884a13" id="0884a13">得安乐。愿与一切众生。悉得入于涅槃堂屋。</a><a name="0884a14" id="0884a14">离烦恼贼地狱寒热。生死风雨永无怖畏。若</a><a name="0884a15" id="0884a15">施毡褥细软敷具。愿与众生坐菩提座。自然</a><a name="0884a16" id="0884a16">觉悟得真平等。若施种种上妙衣服。愿与一</a><a name="0884a17" id="0884a17">切众生。得三乘法衣普覆一切苦恼众生。若</a><a name="0884a18" id="0884a18">施三宝师僧父母种种灯烛。愿与一切众生。</a><a name="0884a19" id="0884a19">得一切智眼。若施音乐。愿与一切众生得真</a><a name="0884a20" id="0884a20">天耳十方世界所有音声皆悉闻知。若于迥</a><a name="0884a21" id="0884a21">远无佛法处。建立僧坊及招提舍。置诸资具</a><a name="0884a22" id="0884a22">饮食汤药。愿与一切众生。置涅槃城安乐之</a><a name="0884a23" id="0884a23">处。永离流转生死之苦。若施汤药。愿与一</a><a name="0884a24" id="0884a24">切众生。施以法药除烦恼病。若施仆使。愿</a><a name="0884a25" id="0884a25">于一切众生。悉如阿难奉侍如来。若救囚系</a><a name="0884a26" id="0884a26">令得解脱。愿与众生。远离一切烦恼囚系。</a><a name="0884a27" id="0884a27">得真解脱住法王位。若施金银及无价宝。愿</a><a name="0884a28" id="0884a28">与一切众生。得百福相庄严其身。若施宝冠</a><a name="0884a29" id="0884a29">庄严之具。璎珞环钏耳珰珠鬘种种校饰。愿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080883c.htm'><img src='up.gif' border=0></a>
<a href='T080884b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>