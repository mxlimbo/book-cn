<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0890b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷560)</font> 第五会 第五分不思议品第十之一 <font face='Arial'>T07, p0890b</h2></font><hr>
<span class='old'>
</a><a name="0890a28" id="0890a28">利子。我常为彼住菩萨乘善男子等。说一切</a><a name="0890a29" id="0890a29">智相应之法。是人转身常能修集诸菩萨行。</span><a name="0890b01" id="0890b01">速趣无上正等菩提。为诸有情说微妙法。令</a><a name="0890b02" id="0890b02">趣无上正等菩提。是菩萨乘善男子等身心</a><a name="0890b03" id="0890b03">安定。诸恶魔王及彼眷属。尚不能坏求趣无</a><a name="0890b04" id="0890b04">上正等觉心。何况其余乐行恶者。舍利子。住</a><a name="0890b05" id="0890b05">菩萨乘善男子等。闻深般若波罗蜜多。心得</a><a name="0890b06" id="0890b06">广大清净喜乐。亦能安立无量有情无上菩</a><a name="0890b07" id="0890b07">提相应善法。舍利子。是菩萨乘善男子等。今</a><a name="0890b08" id="0890b08">于我所发弘誓愿定当安立无量百千诸有情</a><a name="0890b09" id="0890b09">类。令发无上正等觉心。修菩萨行示现劝导</a><a name="0890b10" id="0890b10">赞励庆喜。令于无上正等菩提乃至得受不</a><a name="0890b11" id="0890b11">退转记。我于彼类深生随喜。何以故。舍利子。</a><a name="0890b12" id="0890b12">我观彼人所发弘愿心语相称。彼于当来定</a><a name="0890b13" id="0890b13">能安立无量百千诸有情类。令发无上正等</a><a name="0890b14" id="0890b14">觉心。修菩萨行示现劝导赞励庆喜。令于无</a><a name="0890b15" id="0890b15">上正等菩提。乃至得受不退转记。是菩萨乘</a><a name="0890b16" id="0890b16">善男子等。亦于过去无量佛所发如是愿。过</a><a name="0890b17" id="0890b17">去如来应正等觉。亦于彼愿深生随喜。观彼</a><a name="0890b18" id="0890b18">心语定相称故。是菩萨乘善男子等。信解广</a><a name="0890b19" id="0890b19">大修广大行。愿生他方诸佛国土。现有如来</a><a name="0890b20" id="0890b20">应正等觉宣说般若波罗蜜多甚深法处。彼</a><a name="0890b21" id="0890b21">闻般若波罗蜜多甚深法已。复能安立彼佛</a><a name="0890b22" id="0890b22">土中无量百千诸有情类。令发无上正等觉</a><a name="0890b23" id="0890b23">心。修菩萨行示现劝导赞励庆喜。令于无上</a><a name="0890b24" id="0890b24">正等菩提得不退转。时舍利子便白佛言。甚</a><a name="0890b25" id="0890b25">奇世尊。佛于过去未来现在所有诸法。及诸</a><a name="0890b26" id="0890b26">有情心行差别。佛菩萨等无不证知无不觉</a><a name="0890b27" id="0890b27">了。世尊。若诸菩萨能于般若波罗蜜多。至心</a><a name="0890b28" id="0890b28">听闻受持读诵。精勤修学如理思惟。书写解</a><a name="0890b29" id="0890b29">说广令流布。是诸菩萨于当来世。求深般若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070890a.htm'><img src='up.gif' border=0></a>
<a href='T070890c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>