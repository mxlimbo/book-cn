<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0627c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷514)</font> 第三会 第三分不退相品第二十之一 <font face='Arial'>T07, p0627c</h2></font><hr>
<span class='old'>
</a><a name="0627b28" id="0627b28">菩萨摩诃萨成就如是诸行状相。知是不退</a><a name="0627b29" id="0627b29">转菩萨摩诃萨。复次善现。一切不退转菩萨</span><a name="0627c01" id="0627c01">摩诃萨。不重利养不徇名誉。于诸饮食衣服</a><a name="0627c02" id="0627c02">卧具房舍资财不生耽着。虽受十二杜多功</a><a name="0627c03" id="0627c03">德。而于其中无所恃怙。若菩萨摩诃萨成就</a><a name="0627c04" id="0627c04">如是诸行状相。知是不退转菩萨摩诃萨。复</a><a name="0627c05" id="0627c05">次善现。一切不退转菩萨摩诃萨。常修布施</a><a name="0627c06" id="0627c06">乃至般若波罗蜜多。毕竟不起悭贪破戒忿</a><a name="0627c07" id="0627c07">恚懈怠散乱愚痴及余种种烦恼缠结相应之</a><a name="0627c08" id="0627c08">心。若菩萨摩诃萨成就如是诸行状相。知是</a><a name="0627c09" id="0627c09">不退转菩萨摩诃萨。复次善现。一切不退转</a><a name="0627c10" id="0627c10">菩萨摩诃萨。所有觉慧坚固甚深。听闻正法</a><a name="0627c11" id="0627c11">恭敬信受。<span class='corr'>系</span>念思惟究竟理趣。随所听受世</a><a name="0627c12" id="0627c12">出世法。皆能方便会入般若波罗蜜多甚深</a><a name="0627c13" id="0627c13">理趣诸所造作世间事业。亦依般若波罗蜜</a><a name="0627c14" id="0627c14">多会入法性。不见一事出法性者。设有不与</a><a name="0627c15" id="0627c15">法性相应。亦能方便会入般若波罗蜜多甚</a><a name="0627c16" id="0627c16">深理趣。由斯不见出法性者。若菩萨摩诃萨</a><a name="0627c17" id="0627c17">成就如是诸行状相。知是不退转菩萨摩诃</a><a name="0627c18" id="0627c18">萨。复次善现。一切不退转菩萨摩诃萨。设有</a><a name="0627c19" id="0627c19">恶魔现前化作八大地狱。复于一一大地狱</a><a name="0627c20" id="0627c20">中。化作无量百千菩萨。皆被猛焰交彻烧燃。</a><a name="0627c21" id="0627c21">各受辛酸楚毒大苦。作是化已。语不退转诸</a><a name="0627c22" id="0627c22">菩萨言。此诸菩萨皆受无上正等菩提不退</a><a name="0627c23" id="0627c23">转记。故堕如是大地狱中。恒受如斯种种剧</a><a name="0627c24" id="0627c24">苦。汝等菩萨既受无上正等菩提不退转记。</a><a name="0627c25" id="0627c25">亦当堕此大地狱中受诸剧苦。佛授汝等大</a><a name="0627c26" id="0627c26">地狱中受极苦记。非授无上正等菩提不退转</a><a name="0627c27" id="0627c27">记。是故汝等应疾弃舍大菩提心。可得免脱</a><a name="0627c28" id="0627c28">此地狱苦。当生天上或生人中受诸妙乐。是</a><a name="0627c29" id="0627c29">时不退转菩萨摩诃萨见闻此事。其心不动<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070627b.htm'><img src='up.gif' border=0></a>
<a href='T070628a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>