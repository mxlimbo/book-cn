<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1036c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷587)</font> 第十二会戒波罗蜜多分 第十二净戒波罗蜜多分之一 <font face='Arial'>T07, p1036c</h2></font><hr>
<span class='old'>
</a><a name="1036b28" id="1036b28">蜜多。若时菩萨于诸法中都无所见。是时菩</a><a name="1036b29" id="1036b29">萨不离般若波罗蜜多。如是菩萨方便善巧。</span><a name="1036c01" id="1036c01">虽行精进波罗蜜多教化有情令得成佛。而</a><a name="1036c02" id="1036c02">于诸法都无所见。谓不见有少分法性实能</a><a name="1036c03" id="1036c03">令他得第一性。亦不见有少分法性实能令</a><a name="1036c04" id="1036c04">他居法王位。虽无所见而不退转。当知菩萨</a><a name="1036c05" id="1036c05">能着广大精进甲胄都无所执。谓诸菩萨知</a><a name="1036c06" id="1036c06">法王位虽皆如幻都非实有。而能精勤求趣</a><a name="1036c07" id="1036c07">不退。虽勤精进求趣佛果。而于诸法都无所</a><a name="1036c08" id="1036c08">见。虽无所见而不退转。如是菩萨虽知天人</a><a name="1036c09" id="1036c09">阿素洛等皆悉败坏。而于其中无败坏想。达</a><a name="1036c10" id="1036c10">一切种皆如幻故。如是菩萨方便善巧。求证</a><a name="1036c11" id="1036c11">无上正等菩提。欲为有情说寂静法。谓虽种</a><a name="1036c12" id="1036c12">种名句文身方便宣说一切法性。而法本性</a><a name="1036c13" id="1036c13">皆不可说</a><a name="1036c14" id="1036c14"><p>又满慈子。一切法性不可显示不可宣说。菩</a><a name="1036c15" id="1036c15">萨证得大菩提时。虽为有情说诸法性。而作</a><a name="1036c16" id="1036c16">是念。我于菩提都无所得。亦常于法不为有</a><a name="1036c17" id="1036c17">情有所宣说。我虽证得无上菩提。而此菩</a><a name="1036c18" id="1036c18">提实不可证。我虽宣说一切法性。而诸法性</a><a name="1036c19" id="1036c19">实不可说。能说所说俱无自性。能证所证亦</a><a name="1036c20" id="1036c20">不可得。是故菩萨摩诃萨众。欲证无上正等</a><a name="1036c21" id="1036c21">菩提。于诸法中不应执着。虽无执着而不退</a><a name="1036c22" id="1036c22">转。由无退转心不沉没。由不沉没摄受精进。</a><a name="1036c23" id="1036c23">是为精进波罗蜜多。复以精进波罗蜜多。回</a><a name="1036c24" id="1036c24">向趣求一切智智。圆满净戒波罗蜜多。复以</a><a name="1036c25" id="1036c25">净戒波罗蜜多回向趣求一切智智。令此净</a><a name="1036c26" id="1036c26">戒波罗蜜多转胜转增转明转净。如是菩萨</a><a name="1036c27" id="1036c27">修学净戒波罗蜜多。速得圆满增胜明净。</a><a name="1036c28" id="1036c28">皆由菩萨回向趣求一切智智。时满慈子。便</a><a name="1036c29" id="1036c29">问具寿舍利子言。若一切法皆如幻事都非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071036b.htm'><img src='up.gif' border=0></a>
<a href='T071037a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>