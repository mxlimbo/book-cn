<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0891c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷6)</font> 安忍波罗蜜多品第七 <font face='Arial'>T08, p0891c</h2></font><hr>
<span class='old'>
</a><a name="0891b28" id="0891b28">复次如有梯蹬极为高大。众生登陟直至梵</a><a name="0891b29" id="0891b29">天。安忍之梯高大亦尔。菩萨登陟至天中天。</span><a name="0891c01" id="0891c01">复次如巧画师画种种像庄彩成就。安忍画</a><a name="0891c02" id="0891c02">师亦复如是。庄严功德圆满成就。复次譬如</a><a name="0891c03" id="0891c03">虚空起大密云。降注洪雨瀑水泛涨。漂荡一</a><a name="0891c04" id="0891c04">切草木花果。入殑伽河转至大海。菩萨亦尔</a><a name="0891c05" id="0891c05">心如虚空。能起一切大悲密云。降大法雨安</a><a name="0891c06" id="0891c06">忍瀑流。漂荡一切嗔恚草木愚痴华果。流入</a><a name="0891c07" id="0891c07">智河转至涅槃清净大海。复次菩萨虽见生</a><a name="0891c08" id="0891c08">死流转诸苦。以安忍力代为受之。经无量劫</a><a name="0891c09" id="0891c09">不辞厌倦。亦无弃舍而取涅槃。复次菩萨摩</a><a name="0891c10" id="0891c10">诃萨以安忍力。能舍一切头目髓脑身肉手</a><a name="0891c11" id="0891c11">足。及与身命心无吝惜。凡夫无智闻之惊怖。</a><a name="0891c12" id="0891c12">身毛皆竖何能舍之。菩萨如是以安忍力。所</a><a name="0891c13" id="0891c13">生之处容貌端正。一切众生之所乐见。于大</a><a name="0891c14" id="0891c14">会中常为诸佛之所称叹</a><a name="0891c15" id="0891c15"><p>复次菩萨摩诃萨。安住忍力坚固不动。如</a><a name="0891c16" id="0891c16">妙高山旋岚猛风所不能动。忍妙高山亦复</a><a name="0891c17" id="0891c17">如是。嗔恚猛风所不能动。复次一切外道因</a><a name="0891c18" id="0891c18">恶知识。生邪见心修诸苦行。裸形自饿五热</a><a name="0891c19" id="0891c19">炙身投岩赴火。谓得生天不信正法。菩萨见</a><a name="0891c20" id="0891c20">已起大悲心。示同苦行倍过于彼。是诸外道</a><a name="0891c21" id="0891c21">尊敬菩萨以为师范。然后导之示以正法。今</a><a name="0891c22" id="0891c22">彼邪徒住于正见。复有外道而作是言。此身</a><a name="0891c23" id="0891c23">有我住在心中。如大母指而无障碍亦无形</a><a name="0891c24" id="0891c24">相。唯天眼者方得见之。而此眼根为我侍者。</a><a name="0891c25" id="0891c25">眼既得已寻报我知。耳鼻舌身意亦如是。以</a><a name="0891c26" id="0891c26">此因缘若有众生毁骂我者。人能杀之得生</a><a name="0891c27" id="0891c27">天上。忍受骂者死堕三涂。譬如多人同事一</a><a name="0891c28" id="0891c28">将。若毁我将众共杀之。若不杀者众人有罪。</a><a name="0891c29" id="0891c29">菩萨以安忍力。愍彼邪见皆忍受之。以种种<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080891b.htm'><img src='up.gif' border=0></a>
<a href='T080892a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>