<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0422a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷27)</font> 法尚品第八十九 <font face='Arial'>T08, p0422a</h2></font><hr>
<span class='old'>
</a><a name="0421c28" id="0421c28">善男子。佛说诸法如梦。若有众生不知</a><a name="0421c29" id="0421c29">诸法如梦。以名字色身是佛。是人分别</span><a name="0422a01" id="0422a01">诸佛有来有去。不知诸法实相故。皆是愚</a><a name="0422a02" id="0422a02">夫无智之数。是诸人数数往来五道。远离般</a><a name="0422a03" id="0422a03">若波罗蜜。远离诸佛法。善男子。佛说诸法</a><a name="0422a04" id="0422a04">如幻如梦。若有众生如实知。是人不分别</a><a name="0422a05" id="0422a05">诸法若来若去若生若灭。若不分别诸法若</a><a name="0422a06" id="0422a06">来若去若生若灭。则能知佛所说诸法实相。</a><a name="0422a07" id="0422a07">是人行般若波罗蜜近阿耨多罗三藐三菩</a><a name="0422a08" id="0422a08">提。名为真佛弟子。不虚妄食人信施。是人</a><a name="0422a09" id="0422a09">应受供养为世间福田。善男子。譬如大海</a><a name="0422a10" id="0422a10">水中诸宝。不从东方来。不从南方西方</a><a name="0422a11" id="0422a11">北方四维上下来。众生善根因缘故海生此</a><a name="0422a12" id="0422a12">宝。此宝亦不无因无缘而生。是宝皆从因</a><a name="0422a13" id="0422a13">缘和合生。是宝若灭亦不去至十方。诸缘</a><a name="0422a14" id="0422a14">合故。有诸缘离故灭。善男子。诸佛身亦如</a><a name="0422a15" id="0422a15">是。从本业因缘果报生。生时不从十方</a><a name="0422a16" id="0422a16">来。灭时亦不去至十方。但诸缘合故有。诸</a><a name="0422a17" id="0422a17">缘离故灭。善男子。譬如箜篌声。出时无来</a><a name="0422a18" id="0422a18">处灭时无去处。众缘和合故生。有槽有颈</a><a name="0422a19" id="0422a19">有皮有弦有柱有棍。有人以手鼓之。众</a><a name="0422a20" id="0422a20">缘和合而有是声。是声亦不从槽出。不</a><a name="0422a21" id="0422a21">从颈出。不从皮出。不从弦出。不从棍出。</a><a name="0422a22" id="0422a22">亦不从人手出。众缘和合尔乃有声。是因</a><a name="0422a23" id="0422a23">缘离时亦无去处。善男子。诸佛身亦如是。</a><a name="0422a24" id="0422a24">从无量功德因缘生。不从一因一缘一功</a><a name="0422a25" id="0422a25">德生。亦不无因缘有。众缘和合故有。诸佛</a><a name="0422a26" id="0422a26">身不独从一事成。来无所从去无所至。</a><a name="0422a27" id="0422a27">善男子。应当如是知诸佛来相去相。善男</a><a name="0422a28" id="0422a28">子。亦当知一切法无来去相。汝若知诸佛</a><a name="0422a29" id="0422a29">及诸法无来无去无生无灭相。必得阿耨多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080421c.htm'><img src='up.gif' border=0></a>
<a href='T080422b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>