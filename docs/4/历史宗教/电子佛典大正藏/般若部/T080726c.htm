<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0232 文殊师利所说摩诃般若波罗蜜经 0726c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 232 文殊师利所说摩诃般若波罗蜜经</font> <font face='Arial'>(卷1)</font> <font face='Arial'>T08, p0726c</h2></font><hr>
<span class='old'>
</a><a name="0726b29" id="0726b29">语舍利弗言。如是如是。如汝所说。虽为一切</a><a name="0726b30" id="0726b30">众生发大庄严心。恒不见有众生相。为一切</span><a name="0726c01" id="0726c01">众生发大庄严。而众生趣亦不增不减。假使</a><a name="0726c02" id="0726c02">一佛住世。若一劫若过一劫。如此一佛世界。</a><a name="0726c03" id="0726c03">复有无量无边恒河沙诸佛。如是一一佛若</a><a name="0726c04" id="0726c04">一劫若过一劫。昼夜说法心无暂息。各各度</a><a name="0726c05" id="0726c05">于无量恒河沙众生。皆入涅槃。而众生界亦</a><a name="0726c06" id="0726c06">不增不减。乃至十方诸佛世界。亦复如是。一</a><a name="0726c07" id="0726c07">一诸佛说法教化。各度无量恒河沙众生。皆</a><a name="0726c08" id="0726c08">入涅槃。于众生界亦不增不减。何以故。众</a><a name="0726c09" id="0726c09">生定相不可得故。是故众生界不增不减。舍</a><a name="0726c10" id="0726c10">利弗复语文殊师利言。若众生界不增不减。</a><a name="0726c11" id="0726c11">何故菩萨为诸众生。求阿耨多罗三藐三菩</a><a name="0726c12" id="0726c12">提。常行说法。文殊师利言。若诸众生悉空</a><a name="0726c13" id="0726c13">相者。亦无菩萨求阿耨多罗三藐三菩提。亦</a><a name="0726c14" id="0726c14">无众生而为说法。何以故。我说法中。无有</a><a name="0726c15" id="0726c15">一法当可得故。尔时佛告文殊师利。若无众</a><a name="0726c16" id="0726c16">生云何说有众生及众生界。文殊师利言。众</a><a name="0726c17" id="0726c17">生界相如诸佛界。又问众生界者是有量耶。</a><a name="0726c18" id="0726c18">答曰。众生界量如佛界量。佛又问众生界量</a><a name="0726c19" id="0726c19">有处所不。答曰众生界量不可思议。又问众</a><a name="0726c20" id="0726c20">生界相为有住不。答曰。众生无住犹如空住。</a><a name="0726c21" id="0726c21">佛告文殊师利。如是修般若波罗蜜时。当云</a><a name="0726c22" id="0726c22">何住般若波罗蜜。文殊师利言。以不住法为</a><a name="0726c23" id="0726c23">住般若波罗蜜。佛复问文殊师利。云何不住</a><a name="0726c24" id="0726c24">法。名住般若波罗蜜。文殊师利言。以无住相。</a><a name="0726c25" id="0726c25">即住般若波罗蜜。佛复告文殊师利。如是住</a><a name="0726c26" id="0726c26">般若波罗蜜时。是诸善根。云何增长云何损</a><a name="0726c27" id="0726c27">减。文殊师利言。若能如是住般若波罗蜜。于</a><a name="0726c28" id="0726c28">诸善根无增无减。于一切法亦无增无减。是</a><a name="0726c29" id="0726c29">般若波罗蜜性相亦无增无减。世尊。如是修<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080726b.htm'><img src='up.gif' border=0></a>
<a href='T080727a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>