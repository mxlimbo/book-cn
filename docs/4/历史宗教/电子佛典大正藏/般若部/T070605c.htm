<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0605c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷510)</font> 第三会 第三分现世间品第十五之一 <font face='Arial'>T07, p0605c</h2></font><hr>
<span class='old'>
</a><a name="0605b28" id="0605b28">诸佛母。能示世间诸法实相。是故如来应正</a><a name="0605b29" id="0605b29">等觉依法而住。供养恭敬尊重赞叹。摄受护</span><a name="0605c01" id="0605c01">持所依住法。此法即是甚深般若波罗蜜多。</a><a name="0605c02" id="0605c02">一切如来应正等觉无不依止甚深般若波罗</a><a name="0605c03" id="0605c03">蜜多。供养恭敬尊重赞叹摄受护持。所以者</a><a name="0605c04" id="0605c04">何。甚深般若波罗蜜多能生诸佛。能与诸佛</a><a name="0605c05" id="0605c05">作所依处能示世间诸法实相。善现当知。一</a><a name="0605c06" id="0605c06">切如来应正等觉。是知恩者能报恩者。若有</a><a name="0605c07" id="0605c07">问言谁是知恩能报恩者。应正答言佛是知</a><a name="0605c08" id="0605c08">恩能报恩者。何以故。一切世间知恩报恩无</a><a name="0605c09" id="0605c09">过佛故。具寿善现即白佛言。云何如来应正</a><a name="0605c10" id="0605c10">等觉知恩报恩。佛告善现。一切如来应正等</a><a name="0605c11" id="0605c11">觉。乘如是乘行如是道。来至无上正等菩提。</a><a name="0605c12" id="0605c12">得菩提已于一切时。供养恭敬尊重赞叹。摄</a><a name="0605c13" id="0605c13">受护持是乘是道曾无暂废。此乘此道当知</a><a name="0605c14" id="0605c14">即是甚深般若波罗蜜多。是名如来应正等</a><a name="0605c15" id="0605c15">觉知恩报恩。复次善现。一切如来应正等觉</a><a name="0605c16" id="0605c16">无不皆依甚深般若波罗蜜多。于诸有相及</a><a name="0605c17" id="0605c17">无相法。皆现等觉无实作用。以能作者无所</a><a name="0605c18" id="0605c18">有故。一切如来应正等觉无不皆依甚深般</a><a name="0605c19" id="0605c19">若波罗蜜多。于诸有相及无相法。皆现等觉</a><a name="0605c20" id="0605c20">无所成办。以诸形质不可得故。善现当知。以</a><a name="0605c21" id="0605c21">诸如来应正等觉知依如是甚深般若波罗蜜</a><a name="0605c22" id="0605c22">多。能现等觉相无相法。皆无作用无所成</a><a name="0605c23" id="0605c23">办。于一切时供养恭敬尊重赞叹。摄受护持</a><a name="0605c24" id="0605c24">曾无间断。故名真实知恩报恩。复次善现。一</a><a name="0605c25" id="0605c25">切如来应正等觉无不皆依甚深般若波罗蜜</a><a name="0605c26" id="0605c26">多。于一切法无作无成无生智转。复能知此</a><a name="0605c27" id="0605c27">无转因缘。是故应知。甚深般若波罗蜜多能</a><a name="0605c28" id="0605c28">生如来应正等觉。亦能如实示世间相。具寿</a><a name="0605c29" id="0605c29">善现便白佛言。如来常说。一切法性无生无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070605b.htm'><img src='up.gif' border=0></a>
<a href='T070606a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>