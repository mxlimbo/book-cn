<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0297b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷455)</font> 第二会 第二分同学品第六十一之一 <font face='Arial'>T07, p0297b</h2></font><hr>
<span class='old'>
</a><a name="0297a28" id="0297a28">无惭愧怀恶不舍。不能如法发露悔过。我说</a><a name="0297a29" id="0297a29">彼类于其中间。无有出罪还补善义。要尔许</span><a name="0297b01" id="0297b01">劫流转生死。远离善友众苦所缚。若不弃舍</a><a name="0297b02" id="0297b02">大菩提心。要尔许劫被戴甲胄。勤修胜行时</a><a name="0297b03" id="0297b03">无间断。然后乃补所退功德。若菩萨摩诃萨</a><a name="0297b04" id="0297b04">未得无上大菩提记。于得无上大菩提记诸菩</a><a name="0297b05" id="0297b05">萨摩诃萨。起嗔忿心。斗诤轻蔑骂辱诽谤。后</a><a name="0297b06" id="0297b06">生惭愧心不系恶。寻能如法发露悔过。作如</a><a name="0297b07" id="0297b07">是念。我今已得难得人身。何容复起如是过</a><a name="0297b08" id="0297b08">恶失大善利。我应饶益一切有情。何容于中</a><a name="0297b09" id="0297b09">反作衰损。我应恭敬一切有情如仆事主。何</a><a name="0297b10" id="0297b10">容于中反生憍慢骂辱凌蔑。我应忍受一切</a><a name="0297b11" id="0297b11">有情捶打呵叱。何容于中反以暴恶身语加</a><a name="0297b12" id="0297b12">报。我应和解一切有情令相敬爱。何容复起</a><a name="0297b13" id="0297b13">勃恶语言与彼乖诤。我应堪忍一切有情长时</a><a name="0297b14" id="0297b14">履践。犹如道路亦如桥梁。何容于彼反加凌</a><a name="0297b15" id="0297b15">辱。我求无上正等菩提。为拔有情生死大苦。</a><a name="0297b16" id="0297b16">令得究竟安乐涅槃。何容反欲加之以苦。我</a><a name="0297b17" id="0297b17">应从今尽未来际。如痴如哑如聋如盲。于诸</a><a name="0297b18" id="0297b18">有情无所分别。假使斩截头足手臂。挑眼割</a><a name="0297b19" id="0297b19">耳劓鼻截舌。及余一切身分肢体。于彼有情</a><a name="0297b20" id="0297b20">终不起恶。若我起恶则便退坏所发无上正</a><a name="0297b21" id="0297b21">等觉心。障碍所求一切智智。不能利益安乐</a><a name="0297b22" id="0297b22">有情。庆喜当知。是菩萨摩诃萨我说中间亦</a><a name="0297b23" id="0297b23">有出罪还补善义。非要经于尔许劫数流转</a><a name="0297b24" id="0297b24">生死。恶魔于彼不能恼乱。疾证无上正等菩</a><a name="0297b25" id="0297b25">提。复次庆喜。住菩萨乘诸善男子善女人等。</a><a name="0297b26" id="0297b26">与求声闻独觉乘者不应交涉。设与交涉不</a><a name="0297b27" id="0297b27">应共住。设与共住不应与彼论议决择。所以</a><a name="0297b28" id="0297b28">者何。若与彼类论议决择。或当发动忿恚等</a><a name="0297b29" id="0297b29">心。或复起于粗恶言说。然诸菩萨于有情<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070297a.htm'><img src='up.gif' border=0></a>
<a href='T070297c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>