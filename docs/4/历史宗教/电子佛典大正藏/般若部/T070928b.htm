<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0928b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷567)</font> 第六会 第六分显相品第三 <font face='Arial'>T07, p0928b</h2></font><hr>
<span class='old'>
</a><a name="0928a29" id="0928a29">况如来无量亿劫积集功德声不深远。此诸</a><a name="0928a30" id="0928a30">菩萨复作是念。如来说法不违众根。上中下</span><a name="0928b01" id="0928b01">品皆使成就。有情各谓独为我说。而佛本来</a><a name="0928b02" id="0928b02">无说无示。此诸菩萨于如是事。无惑无疑深</a><a name="0928b03" id="0928b03">心信解。天王当知。诸菩萨摩诃萨行深般若</a><a name="0928b04" id="0928b04">波罗蜜多。得微细心作如是念。世间常有大</a><a name="0928b05" id="0928b05">火炽然。谓贪嗔痴为火烟闇。云何当使一切</a><a name="0928b06" id="0928b06">有情从此世间皆得出离。若能通达诸法平</a><a name="0928b07" id="0928b07">等。无染着心名为出离。如实知法如幻梦等。</a><a name="0928b08" id="0928b08">善观因缘而不分别。天王当知。诸菩萨摩诃</a><a name="0928b09" id="0928b09">萨行深般若波罗蜜多。作是思惟诸法无本而</a><a name="0928b10" id="0928b10">有业果。诸佛菩萨凡所发言我应知意。既知</a><a name="0928b11" id="0928b11">意已即思量义。思量义已即见真实。见真实</a><a name="0928b12" id="0928b12">已济度有情。天王当知。诸菩萨摩诃萨行深</a><a name="0928b13" id="0928b13">般若波罗蜜多方便善巧为众说法。谓说诸</a><a name="0928b14" id="0928b14">法无我有情命者生者养者士夫补特伽罗意</a><a name="0928b15" id="0928b15">生儒童作者受者知者见者。如是诸法空无</a><a name="0928b16" id="0928b16">所有。非自在性虚妄分别。因缘合故无生似</a><a name="0928b17" id="0928b17">生。天王当知。若说诸法无我有情乃至见者</a><a name="0928b18" id="0928b18">为称理说。若说诸法空无所有。乃至似生亦</a><a name="0928b19" id="0928b19">称理说。天王当知。夫其说法随顺法相是名</a><a name="0928b20" id="0928b20">称理。若诸所说不违法相与法相应。能入平</a><a name="0928b21" id="0928b21">等显现义理名巧便说。天王当知。诸菩萨摩</a><a name="0928b22" id="0928b22">诃萨行深般若波罗蜜多得无碍辩。谓若无</a><a name="0928b23" id="0928b23">着辩。若无尽辩。若相续辩。若不断辩。不怯弱</a><a name="0928b24" id="0928b24">辩。不惊怖辩。不共余辩。无边际辩。一切天人</a><a name="0928b25" id="0928b25">所爱重辩。天王当知。诸菩萨摩诃萨行深般</a><a name="0928b26" id="0928b26">若波罗蜜多得清净辩。谓不嘶喝辩。不迷乱</a><a name="0928b27" id="0928b27">辩。不怖畏辩。不憍慢辩。义具足辩。味具足</a><a name="0928b28" id="0928b28">辩。不拙涩辩。应时分辩。天王当知是菩萨摩</a><a name="0928b29" id="0928b29">诃萨行深般若波罗蜜多。远离大众威德畏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070928a.htm'><img src='up.gif' border=0></a>
<a href='T070928c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>