<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0235 金刚般若波罗蜜经 0751c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 235 金刚般若波罗蜜经</font> <font face='Arial'>(卷1)</font> <font face='Arial'>T08, p0751c</h2></font><hr>
<span class='old'>
</a><a name="0751b28" id="0751b28">得。未来心不可得</a><a name="0751b29" id="0751b29"><p>须菩提。于意云何。若有人满三千大千世</span><a name="0751c01" id="0751c01">界七宝以用布施。是人以是因缘得福多</a><a name="0751c02" id="0751c02">不。如是世尊。此人以是因缘得福甚多。</a><a name="0751c03" id="0751c03">须菩提。若福德有实。如来不说得福德多。</a><a name="0751c04" id="0751c04">以福德无故。如来说得福德多。</a><a name="0751c05" id="0751c05"><p>须菩提。于意云何。佛可以具足色身见</a><a name="0751c06" id="0751c06">不。不也世尊。如来不应以具足色身见。何</a><a name="0751c07" id="0751c07">以故。如来说具足色身。即非具足色身。是</a><a name="0751c08" id="0751c08">名具足色身。须菩提。于意云何。如来可以</a><a name="0751c09" id="0751c09">具足诸相见不。不也世尊。如来不应以</a><a name="0751c10" id="0751c10">具足诸相见。何以故。如来说诸相具足即</a><a name="0751c11" id="0751c11">非具足。是名诸相具足。须菩提。汝勿谓如</a><a name="0751c12" id="0751c12">来作是念。我当有所说法。莫作是念。何以</a><a name="0751c13" id="0751c13">故。若人言如来有所说法即为谤佛。不</a><a name="0751c14" id="0751c14">能解我所说故。须菩提。说法者无法可</a><a name="0751c15" id="0751c15">说。是名说法</a><a name="0751c16" id="0751c16"><p>尔时慧命须菩提白佛言。世尊。颇有众生</a><a name="0751c17" id="0751c17">于未来世。闻说是法生信心不。佛言。须</a><a name="0751c18" id="0751c18">菩提。彼非众生非不众生。何以故。须菩</a><a name="0751c19" id="0751c19">提。众生众生者。如来说非众生。是名众生</a><a name="0751c20" id="0751c20"><p>须菩提白佛言。世尊。佛得阿耨多罗三藐</a><a name="0751c21" id="0751c21">三菩提。为无所得耶。如是如是。须菩提。</a><a name="0751c22" id="0751c22">我于阿耨多罗三藐三菩提。乃至无有少法</a><a name="0751c23" id="0751c23">可得是名阿耨多罗三藐三菩提。</a><a name="0751c24" id="0751c24"><p>复次须菩提。是法平等无有高下。是名阿</a><a name="0751c25" id="0751c25">耨多罗三藐三菩提。以无我无人无众生无</a><a name="0751c26" id="0751c26">寿者。修一切善法则得阿耨多罗三藐三菩</a><a name="0751c27" id="0751c27">提。须菩提。所言善法者。如来说非善法</a><a name="0751c28" id="0751c28">是名善法</a><a name="0751c29" id="0751c29"><p>须菩提。若三千大千世界中所有诸须弥山<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080751b.htm'><img src='up.gif' border=0></a>
<a href='T080752a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>