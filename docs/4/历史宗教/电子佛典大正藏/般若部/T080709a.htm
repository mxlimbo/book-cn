<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0709a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷4)</font> 现相品第七 <font face='Arial'>T08, p0709a</h2></font><hr>
<span class='old'>
</a><a name="0708c28" id="0708c28">梵天言。善男子。汝等当知。如此菩萨摩诃</a><a name="0708c29" id="0708c29">萨。坚固大身而自庄严。不违本誓心无厌</span><a name="0709a01" id="0709a01">怠。一切菩萨行悉满足。通达教化无量众生。</a><a name="0709a02" id="0709a02">菩萨诸地皆得自在。于诸众生其心清净善</a><a name="0709a03" id="0709a03">知根性。通达如来甚深蜜藏过诸魔事。一切</a><a name="0709a04" id="0709a04">善根不随外缘。无量诸佛之所拥护。能为众</a><a name="0709a05" id="0709a05">生开解脱门。大将导师摧伏诸魔。大千世界</a><a name="0709a06" id="0709a06">独为勇猛。善施法药为大医王。解脱灌顶受</a><a name="0709a07" id="0709a07">法王位放智慧光。世间八法所不能染如大</a><a name="0709a08" id="0709a08">莲华。通达一切诸陀罗尼甚深如海。安住不</a><a name="0709a09" id="0709a09">动如须弥山。智慧清净无有垢秽。如摩尼珠</a><a name="0709a10" id="0709a10">于一切法而得自在清净梵行。善男子。菩萨</a><a name="0709a11" id="0709a11">摩诃萨修般若波罗蜜。以方便力行诣道场。</a><a name="0709a12" id="0709a12">欲降恶魔坐菩提树。为成就十力四无畏十</a><a name="0709a13" id="0709a13">八不共法。转大法轮作师子吼。以法布施令</a><a name="0709a14" id="0709a14">诸众生皆悉饱满。为欲清净众生法眼。无上</a><a name="0709a15" id="0709a15">正法降伏外道。欲示诸佛本愿成就。于一切</a><a name="0709a16" id="0709a16">法而得自在。善男子。汝等可往供养菩萨。</a><a name="0709a17" id="0709a17">舍利弗。菩萨摩诃萨行般若波罗蜜。以方便</a><a name="0709a18" id="0709a18">力示现行诣道场。足下即现千辐轮相。微妙</a><a name="0709a19" id="0709a19">光明。一切地狱畜生饿鬼遇斯光明。皆悉离</a><a name="0709a20" id="0709a20">苦而得安乐。及照龙宫时有加梨加龙王。</a><a name="0709a21" id="0709a21">遇此光明即告诸龙。此金色光来照龙宫。悉</a><a name="0709a22" id="0709a22">令汝等身心安乐。我于过去曾见此相有佛</a><a name="0709a23" id="0709a23">出兴。今此光明如昔不异。当知必有佛出世</a><a name="0709a24" id="0709a24">间。可辨种种烧香涂香末香。金银真珠车磲</a><a name="0709a25" id="0709a25">马瑙珊瑚白玉。旛华幢盖。作诸音乐往诣菩</a><a name="0709a26" id="0709a26">萨宫中。好物悉赍供养。时加梨加龙王与诸</a><a name="0709a27" id="0709a27">眷属。普兴大云降注香雨。往诣菩萨作诸伎</a><a name="0709a28" id="0709a28">乐施设供养。右绕菩萨而赞叹言。金色光明</a><a name="0709a29" id="0709a29">令人喜悦。决定最胜佛出无疑。种种杂宝庄<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080708c.htm'><img src='up.gif' border=0></a>
<a href='T080709b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>