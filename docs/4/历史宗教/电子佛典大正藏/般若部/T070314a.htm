<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0314a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷458)</font> 第二会 第二分实语品第六十五之一 <font face='Arial'>T07, p0314a</h2></font><hr>
<span class='old'>
</a><a name="0313c28" id="0313c28">能知者。无能证者。无动无作。所以者何。</a><a name="0313c29" id="0313c29">以一切法皆如虚空。无有作用能取所取性</span><a name="0314a01" id="0314a01">远离故。以一切法不可思议。能所思议性</a><a name="0314a02" id="0314a02">远离故。以一切法皆如幻等。众缘和合相似</a><a name="0314a03" id="0314a03">有故。以一切法无作受者。妄现似有无坚实</a><a name="0314a04" id="0314a04">故。庆喜当知。若菩萨摩诃萨能如是行。能</a><a name="0314a05" id="0314a05">如是见。能如是知。能如是证。是行般若波</a><a name="0314a06" id="0314a06">罗蜜多亦不执着此诸法相。庆喜当知。若</a><a name="0314a07" id="0314a07">菩萨摩诃萨如是学时。是学般若波罗蜜多。</a><a name="0314a08" id="0314a08">庆喜当知。若菩萨摩诃萨欲得一切波罗蜜</a><a name="0314a09" id="0314a09">多速疾圆满应学般若波罗蜜多。所以者何。</a><a name="0314a10" id="0314a10">如是学者于诸学中为最为胜。为尊为高。为</a><a name="0314a11" id="0314a11">妙为微妙。为上为无上无等无等等。利益安</a><a name="0314a12" id="0314a12">乐一切有情。无依怙者为作依怙。无归依者</a><a name="0314a13" id="0314a13">为作归依。无投趣者为作投趣。无舍宅者</a><a name="0314a14" id="0314a14">为作舍宅。无救护者为作救护。诸佛世尊开</a><a name="0314a15" id="0314a15">许称赞。修学般若波罗蜜多。庆喜当知。若</a><a name="0314a16" id="0314a16">诸菩萨摩诃萨众。及诸如来应正等觉住此</a><a name="0314a17" id="0314a17">学中。能以右手若右足指。举取三千大千世</a><a name="0314a18" id="0314a18">界。掷置他方或还本处。其中有情不知不</a><a name="0314a19" id="0314a19">觉无损无怖。所以者何。甚深般若波罗蜜</a><a name="0314a20" id="0314a20">多功德威力不思议故。庆喜当知。过去未来</a><a name="0314a21" id="0314a21">现在诸佛及诸菩萨摩诃萨众。学此般若波</a><a name="0314a22" id="0314a22">罗蜜多。于诸无为及三世法。悉皆获得无碍</a><a name="0314a23" id="0314a23">智见。是故庆喜。我说学此甚深般若波罗</a><a name="0314a24" id="0314a24">蜜多。于诸学中为最为胜。为尊为高。为妙</a><a name="0314a25" id="0314a25">为微妙。为上为无上无等无等等。庆喜当知。</a><a name="0314a26" id="0314a26">诸有欲取甚深般若波罗蜜多量边际者。如</a><a name="0314a27" id="0314a27">愚痴者欲取虚空量及边际。何以故。甚深般</a><a name="0314a28" id="0314a28">若波罗蜜多功德无量无边际故。庆喜当知。</a><a name="0314a29" id="0314a29">我终不说甚深般若波罗蜜多功德胜利如名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070313c.htm'><img src='up.gif' border=0></a>
<a href='T070314b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>