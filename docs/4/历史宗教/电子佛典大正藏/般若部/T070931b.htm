<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0931b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷568)</font> 第六会 第六分法界品第四之一 <font face='Arial'>T07, p0931b</h2></font><hr>
<span class='old'>
</a><a name="0931a28" id="0931a28"><p><b>　　<A NAME="n475"></A>第六分法界品第四之二</b></p>
</a><a name="0931a29" id="0931a29"><p>尔时最胜复白佛言。世尊。云何诸菩萨摩诃</span><a name="0931b01" id="0931b01">萨行深般若波罗蜜多。为度有情示现诸相。</a><a name="0931b02" id="0931b02">佛告最胜。天王当知。甚深般若波罗蜜多相</a><a name="0931b03" id="0931b03">不可得。诸菩萨相亦不可得。但由方便善巧</a><a name="0931b04" id="0931b04">威力。为有情类示现入胎乃至涅槃种种化</a><a name="0931b05" id="0931b05">相。何以故。诸天计常谓无堕落。是故菩萨行</a><a name="0931b06" id="0931b06">深般若波罗蜜多。方便善巧为破彼执示现</a><a name="0931b07" id="0931b07">入胎。因令彼天起无常念。世间最胜最高无</a><a name="0931b08" id="0931b08">等。于欲不染尚有堕落。况余天众而得常耶。</a><a name="0931b09" id="0931b09">是故皆应勿复放逸。勤加精进系念修道。如</a><a name="0931b10" id="0931b10">见日轮尚有隐没。即知萤火不得久住。复有</a><a name="0931b11" id="0931b11">诸天放逸着乐。不修正法恣慢戏。虽与</a><a name="0931b12" id="0931b12">菩萨同处天宫。不往礼拜不咨受法。各作是</a><a name="0931b13" id="0931b13">念。今且受乐明诣菩萨当受法要。共相谓言。</a><a name="0931b14" id="0931b14">我与菩萨常此同住修行何晚。是故菩萨行</a><a name="0931b15" id="0931b15">深般若波罗蜜多。勤修精进如救头然。破放</a><a name="0931b16" id="0931b16">逸行示现堕落。如是示现有二因缘一令诸</a><a name="0931b17" id="0931b17">天离放逸故。二令有情咸得见故。世间复有</a><a name="0931b18" id="0931b18">下劣有情。善根少故不堪见佛成无上觉转</a><a name="0931b19" id="0931b19">妙法轮。菩萨为彼示现婴儿及作童子后宫</a><a name="0931b20" id="0931b20">游戏。菩萨若作余像说法。后宫女人则不信</a><a name="0931b21" id="0931b21">乐。是故示现婴儿童子。有高行人常能离俗。</a><a name="0931b22" id="0931b22">菩萨为彼示现出家。复有天人作如是念。端</a><a name="0931b23" id="0931b23">坐受乐不得圣道。菩萨为彼示现苦行。亦为</a><a name="0931b24" id="0931b24">降伏苦行外道。示现种种难行苦行。复有天</a><a name="0931b25" id="0931b25">人长夜发愿。菩萨行诣菩提座时。我等天人</a><a name="0931b26" id="0931b26">常献供养。菩萨为彼诣菩提座。无量天人既</a><a name="0931b27" id="0931b27">供养已。一切获得菩提因缘。复有天人作如</a><a name="0931b28" id="0931b28">是念。恶魔外道障碍正法。愿得菩萨坐菩提</a><a name="0931b29" id="0931b29">座。降伏恶魔及诸外道。有正信者皆令见法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070931a.htm'><img src='up.gif' border=0></a>
<a href='T070931c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>