<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0038c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷6)</font> 无住品第二十八 <font face='Arial'>T08, p0038c</h2></font><hr>
<span class='old'>
</a><a name="0038b28" id="0038b28">道亦不可见亦不可得。道无意念意亦不可</a><a name="0038b29" id="0038b29">得亦不可见。拘翼。菩萨行般若波罗蜜。当</span><a name="0038c01" id="0038c01">作是观。于诸法无所得。释提桓因言。耆年</a><a name="0038c02" id="0038c02">须菩提。云何念意不与道意同。云何道意不</a><a name="0038c03" id="0038c03">与念意同。云何道意念意俱不可得不可得</a><a name="0038c04" id="0038c04">见。须菩提言。拘翼。所念意不成意。道意亦</a><a name="0038c05" id="0038c05">非意亦不成意不持非意。念非意意则是非</a><a name="0038c06" id="0038c06">意。非意亦是意。是为菩萨摩诃萨般若波罗</a><a name="0038c07" id="0038c07">蜜。于是佛叹须菩提言。善哉善哉。如汝为</a><a name="0038c08" id="0038c08">诸菩萨说般若波罗蜜教劝助之意。须菩提</a><a name="0038c09" id="0038c09">白佛言。唯世尊。我当报恩不得不报恩。我</a><a name="0038c10" id="0038c10">当报过去诸如来无所著等正觉恩。及弟子</a><a name="0038c11" id="0038c11">劝助安立诸菩萨等。世尊。尔时亦学六波罗</a><a name="0038c12" id="0038c12">蜜得阿惟三佛。世尊。我等亦当复劝助安立</a><a name="0038c13" id="0038c13">诸菩萨。学六波罗蜜亦当使成得阿惟三佛。</a><a name="0038c14" id="0038c14">须菩提言。拘翼。听我说菩萨摩诃萨住般若</a><a name="0038c15" id="0038c15">波罗蜜。如住亦不住。五阴五阴空。菩萨菩</a><a name="0038c16" id="0038c16">萨空。五阴空菩萨空一空无有二。拘翼。菩</a><a name="0038c17" id="0038c17">萨当作如是住般若波罗蜜。拘翼。六情六情</a><a name="0038c18" id="0038c18">空。菩萨菩萨空。六情空菩萨空等无有异。六</a><a name="0038c19" id="0038c19">性六性空。菩萨菩萨空。六性空菩萨空等无</a><a name="0038c20" id="0038c20">有异。菩萨摩诃萨当作如是于。般若波罗</a><a name="0038c21" id="0038c21">蜜当作是住。复次拘翼。十二因缘十二因缘</a><a name="0038c22" id="0038c22">空。灭十二因缘灭十二因缘空。菩萨菩萨空。</a><a name="0038c23" id="0038c23">十二因缘十二因缘灭空菩萨空一空无有</a><a name="0038c24" id="0038c24">二。拘翼。菩萨摩诃萨于般若波罗蜜当作</a><a name="0038c25" id="0038c25">是住。六波罗蜜六波罗蜜空。内外空及有</a><a name="0038c26" id="0038c26">无空。三十七品佛十八法诸三昧门陀邻尼</a><a name="0038c27" id="0038c27">门。声闻乘辟支佛乘亦尔。菩萨如来萨云若</a><a name="0038c28" id="0038c28">亦尔。菩萨空萨云若空一空无二。菩萨于般</a><a name="0038c29" id="0038c29">若波罗蜜当作是住。释提桓因言。云何须菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080038b.htm'><img src='up.gif' border=0></a>
<a href='T080039a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>