<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0880c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷3)</font> 不退转品第四 <font face='Arial'>T08, p0880c</h2></font><hr>
<span class='old'>
</a><a name="0880b28" id="0880b28">心。堕于邪见非法之中。从此命终堕捺落迦</a><a name="0880b29" id="0880b29">傍生鬼趣。复有众生于往世中受我邪教。后</span><a name="0880c01" id="0880c01">崄峻山投身而下。入阎牟那河便取命终。云</a><a name="0880c02" id="0880c02">得生天于今不绝。复有无量众生。往殑伽河</a><a name="0880c03" id="0880c03">南阎牟河北二水中间。有大神树名尼拘陀。</a><a name="0880c04" id="0880c04">其树端正茂叶含翠扶疏荫映。地平广博此</a><a name="0880c05" id="0880c05">为施场。树下多立三钴铁戟。彼诸众生求生</a><a name="0880c06" id="0880c06">天者。于彼场中先行布施。次剃髭发入河沐</a><a name="0880c07" id="0880c07">浴。望除罪垢然后上树。当铁戟上投身而下</a><a name="0880c08" id="0880c08">自取命终。从此死已云得生天。无始至今流</a><a name="0880c09" id="0880c09">行未绝。复有众生受我邪教。常自悭惜不行</a><a name="0880c10" id="0880c10">惠施。若见施者起大嗔心。见受施人复生恚</a><a name="0880c11" id="0880c11">怒。何以故。我见施者及受施人。由此业缘俱</a><a name="0880c12" id="0880c12">堕地狱。以是见故无量劫中。受锇鬼苦于今</a><a name="0880c13" id="0880c13">未脱。复有众生受我邪教。多杀牛羊以血祀</a><a name="0880c14" id="0880c14">天。何以故。如是牛羊天赐与我。我食其肉血</a><a name="0880c15" id="0880c15">应祭天。无始至今受行其教。已命终者堕</a><a name="0880c16" id="0880c16">恶趣中。残害未宁互相食啖。以愚痴故不得</a><a name="0880c17" id="0880c17">涅槃。复有众生受我邪教。于佛法僧常行诽</a><a name="0880c18" id="0880c18">谤。复有众生受我邪教。不信三世善恶因</a><a name="0880c19" id="0880c19">果。言无布施亦无供养。亦无其果无护魔法。</a><a name="0880c20" id="0880c20">无善行无恶行亦无业果。无此世无他世无</a><a name="0880c21" id="0880c21">地狱无饿鬼无傍生。无天无人无父无母。一</a><a name="0880c22" id="0880c22">切众生犹如酒醉。造酒之人而以麴米。温凉</a><a name="0880c23" id="0880c23">调适遂有酒名饮则醉人。此醉岂从父母生</a><a name="0880c24" id="0880c24">耶。众生亦尔。父母和合本由染爱而有我生</a><a name="0880c25" id="0880c25">我命终已更无有生。譬如斫树烧已成灰种。</a><a name="0880c26" id="0880c26">此灰者岂有树生。我身亦尔死已无生。以是</a><a name="0880c27" id="0880c27">故知定无因果。由此而于父母师长。无有恭</a><a name="0880c28" id="0880c28">敬常毁骂之。无量生中教此邪法。令诸有情</a><a name="0880c29" id="0880c29">堕于地狱。或有外道以火烧身。或投水中自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080880b.htm'><img src='up.gif' border=0></a>
<a href='T080881a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>