<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0566c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷7)</font> 深功德品第十七 <font face='Arial'>T08, p0566c</h2></font><hr>
<span class='old'>
</a><a name="0566b28" id="0566b28">于恒河沙劫。离般若波罗蜜。以是财施法施</a><a name="0566b29" id="0566b29">禅定功德。回向阿耨多罗三藐三菩提。于意</span><a name="0566c01" id="0566c01">云何。其福多不。须菩提言。甚多世尊。佛言。</a><a name="0566c02" id="0566c02">不如菩萨于深般若波罗蜜如说修行。乃至</a><a name="0566c03" id="0566c03">一日财施法施禅定功德。回向阿耨多罗三</a><a name="0566c04" id="0566c04">藐三菩提其福甚多。何以故。是第一回向。所</a><a name="0566c05" id="0566c05">谓不离深般若波罗蜜。须菩提白佛言。世尊。</a><a name="0566c06" id="0566c06">如佛所说。一切作起法皆是忆想分别。云何</a><a name="0566c07" id="0566c07">说菩萨得福甚多。须菩提。菩萨行般若波</a><a name="0566c08" id="0566c08">罗蜜时。亦能观察是作起功德空无所有。虚</a><a name="0566c09" id="0566c09">诳不实无坚牢相。若菩萨随所能观。则不离</a><a name="0566c10" id="0566c10">深般若波罗蜜。随不离深般若波罗蜜。即得</a><a name="0566c11" id="0566c11">无量阿僧祇福德。世尊。无量阿僧祇有何差</a><a name="0566c12" id="0566c12">别。须菩提。阿僧祇者。不可数尽。无量者过诸</a><a name="0566c13" id="0566c13">量数。世尊。颇有因缘色亦无量受想行识亦</a><a name="0566c14" id="0566c14">无量。佛言有须菩提。色亦无量。受想行识亦</a><a name="0566c15" id="0566c15">无量。世尊。无量者是何义。须菩提。无量者即</a><a name="0566c16" id="0566c16">是空义。即是无相无作义。世尊。无量但是空</a><a name="0566c17" id="0566c17">义。非余义耶。须菩提。于意云何。我不说一切</a><a name="0566c18" id="0566c18">法空耶。世尊说耳。须菩提。若空即是无尽。若</a><a name="0566c19" id="0566c19">空即是无量。是故此法义中无有差别。须菩</a><a name="0566c20" id="0566c20">提。如来所说无尽无量。空无相无作无起。无</a><a name="0566c21" id="0566c21">生无灭。无所有无染涅槃。但以名字方便故</a><a name="0566c22" id="0566c22">说。须菩提言。希有世尊。诸法实相不可得说。</a><a name="0566c23" id="0566c23">而今说之。世尊。如我解佛所说义。一切法皆</a><a name="0566c24" id="0566c24">不可说。如是如是。须菩提。一切法皆不可说。</a><a name="0566c25" id="0566c25">须菩提。一切法空相不可得说。世尊。是不可</a><a name="0566c26" id="0566c26">说义无增无减。若尔者檀波罗蜜亦应无增</a><a name="0566c27" id="0566c27">无减。尸罗波罗蜜羼提波罗蜜毗梨耶波罗</a><a name="0566c28" id="0566c28">蜜禅波罗蜜亦应无增无减。若是诸波罗蜜</a><a name="0566c29" id="0566c29">无增无减。菩萨云何以是无增无减波罗蜜。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080566b.htm'><img src='up.gif' border=0></a>
<a href='T080567a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>