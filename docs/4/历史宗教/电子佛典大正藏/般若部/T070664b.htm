<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0664b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷520)</font> 第三会 第三分学时品第二十四 <font face='Arial'>T07, p0664b</h2></font><hr>
<span class='old'>
</a><a name="0664a28" id="0664a28">善现当知。假使三千大千世界。诸有情类非</a><a name="0664a29" id="0664a29">前非后皆得人身。得人身已非前非后皆发</span><a name="0664b01" id="0664b01">无上正等觉心。修诸菩萨摩诃萨行。修行满</a><a name="0664b02" id="0664b02">已非前非后皆得无上正等菩提。有菩萨摩</a><a name="0664b03" id="0664b03">诃萨尽其形寿。能以种种上妙乐具。供养恭</a><a name="0664b04" id="0664b04">敬尊重赞叹此诸如来应正等觉。于意云何。</a><a name="0664b05" id="0664b05">是菩萨摩诃萨由此因缘得福多不。善现答</a><a name="0664b06" id="0664b06">言。甚多世尊。甚多善逝。佛告善现。若菩萨</a><a name="0664b07" id="0664b07">乘善男子等。能于如是甚深般若波罗蜜多。</a><a name="0664b08" id="0664b08">常乐听闻受持读诵。究竟通利如理思惟。依</a><a name="0664b09" id="0664b09">教修行书写流布。所获功德甚多于前无量</a><a name="0664b10" id="0664b10">无数。所以者何。甚深般若波罗蜜多具大义</a><a name="0664b11" id="0664b11">用能令菩萨摩诃萨众疾证无上正等菩提。</a><a name="0664b12" id="0664b12">是故善现。若菩萨摩诃萨欲居一切有情上</a><a name="0664b13" id="0664b13">首。欲普饶益一切有情。无救护者为作救护。</a><a name="0664b14" id="0664b14">无归依者为作归依。无投趣者为作投趣。无</a><a name="0664b15" id="0664b15">眼目者为作眼目。无光明者为作光明。失正</a><a name="0664b16" id="0664b16">路者示以正路。未涅槃者令得涅槃。当学如</a><a name="0664b17" id="0664b17">是甚深般若波罗蜜多。善现当知。若菩萨摩</a><a name="0664b18" id="0664b18">诃萨欲得无上正等菩提。欲行诸佛所行境</a><a name="0664b19" id="0664b19">界。欲游戏佛所游戏处。欲作如来大师子吼。</a><a name="0664b20" id="0664b20">欲击诸佛无上法鼓。欲扣诸佛无上法钟。欲</a><a name="0664b21" id="0664b21">吹诸佛无上法螺。欲升诸佛无上法座。欲</a><a name="0664b22" id="0664b22">演诸佛无上法义。欲决一切有情疑网。欲</a><a name="0664b23" id="0664b23">入诸佛甘露法界。欲受诸佛微妙法乐。欲证</a><a name="0664b24" id="0664b24">如来圆净功德。当学如是<span class='corr'>甚</span>深般若波罗蜜</a><a name="0664b25" id="0664b25">多。复次善现。若菩萨摩诃萨修学如是甚深</a><a name="0664b26" id="0664b26">般若波罗蜜多。无有一切功德善根而不能</a><a name="0664b27" id="0664b27">得。所以者何。甚深般若波罗蜜多。是一切</a><a name="0664b28" id="0664b28">种功德善根所依处故。尔时善现即白佛言。</a><a name="0664b29" id="0664b29">诸菩萨摩诃萨修学如是甚深般若波罗蜜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070664a.htm'><img src='up.gif' border=0></a>
<a href='T070664c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>