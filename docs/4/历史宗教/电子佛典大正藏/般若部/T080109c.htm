<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0109c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷16)</font> 沤品第七十 <font face='Arial'>T08, p0109c</h2></font><hr>
<span class='old'>
</a><a name="0109b28" id="0109b28">言。菩萨行六波罗蜜意念言。以三界众生皆</a><a name="0109b29" id="0109b29">着四颠倒。当以沤和拘舍罗而度脱之。我当</span><a name="0109c01" id="0109c01">为众生故行六波罗蜜。为众生故舍意所作。</a><a name="0109c02" id="0109c02">内外所有布施。布施时念言。我无所一施。何</a><a name="0109c03" id="0109c03">以故。所有财物及身会当坏故。菩萨作是观</a><a name="0109c04" id="0109c04">者便具足檀波罗蜜。为众生故不听恶戒。我</a><a name="0109c05" id="0109c05">亦不应犯十恶事。我亦不应堕于二地。菩萨</a><a name="0109c06" id="0109c06">作是观。便具足尸波罗蜜。为众生故意常不</a><a name="0109c07" id="0109c07">恚乱。是为菩萨具足羼波罗蜜。为众生故至</a><a name="0109c08" id="0109c08">阿耨多罗三耶三菩终不懈怠。是为菩萨具</a><a name="0109c09" id="0109c09">足惟逮波罗蜜。为众生故至阿耨多罗三耶</a><a name="0109c10" id="0109c10">三菩终不乱意。是为菩萨具足禅波罗蜜。为</a><a name="0109c11" id="0109c11">众生故至阿耨多罗三耶三菩初不离于智</a><a name="0109c12" id="0109c12">慧。是为菩萨具足般若波罗蜜。何以故。不</a><a name="0109c13" id="0109c13">可以异法度脱众生。唯当以智慧之事度脱</a><a name="0109c14" id="0109c14">众生耳。以是故菩萨当习行般若波罗蜜。须</a><a name="0109c15" id="0109c15">菩提白佛言。世尊。若诸波罗蜜无有差特者。</a><a name="0109c16" id="0109c16">云何般若波罗蜜。于五波罗蜜中最尊最胜。</a><a name="0109c17" id="0109c17">佛言。如是如是。诸波罗蜜无有差别。虽无</a><a name="0109c18" id="0109c18">差别者要五波罗蜜从般若波罗蜜而得名</a><a name="0109c19" id="0109c19">字。因般若波罗蜜故五波罗蜜各得名字。须</a><a name="0109c20" id="0109c20">菩提。譬如须弥山若干种杂色。至须弥山者</a><a name="0109c21" id="0109c21">皆与须弥山同色无复别异。五波罗蜜因般</a><a name="0109c22" id="0109c22">若波罗蜜而得名字入萨云然。与般若波罗</a><a name="0109c23" id="0109c23">蜜合亦无差特。以入般若波罗蜜亦无若干</a><a name="0109c24" id="0109c24">字。亦无檀之名字。亦无尸羼惟逮禅亦无是</a><a name="0109c25" id="0109c25">名。何以故。诸波罗蜜亦无有形故。以是无</a><a name="0109c26" id="0109c26">有差别。须菩提白佛言。世尊。所逮至处无</a><a name="0109c27" id="0109c27">有差特云何般若波罗蜜于五波罗蜜中最</a><a name="0109c28" id="0109c28">尊最上。佛言。如是所逮至处无有差别。以</a><a name="0109c29" id="0109c29">世俗生死故。知有六波罗蜜为世俗施耳。而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080109b.htm'><img src='up.gif' border=0></a>
<a href='T080110a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>