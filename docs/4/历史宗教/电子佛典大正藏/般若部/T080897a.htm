<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0897a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷7)</font> 精进波罗蜜多品第八 <font face='Arial'>T08, p0897a</h2></font><hr>
<span class='old'>
</a><br><a name="0896c28" id="0896c28">　　能行诸难行　　　而获增胜果</a><br><a name="0896c29" id="0896c29">　　身命无吝惜　　　当绍于法王</span></p><a name="0897a01" id="0897a01"><p>尔时佛告慈氏菩萨摩诃萨。求菩提时擐精</a><a name="0897a02" id="0897a02">进甲。以大誓愿而为器仗。日夜精勤增长功</a><a name="0897a03" id="0897a03">德。犹初白月渐渐圆满。譬如有人闻彼远</a><a name="0897a04" id="0897a04">方。有佛舍利窣堵波塔。及有善说正法之</a><a name="0897a05" id="0897a05">人。此人闻已欢喜踊跃。不待资粮车乘伴</a><a name="0897a06" id="0897a06">侣。徒跣而往诣彼塔庙。所经道路唯是猛火</a><a name="0897a07" id="0897a07">及布利刀。是人勇锐其心不退。决定前进达</a><a name="0897a08" id="0897a08">于彼所。瞻礼佛塔听闻正法。于火刃中举足</a><a name="0897a09" id="0897a09">下足。步步思惟而发是愿。我于今日刀火中</a><a name="0897a10" id="0897a10">行得闻正法。愿我当于生死大苦之中。拔济</a><a name="0897a11" id="0897a11">有情置于涅槃。安乐之处。菩萨摩诃萨发是</a><a name="0897a12" id="0897a12">愿已。虽践刀火如履莲花。足下柔软如须曼</a><a name="0897a13" id="0897a13">那花。复似栴檀香水而洒其上。清凉芬馥无</a><a name="0897a14" id="0897a14">以为喻。复作是愿我从今日。乃至无上正等</a><a name="0897a15" id="0897a15">菩提。于是中间身口意业常作佛事。若行余</a><a name="0897a16" id="0897a16">事愿我此身。如枯稿木口说余言。愿我喑哑</a><a name="0897a17" id="0897a17">意思余法。愿我狂乱除正法外。自余音教无</a><a name="0897a18" id="0897a18">所乐着。如是三业所修诸善。皆悉回向无上</a><a name="0897a19" id="0897a19">菩提。复愿一切众生咸成正觉功德无尽。广</a><a name="0897a20" id="0897a20">大如法界究竟若虚空。穷未来际无有休息。</a><a name="0897a21" id="0897a21">譬如虚空密云弥布降注大雨。若至陆地砂</a><a name="0897a22" id="0897a22">卤之处不久便干。若雨一滴入大海中。海水</a><a name="0897a23" id="0897a23">未竭其雨无尽。菩萨所作功德亦复如是。若</a><a name="0897a24" id="0897a24">为自身求于解脱。如陆地雨不久还干。若为</a><a name="0897a25" id="0897a25">法界一切有情。修于善业投涅槃海。以大悲</a><a name="0897a26" id="0897a26">愿众生无尽善亦无尽。复次慈氏譬如菩萨</a><a name="0897a27" id="0897a27">寿命无量往于东方经过无量俱胝三千大千</a><a name="0897a28" id="0897a28">世界。所经国土众生之类。悉皆令得大般涅</a><a name="0897a29" id="0897a29">槃安乐之处。如是无量阿僧祇劫广度众生。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080896c.htm'><img src='up.gif' border=0></a>
<a href='T080897b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>