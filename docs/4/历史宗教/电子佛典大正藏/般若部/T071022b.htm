<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1022b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷584)</font> 第十二会戒波罗蜜多分 第十二净戒波罗蜜多分之一 <font face='Arial'>T07, p1022b</h2></font><hr>
<span class='old'>
</a><a name="1022a28" id="1022a28">如来十力四无所畏四无碍解大慈大悲大喜</a><a name="1022a29" id="1022a29">大舍十八佛不共法乃至一切智智相应作</span><a name="1022b01" id="1022b01">意。应知是为菩萨行处。若诸菩萨谛故住故</a><a name="1022b02" id="1022b02">行此行处。应知是为菩萨持戒。又满慈子。</a><a name="1022b03" id="1022b03">若诸菩萨虽经伽沙数大劫安处居家受妙</a><a name="1022b04" id="1022b04">五欲。而不发起趣向声闻独觉地心。是诸菩</a><a name="1022b05" id="1022b05">萨应知不名犯菩萨戒。何以故。满慈子。是诸</a><a name="1022b06" id="1022b06">菩萨增上意乐无退坏故。何等名为增上意</a><a name="1022b07" id="1022b07">乐。谓定趣求一切智智。譬如有人于他财物</a><a name="1022b08" id="1022b08">实不劫盗。枉禁囹圄虽经多时。而胜意乐常</a><a name="1022b09" id="1022b09">无退坏。于他财物无劫盗心。虽与恶人同禁</a><a name="1022b10" id="1022b10">囹圄而不名贼。如是菩萨虽处居家经于</a><a name="1022b11" id="1022b11">伽沙数大劫受妙五欲。而胜意乐常不退坏。</a><a name="1022b12" id="1022b12">谓常趣求一切智智。曾不发起二乘之心。是</a><a name="1022b13" id="1022b13">故不名犯菩萨戒。若诸菩萨虽经伽沙数</a><a name="1022b14" id="1022b14">大劫修行梵行。而起回向二乘地心。应知不</a><a name="1022b15" id="1022b15">名持净戒者。何以故。满慈子。彼舍净戒波</a><a name="1022b16" id="1022b16">罗蜜多安住声闻独觉乘戒。若诸菩萨安住</a><a name="1022b17" id="1022b17">声闻独觉乘戒不名菩萨。所以者何。是诸菩</a><a name="1022b18" id="1022b18">萨远离净戒波罗蜜多无心趣求一切智智。</a><a name="1022b19" id="1022b19">定不能证无上菩提。又满慈子。若诸菩萨起</a><a name="1022b20" id="1022b20">如是心。我当精勤经尔所劫流转生死。定当</a><a name="1022b21" id="1022b21">引起一切智智。是诸菩萨由起此心。不能证</a><a name="1022b22" id="1022b22">得一切智智。时满慈子便问具寿舍利子言。</a><a name="1022b23" id="1022b23">若诸菩萨心作分限。我当精勤经尔所劫。定</a><a name="1022b24" id="1022b24">当证得一切智智。如是期心有何过失。而不</a><a name="1022b25" id="1022b25">能得一切智智。舍利子言。是诸菩萨厌怖生</a><a name="1022b26" id="1022b26">死速求菩提。由心速故便作分限。由作分限</a><a name="1022b27" id="1022b27">不能成熟殊胜善根。由怖生死或求声闻独</a><a name="1022b28" id="1022b28">觉乘果。非作分限而能饶益无量有情。非作</a><a name="1022b29" id="1022b29">分限而能圆满无量布施波罗蜜多。非不圆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071022a.htm'><img src='up.gif' border=0></a>
<a href='T071022c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>