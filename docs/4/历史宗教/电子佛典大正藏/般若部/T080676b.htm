<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0676b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷25)</font> 法上菩萨品第三十一 <font face='Arial'>T08, p0676b</h2></font><hr>
<span class='old'>
</a><a name="0676a28" id="0676a28">章句。宣说般若波罗蜜多。如法上菩萨摩诃</a><a name="0676a29" id="0676a29">萨。今此会中有诸大众恭敬围绕。以如是名</span><a name="0676b01" id="0676b01">字如是章句。宣说般若波罗蜜多。等无有</a><a name="0676b02" id="0676b02">异</a><a name="0676b03" id="0676b03"><p>尔时佛告须菩提言。如我所说。彼常啼菩萨</a><a name="0676b04" id="0676b04">摩诃萨。以如是等种种方便精进坚固。勤求</a><a name="0676b05" id="0676b05">般若波罗蜜多。而彼菩萨于彼法上菩萨摩</a><a name="0676b06" id="0676b06">诃萨所。得闻般若波罗蜜多。得入诸三摩</a><a name="0676b07" id="0676b07">地门。从三摩地出已即得多闻具足。如大海</a><a name="0676b08" id="0676b08">水深广无边。于现生中常得见佛。世世所生</a><a name="0676b09" id="0676b09">生诸佛刹。乃至于刹那间亦不暂离诸佛世</a><a name="0676b10" id="0676b10">尊。须菩提。当知求般若波罗蜜多者。有如是</a><a name="0676b11" id="0676b11">等功德利益。是故今我法中菩萨摩诃萨。诸</a><a name="0676b12" id="0676b12">求般若波罗蜜多者。亦应如是求</a><a name="0676b13" id="0676b13"><p><b>　　<A NAME="n482"></A>嘱累品第三十二</b></a><a name="0676b14" id="0676b14"><p>尔时佛告尊者阿难言。汝今当知。般若波罗</a><a name="0676b15" id="0676b15">蜜多者是诸佛母。出生诸佛一切智智。阿难。</a><a name="0676b16" id="0676b16">若欲行般若波罗蜜多者。应当于此甚深正</a><a name="0676b17" id="0676b17">法受持读诵记念思惟为人演说。乃至书写</a><a name="0676b18" id="0676b18">一句一偈置清净处。以宝函盛尊重恭敬。即</a><a name="0676b19" id="0676b19">以种种金银珍宝香华灯涂幢幡宝盖等广大</a><a name="0676b20" id="0676b20">供养。乃至一香一华一礼一赞。随其所应恭</a><a name="0676b21" id="0676b21">敬供养。当知是人则受我教我所称赞。阿难。</a><a name="0676b22" id="0676b22">佛是汝大师不。阿难白佛言。世尊。佛是我大</a><a name="0676b23" id="0676b23">师。我是佛弟子。佛言。阿难。汝今是我弟</a><a name="0676b24" id="0676b24">子。汝于现世给侍恭敬尊重于我。我涅槃后</a><a name="0676b25" id="0676b25">汝当恭敬尊重供养此般若波罗蜜多甚深正</a><a name="0676b26" id="0676b26">法。是即恭敬尊重于我。是为最大报佛恩者。</a><a name="0676b27" id="0676b27">阿难。我今以是般若波罗蜜多甚深正法付</a><a name="0676b28" id="0676b28">嘱于汝。汝当受持慎勿忘失。宣通流布使不</a><a name="0676b29" id="0676b29">断绝。阿难。汝当精进助宣此法。莫作末后断<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080676a.htm'><img src='up.gif' border=0></a>
<a href='T080676c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>