<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0803c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷545)</font> 第四会 第四分清净品第八 <font face='Arial'>T07, p0803c</h2></font><hr>
<span class='old'>
</a><a name="0803b28" id="0803b28">萨摩诃萨我等有情皆应敬礼。能被如是大</a><a name="0803b29" id="0803b29">功德铠。所以者何。诸菩萨摩诃萨为度有情</span><a name="0803c01" id="0803c01">被功德铠。譬如欲与虚空战诤被坚固铠。世</a><a name="0803c02" id="0803c02">尊。诸菩萨摩诃萨为度有情<span class='corr'>被</span>功德铠。如勇</a><a name="0803c03" id="0803c03">健者欲拔虚<span class='corr'>空</span>置高胜处。世尊。诸菩萨摩诃</a><a name="0803c04" id="0803c04">萨甚为勇猛被功德铠。为如虚空法界法性</a><a name="0803c05" id="0803c05">诸有情故欲趣无上正等菩提。世尊。诸菩萨</a><a name="0803c06" id="0803c06">摩诃萨得大精进波罗蜜多。为如虚空一切</a><a name="0803c07" id="0803c07">法故被功德铠。世尊。诸菩萨摩诃萨甚为希</a><a name="0803c08" id="0803c08">有。为如虚空诸有情类。脱如虚空生死苦故。</a><a name="0803c09" id="0803c09">得如虚空涅槃乐故被功德铠。尔时会中有</a><a name="0803c10" id="0803c10">一苾刍向佛合掌白言。世尊。我应敬礼甚深</a><a name="0803c11" id="0803c11">般若波罗蜜多。谓此般若波罗蜜多。无法可</a><a name="0803c12" id="0803c12">生无法可灭。时天帝释问善现言。若菩萨摩</a><a name="0803c13" id="0803c13">诃萨欲学般若波罗蜜多。当如何学。善现答</a><a name="0803c14" id="0803c14">言。若菩萨摩诃萨欲学般若波罗蜜多。当如</a><a name="0803c15" id="0803c15">虚空精勤修学。时天帝释便白佛言。若善男</a><a name="0803c16" id="0803c16">子善女人等于深般若波罗蜜多至心听闻</a><a name="0803c17" id="0803c17">受持读诵精勤修学如理思惟。书写解说广</a><a name="0803c18" id="0803c18">令流布。我当守护令无损恼。尔时善现告</a><a name="0803c19" id="0803c19">帝释言。汝见有法可守护不。天帝释言。不也</a><a name="0803c20" id="0803c20">大德。我不见法是可守护。善现告言。若菩萨</a><a name="0803c21" id="0803c21">摩诃萨如深般若波罗蜜多所说而住即为守</a><a name="0803c22" id="0803c22">护。若离般若波罗蜜多人非人等。欲为损恼</a><a name="0803c23" id="0803c23">即得其便。憍尸迦。若欲守护行深般若波罗</a><a name="0803c24" id="0803c24">蜜多诸菩萨者。不异有人发勤精进守护虚</a><a name="0803c25" id="0803c25">空。若欲守护行深般若波罗蜜多诸菩萨者。</a><a name="0803c26" id="0803c26">唐设劬劳都无所益。憍尸迦。于意云何。有能</a><a name="0803c27" id="0803c27">守护谷响等不。天帝释言。不也大德。善现</a><a name="0803c28" id="0803c28">告言。憍尸迦。若欲守护行深般若波罗蜜多</a><a name="0803c29" id="0803c29">诸菩萨者亦复如是。唐设劬劳都无所益。憍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070803b.htm'><img src='up.gif' border=0></a>
<a href='T070804a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>