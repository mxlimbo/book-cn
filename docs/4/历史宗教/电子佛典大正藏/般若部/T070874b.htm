<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0874b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷557)</font> 第五会 第五分窣堵波品第三 <font face='Arial'>T07, p0874b</h2></font><hr>
<span class='old'>
</a><a name="0874a28" id="0874a28">事。若善男子善女人等。于诸如来般涅槃后。</a><a name="0874a29" id="0874a29">为供养佛设利罗故。以妙七宝起窣堵波。种</span><a name="0874b01" id="0874b01">种珍奇间杂严饰。如是充满一赡部洲。或四</a><a name="0874b02" id="0874b02">大洲或小千界。或中千界或复三千大千</a><a name="0874b03" id="0874b03">世界。皆持种种天妙花鬘乃至灯明。尽其形</a><a name="0874b04" id="0874b04">寿供养恭敬尊重赞叹于意云何。是善男子</a><a name="0874b05" id="0874b05">善女人等。由此因缘获福多不。天帝释言。甚</a><a name="0874b06" id="0874b06">多世尊。甚多善逝。佛言憍尸迦。有善男子善</a><a name="0874b07" id="0874b07">女人等。书此般若波罗蜜多。众宝庄严受持</a><a name="0874b08" id="0874b08">读诵。复持种种上妙花鬘乃至灯明。供养恭</a><a name="0874b09" id="0874b09">敬尊重赞叹。是善男子善女人等所获福聚。</a><a name="0874b10" id="0874b10">甚多于前无量无数。憍尸迦。置如是事。假使</a><a name="0874b11" id="0874b11">三千大千世界诸有情类。非前非后皆得人</a><a name="0874b12" id="0874b12">身。此一一人为供养佛设利罗故。于诸如来</a><a name="0874b13" id="0874b13">般涅槃后。以妙七宝起窣堵波。种种珍奇间</a><a name="0874b14" id="0874b14">杂严饰。如是一一各满三千大千世界。复持</a><a name="0874b15" id="0874b15">种种天妙花鬘乃至灯明。尽其形寿供养恭</a><a name="0874b16" id="0874b16">敬尊重赞叹。于意云何。是诸有情由此因缘</a><a name="0874b17" id="0874b17">获福多不。天帝释言。甚多世尊。甚多善逝。</a><a name="0874b18" id="0874b18">佛言憍尸迦。有善男子善女人等。书此般若</a><a name="0874b19" id="0874b19">波罗蜜多。众宝庄严受持读诵。复持种种上</a><a name="0874b20" id="0874b20">妙花鬘乃至灯明。供养恭敬尊重赞叹。是善</a><a name="0874b21" id="0874b21">男子善女人等所获功德。甚多于前无量无</a><a name="0874b22" id="0874b22">数。时天帝释便白佛言。如是世尊。如是善逝。</a><a name="0874b23" id="0874b23">若善男子善女人等。供养恭敬尊重赞叹甚</a><a name="0874b24" id="0874b24">深般若波罗蜜多。当知则为供养恭敬尊重</a><a name="0874b25" id="0874b25">赞叹过去未来现在诸佛一切智智。世尊。且</a><a name="0874b26" id="0874b26">置是事。假使十方各如殑伽沙数世界一切</a><a name="0874b27" id="0874b27">有情。非前非后皆得人身。此一一人为供养</a><a name="0874b28" id="0874b28">佛设利罗故。各于如来般涅槃后。以妙七宝</a><a name="0874b29" id="0874b29">起窣堵波。种种珍奇间杂严饰。如是一一各<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070874a.htm'><img src='up.gif' border=0></a>
<a href='T070874c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>