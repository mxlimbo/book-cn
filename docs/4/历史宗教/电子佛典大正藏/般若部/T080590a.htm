<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0590a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷1)</font> 了知诸行相品第一之一 <font face='Arial'>T08, p0590a</h2></font><hr>
<span class='old'>
</a><a name="0589c28" id="0589c28">所坏。以是义故名为摩诃萨。由此入于菩萨</a><a name="0589c29" id="0589c29">摩诃萨数时尊者舍利子白须菩提言。云何</span><a name="0590a01" id="0590a01">彼心无碍无著须菩提言。以无心故心无障</a><a name="0590a02" id="0590a02">碍亦无所著。舍利子言。心义云何。须菩提言。</a><a name="0590a03" id="0590a03">舍利子。心于有无为可生耶。为可得耶。舍利</a><a name="0590a04" id="0590a04">子言。不也须菩提。是时须菩提告舍利子言。</a><a name="0590a05" id="0590a05">心于有无若不可得者。何故于心有所说耶。</a><a name="0590a06" id="0590a06">尊者舍利子赞须菩提言。善哉善哉。须菩提。</a><a name="0590a07" id="0590a07">诚如佛说。汝于无诤三昧行中最胜第一</a><a name="0590a08" id="0590a08"><p>尔时尊者满慈子白佛言。世尊。我亦乐说摩</a><a name="0590a09" id="0590a09">诃萨义。佛言。随所乐说今正是时。满慈子言。</a><a name="0590a10" id="0590a10">摩诃萨者所谓被大乘铠以大乘法而自庄</a><a name="0590a11" id="0590a11">严安住大乘。是故说为摩诃萨义。是时须菩</a><a name="0590a12" id="0590a12">提白佛言。世尊。所言菩萨摩诃萨被大乘铠</a><a name="0590a13" id="0590a13">者。以何义故名大乘铠。佛言。若菩萨摩诃萨</a><a name="0590a14" id="0590a14">作如是念。我应度无量无数众生令至涅盘。</a><a name="0590a15" id="0590a15">虽度如是众生。已于诸众生无所度想。而无</a><a name="0590a16" id="0590a16">一众生得涅盘者。何以故。一切法性本如是</a><a name="0590a17" id="0590a17">故离诸起作。须菩提。譬如幻师于四衢道以</a><a name="0590a18" id="0590a18">其幻法出多人聚出已即隐。须菩提。于汝意</a><a name="0590a19" id="0590a19">云何。是诸幻人有所从来有<span class='corr'></span>其实不。有所灭</a><a name="0590a20" id="0590a20">去有所坏不。须菩提言。不也世尊。佛言。须菩</a><a name="0590a21" id="0590a21">提。菩萨摩诃萨亦复如是。虽度无量无数众</a><a name="0590a22" id="0590a22">生令至涅盘。而实无众生有所度者若菩萨</a><a name="0590a23" id="0590a23">摩诃萨闻作是说不生惊怖。当知是菩萨摩</a><a name="0590a24" id="0590a24">诃萨被大乘铠而自庄严</a><a name="0590a25" id="0590a25"><p>尔时尊者须菩提白佛言。世尊。如我解佛所</a><a name="0590a26" id="0590a26">说义。菩萨摩诃萨若如是了知者。是为被大</a><a name="0590a27" id="0590a27">乘铠勇猛坚固而善庄严。佛言。须菩提。如是</a><a name="0590a28" id="0590a28">如是。何以故。彼一切智是无为无作法。为利</a><a name="0590a29" id="0590a29">众生故起诸方便。而彼众生亦是无为无作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080589c.htm'><img src='up.gif' border=0></a>
<a href='T080590b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>