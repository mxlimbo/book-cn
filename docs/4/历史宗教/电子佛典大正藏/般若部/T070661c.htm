<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0661c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷520)</font> 第三会 第三分巧便品第二十三之一 <font face='Arial'>T07, p0661c</h2></font><hr>
<span class='old'>
</a><a name="0661b28" id="0661b28">过恶失大善利。我应饶益一切有情。何容于</a><a name="0661b29" id="0661b29">中反作衰损。我应恭敬一切有情如仆事主。</span><a name="0661c01" id="0661c01">何容于中反生憍慢毁辱凌蔑。我应忍受一</a><a name="0661c02" id="0661c02">切有情捶打呵骂。何容于彼反以暴恶身语</a><a name="0661c03" id="0661c03">加报。我应和解一切有情令相敬爱。何容复</a><a name="0661c04" id="0661c04">起悖恶语言与彼乖诤。我应忍受一切有情</a><a name="0661c05" id="0661c05">长时履践。犹如道路亦如桥梁。何容于彼反</a><a name="0661c06" id="0661c06">加凌辱。我求无上正等菩提。为拔有情生</a><a name="0661c07" id="0661c07">死大苦。令得究竟安乐涅槃。何容反欲加之</a><a name="0661c08" id="0661c08">以苦。我应从今尽未来际。如痴如哑如聋</a><a name="0661c09" id="0661c09">如盲。于诸有情无所分别。纵使斩截头足手</a><a name="0661c10" id="0661c10">臂。挑目割耳劓鼻截舌。锯解一切身分支体。</a><a name="0661c11" id="0661c11">于彼有情终不起恶。若我起恶则便退坏所</a><a name="0661c12" id="0661c12">发无上正等觉心。障碍所求一切智智。不能</a><a name="0661c13" id="0661c13">利益安乐有情。庆喜当知。是菩萨摩诃萨我</a><a name="0661c14" id="0661c14">说中间亦有出罪还补善义。非要经于尔所</a><a name="0661c15" id="0661c15">劫数流转生死。恶魔于彼不能扰乱。速证无</a><a name="0661c16" id="0661c16">上正等菩提。复次庆喜。诸菩萨摩诃萨与求</a><a name="0661c17" id="0661c17">声闻独觉乘者不应交涉。设与交涉不应共</a><a name="0661c18" id="0661c18">住。设与共住不应与彼论义决择。所以者何。</a><a name="0661c19" id="0661c19">若与彼类论义决择。或当发起忿恚等心。或</a><a name="0661c20" id="0661c20">复令生粗恶言说。然诸菩萨于有情类。不应</a><a name="0661c21" id="0661c21">发起忿恚等心。亦不应生粗恶言说。设被斫</a><a name="0661c22" id="0661c22">截首足身分。亦不应起忿恚恶言。所以者何。</a><a name="0661c23" id="0661c23">诸菩萨摩诃萨应作是念。我求无上正等菩</a><a name="0661c24" id="0661c24">提。为拔有情生死众苦令得究竟利益安乐。</a><a name="0661c25" id="0661c25">何容于彼翻为恶事。庆喜当知。若菩萨摩诃</a><a name="0661c26" id="0661c26">萨于有情类。起忿恚心发粗恶语。便碍无上</a><a name="0661c27" id="0661c27">正等菩提。亦坏无边菩萨行法。是故菩萨摩</a><a name="0661c28" id="0661c28">诃萨众。欲得无上正等菩提。于诸有情不应</a><a name="0661c29" id="0661c29">忿恚。亦不应起粗恶言说。尔时庆喜便白佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070661b.htm'><img src='up.gif' border=0></a>
<a href='T070662a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>