<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1024c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷585)</font> 第十二会戒波罗蜜多分 第十二净戒波罗蜜多分之一 <font face='Arial'>T07, p1024c</h2></font><hr>
<span class='old'>
</a><a name="1024b28" id="1024b28">菩萨净戒波罗蜜多为益为损。若见少法于</a><a name="1024b29" id="1024b29">此净戒波罗蜜多为益为损。当知执取菩萨</span><a name="1024c01" id="1024c01">净戒。若诸菩萨见有少法于此净戒波罗蜜</a><a name="1024c02" id="1024c02">多为益为损。是诸菩萨不能摄受菩萨净戒</a><a name="1024c03" id="1024c03">波罗蜜多。若诸菩萨不见少法名为作者。是</a><a name="1024c04" id="1024c04">诸菩萨能正摄受菩萨净戒波罗蜜多。若诸</a><a name="1024c05" id="1024c05">菩萨受持净戒。回向趣求一切智智。乃名净</a><a name="1024c06" id="1024c06">戒波罗蜜多。若诸菩萨受持净戒。不能回求</a><a name="1024c07" id="1024c07">一切智智。应知此戒虽得戒名而非净戒波</a><a name="1024c08" id="1024c08">罗蜜多。或求二乘世间果故</a><a name="1024c09" id="1024c09"><p>又满慈子。若诸菩萨随所行施。无不皆用大</a><a name="1024c10" id="1024c10">悲为首。常能发起随顺回向一切智智相应</a><a name="1024c11" id="1024c11">之心。应知是名具戒菩萨。又满慈子。若诸</a><a name="1024c12" id="1024c12">菩萨随所护戒。无不皆用大悲为首。常能发</a><a name="1024c13" id="1024c13">起随顺回向一切智智相应之心。应知名为</a><a name="1024c14" id="1024c14">具戒菩萨。又满慈子。若诸菩萨于诸有情若</a><a name="1024c15" id="1024c15">打若骂诽谤凌辱轻弄等事。随所修忍无不</a><a name="1024c16" id="1024c16">皆用大悲为首。常能发起随顺回向一切智</a><a name="1024c17" id="1024c17">智相应之心。应知是名具戒菩萨。又满慈</a><a name="1024c18" id="1024c18">子。若诸菩萨为欲拔济一切有情恶趣生死</a><a name="1024c19" id="1024c19">种种苦恼随行精进。无不皆用大悲为首。常</a><a name="1024c20" id="1024c20">能发起随顺回向一切智智相应之心。应知</a><a name="1024c21" id="1024c21">是名具戒菩萨。又满慈子。若诸菩萨随起</a><a name="1024c22" id="1024c22">静虑作是思惟。我应引发殊胜静虑。由斯发</a><a name="1024c23" id="1024c23">起殊胜神通。知诸有情心行差别说授法药。</a><a name="1024c24" id="1024c24">令脱恶趣生死众苦。又为调伏自身烦恼。与</a><a name="1024c25" id="1024c25">有情类作净福田。堪任引发一切智智。如是</a><a name="1024c26" id="1024c26">思惟随修静虑。一切皆用大悲为首。常能发</a><a name="1024c27" id="1024c27">起随顺回向一切智智相应之心。应知是名</a><a name="1024c28" id="1024c28">具戒菩萨。又满慈子。若诸菩萨随所修行甚</a><a name="1024c29" id="1024c29">深妙慧。皆为于法远离颠倒得诸善巧。谓蕴<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071024b.htm'><img src='up.gif' border=0></a>
<a href='T071025a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>