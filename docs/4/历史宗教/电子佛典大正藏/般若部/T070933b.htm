<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0933b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷568)</font> 第六会 第六分法界品第四之一 <font face='Arial'>T07, p0933b</h2></font><hr>
<span class='old'>
</a><a name="0933a28" id="0933a28">令远邪路。天王。是名诸菩萨摩诃萨行深</a><a name="0933a29" id="0933a29">般若波罗蜜多知邪正路奖导有情令得出</span><a name="0933b01" id="0933b01">离</a><a name="0933b02" id="0933b02"><p><b>　　<A NAME="n476"></A>第六分念住品第五</b></a><a name="0933b03" id="0933b03"><p>尔时最胜复从座起。偏覆左肩右膝着地。合</a><a name="0933b04" id="0933b04">掌恭敬而白佛言。诸菩萨摩诃萨行深般若</a><a name="0933b05" id="0933b05">波罗蜜多。能如是知路非路者心缘何住。佛</a><a name="0933b06" id="0933b06">告最胜。天王当知。诸菩萨摩诃萨行深般若</a><a name="0933b07" id="0933b07">波罗蜜多心正无乱。所以者何。是诸菩萨善</a><a name="0933b08" id="0933b08">修身受心法念住。凡所游行城邑聚落。<span class='corr'>闻</span>说</a><a name="0933b09" id="0933b09">利养心不贪染。如佛世尊戒经中说。善自忆</a><a name="0933b10" id="0933b10">念离诸烦恼。天王。云何诸菩萨摩诃萨行深</a><a name="0933b11" id="0933b11">般若波罗蜜多修身念住。谓此菩萨以如实</a><a name="0933b12" id="0933b12">智。远离一切与身相应恶不善法。观察此身</a><a name="0933b13" id="0933b13">从足至顶。唯有种种不净过失。无我无乐无</a><a name="0933b14" id="0933b14">常败坏。腥臊臭秽筋脉连持。如斯恶色谁当</a><a name="0933b15" id="0933b15">喜见。如是观已身中贪欲执身我见皆不复</a><a name="0933b16" id="0933b16">生。由此便能顺诸善法。天王。云何诸菩萨摩</a><a name="0933b17" id="0933b17">诃萨行深般若波罗蜜多修受念住。谓此菩萨</a><a name="0933b18" id="0933b18">作是思惟。诸受皆苦有情颠倒妄起乐想。异</a><a name="0933b19" id="0933b19">生愚痴谓苦为乐。圣者但说一切皆苦。为断</a><a name="0933b20" id="0933b20">灭苦应修精进。亦当劝余勤修此法。作是观</a><a name="0933b21" id="0933b21">已恒住受念。不随受行修行断受亦令他学。</a><a name="0933b22" id="0933b22">天王。云何诸菩萨摩诃萨行深般若波罗蜜多</a><a name="0933b23" id="0933b23">修心念住。谓此菩萨作是思惟。此心无常愚</a><a name="0933b24" id="0933b24">谓常住。实苦谓乐无我谓我不净谓净。此心</a><a name="0933b25" id="0933b25">不住速疾转易。随眠根本诸恶趣门。烦恼因</a><a name="0933b26" id="0933b26">缘坏灭善趣。是不可信贪嗔痴主。于一切法</a><a name="0933b27" id="0933b27">心为前导。若善知心悉解众法。种种世法皆</a><a name="0933b28" id="0933b28">由心造。心不自见种种过失。若善若恶皆由</a><a name="0933b29" id="0933b29">心起。心性速转如旋火轮。飘忽不停如风野<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070933a.htm'><img src='up.gif' border=0></a>
<a href='T070933c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>