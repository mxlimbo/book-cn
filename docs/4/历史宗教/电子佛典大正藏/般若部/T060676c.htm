<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0676c</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷327)</font> 初分不退转品第四十九之一 <font face='Arial'>T06, p0676c</h2></font><hr>
<span class='old'>
</a><a name="0676b28" id="0676b28">令退无上正等菩提。所以者何。定无诸佛教</a><a name="0676b29" id="0676b29">诸菩萨趣向声闻及独觉地。弃舍无上正等菩</span><a name="0676c01" id="0676c01">提。善现。是菩萨摩诃萨设有恶魔或魔使者。</a><a name="0676c02" id="0676c02">诈现佛像语菩萨言。汝所受持大乘经典。非</a><a name="0676c03" id="0676c03">佛所说亦非如来弟子所说。是诸恶魔或诸外</a><a name="0676c04" id="0676c04">道。为诳惑汝作如是说。汝今不应受持读诵。</a><a name="0676c05" id="0676c05">善现。是菩萨摩诃萨闻彼语已便作是念。此</a><a name="0676c06" id="0676c06">定恶魔或魔眷属。令我厌舍无上菩提。故说</a><a name="0676c07" id="0676c07">大乘甚深经典非佛所说亦非如来弟子所</a><a name="0676c08" id="0676c08">说。所以者何。离此经典能证无上正等菩提</a><a name="0676c09" id="0676c09">必无是处。善现。是菩萨摩诃萨当知已住不</a><a name="0676c10" id="0676c10">退转地。过去如来应正等觉久已授彼大菩</a><a name="0676c11" id="0676c11">提记。何以故。善现。是菩萨摩诃萨具足成就</a><a name="0676c12" id="0676c12">不退转地诸行状相。若菩萨摩诃萨成就如</a><a name="0676c13" id="0676c13">是诸行状相。当知已受大菩提记。必已安住</a><a name="0676c14" id="0676c14">不退转地。善现。若成就如是诸行状相。当知</a><a name="0676c15" id="0676c15">是为不退转菩萨摩诃萨</a><a name="0676c16" id="0676c16"><p>复次善现。若不退转位菩萨摩诃萨。行深般</a><a name="0676c17" id="0676c17">若波罗蜜多时。护持正法不惜身命。常作是</a><a name="0676c18" id="0676c18">念。我宁弃舍财宝亲属及自身命。终不弃舍</a><a name="0676c19" id="0676c19">诸佛正法。所以者何。财宝亲属及自身命。生</a><a name="0676c20" id="0676c20">生恒有甚为易得。诸佛正法百千俱胝那庾多</a><a name="0676c21" id="0676c21">劫乃得一遇。遇已长夜获大利乐。善现。是菩</a><a name="0676c22" id="0676c22">萨摩诃萨护正法时。作如是念。我不为护一</a><a name="0676c23" id="0676c23">佛二佛乃至百千诸佛正法。普为护持十方</a><a name="0676c24" id="0676c24">三世诸佛正法令不亏损。时具寿善现白佛</a><a name="0676c25" id="0676c25">言。世尊。何等名为诸佛正法。是菩萨摩诃萨</a><a name="0676c26" id="0676c26">云何护持不惜身命。佛言。善现。一切如来应</a><a name="0676c27" id="0676c27">正等觉。为诸菩萨所说法空。如是名为诸佛</a><a name="0676c28" id="0676c28">正法。有愚痴类诽谤毁訾。言此非法非毗奈</a><a name="0676c29" id="0676c29">耶。非天人师所说圣教。修行此法不得菩提。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T060676b.htm'><img src='up.gif' border=0></a>
<a href='T060677a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>