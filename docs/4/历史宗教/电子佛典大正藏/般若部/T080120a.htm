<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0120a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷17)</font> 无坚要品第七十五 <font face='Arial'>T08, p0120a</h2></font><hr>
<span class='old'>
</a><a name="0119c28" id="0119c28">无有相者亦无有顺忍。亦不能除诸习绪。复</a><a name="0119c29" id="0119c29">问世尊。菩萨行般若波罗蜜有相意耶。于五</span><a name="0120a01" id="0120a01">阴有相耶。乃至萨云若有相耶。有淫怒痴相</a><a name="0120a02" id="0120a02">无有淫怒痴相耶。有六衰有六衰尽相耶。有</a><a name="0120a03" id="0120a03">近有近尽相耶。有觉有觉尽相耶。有爱有爱</a><a name="0120a04" id="0120a04">尽相耶。有受有受尽相耶。有有有有尽相耶。</a><a name="0120a05" id="0120a05">有生有生尽相耶。有死有死尽相耶。有忧悲</a><a name="0120a06" id="0120a06">勤苦有忧悲勤苦尽相耶。有苦有苦尽相耶。</a><a name="0120a07" id="0120a07">有四谛有四谛尽相耶。有萨云若有萨云若</a><a name="0120a08" id="0120a08">尽相耶。有习绪有习绪尽相耶。佛言不也。须</a><a name="0120a09" id="0120a09">菩提。菩萨行般若波罗蜜。亦无有相亦无无</a><a name="0120a10" id="0120a10">相。须菩提。菩萨顺忍者则无相。是菩萨无有</a><a name="0120a11" id="0120a11">相则为念道。无有有相无有无相。则是菩萨</a><a name="0120a12" id="0120a12">之果报。佛言。有相则是菩萨道。无相则逮</a><a name="0120a13" id="0120a13">觉。是故须菩提。当知诸法所有皆无所有。须</a><a name="0120a14" id="0120a14">菩提白佛言。世尊。若无所有云何于无所有</a><a name="0120a15" id="0120a15">中得逮觉。而于诸法得自在。佛告须菩提。我</a><a name="0120a16" id="0120a16">本为菩萨行六波罗蜜。从第一禅至第四禅。</a><a name="0120a17" id="0120a17">观禅性不念贡高。亦不倚禅亦不味禅。于</a><a name="0120a18" id="0120a18">四禅事寂净无所悕望。已安足于禅便处于</a><a name="0120a19" id="0120a19">神通。天眼彻视天耳彻听。意知他人宿命所</a><a name="0120a20" id="0120a20">从来。自识宿命便飞行。虽尔不以是神通贡</a><a name="0120a21" id="0120a21">高。不味不倚于六通无所分别。须菩提。我</a><a name="0120a22" id="0120a22">以应一合相智。成阿耨多罗三耶三菩。便觉</a><a name="0120a23" id="0120a23">四谛。具足如来十力四无所畏四无碍慧佛</a><a name="0120a24" id="0120a24">十八法。处众生于三乘。须菩提白佛言。世</a><a name="0120a25" id="0120a25">尊。如来云何于无所有中起四禅。六通无所</a><a name="0120a26" id="0120a26">有。众生为无所有。如来云何安立众生于三</a><a name="0120a27" id="0120a27">乘。佛告须菩提。若淫怒痴及余诸非法之事。</a><a name="0120a28" id="0120a28">若有所有无所有者。我为菩萨时不于有无</a><a name="0120a29" id="0120a29">中起四禅。是故须菩提。亦不有所有亦不无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080119c.htm'><img src='up.gif' border=0></a>
<a href='T080120b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>