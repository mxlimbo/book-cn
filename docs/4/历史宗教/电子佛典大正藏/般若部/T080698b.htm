<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0698b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷2)</font> 念处品第四 <font face='Arial'>T08, p0698b</h2></font><hr>
<span class='old'>
</a><a name="0698a28" id="0698a28">法王一切种智。无有一法而不照了。大王。于</a><a name="0698a29" id="0698a29">意云何。诸佛如来于四天下。天龙夜叉人非</span><a name="0698b01" id="0698b01">人中示现苦行。及以赞叹头陀功德此何所</a><a name="0698b02" id="0698b02">为。王言世尊。为欲教化可度众生。及初发</a><a name="0698b03" id="0698b03">意诸菩萨等。未断烦恼活绰治。佛言。如是</a><a name="0698b04" id="0698b04">如是。大王。高行菩萨着粪扫衣亦复如是。是</a><a name="0698b05" id="0698b05">故菩萨摩诃萨行般若波罗蜜。多有方便利</a><a name="0698b06" id="0698b06">益众生。大王。菩萨摩诃萨行般若波罗蜜。示</a><a name="0698b07" id="0698b07">现世间但畜三衣。何以故。心知足故更不多</a><a name="0698b08" id="0698b08">求即是少欲。不求索故无所积聚。既不积聚</a><a name="0698b09" id="0698b09">则无丧失。无丧失故则不生苦。苦不生故即</a><a name="0698b10" id="0698b10">离诸恼。离诸恼故则无所著。无所著故是为</a><a name="0698b11" id="0698b11">漏尽。大王。菩萨摩诃萨行般若波罗蜜。利益</a><a name="0698b12" id="0698b12">众生故。入城邑聚落持钵乞食。何以故。菩</a><a name="0698b13" id="0698b13">萨摩诃萨大悲熏心。如实观察贫苦众生。令</a><a name="0698b14" id="0698b14">得富乐受彼供养。若入邑聚威仪齐整心正</a><a name="0698b15" id="0698b15">不乱。善摄诸根前视六尺。双犁轭地如法</a><a name="0698b16" id="0698b16">乞食。次第而往不越贫家。以量受食终不长</a><a name="0698b17" id="0698b17">取。于所得中更开一分拟施供养。何以故。信</a><a name="0698b18" id="0698b18">施难销为生福故。大王。菩萨摩诃萨行般若</a><a name="0698b19" id="0698b19">波罗蜜。但一坐食而不移动。何以故。一坐道</a><a name="0698b20" id="0698b20">场魔来恼乱亦不移动。出世禅定般若阇那。</a><a name="0698b21" id="0698b21">空一切法如实圣道。实际如如一切种智。于</a><a name="0698b22" id="0698b22">此诸法悉不移动。何以故。萨婆若法是一坐</a><a name="0698b23" id="0698b23">得。是故行一坐食。大王。菩萨摩诃萨行般</a><a name="0698b24" id="0698b24">若波罗蜜。以方便力如是示现乞食。大王。菩</a><a name="0698b25" id="0698b25">萨摩诃萨行般若波罗蜜。学阿兰若行。所谓</a><a name="0698b26" id="0698b26">常修梵行。于诸根中不起过失。深乐多闻力</a><a name="0698b27" id="0698b27">堪修行离我怖畏。不计着身常行寂静。菩萨</a><a name="0698b28" id="0698b28">摩诃萨。正法中出家。持三轮净戒善知法相。</a><a name="0698b29" id="0698b29">如来所说为少壮老。三种人戒悉能了达。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080698a.htm'><img src='up.gif' border=0></a>
<a href='T080698c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>