<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0940b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷569)</font> 第六会 第六分法性品第六 <font face='Arial'>T07, p0940b</h2></font><hr>
<span class='old'>
</a><a name="0940a28" id="0940a28">生死。能如实知贪嗔痴火烧然迷乱。亦如实</a><a name="0940a29" id="0940a29">觉有为无常一切行苦诸法无我。世间有情</span><a name="0940b01" id="0940b01">耽着戏论。又如实觉一切法中唯有涅槃最</a><a name="0940b02" id="0940b02">为寂静。闻他说法即能思义。传以授人发大</a><a name="0940b03" id="0940b03">慈悲起坚固念。若不闻法即无思修。是故闻</a><a name="0940b04" id="0940b04">慧如众字本。一切智慧因之而生。既得多闻</a><a name="0940b05" id="0940b05">则护正法。若未来世正法灭时。有诸有情乐</a><a name="0940b06" id="0940b06">勤修行。不值法炬无人为说甚深法要。菩萨</a><a name="0940b07" id="0940b07">尔时即为宣畅甚深般若波罗蜜多。令诸有</a><a name="0940b08" id="0940b08">情修戒定慧。因而赞曰。汝善男子。能于如是</a><a name="0940b09" id="0940b09">正法灭时。发菩提心求无上觉。为欲利乐一</a><a name="0940b10" id="0940b10">切有情。如是般若波罗蜜多甚深经典。三世</a><a name="0940b11" id="0940b11">诸佛之所行处。汝若勤修大觉非远。何以故。</a><a name="0940b12" id="0940b12">甚深般若波罗蜜多与大菩提不相离故。如</a><a name="0940b13" id="0940b13">人种谷其苗已秀。当知是人获果不久。菩萨</a><a name="0940b14" id="0940b14">亦尔。求大菩提得闻般若波罗蜜多。当知去</a><a name="0940b15" id="0940b15">佛决定非远。善男子等若有舍离甚深般若</a><a name="0940b16" id="0940b16">波罗蜜多。更依余经求无上觉。若能证得必</a><a name="0940b17" id="0940b17">无是处。譬如王子舍其父王。更就余人求为</a><a name="0940b18" id="0940b18">太子决不可得。菩萨亦尔。求一切智必因般</a><a name="0940b19" id="0940b19">若波罗蜜多。若依余经定不能得。譬如犊子</a><a name="0940b20" id="0940b20">若欲须乳必依其母。若就余牛则不可得。菩</a><a name="0940b21" id="0940b21">萨亦尔。求大菩提要依般若波罗蜜多。若依</a><a name="0940b22" id="0940b22">余法必不能证。天王当知。诸菩萨摩诃萨亲</a><a name="0940b23" id="0940b23">近般若波罗蜜多为法王子。相好严身诸根</a><a name="0940b24" id="0940b24">无缺。行佛行处觉佛所觉。救护一切苦恼有</a><a name="0940b25" id="0940b25">情。善能通达佛所说教。常修梵行远离染浊。</a><a name="0940b26" id="0940b26">守护诸佛一切智城。是诸菩萨为法王子。释</a><a name="0940b27" id="0940b27">梵护世皆共尊重。何以故。行菩萨道已得不</a><a name="0940b28" id="0940b28">退一切恶魔不能倾动。安住佛法通达一切</a><a name="0940b29" id="0940b29">空平等理。不信外缘。如是安住佛法智慧。不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070940a.htm'><img src='up.gif' border=0></a>
<a href='T070940c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>