<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0052c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷7)</font> 舍利品第三十八 <font face='Arial'>T08, p0052c</h2></font><hr>
<span class='old'>
</a><a name="0052b28" id="0052b28">着处即时凉。寒时持摩尼宝所著处即时温。</a><a name="0052b29" id="0052b29">摩尼宝所置处诸邪之毒皆悉消除。若男子</span><a name="0052c01" id="0052c01">女人为蛇蚖所中。见摩尼宝者毒即除其处</a><a name="0052c02" id="0052c02">愈。世尊。摩尼宝其德如是。若男子女人若</a><a name="0052c03" id="0052c03">目冥若眼痛若身肿若有疮见摩尼宝者诸</a><a name="0052c04" id="0052c04">疮诸病皆悉除愈。世尊。此摩尼宝其德如</a><a name="0052c05" id="0052c05">是。若着水中水即随作摩尼宝色。世尊。若</a><a name="0052c06" id="0052c06">持杂色若干种缯裹。着水中水续作摩尼宝</a><a name="0052c07" id="0052c07">色。水浊即为清。摩尼宝其德如是。是时阿难</a><a name="0052c08" id="0052c08">语释提桓因言。拘翼所说者为是天上摩尼</a><a name="0052c09" id="0052c09">宝乎。为是世间宝耶。释提桓因报阿难言。我</a><a name="0052c10" id="0052c10">所说者天上之宝。世间亦有摩尼宝。不及天</a><a name="0052c11" id="0052c11">上之宝。其德不具足不如天上宝。其德不可</a><a name="0052c12" id="0052c12">以譬喻为比。我所说宝者。若着函中若着箧</a><a name="0052c13" id="0052c13">中。其光明彻出去。正使举珠去其处续明如</a><a name="0052c14" id="0052c14">故。若有书持受学般若波罗蜜者。其处则无</a><a name="0052c15" id="0052c15">众患之难。其处所尊譬如摩尼珠之处。当知</a><a name="0052c16" id="0052c16">般若波罗蜜如摩尼珠。其德无量五波罗蜜</a><a name="0052c17" id="0052c17">之德及萨云若。内外空及有无空。三十七品</a><a name="0052c18" id="0052c18">佛十八法。法性如真际不可思议萨云若慧</a><a name="0052c19" id="0052c19">之德。佛般泥洹后舍利得供养承事。萨云若</a><a name="0052c20" id="0052c20">慧从诸习绪尽。常悉守护不忘于法。萨云若</a><a name="0052c21" id="0052c21">者是诸法之器。是故如来无所著等正觉舍</a><a name="0052c22" id="0052c22">利得尊敬供养。舍利者是般若波罗蜜之宝</a><a name="0052c23" id="0052c23">器。无断无著波罗蜜。无生无灭波罗蜜。亦</a><a name="0052c24" id="0052c24">不着亦非不着波罗蜜。无生无灭波罗蜜</a><a name="0052c25" id="0052c25">亦不应亦非不应波罗蜜。亦不举亦不下波</a><a name="0052c26" id="0052c26">罗蜜。亦不来亦不去亦不住波罗蜜。是故如</a><a name="0052c27" id="0052c27">来无所著等正觉舍利得供养。舍利者是诸</a><a name="0052c28" id="0052c28">法波罗蜜之器。以诸法波罗蜜合成故。舍利</a><a name="0052c29" id="0052c29">得供养。世尊。置是三千大千刹土如来舍利。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080052b.htm'><img src='up.gif' border=0></a>
<a href='T080053a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>