<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0896a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷561)</font> 第五会 第五分甚深相品第十三 <font face='Arial'>T07, p0896a</h2></font><hr>
<span class='old'>
</a><a name="0895c28" id="0895c28">自然觉法。一切智法。亦不可思议不可称量。</a><a name="0895c29" id="0895c29">无数量无等等。善现当知。如是诸法皆不可</span><a name="0896a01" id="0896a01">思议思议灭故。不可称量<span class='corr'>称量灭</span>故。无数量</a><a name="0896a02" id="0896a02">数量灭故。无等等等等灭故。善现当知。如是</a><a name="0896a03" id="0896a03">诸法皆不可思议过思议故。不可称量过称</a><a name="0896a04" id="0896a04">量故。无数量过数量故。无等等过等等故。善</a><a name="0896a05" id="0896a05">现当知。不可思议不可称量无数量无等等</a><a name="0896a06" id="0896a06">者。但有增语都无真实。善现当知。不可思议</a><a name="0896a07" id="0896a07">不可称量无数量无等等者。皆如虚空都无</a><a name="0896a08" id="0896a08">所有。由此因缘一切如来应正等觉所有佛</a><a name="0896a09" id="0896a09">法。如来法。自然觉法。一切智法。皆不可思议</a><a name="0896a10" id="0896a10">不可称量。无数量无等等。声闻独觉世间天</a><a name="0896a11" id="0896a11">人阿素洛等。皆悉不能思议称量数量等等</a><a name="0896a12" id="0896a12">此诸法故。如来说此不可思议不可称量。无</a><a name="0896a13" id="0896a13">数量无等等法。时会中有五百苾刍二十苾</a><a name="0896a14" id="0896a14">刍尼。诸漏永尽心得解脱。复有六万邬波索</a><a name="0896a15" id="0896a15">迦三万邬波斯迦。于诸法中远尘离垢生净</a><a name="0896a16" id="0896a16">法眼。复有二十菩萨摩诃萨得无生法忍。世</a><a name="0896a17" id="0896a17">尊。记彼于贤劫中当得作佛度有情众。尔时</a><a name="0896a18" id="0896a18">善现复白佛言。甚深般若波罗蜜多。实为大</a><a name="0896a19" id="0896a19">事出世间不。佛告善现。如是如是。甚深般若</a><a name="0896a20" id="0896a20">波罗蜜多实为大事出于世间。所以者何。甚</a><a name="0896a21" id="0896a21">深般若波罗蜜多。具能成办一切智地。若声</a><a name="0896a22" id="0896a22">闻地若独觉地皆在此摄。善现当知如刹帝</a><a name="0896a23" id="0896a23">利灌顶大王。威德自在降伏一切。以诸国事</a><a name="0896a24" id="0896a24">付嘱大臣。端拱无为安隐受乐。如来亦尔为</a><a name="0896a25" id="0896a25">大法王。威德自在降伏一切。以诸佛法若独</a><a name="0896a26" id="0896a26">觉法若声闻法。悉皆付嘱甚深般若波罗蜜</a><a name="0896a27" id="0896a27">多普令成办。是故善现。甚深般若波罗蜜多</a><a name="0896a28" id="0896a28">实为大事出于世间。善现当知。甚深般若波</a><a name="0896a29" id="0896a29">罗蜜多不为摄受执着色故乃至识故出于世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070895c.htm'><img src='up.gif' border=0></a>
<a href='T070896b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>