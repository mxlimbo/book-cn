<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0244 佛说最上根本大乐金刚不空三昧大教王经 0818b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 244 佛说最上根本大乐金刚不空三昧大教王经</font> <font face='Arial'>(卷6)</font> 一切相应仪轨分第二十三 <font face='Arial'>T08, p0818b</h2></font><hr>
<span class='old'>
</a><a name="0818a28" id="0818a28"><p>复说一切成就金刚萨埵最上大印三昧仪</a><a name="0818a29" id="0818a29">轨。若有下根众生。造诸罪业作不饶益行者。</span><a name="0818b01" id="0818b01">见此法已罪业销灭。得成大菩萨而能饶益</a><a name="0818b02" id="0818b02">众生起大方便。如金刚萨埵住坚固真实三</a><a name="0818b03" id="0818b03">业。不越于三昧安住金刚界。然后当传大印。</a><a name="0818b04" id="0818b04">受大印已获得一切成就。此大印法。至如诸</a><a name="0818b05" id="0818b05">佛亦不敢越于三昧。诸求金刚萨埵乃至求</a><a name="0818b06" id="0818b06">成佛者。纵经俱胝劫而不能得。若以此最上</a><a name="0818b07" id="0818b07">大印力故。速能得成就诸佛菩萨。而能随其</a><a name="0818b08" id="0818b08">所化众生所有意愿。当为说诸成就法。此大</a><a name="0818b09" id="0818b09">印者是大方便。善能圆满诸法故。所以者何。</a><a name="0818b10" id="0818b10">结此大印时。诸佛菩萨皆悉云集。于刹那间</a><a name="0818b11" id="0818b11">施诸所欲。如是施已复赞叹言。金刚萨埵是</a><a name="0818b12" id="0818b12">最上善巧微妙甚深。广大清净无所有性。无</a><a name="0818b13" id="0818b13">尽无竭最上至极。出生尽虚空界大乐适悦。</a><a name="0818b14" id="0818b14">决定不空尽诸众生。最胜成就是大自在。以</a><a name="0818b15" id="0818b15">微妙字出生一切义。以金刚觉悟法令诸众</a><a name="0818b16" id="0818b16">生悟最上大乐。以金刚秘密具令诸众生安</a><a name="0818b17" id="0818b17">住第一法。即说一切如来三昧成就最上秘</a><a name="0818b18" id="0818b18">密仪。行人常于清旦时。依法结大印持诵心</a><a name="0818b19" id="0818b19">明。即得成就一切印</a><a name="0818b20" id="0818b20"><p>又复最上秘密成就法。行人依法执金刚铃</a><a name="0818b21" id="0818b21">杵。当诵三种三昧明。所求成就皆得圆满</a><a name="0818b22" id="0818b22"><p>又复依法执持金刚铃杵。当结毗首印持诵</a><a name="0818b23" id="0818b23">明者。即得诸印相成就。其身得如金刚萨埵。</a><a name="0818b24" id="0818b24">所有大自在成就法。皆悉施之。其诸印相速</a><a name="0818b25" id="0818b25">得圆满。乃至诸成就法皆亦得成。随其意愿</a><a name="0818b26" id="0818b26">无不成者</a><a name="0818b27" id="0818b27"><p>复说最上秘密一切相应仪轨法门。所言相</a><a name="0818b28" id="0818b28">应者谓诸法之用。谓从相应法出生诸界故。</a><a name="0818b29" id="0818b29">云何出生。谓从本尊正念出生故。又复云何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080818a.htm'><img src='up.gif' border=0></a>
<a href='T080818c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>