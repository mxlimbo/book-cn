<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0903b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷8)</font> 静虑波罗蜜多品第九之一 <font face='Arial'>T08, p0903b</h2></font><hr>
<span class='old'>
</a><a name="0903a28" id="0903a28">而为说法。或诸有情恃其力势而起贡高。随</a><a name="0903a29" id="0903a29">彼所应而为现身调伏说法。或为释梵护世</span><a name="0903b01" id="0903b01">四王。那罗延等诸大力士。为降伏故举妙高</a><a name="0903b02" id="0903b02">山。掷置他方无量世界。犹如掷彼阿摩勒果</a><a name="0903b03" id="0903b03">还置本处。而诸天人无往来想。菩萨神力亦</a><a name="0903b04" id="0903b04">无损减又复于此三千大千世界。上至色究</a><a name="0903b05" id="0903b05">竟天下至水际。以其右手掌此世界。住经一</a><a name="0903b06" id="0903b06">劫行住坐卧而无妨碍。还置本处而诸有情</a><a name="0903b07" id="0903b07">水性之属。亦无娆害都不觉知往来之想。如</a><a name="0903b08" id="0903b08">是菩萨示现自在神通力时。令诸有情骄慢</a><a name="0903b09" id="0903b09">之心。悉皆调伏而为说法</a><a name="0903b10" id="0903b10"><p>复次菩萨以神通力。随意所欲皆得自在。如</a><a name="0903b11" id="0903b11">如意宝所求皆得。或变大海而为牛迹。或以</a><a name="0903b12" id="0903b12">牛迹而为大海。或现火灾至于初禅。或现水</a><a name="0903b13" id="0903b13">灾至于二禅。或现风灾至于三禅。或变水作</a><a name="0903b14" id="0903b14">火变火为水。如是种种上中下法。随心变化</a><a name="0903b15" id="0903b15">而得自在。更无有人能动转者。除佛世尊余</a><a name="0903b16" id="0903b16">无能坏。菩萨以此广大神变。随其根缘说广</a><a name="0903b17" id="0903b17">略法。令诸有情而得解脱。如是菩萨自在神</a><a name="0903b18" id="0903b18">力。一切天魔及烦恼魔所不能障。以是菩萨</a><a name="0903b19" id="0903b19">过彼天魔及烦恼魔。入佛境界随其根缘。拔</a><a name="0903b20" id="0903b20">济有情得大自在。常不断绝无能动转。慈氏</a><a name="0903b21" id="0903b21">当知此即名为菩萨摩诃萨修行静虑。所起</a><a name="0903b22" id="0903b22">神境智通化用无尽。如是五通但名静虑。不</a><a name="0903b23" id="0903b23">得名为波罗蜜多</a><a name="0903b24" id="0903b24"><p>复次慈氏若诸菩萨得此通已。精勤修习静</a><a name="0903b25" id="0903b25">虑波罗蜜多。于无上菩提得不退转。譬如贫</a><a name="0903b26" id="0903b26">人掘一伏藏。未见异相犹怀懈慢。穿掘不已</a><a name="0903b27" id="0903b27">渐见少相。勇锐精勤无有休息。以不息故便</a><a name="0903b28" id="0903b28">能得之。菩萨摩诃萨亦复如是。未得阿耨多</a><a name="0903b29" id="0903b29">罗三藐三菩提。日夜精勤修真静虑。不休不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080903a.htm'><img src='up.gif' border=0></a>
<a href='T080903c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>