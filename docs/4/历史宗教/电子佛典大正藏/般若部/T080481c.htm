<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0225 大明度经 0481c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 225 大明度经</font> <font face='Arial'>(卷1)</font> 行品第一 <font face='Arial'>T08, p0481c</h2></font><hr>
<span class='old'>
</a><a name="0481b28" id="0481b28">艰难想。以行道也。所以者何。行艰难苦想者。</a><a name="0481b29" id="0481b29">不能为无量人民建大利也(师云此弟子行疲厌生死莫能导利一切人使</span><a name="0481c01" id="0481c01">得泥洹也)是以当为安隐易行之想(当为安隐不当为苦劳艰难想也)</a><a name="0481c02" id="0481c02">为众生建若母想父想毗弟想姊妹想子想女</a><a name="0481c03" id="0481c03">想。当生是想行菩萨道。于一切人为己亲想。</a><a name="0481c04" id="0481c04">以是想将导之(行菩萨道者一切如视五亲也但欲安隐导利非有痴贪恋之想)见</a><a name="0481c05" id="0481c05">众生为若己(当念一切若己身)都一切于身不明是</a><a name="0481c06" id="0481c06">外内(菩萨都一切持心于一切天下不分别亲者为内疏者为外矣也)为生法想。斯</a><a name="0481c07" id="0481c07">一切为吾子。菩萨当度此无量苦性。不有</a><a name="0481c08" id="0481c08">怒意(法想者善权大悲也)若彼形截心无郁毒。终不为苦</a><a name="0481c09" id="0481c09">想也。如贤者言。菩萨无起。以其无起故为菩</a><a name="0481c10" id="0481c10">萨。秋露子曰。云何菩萨而无起者。于道人法</a><a name="0481c11" id="0481c11">于一切知一切知法。亦持无起(一切知法佛诸经法也)</a><a name="0481c12" id="0481c12">善业曰。然于佛法都无所起。问曰。在佛法而</a><a name="0481c13" id="0481c13">无起者。其于凡人及凡人法。亦将无起。答</a><a name="0481c14" id="0481c14">曰。然于凡人法亦无所起。秋露子曰。如是菩</a><a name="0481c15" id="0481c15">萨于道人法。从一切智至凡人法皆无起者。</a><a name="0481c16" id="0481c16">是为不近不起得一切智耶(凡人法者谓生死法也皆无起者想</a><a name="0481c17" id="0481c17">寂然也近持将也起生者念也)善业曰。不起之法无欲得要也。</a><a name="0481c18" id="0481c18">不起之念亦非有法(不起之法无有望欲得之想也)可择取也。</a><a name="0481c19" id="0481c19">有得佛者。我以为诤(无有二法当舍法善业曰诸法皆空无作无得今言此取是也</a><a name="0481c20" id="0481c20">有生死有得佛者斯谓以法意诤)曰是如何当从未生法择已生</a><a name="0481c21" id="0481c21">法乎(择取道也)生死法至生法至乎(生死之法至道乎当生有法至道乎</a><a name="0481c22" id="0481c22">问辞也)答曰。云何生法不生而不生法生耶(善业欲解</a><a name="0481c23" id="0481c23">其难故先诘之言生死之法不起耶泥洹之法复生)秋露子曰。不生法者不起</a><a name="0481c24" id="0481c24">法也。乐不起法之语耶。乐起语也。如贤者</a><a name="0481c25" id="0481c25">乐必不起之不要。善业曰。如是当乐不起不</a><a name="0481c26" id="0481c26">要。贤者所乐吾亦乐说。秋露子曰。如善业</a><a name="0481c27" id="0481c27">为法都讲最不可及。所以者何。在所问如应</a><a name="0481c28" id="0481c28">答。法意不摇其言皆妙。答曰。是法意也。诸</a><a name="0481c29" id="0481c29">佛弟子所问应答。意不摇者。于一切所猗故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080481b.htm'><img src='up.gif' border=0></a>
<a href='T080482a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>