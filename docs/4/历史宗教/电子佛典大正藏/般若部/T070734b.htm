<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0734b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷532)</font> 第三会 第三分施等品第二十九之一 <font face='Arial'>T07, p0734b</h2></font><hr>
<span class='old'>
</a><a name="0734a28" id="0734a28">戏论。法界非色受想行识。亦不离色受想行</a><a name="0734a29" id="0734a29">识。法界即色受想行识。色受想行识即法界。</span><a name="0734b01" id="0734b01">广说乃至法界非有为无为法。亦不离有为</a><a name="0734b02" id="0734b02">无为法。法界即有为无为法。有为无为法即</a><a name="0734b03" id="0734b03">法界。复次善现。诸菩萨摩诃萨行深般若波</a><a name="0734b04" id="0734b04">罗蜜多时。若见有法离法界者。便非正趣所</a><a name="0734b05" id="0734b05">求无上正等菩提。是故善现。诸菩萨摩诃萨</a><a name="0734b06" id="0734b06">行深般若波罗蜜多时。不见诸法离真法界。</a><a name="0734b07" id="0734b07">善现当知。诸菩萨摩诃萨行深般若波罗蜜</a><a name="0734b08" id="0734b08">多时。知一切法即真法界。方便善巧无名相</a><a name="0734b09" id="0734b09">法。为诸有情寄名相说。谓此是色受想行识。</a><a name="0734b10" id="0734b10">此是眼处乃至意处。此是色处乃至法处。此</a><a name="0734b11" id="0734b11">是眼界乃至意界。此是色界乃至法界。此是</a><a name="0734b12" id="0734b12">眼识界乃至意识界。此是眼触乃至意触。此</a><a name="0734b13" id="0734b13">是眼触为缘所生诸受乃至意触为缘所生诸</a><a name="0734b14" id="0734b14">受。此是地界乃至识界。此是因缘乃至增上</a><a name="0734b15" id="0734b15">缘。此是从缘所生诸法。此是无明乃至老死。</a><a name="0734b16" id="0734b16">此是善法非善法。此是有漏法无漏法。此是</a><a name="0734b17" id="0734b17">世间法出世间法。此是有为法无为法。此是</a><a name="0734b18" id="0734b18">布施乃至般若波罗蜜多。广说乃至此是无上</a><a name="0734b19" id="0734b19">正等菩提。如工幻师或彼弟子。执持少物于</a><a name="0734b20" id="0734b20">众人前。幻作种种异类色像。谓或幻作男女</a><a name="0734b21" id="0734b21">大小。或复幻作象马牛羊驼驴鸡等种种禽</a><a name="0734b22" id="0734b22">兽。或复幻作城邑聚落园林池沼种种庄严</a><a name="0734b23" id="0734b23">甚可爱乐。或复幻作衣服饮食房舍卧具华</a><a name="0734b24" id="0734b24">香璎珞种种珍奇财谷库藏。或复幻作无量</a><a name="0734b25" id="0734b25">种类伎乐俳优令无量人欢娱受乐。或复幻</a><a name="0734b26" id="0734b26">作种种形相令行布施。或令持戒。或令修忍。</a><a name="0734b27" id="0734b27">或令精进。或令习定。或令学慧。或复现生</a><a name="0734b28" id="0734b28">刹帝利大族乃至居士大族。或复幻作诸山</a><a name="0734b29" id="0734b29">大海妙高山王轮围山等。或复现生四大王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070734a.htm'><img src='up.gif' border=0></a>
<a href='T070734c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>