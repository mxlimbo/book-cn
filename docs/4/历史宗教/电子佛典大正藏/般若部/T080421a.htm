<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0421a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷27)</font> 常啼品第八十八 <font face='Arial'>T08, p0421a</h2></font><hr>
<span class='old'>
</a><a name="0420c28" id="0420c28">萨陀波仑菩萨与五百女人。持华香璎珞幡</a><a name="0420c29" id="0420c29">盖伎乐及诸珍宝。供养般若波罗蜜已。然后</span><a name="0421a01" id="0421a01">到昙无竭菩萨所。到已见昙无竭菩萨在</a><a name="0421a02" id="0421a02">法座上坐。以诸华香璎珞捣香泽香金银宝</a><a name="0421a03" id="0421a03">华幡盖宝衣。散昙无竭菩萨上为法故供</a><a name="0421a04" id="0421a04">养。是时诸华香宝衣于昙无竭菩萨上。虚空</a><a name="0421a05" id="0421a05">中化成华台。碎末栴檀宝屑金银宝华化成</a><a name="0421a06" id="0421a06">宝帐。宝帐之上所散种种宝衣化为宝盖。</a><a name="0421a07" id="0421a07">宝盖四边垂诸宝幡。萨陀波仑及诸女人。</a><a name="0421a08" id="0421a08">见昙无竭菩萨所作变化。大欢喜作是念。</a><a name="0421a09" id="0421a09">未曾有也。昙无竭大师神德乃尔。行菩萨</a><a name="0421a10" id="0421a10">道时神通力尚能如是。何况得阿耨多罗三</a><a name="0421a11" id="0421a11">藐三菩提时。是时长者女及五百女人清净</a><a name="0421a12" id="0421a12">信心敬重昙无竭菩萨。皆发阿耨多罗三藐</a><a name="0421a13" id="0421a13">三菩提心。作是愿言。如昙无竭菩萨得菩</a><a name="0421a14" id="0421a14">萨诸深法。如昙无竭菩萨供养般若波罗</a><a name="0421a15" id="0421a15">蜜。如昙无竭菩萨于大众中演说显示般</a><a name="0421a16" id="0421a16">若波罗蜜义。如昙无竭菩萨得般若波罗蜜</a><a name="0421a17" id="0421a17">方便力成就神通于菩萨事中得自在。我</a><a name="0421a18" id="0421a18">等亦当如是。是时萨陀波仑菩萨及五百女</a><a name="0421a19" id="0421a19">人。香华宝物供养般若波罗蜜及昙无竭</a><a name="0421a20" id="0421a20">菩萨已。头面礼昙无竭菩萨合掌恭敬一</a><a name="0421a21" id="0421a21">面立。一面立已白昙无竭菩萨言。我本求</a><a name="0421a22" id="0421a22">般若波罗蜜时。于空闲林中闻空中声言。</a><a name="0421a23" id="0421a23">善男子。汝从是东行当得闻般若波罗蜜。</a><a name="0421a24" id="0421a24">我受是语东行。东行不久作是念。我何不</a><a name="0421a25" id="0421a25">问空中声。我当何处去去是远近。当从</a><a name="0421a26" id="0421a26">谁闻。我是时大忧愁啼哭。于是处住七日</a><a name="0421a27" id="0421a27">七夜。忧愁故乃至不念饮食。但念我何时</a><a name="0421a28" id="0421a28">当得闻般若波罗蜜。我如是忧愁一心念</a><a name="0421a29" id="0421a29">般若波罗蜜。见佛身在虚空中语我言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080420c.htm'><img src='up.gif' border=0></a>
<a href='T080421b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>