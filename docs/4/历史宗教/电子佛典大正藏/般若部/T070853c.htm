<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0853c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷554)</font> 第四会 第四分坚固品第二十七之一 <font face='Arial'>T07, p0853c</h2></font><hr>
<span class='old'>
</a><a name="0853b28" id="0853b28">功德。复次善现。有菩萨摩诃萨行深般若波</a><a name="0853b29" id="0853b29">罗蜜多。于一切法无生性中。虽深信解而未</span><a name="0853c01" id="0853c01">证得无生法忍。于一切法皆寂静性虽深信</a><a name="0853c02" id="0853c02">解。而未得入不退转地。是菩萨摩诃萨已住</a><a name="0853c03" id="0853c03">般若波罗蜜多方便善巧。亦蒙如来应正等</a><a name="0853c04" id="0853c04">觉为众宣说甚深般若波罗蜜多时。在大众</a><a name="0853c05" id="0853c05">中自然欢喜称扬赞叹名字种姓色相功德。</a><a name="0853c06" id="0853c06">善现当知。若菩萨摩诃萨蒙诸如来应正等</a><a name="0853c07" id="0853c07">觉为众宣说甚深般若波罗蜜多时。在大众</a><a name="0853c08" id="0853c08">中自然欢喜称扬赞叹名字种姓色相功德。是</a><a name="0853c09" id="0853c09">菩萨摩诃萨超诸声闻及独觉地。近得无上</a><a name="0853c10" id="0853c10">正等菩提不退转记。所以者何。是菩萨摩诃</a><a name="0853c11" id="0853c11">萨修行般若波罗蜜多方便善巧。必当安住</a><a name="0853c12" id="0853c12">不退转地。疾证无上正等菩提。复次善现。若</a><a name="0853c13" id="0853c13">菩萨摩诃萨闻说如是甚深般若波罗蜜多所</a><a name="0853c14" id="0853c14">有义趣。深心信解无惑无疑不迷不闷。但作</a><a name="0853c15" id="0853c15">是念。如佛所说甚深般若波罗蜜多理趣。必</a><a name="0853c16" id="0853c16">然定非颠倒。是菩萨摩诃萨应作是念。我于</a><a name="0853c17" id="0853c17">般若波罗蜜多甚深义趣。深生信解决定已。</a><a name="0853c18" id="0853c18">于或复当于不动如来应正等觉及诸菩萨摩</a><a name="0853c19" id="0853c19">诃萨所。广闻般若波罗蜜多。于深义趣深生</a><a name="0853c20" id="0853c20">信解。既信解已勤修梵行。当得住于不退转</a><a name="0853c21" id="0853c21">地。住是地已疾证无上正等菩提。善现当知。</a><a name="0853c22" id="0853c22">若菩萨摩诃萨但闻如是甚深般若波罗蜜</a><a name="0853c23" id="0853c23">多。尚获无边功德胜利。况深信解如说修行。</a><a name="0853c24" id="0853c24">系念思惟甚深义趣。是菩萨摩诃萨安住真</a><a name="0853c25" id="0853c25">如近一切智。疾证无上正等菩提。为诸有情</a><a name="0853c26" id="0853c26">宣说法要</a><a name="0853c27" id="0853c27"><p>尔时善现便白佛言。法离真如无别可得。为</a><a name="0853c28" id="0853c28">说何法安住真如。复说谁能近一切智。疾证无</a><a name="0853c29" id="0853c29">上正等菩提。谁复为谁说何法要。佛告善现。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070853b.htm'><img src='up.gif' border=0></a>
<a href='T070854a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>