<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0225 大明度经 0483c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 225 大明度经</font> <font face='Arial'>(卷2)</font> 持品第三 <font face='Arial'>T08, p0483c</h2></font><hr>
<span class='old'>
</a><a name="0483b28" id="0483b28">无所著正真道最正觉时有宫。宫中有是经。</a><a name="0483b29" id="0483b29">我时持之。锭光佛受我决言。若后当为人中</span><a name="0483c01" id="0483c01">持悉逮佛智。作佛名能儒如来无所著正真</a><a name="0483c02" id="0483c02">道最正觉。三界最尊。安定于法中极明。号曰</a><a name="0483c03" id="0483c03">天中天。诸天子白佛言。少有及者。天中天。有</a><a name="0483c04" id="0483c04">持大明者。为受一切智矣。时佛在众中央坐。</a><a name="0483c05" id="0483c05">佛告除馑众除馑女清信士清信女。今是四</a><a name="0483c06" id="0483c06">部为证。爱欲天梵天无结爱天皆知。佛告释</a><a name="0483c07" id="0483c07">言。高士学斯定持诵其文。众邪不得其便令</a><a name="0483c08" id="0483c08">横死也。忉利诸天子求佛道者。未学诵获其</a><a name="0483c09" id="0483c09">奥者。是辈天子皆往到是学持诵者所。若于</a><a name="0483c10" id="0483c10">空闲避隈处亦不恐不怖也四天王释梵及</a><a name="0483c11" id="0483c11">诸天子等各白佛言。我当护是学持诵者。释</a><a name="0483c12" id="0483c12">复白佛言。难及天中天。是明度学者心无动</a><a name="0483c13" id="0483c13">摇。悉受六度已。佛言。然善听我说。上中下</a><a name="0483c14" id="0483c14">言皆善。释言。受教。佛言。我经中有欲害乱者</a><a name="0483c15" id="0483c15">起恶意往。未至道亡。后所作终不成。何以</a><a name="0483c16" id="0483c16">故。用是高士学是经故。譬若有药其名神丹</a><a name="0483c17" id="0483c17">有蛇索食道逢虫物。蛇欲啖虫。即到神丹药</a><a name="0483c18" id="0483c18">所。蛇闻药香即还去。何以故。是药力所却。如</a><a name="0483c19" id="0483c19">是是辈高士其欲害者便自止还。是明度威</a><a name="0483c20" id="0483c20">神力所厌伏也。佛言。设有乱者便于彼间自</a><a name="0483c21" id="0483c21">坏不成四天王皆护入经如行者。自在所为</a><a name="0483c22" id="0483c22">所语如甘露。言重成道。嗔恚贡高诸恶不生。</a><a name="0483c23" id="0483c23">四天王护之。所以然者。学明度故。心自生</a><a name="0483c24" id="0483c24">念。有诤起者不可近。我求索佛道义。不可</a><a name="0483c25" id="0483c25">随是嗔恚语。使我疾逮好心。斯高士所作</a><a name="0483c26" id="0483c26">悉见善像。释白佛言。难胜天中天。乃过诸</a><a name="0483c27" id="0483c27">恶无与等者。佛言释。是辈人或当过剧难之</a><a name="0483c28" id="0483c28">中终不恐。无能害者。善士当诵惟斯定。政</a><a name="0483c29" id="0483c29">使死至。若怨在中欲共害者。如佛所语终<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080483b.htm'><img src='up.gif' border=0></a>
<a href='T080484a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>