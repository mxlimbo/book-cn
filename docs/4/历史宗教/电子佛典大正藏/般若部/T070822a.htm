<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0822a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷548)</font> 第四会 第四分天赞品第十五 <font face='Arial'>T07, p0822a</h2></font><hr>
<span class='old'>
</a><a name="0821c28" id="0821c28">无去。所以者何。一切法皆以空无相无愿为</a><a name="0821c29" id="0821c29">趣。彼于是趣不可超越。一切法皆以无造无</span><a name="0822a01" id="0822a01">作为趣。彼于是趣不可超越。一切法皆以无</a><a name="0822a02" id="0822a02">生无起为趣。彼于是趣不可超越。一切法皆</a><a name="0822a03" id="0822a03">以无性为趣。彼于是趣不可超越。一切法皆</a><a name="0822a04" id="0822a04">以如梦为趣。彼于是趣不可超越。一切法皆</a><a name="0822a05" id="0822a05">以无我为趣。彼于是趣不可超越。一切法皆</a><a name="0822a06" id="0822a06">以无边为趣。彼于是趣不可超越。一切法皆</a><a name="0822a07" id="0822a07">以寂静涅槃无取无舍无来无去最极寂灭</a><a name="0822a08" id="0822a08">为趣。彼于是趣不可超越。诸菩萨摩诃萨欲</a><a name="0822a09" id="0822a09">为世间说如是法。发勤精进趣向无上正等</a><a name="0822a10" id="0822a10">菩提。是为菩萨摩诃萨。为诸世间作所趣故</a><a name="0822a11" id="0822a11">发勤精进趣向无上正等菩提。尔时善现便</a><a name="0822a12" id="0822a12">白佛言。谁于如是甚深般若波罗蜜多能生</a><a name="0822a13" id="0822a13">信解。佛告善现。若菩萨摩诃萨久修菩萨摩</a><a name="0822a14" id="0822a14">诃萨行。已曾供养无量诸佛。于诸佛所发弘</a><a name="0822a15" id="0822a15">誓愿。所种善根皆已纯熟。无量善友摄受护</a><a name="0822a16" id="0822a16">念。乃于如是甚深般若波罗蜜多能生信解。</a><a name="0822a17" id="0822a17">具寿善现复白佛言。若于如是甚深般若波</a><a name="0822a18" id="0822a18">罗蜜多能生信解。是菩萨摩诃萨以何为自</a><a name="0822a19" id="0822a19">性。佛告善现。是菩萨摩诃萨以调伏远离为</a><a name="0822a20" id="0822a20">自性。具寿善现复白佛言。是菩萨摩诃萨当</a><a name="0822a21" id="0822a21">何所趣。佛告善现。是菩萨摩诃萨当趣一切</a><a name="0822a22" id="0822a22">智智。具寿善现复白佛言。若菩萨摩诃萨趣</a><a name="0822a23" id="0822a23">一切智智者能觉是趣亦能宣说。亦与有情</a><a name="0822a24" id="0822a24">作所归趣。佛告善现。如是如是。如汝所说。若</a><a name="0822a25" id="0822a25">菩萨摩诃萨趣一切智智者。能觉是趣亦能</a><a name="0822a26" id="0822a26">宣说。亦与有情作所归趣。具寿善现复白佛</a><a name="0822a27" id="0822a27">言。是菩萨摩诃萨能为难事。谓着如是坚固</a><a name="0822a28" id="0822a28">甲胄。我当度脱无量无数无边有情令入涅</a><a name="0822a29" id="0822a29">槃。而诸有情都不可得。佛告善现。如是如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070821c.htm'><img src='up.gif' border=0></a>
<a href='T070822b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>