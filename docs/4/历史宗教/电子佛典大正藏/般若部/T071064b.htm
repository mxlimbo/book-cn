<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1064b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷592)</font> 第十五会静虑波罗蜜多分 第十五静虑波罗蜜多分之一 <font face='Arial'>T07, p1064b</h2></font><hr>
<span class='old'>
</a><a name="1064a28" id="1064a28">智故。如是胜定亦名利乐一切世间诸有情</a><a name="1064a29" id="1064a29">类。何以故。满慈子。诸菩萨摩诃萨为欲利</span><a name="1064b01" id="1064b01">乐无量有情。方便善巧入此定故。如是胜</a><a name="1064b02" id="1064b02">定若现在前。能引无边微妙胜定。疾证无上</a><a name="1064b03" id="1064b03">正等菩提。与诸有情作大饶益。如是胜定若</a><a name="1064b04" id="1064b04">现在前。引发无边方便善巧。教诫教授无量</a><a name="1064b05" id="1064b05">有情。皆令引发无漏静虑。证真法性断诸烦</a><a name="1064b06" id="1064b06">恼。入无余依般涅槃界。或证无上正等菩提。</a><a name="1064b07" id="1064b07">由此因缘菩萨胜定。亦名利乐一切世间诸</a><a name="1064b08" id="1064b08">有情类。是故菩萨摩诃萨众欲证无上正等</a><a name="1064b09" id="1064b09">菩提。应学静虑波罗蜜多。若学静虑波罗蜜</a><a name="1064b10" id="1064b10">多速能引发一切智智</a><a name="1064b11" id="1064b11"><p>尔时满慈子白佛言。世尊。我谓声闻所得诸</a><a name="1064b12" id="1064b12">定胜菩萨定。所以者何。声闻具得九次第定。</a><a name="1064b13" id="1064b13">菩萨于中唯得前八。菩萨不得灭受想定故。</a><a name="1064b14" id="1064b14">声闻定胜诸菩萨。尔时世尊告满慈子。菩萨</a><a name="1064b15" id="1064b15">亦得灭受想定。谓于此定已得自在但不现</a><a name="1064b16" id="1064b16">入。所以者何。如来不许诸菩萨众现入此定。</a><a name="1064b17" id="1064b17">勿由现入退堕声闻或独觉地。又满慈子。吾</a><a name="1064b18" id="1064b18">当为汝更说譬喻。诸有智者由譬喻故。于甚</a><a name="1064b19" id="1064b19">深义易得解了。如转轮王虽于边地诸小国</a><a name="1064b20" id="1064b20">邑皆得自在。而不自往彼国邑中。岂转轮王</a><a name="1064b21" id="1064b21">不往彼处。说于彼处不得自在。如是菩萨摩</a><a name="1064b22" id="1064b22">诃萨众虽不现入灭受想定。而于此定已得</a><a name="1064b23" id="1064b23">自在。由自在故亦名为得。又满慈子。非诸</a><a name="1064b24" id="1064b24">菩萨常不现入灭受想定。乃至未坐妙菩提</a><a name="1064b25" id="1064b25">座。诸佛世尊不许现入。若时得坐妙菩提座。</a><a name="1064b26" id="1064b26">诸佛世尊亦许现入。何以故。满慈子。勿诸</a><a name="1064b27" id="1064b27">菩萨由入此定。便堕声闻或独觉地。或谓诸</a><a name="1064b28" id="1064b28">佛与二乘等故。佛世尊不许现入。又满慈子。</a><a name="1064b29" id="1064b29">如刹帝利灌顶大王。欲入市中饮凡人酒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071064a.htm'><img src='up.gif' border=0></a>
<a href='T071064c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>