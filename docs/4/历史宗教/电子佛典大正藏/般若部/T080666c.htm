<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0666c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷23)</font> 散华缘品第二十八之一 <font face='Arial'>T08, p0666c</h2></font><hr>
<span class='old'>
</a><a name="0666b28" id="0666b28">诃萨如是行般若波罗蜜多时念无尽法。如</a><a name="0666b29" id="0666b29">理出生般若波罗蜜多。以如是无尽法观诸</span><a name="0666c01" id="0666c01">缘生时。即不见色。不见受想行识。亦复不</a><a name="0666c02" id="0666c02">见无明行识名色六处触受爱取有生老死忧</a><a name="0666c03" id="0666c03">悲苦恼等。不见此佛刹亦不见彼佛刹。不见</a><a name="0666c04" id="0666c04">有法是此佛刹。亦不见有法是彼佛刹。须菩</a><a name="0666c05" id="0666c05">提。若菩萨摩诃萨。如是行般若波罗蜜多时。</a><a name="0666c06" id="0666c06">魔心大怖忧愁苦恼。须菩提。譬如有人丧失</a><a name="0666c07" id="0666c07">父母。极大悲痛忧愁苦恼。魔心生苦亦复如</a><a name="0666c08" id="0666c08">是。须菩提白佛言。世尊。但有一魔心生苦恼。</a><a name="0666c09" id="0666c09">为多恶魔皆苦恼耶。佛告须菩提言。菩萨摩</a><a name="0666c10" id="0666c10">诃萨如是行般若波罗蜜多时。所有三千大</a><a name="0666c11" id="0666c11">千世界一切恶魔。皆悉心生忧愁苦恼。各各</a><a name="0666c12" id="0666c12">不能安处其座。何以故。菩萨摩诃萨。行是般</a><a name="0666c13" id="0666c13">若波罗蜜多故。一切世间天人阿修罗等所</a><a name="0666c14" id="0666c14">不能动。一切恶魔伺不得便。是故须菩提。菩</a><a name="0666c15" id="0666c15">萨摩诃萨。欲得阿耨多罗三藐三菩提者。当</a><a name="0666c16" id="0666c16">行是般若波罗蜜多。菩萨摩诃萨。行是般若</a><a name="0666c17" id="0666c17">波罗蜜多故。即能圆满布施波罗蜜多。持戒</a><a name="0666c18" id="0666c18">波罗蜜多。忍辱波罗蜜多。精进波罗蜜多。禅</a><a name="0666c19" id="0666c19">定波罗蜜多。如是圆满诸波罗蜜多已。即能</a><a name="0666c20" id="0666c20">圆满一切善法。具足一切方便愿力。又须菩</a><a name="0666c21" id="0666c21">提。菩萨摩诃萨。若欲摄诸善巧方便者。当行</a><a name="0666c22" id="0666c22">是般若波罗蜜多。又复当念无尽法。如理出</a><a name="0666c23" id="0666c23">生般若波罗蜜多。菩萨摩诃萨。如是行如是</a><a name="0666c24" id="0666c24">念时应生如是心。所有十方无量阿僧祇世</a><a name="0666c25" id="0666c25">界现住说法者诸佛如来应供正等正觉。及</a><a name="0666c26" id="0666c26">诸佛一切智。皆从是般若波罗蜜多生。如诸</a><a name="0666c27" id="0666c27">佛所得法我悉应得。须菩提。菩萨摩诃萨行</a><a name="0666c28" id="0666c28">般若波罗蜜多时。于一弹指间能生如是心</a><a name="0666c29" id="0666c29">者。胜余菩萨摩诃萨。于兢伽沙数劫中布施<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080666b.htm'><img src='up.gif' border=0></a>
<a href='T080667a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>