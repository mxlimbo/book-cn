<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0956c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷572)</font> 第六会 第六分陀罗尼品第十三 <font face='Arial'>T07, p0956c</h2></font><hr>
<span class='old'>
</a><a name="0956b28" id="0956b28">故。得妙智故。无疑网故。当佛说此总持门</a><a name="0956b29" id="0956b29">时。八千菩萨俱得如是众法不入陀罗尼门。</span><a name="0956c01" id="0956c01">复有一万二千菩萨得不退转。五千菩萨得</a><a name="0956c02" id="0956c02">无生忍。一万六千诸天子众远尘离垢生净法</a><a name="0956c03" id="0956c03">眼。无量无边诸有情类俱发无上正等觉心。</a><a name="0956c04" id="0956c04">尔时佛告寂静慧言。此陀罗尼能伏魔众。摧</a><a name="0956c05" id="0956c05">诸外道坏嫉法人。然般若灯灭烦恼火。护说</a><a name="0956c06" id="0956c06">法者令至涅槃。调伏内心善化外众。容仪整</a><a name="0956c07" id="0956c07">肃见者欢喜。为正行人平等说法。如实观察</a><a name="0956c08" id="0956c08">有情根性。授法应时非前非后。佛说如是诸</a><a name="0956c09" id="0956c09">功德时。于此三千大千世界。一切大海妙高</a><a name="0956c10" id="0956c10">山王大地诸山皆悉振动。尔时天雨微妙音</a><a name="0956c11" id="0956c11">花。大微妙音花。妙灵瑞花。大妙灵瑞花。嗢钵</a><a name="0956c12" id="0956c12">罗花。拘某陀花。钵特摩花。奔荼利花。迦末罗</a><a name="0956c13" id="0956c13">花诸天空中作众伎乐。世尊。复告寂静慧言。</a><a name="0956c14" id="0956c14">善男子。过去无量无数无边难思议劫。有佛</a><a name="0956c15" id="0956c15">出世名为宝月。十号具足。国名无毁。劫名喜</a><a name="0956c16" id="0956c16">赞。声闻弟子三十二亿。菩萨弟子无量无边。</a><a name="0956c17" id="0956c17">然彼如来先无苦行及降魔事。而证菩提时</a><a name="0956c18" id="0956c18">彼众中有一菩萨名宝功德。具妙辩才。能为</a><a name="0956c19" id="0956c19">有情种种说法时诸大众请彼如来。不入涅</a><a name="0956c20" id="0956c20">槃久住于世。时宝功德告大众言。诸佛世尊</a><a name="0956c21" id="0956c21">无生无灭。何用劝请不入涅槃。若太虚空入</a><a name="0956c22" id="0956c22">涅槃者。如来乃可入般涅槃。若有真如法界</a><a name="0956c23" id="0956c23">实际不思议界入涅槃者。如来乃可入般涅</a><a name="0956c24" id="0956c24">槃。所以者何。如来之法无成无坏无染无净。</a><a name="0956c25" id="0956c25">非世间非出世间。非有为非无为。非常非断。</a><a name="0956c26" id="0956c26">假令一口而有十舌。是一一舌复生百舌。是</a><a name="0956c27" id="0956c27">一一舌复生千舌。亦不能说如来成坏。乃至</a><a name="0956c28" id="0956c28">不能说有常断。云何大众劝请如来不入涅</a><a name="0956c29" id="0956c29">槃久住于世。彼宝功德说此法时。八万六千<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070956b.htm'><img src='up.gif' border=0></a>
<a href='T070957a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>