<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0956b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷572)</font> 第六会 第六分陀罗尼品第十三 <font face='Arial'>T07, p0956b</h2></font><hr>
<span class='old'>
</a><a name="0956a28" id="0956a28">有眼无外光明。不能睹见所有色像。如是行</a><a name="0956a29" id="0956a29">人虽有智慧。若无善友不能见法。如有天眼</span><a name="0956b01" id="0956b01">不假外明自能见色。如是菩萨预法流者自</a><a name="0956b02" id="0956b02">然胜进。譬如世间处胎藏者。虽渐增长而不</a><a name="0956b03" id="0956b03">自见。如是菩萨勤精进者。众行渐增亦不自</a><a name="0956b04" id="0956b04">见。而能成办一切佛法。如雪山中有妙药树。</a><a name="0956b05" id="0956b05">枝条茎[<a href='javascript:showpic("images/015652.gif")'>木*干</a>]不枯不折。如是菩萨勤修精进。</a><a name="0956b06" id="0956b06">所有胜行不退不失。如转轮王出现于世具</a><a name="0956b07" id="0956b07">七财宝。如是菩萨发菩提心具七法宝。所谓</a><a name="0956b08" id="0956b08">布施净戒安忍精进静虑般若巧便。如转轮</a><a name="0956b09" id="0956b09">王游四洲界。于有情类其心平等。如是菩萨</a><a name="0956b10" id="0956b10">以四摄事饶益有情心常平等。如转轮王随</a><a name="0956b11" id="0956b11">所在处则无诤讼。如是菩萨如实说法亦无</a><a name="0956b12" id="0956b12">诤论。譬如三千大千世界初成。即有妙高山</a><a name="0956b13" id="0956b13">王及以大海。如是菩萨初发无上正等觉心</a><a name="0956b14" id="0956b14">即<span class='corr'>有</span>般若及以大悲。譬如日出诸山高者其</a><a name="0956b15" id="0956b15">光先照。如是菩萨得般若炬。诸有高行根熟</a><a name="0956b16" id="0956b16">菩萨先蒙光照。譬如大地普能荷负一切草</a><a name="0956b17" id="0956b17">木花果药树皆悉平等。如是菩萨证得如是</a><a name="0956b18" id="0956b18">陀罗尼门。于诸有情其心平等。尔时佛赞寂</a><a name="0956b19" id="0956b19">静慧言。善哉善哉。如汝所说。诸菩萨摩诃萨</a><a name="0956b20" id="0956b20">若得如是陀罗尼门。诸有所说一文一字无</a><a name="0956b21" id="0956b21">非佛语。如是所说远离色声香味触法。何以</a><a name="0956b22" id="0956b22">故。此所说法非世俗故无尽无边。能引一切</a><a name="0956b23" id="0956b23">身心轻利。假使百千佛前说者亦不怯弱。所</a><a name="0956b24" id="0956b24">以者何。是菩萨摩诃萨佛加持故心无所著。</a><a name="0956b25" id="0956b25">谓不着我不著有情不着诸法。由此证得清</a><a name="0956b26" id="0956b26">净真如。清净法界清净实际。得法无尽文字</a><a name="0956b27" id="0956b27">无尽辩说无尽。尔时即生殊胜欢喜。得妙慧</a><a name="0956b28" id="0956b28">故。得妙智故。无疑网故。当佛说此总持门</a><a name="0956b29" id="0956b29">时。八千菩萨俱得如是众法不入陀罗尼门。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070956a.htm'><img src='up.gif' border=0></a>
<a href='T070956c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>