<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0288b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷9)</font> 尊导品第三十六 <font face='Arial'>T08, p0288b</h2></font><hr>
<span class='old'>
</a><a name="0288a28" id="0288a28">告阿难。以无二法布施回向萨婆若。是名</a><a name="0288a29" id="0288a29">檀那波罗蜜。以不生不可得故。回向萨婆</span><a name="0288b01" id="0288b01">若布施。是名檀那波罗蜜。乃至以无二法</a><a name="0288b02" id="0288b02">智慧回向萨婆若。是名般若波罗蜜。以不</a><a name="0288b03" id="0288b03">生不可得故。回向萨婆若智慧。是名般若</a><a name="0288b04" id="0288b04">波罗蜜。阿难白佛言。世尊。云何以不二法</a><a name="0288b05" id="0288b05">回向萨婆若布施。是名檀那波罗蜜。乃至</a><a name="0288b06" id="0288b06">以不二法回向萨婆若智慧。是名般若波</a><a name="0288b07" id="0288b07">罗蜜。佛告阿难。以色不二法故。受想行识</a><a name="0288b08" id="0288b08">不二法故。乃至阿耨多罗三藐三菩提不二法</a><a name="0288b09" id="0288b09">故。世尊。云何色不二法乃至阿耨多罗三藐</a><a name="0288b10" id="0288b10">三菩提不二法。佛言。色色相空。何以故。檀</a><a name="0288b11" id="0288b11">那波罗蜜色不二不别。乃至阿耨多罗三藐</a><a name="0288b12" id="0288b12">三菩提檀那波罗蜜不二不别。五波罗蜜亦</a><a name="0288b13" id="0288b13">如是。以是故阿难。但称誉般若波罗蜜。于</a><a name="0288b14" id="0288b14">五波罗蜜乃至一切种智为尊导。阿难。譬</a><a name="0288b15" id="0288b15">如大地以种散中得因缘和合便生。是诸</a><a name="0288b16" id="0288b16">种子依地而生。如是阿难。五波罗蜜依般</a><a name="0288b17" id="0288b17">若波罗蜜得生。四念处乃至一切种智亦依</a><a name="0288b18" id="0288b18">般若波罗蜜得生。以是故阿难。般若波罗</a><a name="0288b19" id="0288b19">蜜于五波罗蜜乃至十八不共法为尊导。尔</a><a name="0288b20" id="0288b20">时释提桓因白佛言。世尊。佛说善男子善女</a><a name="0288b21" id="0288b21">人受持般若波罗蜜乃至正忆念者功德未</a><a name="0288b22" id="0288b22">尽。何以故。受持般若波罗蜜。乃至正忆念则</a><a name="0288b23" id="0288b23">受三世诸佛无上道。所以者何。欲得萨婆</a><a name="0288b24" id="0288b24">若当从般若波罗蜜中求。欲得般若波罗</a><a name="0288b25" id="0288b25">蜜当从萨婆若中求。世尊受持般若波罗</a><a name="0288b26" id="0288b26">蜜乃至正忆念故。十善道现于世间。四禅四</a><a name="0288b27" id="0288b27">无量心四无色定乃至十八不共法。现于世</a><a name="0288b28" id="0288b28">间。受持般若波罗蜜乃至正忆念故。世间</a><a name="0288b29" id="0288b29">便有刹利大姓婆罗门大姓居士大家四天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080288a.htm'><img src='up.gif' border=0></a>
<a href='T080288c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>