<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0931a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷567)</font> 第六会 第六分法界品第四之一 <font face='Arial'>T07, p0931a</h2></font><hr>
<span class='old'>
</a><a name="0930c28" id="0930c28">为欲济拔发菩提心勤求正法。既自得已为</a><a name="0930c29" id="0930c29">有情说。诸悭贪者教行布施。无戒破戒教受</span><a name="0931a01" id="0931a01">持戒。性暴恶者教行忍辱。懒惰懈怠教行精</a><a name="0931a02" id="0931a02">进。散乱心者教行静虑。诸愚痴者教学妙慧。</a><a name="0931a03" id="0931a03">为度有情虽遭种种极苦难事。终不舍离大</a><a name="0931a04" id="0931a04">菩提心。如是等类名为大悲。天王当知。诸菩</a><a name="0931a05" id="0931a05">萨摩诃萨行深般若波罗蜜多作是思惟。三</a><a name="0931a06" id="0931a06">界炽火我已出离故生欢喜。久相缠系生死</a><a name="0931a07" id="0931a07">之绳。我已断截故生欢喜。于生死海寻伺取</a><a name="0931a08" id="0931a08">相。我已永出故生欢喜。无始所竖憍慢之</a><a name="0931a09" id="0931a09">幢。我已摧折故生欢喜。以金刚智破烦恼山。</a><a name="0931a10" id="0931a10">令永散灭故生欢喜。我自安隐复安隐他。愚</a><a name="0931a11" id="0931a11">痴黑暗贪嗔慢等烦恼系缚。久寐世间今始</a><a name="0931a12" id="0931a12">得觉故生欢喜。我今已免一切恶趣。复能济</a><a name="0931a13" id="0931a13">拔恶趣有情令得出离故生欢喜。有情久于</a><a name="0931a14" id="0931a14">生死迷乱不知出道。我今济拔开示正路。皆</a><a name="0931a15" id="0931a15">令得至一切智城。毕竟安乐故生欢喜。如是</a><a name="0931a16" id="0931a16">等类名为大喜。天王当知。诸菩萨摩诃萨行</a><a name="0931a17" id="0931a17">深般若波罗蜜多。普于一切眼所见色。耳所</a><a name="0931a18" id="0931a18">闻声。鼻所嗅香。舌所尝味。身所觉触。意所</a><a name="0931a19" id="0931a19">了法。不着不离而起舍心。如是等类名为大</a><a name="0931a20" id="0931a20">舍。天王当知。诸菩萨摩诃萨行深般若波罗</a><a name="0931a21" id="0931a21">蜜多。成就如是四大无量。由此名为方便</a><a name="0931a22" id="0931a22">善巧</a><a name="0931a23" id="0931a23"></a><a name="0931a24" id="0931a24"><p class='juan'>
大般若波罗蜜多经卷第五百六</a><a name="0931a25" id="0931a25">十八</a><a name="0931a26" id="0931a26"></a><a name="0931a27" id="0931a27"><p><span class='byline'>　　　　三藏法师玄奘奉　诏译</span><br></a><a name="0931a28" id="0931a28"><p><b>　　<A NAME="n475"></A>第六分法界品第四之二</b></p>
</a><a name="0931a29" id="0931a29"><p>尔时最胜复白佛言。世尊。云何诸菩萨摩诃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070930c.htm'><img src='up.gif' border=0></a>
<a href='T070931b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>