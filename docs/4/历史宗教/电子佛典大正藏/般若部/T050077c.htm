<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0077c</TITLE>
</head> 
<BODY id='T05' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷14)</font> 初分教诫教授品第七之一 <font face='Arial'>T05, p0077c</h2></font><hr>
<span class='old'>
</a><a name="0077b28" id="0077b28">空识界是菩萨摩诃萨。地界中有菩萨摩诃</a><a name="0077b29" id="0077b29">萨。水火风空识界中有菩萨摩诃萨。菩萨摩</span><a name="0077c01" id="0077c01">诃萨中有地界。菩萨摩诃萨中有水火风空</a><a name="0077c02" id="0077c02">识界。离地界有菩萨摩诃萨。离水火风空识</a><a name="0077c03" id="0077c03">界有菩萨摩诃萨</a><a name="0077c04" id="0077c04"><p>复次善现。汝观何义言。即因缘非菩萨摩诃</a><a name="0077c05" id="0077c05">萨。即等无间缘所缘缘增上缘非菩萨摩诃</a><a name="0077c06" id="0077c06">萨。异因缘非菩萨摩诃萨。异等无间缘所缘</a><a name="0077c07" id="0077c07">缘增上缘非菩萨摩诃萨。非因缘中有菩萨</a><a name="0077c08" id="0077c08">摩诃萨。非等无间缘所缘缘增上缘中有菩</a><a name="0077c09" id="0077c09">萨摩诃萨。非菩萨摩诃萨中有因缘。非菩萨</a><a name="0077c10" id="0077c10">摩诃萨中有等无间缘所缘缘增上缘。非离</a><a name="0077c11" id="0077c11">因缘有菩萨摩诃萨。非离等无间缘所缘缘</a><a name="0077c12" id="0077c12">增上缘有菩萨摩诃萨耶。世尊。若菩提。若萨</a><a name="0077c13" id="0077c13">埵。若因缘。若等无间缘所缘缘增上缘。尚毕</a><a name="0077c14" id="0077c14">竟不可得。性非有故。况有菩萨摩诃萨。此既</a><a name="0077c15" id="0077c15">非有。如何可言。即因缘是菩萨摩诃萨。即等</a><a name="0077c16" id="0077c16">无间缘所缘缘增上缘是菩萨摩诃萨。异因</a><a name="0077c17" id="0077c17">缘是菩萨摩诃萨。异等无间缘所缘缘增上</a><a name="0077c18" id="0077c18">缘是菩萨摩诃萨。因缘中有菩萨摩诃萨。等</a><a name="0077c19" id="0077c19">无间缘所缘缘增上缘中有菩萨摩诃萨。菩</a><a name="0077c20" id="0077c20">萨摩诃萨中有因缘。菩萨摩诃萨中有等无</a><a name="0077c21" id="0077c21">间缘所缘缘增上缘。离因缘有菩萨摩诃萨。</a><a name="0077c22" id="0077c22">离等无间缘所缘缘增上缘有菩萨摩诃萨。</a><a name="0077c23" id="0077c23">复次善现。汝观何义言。即缘所生法非菩萨</a><a name="0077c24" id="0077c24">摩诃萨。异缘所生法非菩萨摩诃萨。非缘所</a><a name="0077c25" id="0077c25">生法中有菩萨摩诃萨。非菩萨摩诃萨中有</a><a name="0077c26" id="0077c26">缘所生法。非离缘所生法有菩萨摩诃萨耶。</a><a name="0077c27" id="0077c27">世尊。若菩提。若萨埵。若缘所生法。尚毕竟不</a><a name="0077c28" id="0077c28">可得。性非有故。况有菩萨摩诃萨。此既非有。</a><a name="0077c29" id="0077c29">如何可言。即缘所生法是菩萨摩诃萨。异缘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T050077b.htm'><img src='up.gif' border=0></a>
<a href='T050078a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>