<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0936a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷568)</font> 第六会 第六分念住品第五 <font face='Arial'>T07, p0936a</h2></font><hr>
<span class='old'>
</a><a name="0935c28" id="0935c28">情如来大悲所不能照。如来说法究竟无尽。</a><a name="0935c29" id="0935c29">普为十方诸有情类。经无量劫种种因缘说</span><a name="0936a01" id="0936a01">诸法要亦不可尽。若有情界种种言辞一切</a><a name="0936a02" id="0936a02">句义难问。如来一弹指顷一一有情各为分</a><a name="0936a03" id="0936a03">别无能坏者。如来所得无碍静虑境界甚深</a><a name="0936a04" id="0936a04">无测量者。假使一切世界有情。皆得住于菩</a><a name="0936a05" id="0936a05">萨十地。多百千劫入胜等持。不能测量如来</a><a name="0936a06" id="0936a06">定境。如来之身量无边际。何以故。随所乐见</a><a name="0936a07" id="0936a07">于一念顷能现无边异类身故。如来天眼最</a><a name="0936a08" id="0936a08">胜清净。一切世界一切有情色相差别。及余</a><a name="0936a09" id="0936a09">物类种种不同。如来皆见如观掌中阿摩洛</a><a name="0936a10" id="0936a10">果。诸人天眼所不能及。如来天耳最胜清净。</a><a name="0936a11" id="0936a11">一切有情音声差别。及余物类所有音声。一</a><a name="0936a12" id="0936a12">念悉闻解了其义。如来复有净他心智。一切</a><a name="0936a13" id="0936a13">世界一切有情。一一思惟作业受果无边差</a><a name="0936a14" id="0936a14">别。佛四威仪于一念顷皆悉了知。何以故。佛</a><a name="0936a15" id="0936a15">常在定无散乱故。天王当知。佛无失念心不</a><a name="0936a16" id="0936a16">散乱根无异缘。何以故。离烦恼习最为清净</a><a name="0936a17" id="0936a17">寂静无垢。有烦恼者失念散乱根有异缘。如</a><a name="0936a18" id="0936a18">来世尊无漏离垢。得一切法自在平等。常在</a><a name="0936a19" id="0936a19">等持及等至故。如来但住一种威仪。游一等</a><a name="0936a20" id="0936a20">持乃至圆寂。诸人天等尚不能知。况复如来</a><a name="0936a21" id="0936a21">经无量劫。修习无量无边等持。而有人天能</a><a name="0936a22" id="0936a22">了知者。何以故。如来功德不可度量不可思</a><a name="0936a23" id="0936a23">议不可观故。尔时最胜便白佛言。我闻如来</a><a name="0936a24" id="0936a24">三无数劫修行成佛。云何今说无量劫修。佛</a><a name="0936a25" id="0936a25">言。天王。其义不尔。何以故。菩萨所趣无上菩</a><a name="0936a26" id="0936a26">提无量功力乃得成办。非不经于尔许劫数</a><a name="0936a27" id="0936a27">而能证入法平等理。修至究竟乃称成佛。于</a><a name="0936a28" id="0936a28">是最胜。白言世尊善哉善哉快说法要。善能</a><a name="0936a29" id="0936a29">劝发一切有情。种植善根远离业障。欣乐佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070935c.htm'><img src='up.gif' border=0></a>
<a href='T070936b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>