<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0423a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷478)</font> 第二会 第二分实说品第八十四 <font face='Arial'>T07, p0423a</h2></font><hr>
<span class='old'>
</a><a name="0422c28" id="0422c28">若成熟有情严净佛土。求趣无上正等菩提。</a><a name="0422c29" id="0422c29">能如实知如梦乃至如寻香城。亦如实知诸</span><a name="0423a01" id="0423a01">有情类心行差别。如梦乃至如寻香城。复次</a><a name="0423a02" id="0423a02">善现。是诸菩萨摩诃萨行深般若波罗蜜多</a><a name="0423a03" id="0423a03">时。于一切法不取为有不取为无。若由如是</a><a name="0423a04" id="0423a04">取故。证得一切智智。亦知彼法如梦乃至如</a><a name="0423a05" id="0423a05">寻香城。不取为有不取为无。所以者何。布施</a><a name="0423a06" id="0423a06">净戒安忍精进静虑般若波罗蜜多乃至一切</a><a name="0423a07" id="0423a07">智道相智一切相智皆不可取故。善非善法</a><a name="0423a08" id="0423a08">亦不可取故。有记无记法亦不可取故。有漏</a><a name="0423a09" id="0423a09">无漏法亦不可取故。世间出世间法亦不可</a><a name="0423a10" id="0423a10">取故。有为无为法亦不可取故。是菩萨摩诃</a><a name="0423a11" id="0423a11">萨知一切法不可取已。求趣无上正等菩提。</a><a name="0423a12" id="0423a12">所以者何。以一切法皆不可取都无实事。如</a><a name="0423a13" id="0423a13">梦乃至如寻香城不可取法。不能证得不可</a><a name="0423a14" id="0423a14">取法。然诸有情于如是法不知不见。是菩萨</a><a name="0423a15" id="0423a15">摩诃萨为饶益彼诸有情故。求趣无上正等</a><a name="0423a16" id="0423a16">菩提。复次善现。是菩萨摩诃萨从初发心。为</a><a name="0423a17" id="0423a17">欲利乐诸有情故。修行布施波罗蜜多乃至</a><a name="0423a18" id="0423a18">般若波罗蜜多。不为己身非为余事。为欲利</a><a name="0423a19" id="0423a19">乐诸有情故。求趣无上正等菩提。不为己身</a><a name="0423a20" id="0423a20">非为余事。复次善现。是菩萨摩诃萨行深般</a><a name="0423a21" id="0423a21">若波罗蜜多时。见诸愚夫于非我中而住我</a><a name="0423a22" id="0423a22">想。于非有情住有情想。如是乃至于非知者</a><a name="0423a23" id="0423a23">住知者想。于非见者住见者想。是菩萨摩诃</a><a name="0423a24" id="0423a24">萨见是事已。深生怜愍方便教化。令离颠倒</a><a name="0423a25" id="0423a25">妄想执着。安置无相甘露界中。住是界中不</a><a name="0423a26" id="0423a26">复现起我想乃至知见者想。是时一切掉动</a><a name="0423a27" id="0423a27">散乱戏论分别不复现行。心多安住寂静淡</a><a name="0423a28" id="0423a28">泊无戏论界。善现。是菩萨摩诃萨由此方便。</a><a name="0423a29" id="0423a29">行深般若波罗蜜多。自于诸法无所执着。亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070422c.htm'><img src='up.gif' border=0></a>
<a href='T070423b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>