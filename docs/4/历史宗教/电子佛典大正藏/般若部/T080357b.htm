<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0357b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷19)</font> 等学品第六十三 <font face='Arial'>T08, p0357b</h2></font><hr>
<span class='old'>
</a><a name="0357a28" id="0357a28">灭不断。须菩提。菩萨摩诃萨如是学如为</a><a name="0357a29" id="0357a29">学萨婆若。须菩提。菩萨摩诃萨如是学为</span><a name="0357b01" id="0357b01">学六波罗蜜。为学四念处乃至十八不共</a><a name="0357b02" id="0357b02">法。若学六波罗蜜乃至十八不共法为学</a><a name="0357b03" id="0357b03">萨婆若。须菩提。如是学为尽诸学边。如</a><a name="0357b04" id="0357b04">是学魔若魔天所不能坏。如是学直到阿</a><a name="0357b05" id="0357b05">惟越致地。如是学为学佛所行道。如是学</a><a name="0357b06" id="0357b06">为得拥护法。为学大慈大悲。为学净佛</a><a name="0357b07" id="0357b07">国土成就众生。须菩提。如是学为学三转</a><a name="0357b08" id="0357b08">十二行法轮故。如是学为学度众生。如</a><a name="0357b09" id="0357b09">是学为学不断佛种。如是学为学开甘露</a><a name="0357b10" id="0357b10">门。如是学为学欲示无为性。须菩提。下劣</a><a name="0357b11" id="0357b11">之人不能作是学。如是学者。为欲拔沈</a><a name="0357b12" id="0357b12">没生死众生。菩萨摩诃萨如是学。终不堕</a><a name="0357b13" id="0357b13">地狱饿鬼畜生中。终不生边地。终不生旃</a><a name="0357b14" id="0357b14">陀罗家。终不聋盲喑哑拘癖诸根不缺眷</a><a name="0357b15" id="0357b15">属成就终不孤穷。菩萨如是学。终不杀生</a><a name="0357b16" id="0357b16">乃至终不邪见。如是学不作邪命活。不摄</a><a name="0357b17" id="0357b17">恶人及破戒者。如是学以方便力故不生</a><a name="0357b18" id="0357b18">长寿天。何等是方便力。如般若波罗蜜品中</a><a name="0357b19" id="0357b19">所说。菩萨摩诃萨以方便力故。入四禅四</a><a name="0357b20" id="0357b20">无量心四无色定。不随禅无量无色定生。须</a><a name="0357b21" id="0357b21">菩提。菩萨如是学一切法。中得清净。所谓</a><a name="0357b22" id="0357b22">净声闻辟支佛心。须菩提白佛言。世尊。一</a><a name="0357b23" id="0357b23">切法本性清净。云何言菩萨一切法中得清</a><a name="0357b24" id="0357b24">净。佛告须菩提。如是如是。一切诸法本性</a><a name="0357b25" id="0357b25">清净。若菩萨摩诃萨于是法中。心通达不没</a><a name="0357b26" id="0357b26">即是般若波罗蜜。如是诸法一切凡夫人不</a><a name="0357b27" id="0357b27">知不见。菩萨摩诃萨为是众生故。行檀</a><a name="0357b28" id="0357b28">那波罗蜜乃至般若波罗蜜。行四念处乃</a><a name="0357b29" id="0357b29">至一切种智。须菩提。菩萨如是学。于一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080357a.htm'><img src='up.gif' border=0></a>
<a href='T080357c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>