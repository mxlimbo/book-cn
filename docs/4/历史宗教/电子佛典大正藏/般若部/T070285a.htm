<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0285a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷453)</font> 第二会 第二分增上慢品第六十之一 <font face='Arial'>T07, p0285a</h2></font><hr>
<span class='old'>
</a><a name="0284c28" id="0284c28">见此菩萨差别行已。便诈记言。汝于先世亦</a><a name="0284c29" id="0284c29">曾如是。所以者何。汝今成就如是如是差别</span><a name="0285a01" id="0285a01">功德。世间同见。先世定应亦有如是种种功</a><a name="0285a02" id="0285a02">德。应深庆慰无得自轻。是菩萨摩诃萨。闻</a><a name="0285a03" id="0285a03">彼恶魔说其过去当来功德。及说现在亲友</a><a name="0285a04" id="0285a04">自身名等差别。兼赞种种殊胜善根。欢喜踊</a><a name="0285a05" id="0285a05">跃生增上慢。凌懱毁骂诸余菩萨。尔时恶魔</a><a name="0285a06" id="0285a06">知其闇钝起增上慢凌懱他人。复告之言。汝</a><a name="0285a07" id="0285a07">定成就殊胜功德。过去如来应正等觉已授</a><a name="0285a08" id="0285a08">汝记。汝于无上正等菩提。定当证得不复退</a><a name="0285a09" id="0285a09">转。已有如是瑞相现前。是时恶魔为娆彼故。</a><a name="0285a10" id="0285a10">或矫化作苾刍形像。或矫化作居士形像。或</a><a name="0285a11" id="0285a11">矫化作父母亲友人非人等形像。现前高声</a><a name="0285a12" id="0285a12">唱言。善哉大士。乃能成就如是功德。过去</a><a name="0285a13" id="0285a13">诸佛久已授汝大菩提记。汝于无上正等菩</a><a name="0285a14" id="0285a14">提已不退转。所以者何。诸不退转地菩萨摩</a><a name="0285a15" id="0285a15">诃萨胜功德相汝皆具有。应自尊重勿生疑</a><a name="0285a16" id="0285a16">惑。时此菩萨闻彼语已。增上慢心转复坚固。</a><a name="0285a17" id="0285a17">善现。如均粽得不退转菩萨摩诃萨诸</a><a name="0285a18" id="0285a18">行状相。是菩萨摩诃萨实皆非有。善现当知。</a><a name="0285a19" id="0285a19">是菩萨摩诃萨魔所执持。为魔所娆不得自</a><a name="0285a20" id="0285a20">在。所以者何。是菩萨摩诃萨。于得不退转菩</a><a name="0285a21" id="0285a21">萨摩诃萨诸行状相实皆未有。但闻恶魔矫</a><a name="0285a22" id="0285a22">说其德及名字等。生增上慢凌懱毁骂诸余</a><a name="0285a23" id="0285a23">菩萨。是故善现。若菩萨摩诃萨欲证无上正</a><a name="0285a24" id="0285a24">等菩提。应善觉知诸恶魔事。勿为欺诳生憍</a><a name="0285a25" id="0285a25">慢心。复次善现。有菩萨摩诃萨。魔所执持</a><a name="0285a26" id="0285a26">为魔所娆。但闻虚名而生憍慢。所以者何。是</a><a name="0285a27" id="0285a27">菩萨摩诃萨。先未修学布施波罗蜜多乃至</a><a name="0285a28" id="0285a28">般若波罗蜜多。先未安住内空乃至无性自</a><a name="0285a29" id="0285a29">性空。先未安住真如乃至不思议界。先未安<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070284c.htm'><img src='up.gif' border=0></a>
<a href='T070285b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>