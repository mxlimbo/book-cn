<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1101b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷599)</font> 第十六会般若波罗蜜多分 第十六般若波罗蜜多分之一 <font face='Arial'>T07, p1101b</h2></font><hr>
<span class='old'>
</a><a name="1101a28" id="1101a28">勇猛。无所断者当知显示苦断增语。谓于此</a><a name="1101a29" id="1101a29">中无少苦断故名苦断。若苦自性少有真实</span><a name="1101b01" id="1101b01">可有所断。然苦自性无少真实故无所断。但</a><a name="1101b02" id="1101b02">见苦无说名苦断。谓遍知苦都无自性少分</a><a name="1101b03" id="1101b03">可得故名苦断。诸有于苦都无分别无异分</a><a name="1101b04" id="1101b04">别名苦寂静。即是令苦不生起义。善勇猛。若</a><a name="1101b05" id="1101b05">诸菩萨能如是见则于诸法不起分别无异分</a><a name="1101b06" id="1101b06">别。善勇猛。是名菩萨遍知分别异分别性。修</a><a name="1101b07" id="1101b07">行般若波罗蜜多。善勇猛。若诸菩萨能如是</a><a name="1101b08" id="1101b08">行能如是住。修行般若波罗蜜多速得圆满</a><a name="1101b09" id="1101b09">一切恶魔不能障碍。诸魔军众所起事业皆</a><a name="1101b10" id="1101b10">能觉知。诸有所为不随魔事自在而转。令诸</a><a name="1101b11" id="1101b11">恶魔自然退散。摧彼军众令其渐少。身意泰</a><a name="1101b12" id="1101b12">然离诸怖畏。恶魔军众不能扰恼。止息一切</a><a name="1101b13" id="1101b13">往恶趣因。断塞世间众邪迳路。离诸黑闇越</a><a name="1101b14" id="1101b14">渡瀑流。于一切法得清净眼。与有情类作</a><a name="1101b15" id="1101b15">大光明。绍隆佛种令不断绝。证得真道道</a><a name="1101b16" id="1101b16">平等性。哀愍有情起净法眼。具足精进离</a><a name="1101b17" id="1101b17">诸懈怠。获得安忍远忿恚心。入胜静虑无所</a><a name="1101b18" id="1101b18">依止。得真般若成通达慧。遣除恶作远离盖</a><a name="1101b19" id="1101b19">缠。出恶魔罥断诸爱网。安住正念无所忘</a><a name="1101b20" id="1101b20">失。得净尸罗至净戒岸。安住功德离诸过</a><a name="1101b21" id="1101b21">患。得定慧力不可动摇。一切他论不能摧伏。</a><a name="1101b22" id="1101b22">得诸法净永无退失。宣说诸法得无所畏。入</a><a name="1101b23" id="1101b23">诸大众心无怯弱。施诸妙法无所秘吝。以平</a><a name="1101b24" id="1101b24">等道净诸道路。誓离邪道修所应修。以清净</a><a name="1101b25" id="1101b25">法熏所应熏。以清净慧净所应净。器度深广</a><a name="1101b26" id="1101b26">犹如大海。湛然不动难可测量。法海无边过</a><a name="1101b27" id="1101b27">诸数量。善勇猛。若诸菩萨能如是行。成此</a><a name="1101b28" id="1101b28">及余无边功德。如是功德难测其岸。除佛世</a><a name="1101b29" id="1101b29">尊无能知者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071101a.htm'><img src='up.gif' border=0></a>
<a href='T071101c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>