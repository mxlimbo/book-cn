<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0471c</TITLE>
</head> 
<BODY id='T05' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷84)</font> 初分散花品第二十五 <font face='Arial'>T05, p0471c</h2></font><hr>
<span class='old'>
</a><a name="0471b28" id="0471b28">大梵天。光天。少光天。无量光天。极光净天。</a><a name="0471b29" id="0471b29">净天。少净天。无量净天。遍净天。广天。少</span><a name="0471c01" id="0471c01">广天。无量广天。广果天。无繁天。无热天。</a><a name="0471c02" id="0471c02">善现天。善见天。色究竟天。咸作是念。今尊</a><a name="0471c03" id="0471c03">者善现。承佛神力。为一切有情雨大法雨。我</a><a name="0471c04" id="0471c04">等今者为供养故。宜各化作天诸妙华。奉散</a><a name="0471c05" id="0471c05">释迦如来及菩萨摩诃萨并苾刍僧。尊者善</a><a name="0471c06" id="0471c06">现。亦散所说甚深般若波罗蜜多。而为供养</a><a name="0471c07" id="0471c07">时诸天众作是念已。各化种种微妙香花奉</a><a name="0471c08" id="0471c08">散如来诸菩萨等。是时于此三千大千佛之</a><a name="0471c09" id="0471c09">世界花悉充满。以佛神力。于虚空中合成花</a><a name="0471c10" id="0471c10">台。庄严殊妙。遍覆三千大千世界。具寿善</a><a name="0471c11" id="0471c11">现。睹斯事已作是念言。今所散花于诸天</a><a name="0471c12" id="0471c12">处。未曾见有是花殊妙。定非草木水陆所</a><a name="0471c13" id="0471c13">生。应是诸天为供养故从心化出。时天帝</a><a name="0471c14" id="0471c14">释。既知善现心之所念。谓善现言。此所散</a><a name="0471c15" id="0471c15">华。实非草木水陆所生。亦不从心实能化生</a><a name="0471c16" id="0471c16">但变现耳。具寿善现语帝释言。是花不生则</a><a name="0471c17" id="0471c17">非花也。时天帝释问善现言。为但是花不生</a><a name="0471c18" id="0471c18">为余法亦尔。善现答言。非但是花不生。诸</a><a name="0471c19" id="0471c19">余法亦尔何谓也。憍尸迦。色亦不生。此既</a><a name="0471c20" id="0471c20">不生则非色。受想行识亦不生。此既不生则</a><a name="0471c21" id="0471c21">非受想行识。何以故。以不生法离诸戏论。不</a><a name="0471c22" id="0471c22">可施设为色等故。憍尸迦。眼处亦不生。此既</a><a name="0471c23" id="0471c23">不生则非眼处。耳鼻舌身意处亦不生。此既</a><a name="0471c24" id="0471c24">不生则非耳鼻舌身意处。何以故。以不生法</a><a name="0471c25" id="0471c25">离诸戏论。不可施设为眼处等故。憍尸迦。色</a><a name="0471c26" id="0471c26">处亦不生。此既不生则非色处。声香味触法</a><a name="0471c27" id="0471c27">处亦不生。此既不生则非声香味触法处。何</a><a name="0471c28" id="0471c28">以故。以不生法离诸戏论。不可施设为色处</a><a name="0471c29" id="0471c29">等故。憍尸迦。眼界亦不生。此既不生则非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T050471b.htm'><img src='up.gif' border=0></a>
<a href='T050472a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>