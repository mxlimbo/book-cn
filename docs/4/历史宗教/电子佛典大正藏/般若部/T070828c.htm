<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0828c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷549)</font> 第四会 第四分不退相品第十七 <font face='Arial'>T07, p0828c</h2></font><hr>
<span class='old'>
</a><a name="0828b28" id="0828b28">不复现。若菩萨摩诃萨成就如是诸行状相。</a><a name="0828b29" id="0828b29">定于无上正等菩提不复退转。复次善现。诸</span><a name="0828c01" id="0828c01">有不退转菩萨摩诃萨。行深般若波罗蜜多。</a><a name="0828c02" id="0828c02">摄护正法不惜身命。况余珍财朋友眷属。为</a><a name="0828c03" id="0828c03">护正法勇猛精进恒作是念。如是正法即是</a><a name="0828c04" id="0828c04">诸佛清净法身。一切如来恭敬供养。我今摄</a><a name="0828c05" id="0828c05">护过去未来现在佛法。即为摄护三世诸佛</a><a name="0828c06" id="0828c06">清净法身故。我今应不惜身命珍财亲友摄</a><a name="0828c07" id="0828c07">护此法。复作是念。如是正法通属三世诸佛</a><a name="0828c08" id="0828c08">世尊。我亦堕在未来佛数。佛已授我大菩提</a><a name="0828c09" id="0828c09">记。由此因缘诸佛正法即是我法。我应摄护</a><a name="0828c10" id="0828c10">不惜身命珍财亲友。我未来世得作佛时。亦</a><a name="0828c11" id="0828c11">为有情宣说此法。是菩萨摩诃萨见斯义利。</a><a name="0828c12" id="0828c12">摄护如来所说正法。不惜身命乃至菩提常无</a><a name="0828c13" id="0828c13">懈倦。若菩萨摩诃萨成就如是诸行状相。定</a><a name="0828c14" id="0828c14">于无上正等菩提不复退转。复次善现。诸有</a><a name="0828c15" id="0828c15">不退转菩萨摩诃萨闻诸如来应正等觉所说</a><a name="0828c16" id="0828c16">正法。无惑无疑闻已受持能不忘失。乃至无</a><a name="0828c17" id="0828c17">上正等菩提。已得闻持陀罗尼故。尔时善现</a><a name="0828c18" id="0828c18">便白佛言。是菩萨摩诃萨但闻如来应正等</a><a name="0828c19" id="0828c19">觉所说正法。无惑无疑乃至菩提常不忘失。</a><a name="0828c20" id="0828c20">为闻菩萨及诸声闻天龙药叉人非人等所说</a><a name="0828c21" id="0828c21">正法。亦能于彼无惑无疑。乃至菩提常不忘</a><a name="0828c22" id="0828c22">失。佛告善现。是菩萨摩诃萨。普闻一切有情</a><a name="0828c23" id="0828c23">言音。文字义理皆能通达。无惑无疑常不忘</a><a name="0828c24" id="0828c24">失。所以者何。是菩萨摩诃萨于诸法中。得无</a><a name="0828c25" id="0828c25">生忍已善通达诸法实性。闻皆随顺并无疑</a><a name="0828c26" id="0828c26">惑。又得闻持陀罗尼故。常能忆念终无忘失。</a><a name="0828c27" id="0828c27">若菩萨摩诃萨成就如是诸行状相。定于无</a><a name="0828c28" id="0828c28">上正等菩提不复退转。善现当知。是为不退</a><a name="0828c29" id="0828c29">转菩萨摩诃萨诸行状相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070828b.htm'><img src='up.gif' border=0></a>
<a href='T070829a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>