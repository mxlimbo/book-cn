<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0889c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷5)</font> 净戒波罗蜜多品第六 <font face='Arial'>T08, p0889c</h2></font><hr>
<span class='old'>
</a><a name="0889b28" id="0889b28">已生善法修令增长。此正见者一切善法之</a><a name="0889b29" id="0889b29">根本也。二者能闭不善行门。于大众中名称</span><a name="0889c01" id="0889c01">普闻心无疑悔。三者于未来世所生之处遇</a><a name="0889c02" id="0889c02">善知识。得善伴侣顺于正见。归佛法僧更无</a><a name="0889c03" id="0889c03">异向。于菩萨行无退转心。除灭罪愆增长福</a><a name="0889c04" id="0889c04">聚。有漏无漏生死涅槃。过患利益能善分别。</a><a name="0889c05" id="0889c05">了达诸法无我我所无有执着住法性空。正</a><a name="0889c06" id="0889c06">见力能究竟清净。四者所有三乘胜妙功德</a><a name="0889c07" id="0889c07">人不能测。正见之力皆悉圆满。能为众生作</a><a name="0889c08" id="0889c08">归依处。度脱有情出生死苦。悉皆安置无上</a><a name="0889c09" id="0889c09">大乘。乃至处于法王之位。慈氏当知此即名</a><a name="0889c10" id="0889c10">为离邪见人四种果报</a><a name="0889c11" id="0889c11"><p>复次菩萨摩诃萨非唯护持十善净戒功德无</a><a name="0889c12" id="0889c12">尽。乃至受持微细禁戒。清净功德亦无有尽。</a><a name="0889c13" id="0889c13">何以故凡夫众生受持禁戒。取相果报一切</a><a name="0889c14" id="0889c14">有尽。外道诸仙所有禁戒失通亦尽人间十</a><a name="0889c15" id="0889c15">善舍十善时戒亦随失。欲界诸天寿尽戒失。</a><a name="0889c16" id="0889c16">色界诸天四静虑中。无色界天三摩钵底。舍</a><a name="0889c17" id="0889c17">生失定戒亦随尽。二乘无学入涅槃时戒亦</a><a name="0889c18" id="0889c18">随尽。若菩萨摩诃萨所受禁戒六十五种。随</a><a name="0889c19" id="0889c19">一一戒究竟清净功德无尽。云何名为六十</a><a name="0889c20" id="0889c20">五种。谓不害众生。不行偷盗。不侵他妻。不</a><a name="0889c21" id="0889c21">诳惑他。不两舌语。忍粗恶言。不作绮语。不</a><a name="0889c22" id="0889c22">生贪嫉见他安乐生欢喜心。不起嗔恚恶言</a><a name="0889c23" id="0889c23">骂辱悉能忍受。不起邪见尊重如来不师外</a><a name="0889c24" id="0889c24">道。复次归信佛戒心无疑浊故。归信法戒离</a><a name="0889c25" id="0889c25">欲真实故。归信僧戒和合最胜故。尊重父戒</a><a name="0889c26" id="0889c26">生我身故。尊重母戒养育我故。尊重和尚戒</a><a name="0889c27" id="0889c27">生我法身故。尊重阿阇梨戒教我轨则故。尊</a><a name="0889c28" id="0889c28">重大弟子戒成我法身故。一心戒轻重无差</a><a name="0889c29" id="0889c29">故。无破戒于重不犯故。不缺戒于轻不毁<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080889b.htm'><img src='up.gif' border=0></a>
<a href='T080890a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>