<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0038a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷5)</font> 问观品第二十七 <font face='Arial'>T08, p0038a</h2></font><hr>
<span class='old'>
</a><a name="0037c28" id="0037c28">行念。于是世尊赞叹须菩提言。善哉善哉。为</a><a name="0037c29" id="0037c29">诸菩萨摩诃萨说般若波罗蜜行。当如是如</span><a name="0038a01" id="0038a01">须菩提所言。如须菩提承佛威神说般若波</a><a name="0038a02" id="0038a02">罗蜜。菩萨摩诃萨亦当如是如须菩提所说。</a><a name="0038a03" id="0038a03">须菩提说是般若波罗蜜品时。三千大千刹</a><a name="0038a04" id="0038a04">土六反震动。前没后涌。前涌后没。八方上下</a><a name="0038a05" id="0038a05">皆悉如是。佛因是事便笑。时须菩提叉手白</a><a name="0038a06" id="0038a06">佛言。世尊。何因缘笑。佛告须菩提。今我说</a><a name="0038a07" id="0038a07">般若波罗蜜。东方恒边沙不可计诸佛。亦为</a><a name="0038a08" id="0038a08">诸菩萨说般若波罗蜜。十方诸如来等正觉</a><a name="0038a09" id="0038a09">无所著者。亦复为诸菩萨说般若波罗蜜亦</a><a name="0038a10" id="0038a10">复如是。须菩提。说是般若波罗蜜时。十二</a><a name="0038a11" id="0038a11">那术亿天及人阿须伦。皆得无所从生法忍。</a><a name="0038a12" id="0038a12">十方诸佛说般若波罗蜜时。不可计阿僧祇</a><a name="0038a13" id="0038a13">众生。皆发无上正真道意</a><a name="0038a14" id="0038a14"><p class='juan'>
放光般若波罗蜜经卷第五</p>
</a><a name="0038a15" id="0038a15"></a><a name="0038a16" id="0038a16"></a><a name="0038a17" id="0038a17"><p class='juan'>
放光般若经卷第六</p>
</a><a name="0038a18" id="0038a18"></a><a name="0038a19" id="0038a19"><p><span class='byline'>　　　　西晋于阗国三藏无罗叉</a><a name="0038a20" id="0038a20">奉　诏译</span><br></a><a name="0038a21" id="0038a21"><p><b>　　<A NAME="n35"></A>摩诃般若波罗蜜无住品第二十八</b></a><a name="0038a22" id="0038a22"><p>尔时三千大千刹土诸四天王与无央数亿百</a><a name="0038a23" id="0038a23">千诸天子皆来共会。诸释提桓因与诸无数</a><a name="0038a24" id="0038a24">亿百千诸天皆共来会。须炎天子上至首陀</a><a name="0038a25" id="0038a25">会天其中诸天各各与无数若干亿百千天子</a><a name="0038a26" id="0038a26">皆来共会。从四天王至首陀会天。诸天功德</a><a name="0038a27" id="0038a27">光明巍巍。虽尔不如世尊最下光明。百千万</a><a name="0038a28" id="0038a28">倍巨亿万倍。诸天光明及阎浮檀宝之光明</a><a name="0038a29" id="0038a29">悉不现也。诸天在佛边其形体光明如烧炷。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080037c.htm'><img src='up.gif' border=0></a>
<a href='T080038b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>