<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0899a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷7)</font> <font face='Arial'>T08, p0899a</h2></font><hr>
<span class='old'>
</a><a name="0898c24" id="0898c24">氏此即名为精进波罗蜜多</a><a name="0898c25" id="0898c25"><p class='juan'>
大乘理趣六波罗蜜多经卷第七</p>
</span><a name="0899a01" id="0899a01"></a><a name="0899a02" id="0899a02"><p class='juan'>
大乘理趣六波罗蜜多经卷第八</p>
</a><a name="0899a03" id="0899a03"></a><a name="0899a04" id="0899a04"><p><span class='byline'>　　　　罽宾国三藏般若奉　诏译</span><br></a><a name="0899a05" id="0899a05"><p><b>　　<A NAME="n694"></A>静虑波罗蜜多品第九之一</b></a><a name="0899a06" id="0899a06"><p>尔时佛薄伽梵。处种种摩尼宝王师子之座。</a><a name="0899a07" id="0899a07">为无量无数大菩萨摩诃萨众之所围绕。是</a><a name="0899a08" id="0899a08">诸菩萨或现天身天众围绕或现龙身龙众围</a><a name="0899a09" id="0899a09">绕。乃至或现非人身非人众围绕。或现菩萨</a><a name="0899a10" id="0899a10">身菩萨众围绕。光明晃曜普及大会靡不周</a><a name="0899a11" id="0899a11">遍。时慈氏菩萨摩诃萨即从座起。偏袒右肩</a><a name="0899a12" id="0899a12">右膝着地。合掌恭敬而白佛言。大圣世尊以</a><a name="0899a13" id="0899a13">大慈悲。利益安乐诸菩萨众。已说精进波罗</a><a name="0899a14" id="0899a14">蜜多。唯愿哀愍宣说静虑波罗蜜多。令诸有</a><a name="0899a15" id="0899a15">情起大乘行。云何思惟云何修习。如是静虑</a><a name="0899a16" id="0899a16">波罗蜜多而得圆满。唯愿宣说我等乐闻</a><a name="0899a17" id="0899a17"><p>尔时薄伽梵告慈氏菩萨摩诃萨言。善哉善</a><a name="0899a18" id="0899a18">哉善男子。汝今能问如是深义。利益安乐一</a><a name="0899a19" id="0899a19">切有情。汝等谛听善思念之。吾当为汝分别</a><a name="0899a20" id="0899a20">解说。若善男子善女人。发阿耨多罗三藐三</a><a name="0899a21" id="0899a21">菩提心。应作如是谛念思惟。佛道悬远无人</a><a name="0899a22" id="0899a22">能到。唯有一法饶益有情。所谓正定。若诸</a><a name="0899a23" id="0899a23">菩萨未获此定。其心未得清净不动。生死涅</a><a name="0899a24" id="0899a24">槃无有二相。由此义故为度众生。以巧方便</a><a name="0899a25" id="0899a25">精勤修习。相应静虑无相正智。犹如虚空清</a><a name="0899a26" id="0899a26">净无垢常住不变。复观此定犹如满月。一切</a><a name="0899a27" id="0899a27">妄想犹若浮云。又此正定如清凉风。能除</a><a name="0899a28" id="0899a28">虚空一切云翳。朗然清净光明照曜一切有</a><a name="0899a29" id="0899a29">情见皆生喜。如是满月光明庄严能施有情<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080898c.htm'><img src='up.gif' border=0></a>
<a href='T080899b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>