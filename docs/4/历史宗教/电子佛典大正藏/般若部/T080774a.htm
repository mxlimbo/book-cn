<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0239 佛说能断金刚般若波罗蜜多经 0774a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 239 佛说能断金刚般若波罗蜜多经</font> <font face='Arial'>(卷1)</font> <font face='Arial'>T08, p0774a</h2></font><hr>
<span class='old'>
</a><a name="0773c28" id="0773c28">当知此处则是制底。一切世间天人阿苏罗。</a><a name="0773c29" id="0773c29">所应恭敬作礼围绕以诸香花供养其处</span><a name="0774a01" id="0774a01"><p>妙生。若有善男子善女人。于此经典受持读</a><a name="0774a02" id="0774a02">诵演说之时。或为人轻辱。何以故。妙生当知。</a><a name="0774a03" id="0774a03">是人于前世中造诸恶业应堕恶道。由于现</a><a name="0774a04" id="0774a04">在得遭轻辱。此为善事能尽恶业。速至菩提</a><a name="0774a05" id="0774a05">故。妙生。我忆过去过无数劫。在然灯佛。先</a><a name="0774a06" id="0774a06">得值八十四亿那庾多佛。悉皆供养承事无</a><a name="0774a07" id="0774a07">违背者。若复有人于后五百岁正法灭时。能</a><a name="0774a08" id="0774a08">于此经受持读诵解其义趣广为他说。所得</a><a name="0774a09" id="0774a09">功德。以前功德比此功德。百分不及一。千</a><a name="0774a10" id="0774a10">万亿分算分势分比数分因分乃至譬喻亦不</a><a name="0774a11" id="0774a11">能及。妙生。我若具说受持读诵此经功德。或</a><a name="0774a12" id="0774a12">有人闻心则狂乱疑惑不信妙生当知。是经</a><a name="0774a13" id="0774a13">不可思议。其受持者应当希望不可思议所</a><a name="0774a14" id="0774a14">生福聚</a><a name="0774a15" id="0774a15"><p>复次妙生白佛言。世尊。若有发趣菩萨乘者。</a><a name="0774a16" id="0774a16">应云何住。云何修行。云何摄伏其心。佛告</a><a name="0774a17" id="0774a17">妙生。若有发趣。菩萨乘者。当生如是心。我</a><a name="0774a18" id="0774a18">当度脱一切众生悉皆令入无余涅槃。虽有</a><a name="0774a19" id="0774a19">如是无量众生证于圆寂。而无有一众生证</a><a name="0774a20" id="0774a20">圆寂者。何以故。妙生。若菩萨有众生想者</a><a name="0774a21" id="0774a21">则不名菩萨。所以者何。妙生。实无有法可</a><a name="0774a22" id="0774a22">名发趣菩萨乘者</a><a name="0774a23" id="0774a23"><p>妙生。于汝意云何。如来于然灯佛所。颇有</a><a name="0774a24" id="0774a24">少法是所证不。妙生言。如来于然灯佛所。无</a><a name="0774a25" id="0774a25">法可证而得菩提。佛言。如是如是。妙生。实</a><a name="0774a26" id="0774a26">无有法如来于然灯佛所有所证悟得大菩</a><a name="0774a27" id="0774a27">提。若证法者然灯佛则不与我授记。摩纳婆。</a><a name="0774a28" id="0774a28">汝于来世当得作佛号释迦牟尼。以无所得</a><a name="0774a29" id="0774a29">故。然灯佛与我授记。当得作佛号释迦牟尼。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080773c.htm'><img src='up.gif' border=0></a>
<a href='T080774b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>