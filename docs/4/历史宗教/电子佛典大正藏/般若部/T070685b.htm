<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0685b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷524)</font> 第三会 第三分方便善巧品第二十六之一 <font face='Arial'>T07, p0685b</h2></font><hr>
<span class='old'>
</a><a name="0685a28" id="0685a28">多所摄受故。若无般若波罗蜜多。布施等五</a><a name="0685a29" id="0685a29">不得名为波罗蜜多。要依般若波罗蜜多。布</span><a name="0685b01" id="0685b01">施等五乃得名为波罗蜜多。善现当知。如有</a><a name="0685b02" id="0685b02">情类虽有种种身色差别。若往亲近妙高山</a><a name="0685b03" id="0685b03">王咸同一色。如是前五波罗蜜多。虽有种种</a><a name="0685b04" id="0685b04">品类差别。而为般若波罗蜜多所摄受故。皆</a><a name="0685b05" id="0685b05">由般若波罗蜜多修成满故。皆入般若波罗</a><a name="0685b06" id="0685b06">蜜多。不可施设差别名姓。又前五种波罗</a><a name="0685b07" id="0685b07">蜜多。依止般若波罗蜜多。方能证得一切智</a><a name="0685b08" id="0685b08">智。乃得名为到彼岸者。是故六种波罗蜜多。</a><a name="0685b09" id="0685b09">皆同一味性无差别。不可施设此是布施乃</a><a name="0685b10" id="0685b10">至般若波罗蜜多。所以者何。如是六种波罗</a><a name="0685b11" id="0685b11">蜜多。皆能证得一切智智。能到彼岸性无差</a><a name="0685b12" id="0685b12">别。由是因缘布施等六不可施设名姓有异。</a><a name="0685b13" id="0685b13">具寿善现复白佛言。波罗蜜多及一切法。若</a><a name="0685b14" id="0685b14">随实义皆无此彼胜劣差别。何缘故。说般若</a><a name="0685b15" id="0685b15">波罗蜜多。于五波罗蜜多。为最为胜为尊为</a><a name="0685b16" id="0685b16">高为妙为微妙为上为无上。佛告善现。如是</a><a name="0685b17" id="0685b17">如是如汝所说。若随实义波罗蜜多及一切</a><a name="0685b18" id="0685b18">法。皆无此彼胜劣差别。但依世俗言说作用。</a><a name="0685b19" id="0685b19">说有此彼胜劣差别。施设布施乃至般若波</a><a name="0685b20" id="0685b20">罗蜜多。为欲度脱诸有情类。世俗作用生老</a><a name="0685b21" id="0685b21">病死。然诸有情生老病死。皆非实有但假施</a><a name="0685b22" id="0685b22">设。所以者何。有情无故当知诸法亦无所有。</a><a name="0685b23" id="0685b23">甚深般若波罗蜜多。达一切法都无所有。能</a><a name="0685b24" id="0685b24">拔有情世俗作用生老病死。由此故说般若</a><a name="0685b25" id="0685b25">波罗蜜多于五波罗蜜多为最为胜为尊为高</a><a name="0685b26" id="0685b26">为妙为微妙为上为无上。善现当知。如转轮</a><a name="0685b27" id="0685b27">王所有女宝。于人中女为最为胜为尊为高</a><a name="0685b28" id="0685b28">为妙为微妙为上为无上。如是般若波罗蜜</a><a name="0685b29" id="0685b29">多于前五种波罗蜜多。为最为胜为尊为高<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070685a.htm'><img src='up.gif' border=0></a>
<a href='T070685c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>