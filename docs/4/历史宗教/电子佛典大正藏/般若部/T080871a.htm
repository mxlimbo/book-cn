<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0871a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷2)</font> 陀罗尼护持国界品第二 <font face='Arial'>T08, p0871a</h2></font><hr>
<span class='old'>
</a><a name="0870c28" id="0870c28">耶。然我国土无有去来生灭之相。若无去来</a><a name="0870c29" id="0870c29">即是圣智所行之处。若有去来即是世间生</span><a name="0871a01" id="0871a01">灭之相。若有音声文字。亦是世间生灭起尽</a><a name="0871a02" id="0871a02">之相。然我国土本无文字。亦无言说起尽之</a><a name="0871a03" id="0871a03">相。若无起尽。即是自觉圣智所行之境。离</a><a name="0871a04" id="0871a04">文字相是则解脱。尔时阿难陀白无尽藏菩</a><a name="0871a05" id="0871a05">萨言。圣者我不敢问辩才大士如是深妙之</a><a name="0871a06" id="0871a06">义。唯问圣者所居世界去此远近。及佛名字</a><a name="0871a07" id="0871a07">所未闻事。譬如关塞收税之人但有往来。不</a><a name="0871a08" id="0871a08">拣财宝多少有无皆合问之。今我声闻亦</a><a name="0871a09" id="0871a09">复如是。从他闻说正法之声。胜解修行自求</a><a name="0871a10" id="0871a10">涅槃是名声闻。今见圣者法应问之。我若闻</a><a name="0871a11" id="0871a11">已乐欲修习得安乐故。为欲增广大乘法故。</a><a name="0871a12" id="0871a12">又一切声闻独觉。悉从大乘出故。所以我问</a><a name="0871a13" id="0871a13">圣者。从何所来去此远近佛号何等。时无尽</a><a name="0871a14" id="0871a14">藏菩萨答阿难陀言。如来应正等觉。现在不</a><a name="0871a15" id="0871a15">远何不问之。佛当为汝记别此事。于此众会</a><a name="0871a16" id="0871a16">悉得无疑。时阿难陀从座而起。整理衣服偏</a><a name="0871a17" id="0871a17">露右肩。长跪合掌而白佛言。唯愿大圣世尊</a><a name="0871a18" id="0871a18">为我说之。唯愿善逝为我说之。此会无量无</a><a name="0871a19" id="0871a19">边有情。因闻此法皆欲被精进甲修菩萨行</a><a name="0871a20" id="0871a20"><p>尔时薄伽梵告阿难陀曰。汝今谛听善思念</a><a name="0871a21" id="0871a21">之。吾当为汝分别解说彼佛世界远近之事。</a><a name="0871a22" id="0871a22">及佛名号功德庄严。彼佛如来应正等觉。无</a><a name="0871a23" id="0871a23">碍无著一切智智。汝等大众皆应信受勿生</a><a name="0871a24" id="0871a24">惊疑。时阿难陀白佛言。大圣世尊我于今者</a><a name="0871a25" id="0871a25">愿乐欲闻</a><a name="0871a26" id="0871a26"><p>尔时薄伽梵告阿难陀。去此东方过十殑伽</a><a name="0871a27" id="0871a27">沙微尘等世界。有世界名曰不眴。彼世界中</a><a name="0871a28" id="0871a28">有薄伽梵。名曰普贤如来应正等觉明行圆</a><a name="0871a29" id="0871a29">满善逝世间解无上士调御丈夫天人师佛世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080870c.htm'><img src='up.gif' border=0></a>
<a href='T080871b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>