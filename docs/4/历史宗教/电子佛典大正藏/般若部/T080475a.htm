<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0224 道行般若经 0475a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 224 道行般若经</font> <font face='Arial'>(卷10)</font> 昙无竭菩萨品第二十九 <font face='Arial'>T08, p0475a</h2></font><hr>
<span class='old'>
</a><a name="0474c28" id="0474c28">有于前坐者甚众多。是时萨陀波伦菩萨及</a><a name="0474c29" id="0474c29">五百女人。俱皆散华。并持栴檀捣香蜜捣香。</span><a name="0475a01" id="0475a01">杂碎珍宝。都持散昙无竭菩萨及诸菩萨上。</a><a name="0475a02" id="0475a02">前持头面着足已。绕三匝却住。以微意视昙</a><a name="0475a03" id="0475a03">无竭菩萨。是时昙无竭菩萨。都大会壁方四</a><a name="0475a04" id="0475a04">十里。满其中人。是时昙无竭菩萨四向视诸</a><a name="0475a05" id="0475a05">来会者。萨陀波伦菩萨及五百女人。用欲得</a><a name="0475a06" id="0475a06">经法故。即为萨陀波伦菩萨说般若波罗蜜</a><a name="0475a07" id="0475a07">言。善男子且听。诸经法悉等。般若波罗蜜亦</a><a name="0475a08" id="0475a08">悉等如是。诸经法本端不可计如是。怛萨阿</a><a name="0475a09" id="0475a09">竭智慧无所挂碍般若波罗蜜亦无所挂碍如</a><a name="0475a10" id="0475a10">是。譬如幻人无形般若波罗蜜亦无形如是。</a><a name="0475a11" id="0475a11">譬如风无所挂碍般若波罗蜜亦无挂碍所</a><a name="0475a12" id="0475a12">有如是。本端不可计。般若波罗蜜亦不可计</a><a name="0475a13" id="0475a13">如是。一切我所悉断本净。般若波罗蜜亦本</a><a name="0475a14" id="0475a14">无如是。譬如梦中与女人通视之本无。般若</a><a name="0475a15" id="0475a15">波罗蜜亦本无如是。所名本无。般若波罗蜜</a><a name="0475a16" id="0475a16">亦本无如是。阿罗汉泥洹空无所生。般若波</a><a name="0475a17" id="0475a17">罗蜜亦空无所生如是。怛萨阿竭般泥洹。本</a><a name="0475a18" id="0475a18">等无有异。般若波罗蜜亦本等无有异如是。</a><a name="0475a19" id="0475a19">譬如然火。火即时灭之。本无所从来去亦无</a><a name="0475a20" id="0475a20">所至。般若波罗蜜本无从来去亦无所至如</a><a name="0475a21" id="0475a21">是。譬如梦中见须弥山本无。般若波罗蜜亦</a><a name="0475a22" id="0475a22">本无如是。譬如佛现飞。般若波罗蜜现无所</a><a name="0475a23" id="0475a23">有如是。前于爱欲中相娱乐计之无所有。般</a><a name="0475a24" id="0475a24">若波罗蜜计之亦无所有如是。人名及声无</a><a name="0475a25" id="0475a25">所有。怛萨阿竭亦无所有。于前见者念所作</a><a name="0475a26" id="0475a26">因见。般若波罗蜜念所作本无所有如是。譬</a><a name="0475a27" id="0475a27">如幻师化作象本无所有。般若波罗蜜亦本</a><a name="0475a28" id="0475a28">无所有如是。譬如虚空适无所住。般若波罗</a><a name="0475a29" id="0475a29">蜜亦适无所住如是。譬如幻师学无所不至。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080474c.htm'><img src='up.gif' border=0></a>
<a href='T080475b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>