<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0078a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷11)</font> 问相品第五十 <font face='Arial'>T08, p0078a</h2></font><hr>
<span class='old'>
</a><a name="0077c28" id="0077c28">须菩提言。般若波罗蜜者。是诸佛如来无所</a><a name="0077c29" id="0077c29">着等正觉之母。般若波罗蜜者是诸佛如来</span><a name="0078a01" id="0078a01">世间之大明。如来依是法而得有所作。以是</a><a name="0078a02" id="0078a02">故诸如来尊敬礼事是般若波罗蜜。何以故。</a><a name="0078a03" id="0078a03">诸佛如来皆从般若波罗蜜中出。是故如来</a><a name="0078a04" id="0078a04">之所报恩。须菩提。其报恩者无过如来。复次</a><a name="0078a05" id="0078a05">须菩提。云何如来为知恩云何为报恩。如来</a><a name="0078a06" id="0078a06">所可乘来法。所可成阿耨多罗三耶三菩阿</a><a name="0078a07" id="0078a07">惟三佛法。逮守持是所乘来法。恭敬承事作</a><a name="0078a08" id="0078a08">礼。须菩提。是为如来无所著等正觉之所知</a><a name="0078a09" id="0078a09">恩之所报恩。复次须菩提。如来之所逮法者。</a><a name="0078a10" id="0078a10">亦无作者。作者不可见故。如来尽逮是法得</a><a name="0078a11" id="0078a11">无作法者。是为无诤法。须菩提。如来知恩报</a><a name="0078a12" id="0078a12">恩因般若波罗蜜。于无作之法得逮觉法。复</a><a name="0078a13" id="0078a13">次须菩提。如来无所著等正觉行般若波罗</a><a name="0078a14" id="0078a14">蜜故。逮诸善法而无所逮。是故般若波罗蜜</a><a name="0078a15" id="0078a15">者。是诸佛之母。为世间之大明导。须菩提白</a><a name="0078a16" id="0078a16">佛言。世尊。诸法无所知无所见无所出生。云</a><a name="0078a17" id="0078a17">何般若波罗蜜是佛之母。云何生如来。云何</a><a name="0078a18" id="0078a18">为世间之大明导。佛告须菩提。如是如是。一</a><a name="0078a19" id="0078a19">切诸法无知无见。云何无知无见。以一切诸</a><a name="0078a20" id="0078a20">法空故。无所有不坚固无所生。以是故一切</a><a name="0078a21" id="0078a21">诸法无所出生。复次须菩提。诸法无知无见。</a><a name="0078a22" id="0078a22">云何无知无见。以诸法无所入无所著故。以</a><a name="0078a23" id="0078a23">是故般若波罗蜜是如来母世间之导。不见</a><a name="0078a24" id="0078a24">五阴是故为导。乃至萨云若亦无所见是故</a><a name="0078a25" id="0078a25">为导。以是故般若波罗蜜是诸佛母世间之</a><a name="0078a26" id="0078a26">导。须菩提问佛言。世尊。云何不见五阴为</a><a name="0078a27" id="0078a27">世间导。须菩提。不以五阴因缘起识者。是</a><a name="0078a28" id="0078a28">为不见五阴。不以萨云若起想者。是为不见</a><a name="0078a29" id="0078a29">萨云若。以是故般若波罗蜜诸如来母为世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080077c.htm'><img src='up.gif' border=0></a>
<a href='T080078b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>