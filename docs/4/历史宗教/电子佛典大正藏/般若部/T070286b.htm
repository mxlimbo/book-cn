<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0286b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷453)</font> 第二会 第二分增上慢品第六十之一 <font face='Arial'>T07, p0286b</h2></font><hr>
<span class='old'>
</a><a name="0286a28" id="0286a28">应正等觉共所称赞。诸佛世尊共所开许。诸</a><a name="0286a29" id="0286a29">菩萨众常应修学。若昼若夜应正思惟精进</span><a name="0286b01" id="0286b01">修行此远离法。是名菩萨修远离行。此远离</a><a name="0286b02" id="0286b02">行不杂声闻独觉作意。不杂一切烦恼恶业。</a><a name="0286b03" id="0286b03">离诸喧杂毕竟清净。令诸菩萨速证无上正</a><a name="0286b04" id="0286b04">等菩提。利乐有情常无断尽。恶魔所赞隐</a><a name="0286b05" id="0286b05">于山林空泽旷野阿练若处弃胜卧具宴坐思</a><a name="0286b06" id="0286b06">惟。非诸菩萨真远离行。所以者何。彼远离行</a><a name="0286b07" id="0286b07">犹有喧杂。谓彼或杂恶业烦恼。或杂声闻独</a><a name="0286b08" id="0286b08">觉作意。于深般若波罗蜜多。不能精勤信受</a><a name="0286b09" id="0286b09">修学。不能圆满一切智智。善现当知。有菩</a><a name="0286b10" id="0286b10">萨摩诃萨虽乐修行魔所称赞远离行法。而</a><a name="0286b11" id="0286b11">起憍慢不清净心。轻蔑毁呰诸余菩萨摩诃</a><a name="0286b12" id="0286b12">萨众。谓有菩萨摩诃萨众。虽居城邑聚落王</a><a name="0286b13" id="0286b13">都。而心清净不杂种种烦恼恶业及诸声闻</a><a name="0286b14" id="0286b14">独觉作意。精勤修学布施波罗蜜多乃至般</a><a name="0286b15" id="0286b15">若波罗蜜多。精勤安住内空乃至无性自性</a><a name="0286b16" id="0286b16">空。精勤安住真如乃至不思议界。精勤安住</a><a name="0286b17" id="0286b17">苦集灭道圣谛。精勤修学四念住乃至八圣</a><a name="0286b18" id="0286b18">道支。精勤修学四静虑四无量四无色定五</a><a name="0286b19" id="0286b19">神通等世间功德。精勤修学空无相无愿解</a><a name="0286b20" id="0286b20">脱门。精勤修学菩萨十地。精勤修学陀罗</a><a name="0286b21" id="0286b21">尼门三摩地门。精勤修学五眼六神通。精勤</a><a name="0286b22" id="0286b22">修学八解脱乃至十遍处。精勤修学如来十</a><a name="0286b23" id="0286b23">力乃至十八佛不共法。精勤修学无忘失法</a><a name="0286b24" id="0286b24">恒住舍性。精勤修学一切智道相智一切相</a><a name="0286b25" id="0286b25">智严净佛土成熟有情。虽居愦闹而心寂静。</a><a name="0286b26" id="0286b26">恒勤修习真远离行。彼于如是真净菩萨摩</a><a name="0286b27" id="0286b27">诃萨众。心常傲慢轻弄毁呰诽谤凌蔑。善现</a><a name="0286b28" id="0286b28">当知。是菩萨摩诃萨远离般若波罗蜜多。无</a><a name="0286b29" id="0286b29">方便善巧故。虽居旷野百踰缮那其中绝无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070286a.htm'><img src='up.gif' border=0></a>
<a href='T070286c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>