<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0897b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷7)</font> 精进波罗蜜多品第八 <font face='Arial'>T08, p0897b</h2></font><hr>
<span class='old'>
</a><a name="0897a28" id="0897a28">世界。所经国土众生之类。悉皆令得大般涅</a><a name="0897a29" id="0897a29">槃安乐之处。如是无量阿僧祇劫广度众生。</span><a name="0897b01" id="0897b01">我今观之如爪上土。其未度者如大地土。如</a><a name="0897b02" id="0897b02">是东方世界未度既然。南西北方四维上下</a><a name="0897b03" id="0897b03">亦复如是。虽有如是无量有情。菩萨摩诃萨</a><a name="0897b04" id="0897b04">亦不厌舍而生退转。勤行精进终无休息。菩</a><a name="0897b05" id="0897b05">萨摩诃萨能发如是广大之心。无有少法难</a><a name="0897b06" id="0897b06">修行者。于三界中所有福智尊贵自在。无劳</a><a name="0897b07" id="0897b07">功力自然得之。佛告慈氏菩萨摩诃萨。于诸</a><a name="0897b08" id="0897b08">世间所有过去现在未来一切众生。学无学</a><a name="0897b09" id="0897b09">人及辟支佛如是有情精勤修集。无量无边</a><a name="0897b10" id="0897b10">所有功德。比于如来一毛功德。百千万分不</a><a name="0897b11" id="0897b11">及其一。如是所有一一毛端。皆从如来无量</a><a name="0897b12" id="0897b12">功德之所出生。如来之身一切毛端所有功</a><a name="0897b13" id="0897b13">德。共成如来一发功德。如是佛发八万四千。</a><a name="0897b14" id="0897b14">一一发中各具如上毛端功德。如是合集共</a><a name="0897b15" id="0897b15">成如来一随好功德。如是随好具八十种。一</a><a name="0897b16" id="0897b16">一好中各有如上佛发功德如是合集共成上</a><a name="0897b17" id="0897b17">如来一相功德。如是诸相具三十二。各具如</a><a name="0897b18" id="0897b18">随好功德。如是合集至百千倍。成佛眉间毫</a><a name="0897b19" id="0897b19">相功德。其相圆满婉转右旋。如颇胝迦宝明</a><a name="0897b20" id="0897b20">净鲜白。夜闇之中犹如明星。毫相舒之上至</a><a name="0897b21" id="0897b21">色界阿迦腻吒天。卷之如旧复为毫相于眉</a><a name="0897b22" id="0897b22">间住。以此毫相所有功德至百千倍。成佛顶</a><a name="0897b23" id="0897b23">上肉髻之相。所有功德无有人天能见顶者。</a><a name="0897b24" id="0897b24">如是肉髻千倍功德。不及如来梵音声相所</a><a name="0897b25" id="0897b25">有功德。其声下彻阿鼻地狱。上至色界究竟</a><a name="0897b26" id="0897b26">天中。如是所说无量功德。皆是如来大悲化</a><a name="0897b27" id="0897b27">现。如是化身皆由无量功德集成。无比无喻</a><a name="0897b28" id="0897b28">无与等者。如是化身千倍功德成佛报身。如</a><a name="0897b29" id="0897b29">是报身所有功德。百千万倍成佛法身。所有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080897a.htm'><img src='up.gif' border=0></a>
<a href='T080897c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>