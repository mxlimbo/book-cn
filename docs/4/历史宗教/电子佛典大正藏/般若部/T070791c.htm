<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0791c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷543)</font> 第四会 第四分随喜回向品第六之一 <font face='Arial'>T07, p0791c</h2></font><hr>
<span class='old'>
</a><a name="0791b28" id="0791b28">法。应为不退转菩萨摩诃萨。或曾供养无量</a><a name="0791b29" id="0791b29">诸佛。久发大愿多植善根。为多善友所摄受</span><a name="0791c01" id="0791c01">者分别开示。所以者何。彼闻如是随喜回向。</a><a name="0791c02" id="0791c02">不惊不怖不退不没。诸菩萨摩诃萨应以如</a><a name="0791c03" id="0791c03">是随喜俱行诸福业事。回向无上正等菩提。</a><a name="0791c04" id="0791c04">当于尔时应作是念。所可用心随喜回向。此</a><a name="0791c05" id="0791c05">所用心尽灭离变。此所缘事及诸善根。亦皆</a><a name="0791c06" id="0791c06">如心尽灭离变。此中何等是所用心。复以何</a><a name="0791c07" id="0791c07">等为所缘事及诸善根。而说随喜回向无上</a><a name="0791c08" id="0791c08">正等菩提。是心于心理不应有随喜回向。以</a><a name="0791c09" id="0791c09">无二心俱时起故。心亦不可随喜回向心自</a><a name="0791c10" id="0791c10">性故。是故随喜回向之心及所缘事皆不可</a><a name="0791c11" id="0791c11">得。时天帝释白善现言。新学大乘诸菩萨众。</a><a name="0791c12" id="0791c12">闻如是事其心将无惊怖退没。云何菩萨摩</a><a name="0791c13" id="0791c13">诃萨众。于所缘事起随喜心。云何摄受随喜</a><a name="0791c14" id="0791c14">俱行诸福业事。回向无上正等菩提而不违</a><a name="0791c15" id="0791c15">理。尔时善现依承慈氏菩萨威力告帝释言。</a><a name="0791c16" id="0791c16">诸菩萨摩诃萨普缘十方无量无数不可思议</a><a name="0791c17" id="0791c17">无边世界一切如来应正等觉。断诸有路绝</a><a name="0791c18" id="0791c18">戏论道。殄诸云雾摧诸棘刺。舍诸重担逮得</a><a name="0791c19" id="0791c19">己利。尽诸有结正智解脱。到心自在第一究</a><a name="0791c20" id="0791c20">竟。入无余依涅槃界者。从初发心乃至证</a><a name="0791c21" id="0791c21">得所求无上正等菩提。转妙法轮度有情众。</a><a name="0791c22" id="0791c22">般涅槃后乃至法灭。于其中间所有种种功</a><a name="0791c23" id="0791c23">德善根。及弟子众于诸佛法所种善根。及</a><a name="0791c24" id="0791c24">余所起种种功德。一切合集观察称量。现前</a><a name="0791c25" id="0791c25">发起最尊最胜最上最妙随喜之心。复持如</a><a name="0791c26" id="0791c26">是随喜俱行诸福业事。与诸有情平等共有</a><a name="0791c27" id="0791c27">回向无上正等菩提。彼于尔时方便善巧。能</a><a name="0791c28" id="0791c28">不坠堕想心见倒</a><a name="0791c29" id="0791c29"><p>尔时慈氏菩萨摩诃萨谓具寿善现言。若菩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070791b.htm'><img src='up.gif' border=0></a>
<a href='T070792a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>