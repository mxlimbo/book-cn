<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0545b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷2)</font> 舍利品第五 <font face='Arial'>T08, p0545b</h2></font><hr>
<span class='old'>
</a><a name="0545a28" id="0545a28">恭敬。以舍利从般若波罗蜜生故。般若波罗</a><a name="0545a29" id="0545a29">蜜所熏故得供养。世尊。我于忉利天上善法</span><a name="0545b01" id="0545b01">堂中。我有坐处。忉利诸天子来供养我故。若</a><a name="0545b02" id="0545b02">我不在座上诸天子为我坐处。作礼恭敬绕</a><a name="0545b03" id="0545b03">已而去。作是念。释提桓因于此处坐为忉利</a><a name="0545b04" id="0545b04">诸天说法。诸佛舍利亦如是。从般若波罗蜜</a><a name="0545b05" id="0545b05">生。萨婆若所依止故得供养。是故世尊。我于</a><a name="0545b06" id="0545b06">二分之中。取般若波罗蜜。世尊。置满阎浮提</a><a name="0545b07" id="0545b07">舍利。若满三千大千世界舍利以为一分。般</a><a name="0545b08" id="0545b08">若波罗蜜经卷以为一分。二分之中我取般</a><a name="0545b09" id="0545b09">若波罗蜜。何以故。诸佛舍利。因般若波罗蜜</a><a name="0545b10" id="0545b10">生故得供养。世尊。譬如负债人常畏债主。以</a><a name="0545b11" id="0545b11">得亲近奉事王故。债主反更恭敬怖畏。何以</a><a name="0545b12" id="0545b12">故。依恃国王其力大故。世尊。舍利亦如是。依</a><a name="0545b13" id="0545b13">止般若波罗蜜故得供养。世尊。般若波罗蜜</a><a name="0545b14" id="0545b14">如王。舍利如亲近王人。如来舍利依止一切</a><a name="0545b15" id="0545b15">智慧故得供养。世尊。诸佛一切智慧。亦从般</a><a name="0545b16" id="0545b16">若波罗蜜生是故我于二分之中取般若波罗</a><a name="0545b17" id="0545b17">蜜。世尊。譬如无价宝珠有如是功德。其所住</a><a name="0545b18" id="0545b18">处非人不能得其便。若男若女若大若小。为</a><a name="0545b19" id="0545b19">非人所持宝珠至其处非人则去。若有热病</a><a name="0545b20" id="0545b20">珠能除灭。若有风病以珠着身上风患即除。</a><a name="0545b21" id="0545b21">若有冷病以珠着身上冷患亦除是珠住处夜</a><a name="0545b22" id="0545b22">时能为明。热时能为凉。寒时能为温。珠所住</a><a name="0545b23" id="0545b23">处蛇毒不入。若男若女若大若小。为毒虫所</a><a name="0545b24" id="0545b24">螫。以珠示之毒即除灭若诸目患以珠着目</a><a name="0545b25" id="0545b25">上目患即除。世尊。又是宝珠若着水中与水</a><a name="0545b26" id="0545b26">同色若以白缯裹着水中水色即白若以青黄</a><a name="0545b27" id="0545b27">紫赤种种色缯。裹着水中。水即各随其色。水</a><a name="0545b28" id="0545b28">浊即为清。是珠成就如是功德。尔时阿难问</a><a name="0545b29" id="0545b29">释提桓因。此是阎浮提宝为是天上宝。释提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080545a.htm'><img src='up.gif' border=0></a>
<a href='T080545c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>