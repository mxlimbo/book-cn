<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0374a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷469)</font> 第二会 第二分众德相品第七十六之一 <font face='Arial'>T07, p0374a</h2></font><hr>
<span class='old'>
</a><a name="0373c28" id="0373c28">净观地乃至如来地。或劝修学极喜地乃至</a><a name="0373c29" id="0373c29">法云地。或劝修学五眼六神通。或劝修学如</span><a name="0374a01" id="0374a01">来十力乃至十八佛不共法。或劝修学三十</a><a name="0374a02" id="0374a02">二大士相八十随好。或劝修学无忘失法恒</a><a name="0374a03" id="0374a03">住舍性。或劝修学一切智道相智一切相智</a><a name="0374a04" id="0374a04">或劝修学预流果乃至独觉菩提。或劝修学</a><a name="0374a05" id="0374a05">一切菩萨摩诃萨行。或劝修学诸佛无上正</a><a name="0374a06" id="0374a06">等菩提。如是善现。诸菩萨摩诃萨行深般若</a><a name="0374a07" id="0374a07">波罗蜜多方便善巧。于诸有情行财施已。复</a><a name="0374a08" id="0374a08">善安立诸有情类。令住无上安隐法中。乃至</a><a name="0374a09" id="0374a09">令得一切智智。善现。是为菩萨摩诃萨行深</a><a name="0374a10" id="0374a10">般若波罗蜜多时所有甚奇希有之法。善现。</a><a name="0374a11" id="0374a11">云何菩萨摩诃萨行深般若波罗蜜多时。能</a><a name="0374a12" id="0374a12">以法施摄诸有情。善现。法施有二种。云何为</a><a name="0374a13" id="0374a13">二。一者世间法施。二者出世法施。云何名为</a><a name="0374a14" id="0374a14">世间法施。谓诸菩萨摩诃萨行深般若波罗</a><a name="0374a15" id="0374a15">蜜多时。为诸有情宣说开示分别显了世间</a><a name="0374a16" id="0374a16">妙法。谓不净观。若持息念。若四静虑。若四无</a><a name="0374a17" id="0374a17">量。若四无色定。若五神通。若余世间共异生</a><a name="0374a18" id="0374a18">法。如是名为世间法施善现。何故此法名为</a><a name="0374a19" id="0374a19">世间。谓学此法未能毕竟离世间故名为世</a><a name="0374a20" id="0374a20">间。善现。是菩萨摩诃萨行此世间妙法施已。</a><a name="0374a21" id="0374a21">种种方便化导有情。令其远离世间诸法。种</a><a name="0374a22" id="0374a22">种方便化导有情。令住圣法及圣法果。善现。</a><a name="0374a23" id="0374a23">云何圣法及圣法果。善现。言圣法者。谓三十</a><a name="0374a24" id="0374a24">七菩提分法。及三解脱门等。圣法果者。谓预</a><a name="0374a25" id="0374a25">流果乃至独觉菩提等。善现。何故此法名为</a><a name="0374a26" id="0374a26">出世。谓学此法能令毕竟出离世间故名出</a><a name="0374a27" id="0374a27">世。复次善现。诸菩萨摩诃萨圣法者。谓六波</a><a name="0374a28" id="0374a28">罗蜜多。八解脱八胜处九次第定十遍处。陀</a><a name="0374a29" id="0374a29">罗尼门三摩地门。诸菩萨地。五眼六神通。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070373c.htm'><img src='up.gif' border=0></a>
<a href='T070374b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>