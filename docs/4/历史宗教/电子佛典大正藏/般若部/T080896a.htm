<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0896a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷7)</font> 精进波罗蜜多品第八 <font face='Arial'>T08, p0896a</h2></font><hr>
<span class='old'>
</a><a name="0895c28" id="0895c28">得至无上菩提。譬如有人手足俱无。行住坐</a><a name="0895c29" id="0895c29">卧不得随心。乃至微小作业皆不成就。如是</span><a name="0896a01" id="0896a01">之人岂能越渡江河大海。懈怠众生无精进</a><a name="0896a02" id="0896a02">足亦复如是。此懒惰人于家事业尚无所成。</a><a name="0896a03" id="0896a03">岂有慈悲具修戒慧。能度有情出于火宅。修</a><a name="0896a04" id="0896a04">行菩萨六波罗蜜菩提资粮。菩萨摩诃萨以</a><a name="0896a05" id="0896a05">精进波罗蜜多而为船筏。三无数劫福智所</a><a name="0896a06" id="0896a06">成。与诸有情同乘此船。超越生死大海彼岸。</a><a name="0896a07" id="0896a07">复次世间众生总有三种。一者懈怠二者非</a><a name="0896a08" id="0896a08">勤非惰三者精勤勇锐。言懈怠者于<span class='corr'>己</span>家务</a><a name="0896a09" id="0896a09">悉亦弃舍。况能为他营建事业。非勤非惰者</a><a name="0896a10" id="0896a10">于大事业都不能作。设欲进求遇缘便退。勤</a><a name="0896a11" id="0896a11">精进者恒为有情受大劳苦。但利益彼无念</a><a name="0896a12" id="0896a12"><span class='corr'>己</span>身。窳惰之人为懈怠鬼。常所拘执惑乱身</a><a name="0896a13" id="0896a13">心。譬如有人入于大海至七宝山。于是山中</a><a name="0896a14" id="0896a14">宝珠无量。方欲采取为鬼所著。欻然之间徒</a><a name="0896a15" id="0896a15">步而返。不获一宝裸露而归。懈怠众生亦复</a><a name="0896a16" id="0896a16">如是。此赡部洲福德之地十善业力来生其</a><a name="0896a17" id="0896a17">中。菩萨观之无量无边。十善珠宝遍满大地。</a><a name="0896a18" id="0896a18">而诸众生为懈怠鬼之所魅着狂乱失心。设</a><a name="0896a19" id="0896a19">见妙宝都无取心。如妙高山不可移动。若精</a><a name="0896a20" id="0896a20">进人取斯宝物。不足为难如举一毛。菩萨摩</a><a name="0896a21" id="0896a21">诃萨为欲圆满精进波罗蜜多。普为众生从</a><a name="0896a22" id="0896a22">无量劫。生死长夜不惜躯命。勤行精进方至</a><a name="0896a23" id="0896a23">菩提。菩萨观之心无懈倦犹如食顷。复更思</a><a name="0896a24" id="0896a24">惟过去诸佛行菩萨行。为欲满足。六波罗</a><a name="0896a25" id="0896a25">蜜。经无量劫亦如食顷。菩萨摩诃萨复观现</a><a name="0896a26" id="0896a26">在未来。无量无边一切诸佛行菩萨行。经无量</a><a name="0896a27" id="0896a27">劫方成正觉。如是劫数难可校量。譬如有城</a><a name="0896a28" id="0896a28">极为高广。四面高下各百由旬。于此城内满</a><a name="0896a29" id="0896a29">中油麻。经百千劫除去一粒。如是劫数渐渐<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080895c.htm'><img src='up.gif' border=0></a>
<a href='T080896b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>