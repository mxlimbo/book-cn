<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0887b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷5)</font> 净戒波罗蜜多品第六 <font face='Arial'>T08, p0887b</h2></font><hr>
<span class='old'>
</a><a name="0887a28" id="0887a28">离五欲淤泥。然此贪欲诸苦根本。六波罗蜜</a><a name="0887a29" id="0887a29">之大障也。复能烧灭菩提之心。尔时薄伽梵</span><a name="0887b01" id="0887b01">式漏言<p class='lg'></a><br><a name="0887b02" id="0887b02">　　女性妖媚幻惑人　　　如怨诈亲不可近</a><br><a name="0887b03" id="0887b03">　　贪欲迷荒坏清净　　　如水瀑流摧石壁</a><br><a name="0887b04" id="0887b04">　　女人之性多谄曲　　　如水随流性不定</a><br><a name="0887b05" id="0887b05">　　恒怀异志背其夫　　　智者谛思应远离</a><br><a name="0887b06" id="0887b06">　　譬如灵山白象王　　　鼻有力能拔大树</a><br><a name="0887b07" id="0887b07">　　及见母象心昏醉　　　引入陷阱被调伏</a><br><a name="0887b08" id="0887b08">　　如鹿食草饮清流　　　复能远陟诸山谷</a><br><a name="0887b09" id="0887b09">　　猎师能为诱鹿声　　　彼鹿寻声来就死</a><br><a name="0887b10" id="0887b10">　　如鱼沉潜深隐处　　　游泳水中难可见</a><br><a name="0887b11" id="0887b11">　　为求其食吞钩饵　　　贪欲丧身亦复然</a><br><a name="0887b12" id="0887b12">　　譬如黑蜂贪其香　　　醉象污流发香气</a><br><a name="0887b13" id="0887b13">　　贪嗅此香集象身　　　象耳摇动扑皆死</a><br><a name="0887b14" id="0887b14">　　如灯无风焰炽燃　　　飞蛾为明竞投赴</a><br><a name="0887b15" id="0887b15">　　由斯入火自焚烧　　　贪爱亡躯亦如是</a><br><a name="0887b16" id="0887b16">　　五尘遍触众生身　　　一一害人如毒药</a><br><a name="0887b17" id="0887b17">　　受者如是谛思惟　　　众苦积聚非安乐</a><br><a name="0887b18" id="0887b18">　　炎火炽然犹可触　　　旋岚猛风或能系</a><br><a name="0887b19" id="0887b19">　　嗔恚毒蛇易调伏　　　女人之心难可禁</a><br><a name="0887b20" id="0887b20">　　无热池中功德水　　　流入大海不堪饮</a><br><a name="0887b21" id="0887b21">　　八味皆失同碱苦　　　亲近女人善法尽　</p></a><a name="0887b22" id="0887b22"><p>佛告慈氏以是因缘。当知女人不应亲近。乃</a><a name="0887b23" id="0887b23">至梦中不应思想。况觉悟时而行欲事</a><a name="0887b24" id="0887b24"><p>复次菩萨摩诃萨离三障已。应当修习十种</a><a name="0887b25" id="0887b25">净戒。云何为十。所谓身三净戒口四净戒意</a><a name="0887b26" id="0887b26">三净戒。言身三者离杀盗淫。云何不杀。若见</a><a name="0887b27" id="0887b27">有情被损害时应以悲心往救其命。或以资</a><a name="0887b28" id="0887b28">财赎令得脱。设不免者以身代之。何况自杀。</a><a name="0887b29" id="0887b29">不偷盗者。菩萨摩诃萨于他财物。乃至梦中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080887a.htm'><img src='up.gif' border=0></a>
<a href='T080887c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>