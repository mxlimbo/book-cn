<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0561a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷503)</font> 第三会 第三分称扬功德品第六之一 <font face='Arial'>T07, p0561a</h2></font><hr>
<span class='old'>
</a><a name="0560c28" id="0560c28">妙定。由彼定力滋润身心。从定出已虽遇美</a><a name="0560c29" id="0560c29">膳。而心轻微此亦如是。何以故。憍尸迦。是</span><a name="0561a01" id="0561a01">善男子善女人等由此三千大千国土及余十</a><a name="0561a02" id="0561a02">方无边世界一切如来应正等觉。声闻菩萨</a><a name="0561a03" id="0561a03">天龙药叉阿素洛等具大神力胜威德者。慈</a><a name="0561a04" id="0561a04">悲护念以妙精气冥注身心。令其志勇体充</a><a name="0561a05" id="0561a05">盛故。憍尸迦。若善男子善女人等。欲得如是</a><a name="0561a06" id="0561a06">现在种种功德胜利。应发一切智智心。以无</a><a name="0561a07" id="0561a07">所得为方便。于此般若波罗蜜多甚深经典。</a><a name="0561a08" id="0561a08">至心听闻受持读诵精勤修学如理思惟书写</a><a name="0561a09" id="0561a09">解说广令流布。憍尸迦。若善男子善女人等。</a><a name="0561a10" id="0561a10">虽于般若波罗蜜多甚深经典。不能听闻受</a><a name="0561a11" id="0561a11">持读诵精勤修学如理思惟广为有情宣说流</a><a name="0561a12" id="0561a12">布。而但书写众宝严饰。复持无量上妙花鬘</a><a name="0561a13" id="0561a13">乃至灯明。供养恭敬尊重赞叹。亦得如前所</a><a name="0561a14" id="0561a14">说种种功德胜利。何以故。憍尸迦。是善男子</a><a name="0561a15" id="0561a15">善女人等。能广利乐无量无边诸有情故。复</a><a name="0561a16" id="0561a16">次憍尸迦。若善男子善女人等。以应一切智</a><a name="0561a17" id="0561a17">智心用无所得为方便。于此般若波罗蜜多</a><a name="0561a18" id="0561a18">甚深经典。至心听闻受持读诵精勤修学如</a><a name="0561a19" id="0561a19">理思惟书写解说广令流布。复持种种上妙</a><a name="0561a20" id="0561a20">花鬘乃至灯明而为供养。是善男子善女人</a><a name="0561a21" id="0561a21">等。所获福聚无量无边。胜余有情尽其形寿。</a><a name="0561a22" id="0561a22">以无量种上妙饮食衣服卧具医药资缘。供</a><a name="0561a23" id="0561a23">养十方一切世界诸佛菩萨及声闻众。亦胜</a><a name="0561a24" id="0561a24">十方佛及弟子般涅槃后有为供养设利罗</a><a name="0561a25" id="0561a25">故。以妙七宝起窣堵波高广严丽。复以无量</a><a name="0561a26" id="0561a26">天妙花鬘乃至灯明。尽其形寿供养恭敬尊</a><a name="0561a27" id="0561a27">重赞叹。何以故。憍尸迦。十方诸佛及弟子众。</a><a name="0561a28" id="0561a28">皆因如是甚深般若波罗蜜多而生长故</a><a name="0561a29" id="0561a29"><p><b>　　<A NAME="n280"></A>第三分佛设利罗品第七</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070560c.htm'><img src='up.gif' border=0></a>
<a href='T070561b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>