<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0305b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷456)</font> 第二会 第二分坚非坚品第六十四之一 <font face='Arial'>T07, p0305b</h2></font><hr>
<span class='old'>
</a><a name="0305a28" id="0305a28">善男子善女人等。能发无上正等觉心。如</a><a name="0305a29" id="0305a29">深般若波罗蜜多所说义行。不证实际平等</span><a name="0305b01" id="0305b01">法性。不堕声闻及独觉地。由此因缘。是善</a><a name="0305b02" id="0305b02">男子善女人等甚为希有。能为难事应当敬</a><a name="0305b03" id="0305b03">礼。尔时善现知彼诸天心之所念。便告彼</a><a name="0305b04" id="0305b04">曰。是善男子善女人等。不证实际平等法</a><a name="0305b05" id="0305b05">性。不堕声闻及独觉地。非甚希有亦未为</a><a name="0305b06" id="0305b06">难。若菩萨摩诃萨知一切法及诸有情皆不</a><a name="0305b07" id="0305b07">可得。而发无上正等觉心。被精进甲誓度</a><a name="0305b08" id="0305b08">无量无边有情。令入无余般涅槃界。是菩</a><a name="0305b09" id="0305b09">萨摩诃萨乃甚希有能为难事。诸天当知。</a><a name="0305b10" id="0305b10">若菩萨摩诃萨虽知有情都无所有。而发无</a><a name="0305b11" id="0305b11">上正等觉心被精进甲。为欲调伏诸有情类。</a><a name="0305b12" id="0305b12">如有为欲调伏虚空。所以者何。虚空离故</a><a name="0305b13" id="0305b13">当知一切有情亦离。虚空空故当知一切有</a><a name="0305b14" id="0305b14">情亦空。虚空非坚实故当知一切有情亦非</a><a name="0305b15" id="0305b15">坚实。虚空无所有故当知一切有情亦无所</a><a name="0305b16" id="0305b16">有。由此因缘。是菩萨摩诃萨乃甚希有能</a><a name="0305b17" id="0305b17">为难事。诸天当知。是菩萨摩诃萨被大悲</a><a name="0305b18" id="0305b18">甲。为欲调伏一切有情。而诸有情都无所</a><a name="0305b19" id="0305b19">有。如有被甲与虚空战。诸天当知。是菩萨</a><a name="0305b20" id="0305b20">摩诃萨被大悲甲。为欲利乐一切有情。而</a><a name="0305b21" id="0305b21">诸有情及大悲甲俱不可得。所以者何。有</a><a name="0305b22" id="0305b22">情离故此大悲甲当知亦离。有情空故此大</a><a name="0305b23" id="0305b23">悲甲当知亦空。有情非坚实故此大悲甲当</a><a name="0305b24" id="0305b24">知亦非坚实。有情无所有故此大悲甲当知</a><a name="0305b25" id="0305b25">亦无所有。诸天当知。是菩萨摩诃萨调伏</a><a name="0305b26" id="0305b26">利乐诸有情事亦不可得。所以者何。有情</a><a name="0305b27" id="0305b27">离空非坚实无所有故。此调伏利乐事当知</a><a name="0305b28" id="0305b28">亦离空非坚实无所有。诸天当知。是菩萨</a><a name="0305b29" id="0305b29">摩诃萨亦无所有。所以者何。有情离空非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070305a.htm'><img src='up.gif' border=0></a>
<a href='T070305c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>