<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0252b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷446)</font> 第二会 第二分真如品第五十二之一 <font face='Arial'>T07, p0252b</h2></font><hr>
<span class='old'>
</a><a name="0252a28" id="0252a28">无来无去甚深故此法甚深。无生无灭甚深</a><a name="0252a29" id="0252a29">故此法甚深。无染无净甚深故此法甚深。无</span><a name="0252b01" id="0252b01">知无得甚深故此法甚深。无造无作甚深故</a><a name="0252b02" id="0252b02">此法甚深。我甚深故此法甚深。有情命者生</a><a name="0252b03" id="0252b03">者养者士夫补特伽罗意生儒童作者受者知</a><a name="0252b04" id="0252b04">者见者甚深故此法甚深。色甚深故此法甚</a><a name="0252b05" id="0252b05">深。受想行识甚深故此法甚深。如是乃至一</a><a name="0252b06" id="0252b06">切智甚深故此法甚深。道相智一切相智甚</a><a name="0252b07" id="0252b07">深故此法甚深。一切佛法甚深故此法甚深。</a><a name="0252b08" id="0252b08">时诸天众。白言世尊。此所说法甚深微妙。非</a><a name="0252b09" id="0252b09">诸世间卒能信受。所以者何。此深妙法。不为</a><a name="0252b10" id="0252b10">摄取色故说。不为弃舍色故说。不为摄取受</a><a name="0252b11" id="0252b11">想行识故说。不为弃舍受想行识故说。如是</a><a name="0252b12" id="0252b12">乃至不为摄取一切智故说。不为弃舍一切</a><a name="0252b13" id="0252b13">智故说。不为摄取道相智一切相智故说。不</a><a name="0252b14" id="0252b14">为弃舍道相智一切相智故说。不为摄取一</a><a name="0252b15" id="0252b15">切佛法故说。不为弃舍一切佛法故说。世尊。</a><a name="0252b16" id="0252b16">世间有情多行摄取我我所执。谓色是我是</a><a name="0252b17" id="0252b17">我所。受想行识是我是我所。如是乃至一切</a><a name="0252b18" id="0252b18">智是我是我所。道相智一切相智是我是我</a><a name="0252b19" id="0252b19">所。尔时佛告诸天众言。如是如是如汝所说。</a><a name="0252b20" id="0252b20">此深妙法。不为摄取色故说。不为弃舍色故</a><a name="0252b21" id="0252b21">说。不为摄取受想行识故说。不为弃舍受想</a><a name="0252b22" id="0252b22">行识故说。如是乃至不为摄取一切智故说。</a><a name="0252b23" id="0252b23">不为弃舍一切智故说。不为摄取道相智一</a><a name="0252b24" id="0252b24">切相智故说。不为弃舍道相智一切相智故</a><a name="0252b25" id="0252b25">说。不为摄取一切佛法故说。不为弃舍一切</a><a name="0252b26" id="0252b26">佛法故说。世间有情多行摄取我我所执。谓</a><a name="0252b27" id="0252b27">色是我是我所。受想行识是我是我所。如是</a><a name="0252b28" id="0252b28">乃至一切智是我是我所。道相智一切相智是</a><a name="0252b29" id="0252b29">我是我所。诸天当知。若有<span class='corr'></span>菩萨<span class='corr'>为</span>摄取色故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070252a.htm'><img src='up.gif' border=0></a>
<a href='T070252c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>