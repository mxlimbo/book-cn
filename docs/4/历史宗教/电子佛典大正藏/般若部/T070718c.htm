<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0718c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷529)</font> 第三会 第三分妙相品第二十八之一 <font face='Arial'>T07, p0718c</h2></font><hr>
<span class='old'>
</a><a name="0718b28" id="0718b28">令大千界六种变动。其中有情蒙光照触。睹</a><a name="0718b29" id="0718b29">斯变动闻正法音。随其所应于三乘道得不</span><a name="0718c01" id="0718c01">退转乃至究竟。如是善现。诸菩萨摩诃萨行</a><a name="0718c02" id="0718c02">深般若波罗蜜多。圆满精进波罗蜜多。由此</a><a name="0718c03" id="0718c03">精进波罗蜜多。能办自他多饶益事。速能圆</a><a name="0718c04" id="0718c04">满一切佛法。因斯证得一切智智。穷未来际</a><a name="0718c05" id="0718c05">利乐有情</a><a name="0718c06" id="0718c06"><p class='juan'>
大般若波罗蜜多经卷第五百二十九</p>
</a><a name="0718c07" id="0718c07"></a><a name="0718c08" id="0718c08"><p class='juan'>
大般若波罗蜜多经卷第五百三</a><a name="0718c09" id="0718c09">十</a><a name="0718c10" id="0718c10"></a><a name="0718c11" id="0718c11"><p><span class='byline'>　　　　三藏法师玄奘奉　诏译</span><br></a><a name="0718c12" id="0718c12"><p><b>　　<A NAME="n346"></A>第三分妙相品第二十八之三</b></p>
</a><a name="0718c13" id="0718c13"><p>复次善现。诸菩萨摩诃萨行深般若波罗蜜</a><a name="0718c14" id="0718c14">多时。安住如梦如响如像如光影如阳焰如</a><a name="0718c15" id="0718c15">幻如化如寻香城五取蕴中。圆满静虑波罗</a><a name="0718c16" id="0718c16">蜜多。具寿善现白言。世尊。云何菩萨摩诃</a><a name="0718c17" id="0718c17">萨行深般若波罗蜜多时。安住如梦广说乃</a><a name="0718c18" id="0718c18">至如寻香城五取蕴中。圆满静虑波罗蜜多。</a><a name="0718c19" id="0718c19">佛告善现。诸菩萨摩诃萨行深般若波罗蜜</a><a name="0718c20" id="0718c20">多时。如实了知五种取蕴如梦乃至如寻香</a><a name="0718c21" id="0718c21">城无实相已。入四静虑及四无量四无色定。</a><a name="0718c22" id="0718c22">修空无相无愿等持。修如电光及金刚喻圣</a><a name="0718c23" id="0718c23">正等持。住金刚喻三摩地中。除如来定。于</a><a name="0718c24" id="0718c24">余所有若共二乘若余胜定。一切能入具足</a><a name="0718c25" id="0718c25">安住。然于如是诸三摩地不生味着。亦不耽</a><a name="0718c26" id="0718c26">着彼所得果。所以者何。是菩萨摩诃萨如实</a><a name="0718c27" id="0718c27">了知静虑等定及一切法皆同无相无性为</a><a name="0718c28" id="0718c28">性。不应无相味着无相。不应无性味着无性。</a><a name="0718c29" id="0718c29">无味着故。终不随顺诸定势力。生于色界无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070718b.htm'><img src='up.gif' border=0></a>
<a href='T070719a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>