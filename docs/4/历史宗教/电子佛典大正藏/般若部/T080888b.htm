<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0888b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷5)</font> 净戒波罗蜜多品第六 <font face='Arial'>T08, p0888b</h2></font><hr>
<span class='old'>
</a><a name="0888a28" id="0888a28">复教他人如是展转。名为修习净戒波罗蜜</a><a name="0888a29" id="0888a29">多。时慈氏菩萨摩诃萨复白佛言。世尊如是</span><a name="0888b01" id="0888b01">有情。除断十恶修十善者。当获何果。尔时</a><a name="0888b02" id="0888b02">佛薄伽梵赞慈氏菩萨摩诃萨言。善哉善哉</a><a name="0888b03" id="0888b03">善男子。汝今谛听善思念之。吾当为汝次第</a><a name="0888b04" id="0888b04">解说。此十善业一一皆感四种果报。云何为</a><a name="0888b05" id="0888b05">四。一现在安乐。二烦恼怨贼势力羸劣。</a><a name="0888b06" id="0888b06">三于当来世常得尊贵无所乏少。四精勤修</a><a name="0888b07" id="0888b07">习当得无上正等菩提。离杀四者。一者菩</a><a name="0888b08" id="0888b08">萨摩诃萨。于一切众生不起害心。能施无畏</a><a name="0888b09" id="0888b09">亦不恐怖。以无怖故一切众生。亲近供养尊</a><a name="0888b10" id="0888b10">重赞叹。菩萨于彼生怜愍心。由慈心故过去</a><a name="0888b11" id="0888b11">所有。一切怨恨自然心息。二者嗔恚害心悉</a><a name="0888b12" id="0888b12">皆羸劣。以慈甘露用涂其心。而能蠲除嗔等</a><a name="0888b13" id="0888b13">热恼。睡眠安隐恒无恶梦。以慈心故药叉诸</a><a name="0888b14" id="0888b14">鬼。食血肉者舍离害心。及诸恶兽常相守护。</a><a name="0888b15" id="0888b15">三者于未来世获三种果。一者寿命长远常</a><a name="0888b16" id="0888b16">无中夭。二者所生之处常无病苦。三者大富</a><a name="0888b17" id="0888b17">饶财恒得自在。四者以不杀故得佛法分。于</a><a name="0888b18" id="0888b18">五趣中所生之处。于世自在随意能住。乃至</a><a name="0888b19" id="0888b19">坐于菩提树下。诸魔鬼神不能为障成等正</a><a name="0888b20" id="0888b20">觉。无量圣众之所围绕。慈氏此即离杀四种</a><a name="0888b21" id="0888b21">果报。复次离不与取亦四果报。一者于现生</a><a name="0888b22" id="0888b22">中得离贪嫉身心安乐。二者以离贪嫉。一切</a><a name="0888b23" id="0888b23">众生之所信向。委寄任用无复疑惑。与诸有</a><a name="0888b24" id="0888b24">情而作伏藏。三者于未来世得大富饶豪贵</a><a name="0888b25" id="0888b25">自在。所有珍财王贼水火无能侵夺。四者能</a><a name="0888b26" id="0888b26">与殑伽沙等一切诸佛主功德藏。所谓十八不</a><a name="0888b27" id="0888b27">共法等清净法财。二乘之人耳尚不闻何况</a><a name="0888b28" id="0888b28">得见。慈氏当知此即名为离偷盗业四种果</a><a name="0888b29" id="0888b29">报。复次离欲邪行亦四种报。一者于现生中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080888a.htm'><img src='up.gif' border=0></a>
<a href='T080888c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>