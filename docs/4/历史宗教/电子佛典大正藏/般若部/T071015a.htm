<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1015a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷583)</font> 第十一会施波罗蜜多分 第十一布施波罗蜜多分之一 <font face='Arial'>T07, p1015a</h2></font><hr>
<span class='old'>
</a><a name="1014c28" id="1014c28">如是善逝。我谓菩萨心尚有贪有嗔有痴及</a><a name="1014c29" id="1014c29">有慢等诸随烦恼。世尊复告舍利子言。汝谓</span><a name="1015a01" id="1015a01">独觉及阿罗汉心已离贪离嗔离痴及离慢等</a><a name="1015a02" id="1015a02">随烦恼不。舍利子言。如是世尊。如是善逝。</a><a name="1015a03" id="1015a03">我谓独觉及阿罗汉心已离贪离嗔离痴及离</a><a name="1015a04" id="1015a04">慢等诸随烦恼。世尊复告舍利子言。汝谓独</a><a name="1015a05" id="1015a05">觉及阿罗汉诸漏永尽。有时能入慈悲无量。</a><a name="1015a06" id="1015a06">普缘无量无边有情。欲令得乐及离众苦。彼</a><a name="1015a07" id="1015a07">颇能令诸有情类真实得乐及离苦不。舍利</a><a name="1015a08" id="1015a08">子言。不尔世尊。不尔善逝。彼诸独觉及阿</a><a name="1015a09" id="1015a09">罗汉。其心都无方便善巧。云何能入慈悲无</a><a name="1015a10" id="1015a10">量。普缘无量无边有情。实令有情得乐离苦。</a><a name="1015a11" id="1015a11">唯暂假想作如是观。诸菩萨众发菩提心。决</a><a name="1015a12" id="1015a12">定趣求一切智智。为欲利乐一切有情。穷未</a><a name="1015a13" id="1015a13">来际常无间断。是故菩萨入慈悲定。欲令无</a><a name="1015a14" id="1015a14">量无边有情皆得安乐及离众苦。无重障者</a><a name="1015a15" id="1015a15">即此刹那。实皆得乐及离众苦。况得无上正</a><a name="1015a16" id="1015a16">等觉时。而不能令诸有情类实皆得乐及离</a><a name="1015a17" id="1015a17">众苦。由此因缘若言菩萨实能利乐一切有</a><a name="1015a18" id="1015a18">情常无间断斯有是处。若言独觉及阿罗汉。</a><a name="1015a19" id="1015a19">满赡部洲具八解脱。同时现入慈无量定。欲</a><a name="1015a20" id="1015a20">令无量无边有情皆得安乐。于中有一实得</a><a name="1015a21" id="1015a21">乐者无有是处。尔时佛告舍利子言。如是如</a><a name="1015a22" id="1015a22">是。如汝所说。由此缘故诸菩萨心。于诸独</a><a name="1015a23" id="1015a23">觉及阿罗汉无漏之心。为最为胜为尊为高。</a><a name="1015a24" id="1015a24">为妙为微妙为上为无上。又舍利子。假使十</a><a name="1015a25" id="1015a25">方一切有情皆尽诸漏成阿罗汉。具六神通</a><a name="1015a26" id="1015a26">八解脱等种种功德。一一化作百亿魔军。此</a><a name="1015a27" id="1015a27">诸魔军宁为多不。舍利子曰。甚多世尊。甚</a><a name="1015a28" id="1015a28">多善逝。诸阿罗汉其数尚多。况彼一一复能</a><a name="1015a29" id="1015a29">化作百亿魔军。是诸魔军宁可知量。世尊复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071014c.htm'><img src='up.gif' border=0></a>
<a href='T071015b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>