<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0939b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷569)</font> 第六会 第六分法性品第六 <font face='Arial'>T07, p0939b</h2></font><hr>
<span class='old'>
</a><a name="0939a28" id="0939a28">断死不知断生。若法不生即无有灭。譬如有</a><a name="0939a29" id="0939a29">人块掷师子。师子逐人而块自息。菩萨亦尔。</span><a name="0939b01" id="0939b01">但断其生而死自灭。犬唯逐块不知逐人。块</a><a name="0939b02" id="0939b02">终不息。外道亦尔。不知断生终不离死。菩萨</a><a name="0939b03" id="0939b03">如是行深般若波罗蜜多。善知因缘诸法生</a><a name="0939b04" id="0939b04">灭。天王当知。诸菩萨摩诃萨行深般若波罗</a><a name="0939b05" id="0939b05">蜜多。知缘生法空无所有不起我慢。生富贵</a><a name="0939b06" id="0939b06">家不起豪富尊贵二慢。生贫贱家自知宿业</a><a name="0939b07" id="0939b07">不甚清净。得果下劣心起厌离。便求出家作</a><a name="0939b08" id="0939b08">如是念。如我此身杂业所得。更修净业令自</a><a name="0939b09" id="0939b09">清净。使他亦尔。自既求度亦复度他。自求出</a><a name="0939b10" id="0939b10">离亦解他缚。以是因缘。便起精进远离懈怠。</a><a name="0939b11" id="0939b11">障道恶法皆应断除。助道善法皆应增长。勤</a><a name="0939b12" id="0939b12">修精进作是思惟。我负重担应当自灭一切烦</a><a name="0939b13" id="0939b13">恼。度脱有情不应懈怠。是诸菩萨亲近师长。</a><a name="0939b14" id="0939b14">多闻少闻有智无智持戒破戒俱生佛想恭敬</a><a name="0939b15" id="0939b15">同学。思惟我今依师学习。修善未满应令满</a><a name="0939b16" id="0939b16">足。烦恼未尽应断令尽。守护善法舍离不善。</a><a name="0939b17" id="0939b17">具一切智怜愍世间。大悲福田烦恼寂静。天</a><a name="0939b18" id="0939b18">人师者是我大师善得胜利。一切天人皆事</a><a name="0939b19" id="0939b19">法主以为大师。是诸菩萨作是思惟。佛说净</a><a name="0939b20" id="0939b20">戒设为身命亦不毁犯。如世尊说随顺佛教。</a><a name="0939b21" id="0939b21">即供养佛婆罗门等。种种饮食信心施与如</a><a name="0939b22" id="0939b22">法受用。不令彼人空无果报。食者施者俱得</a><a name="0939b23" id="0939b23">利益。婆罗门等以沙门名。而于菩萨作福田</a><a name="0939b24" id="0939b24">想。菩萨应当如理如量修行正法。即令显现</a><a name="0939b25" id="0939b25">沙门功德福田功德。菩萨如是自行化他未</a><a name="0939b26" id="0939b26">尝休废。是诸菩萨行深般若波罗蜜多。如是</a><a name="0939b27" id="0939b27">修行则能随顺一切世间。见嗔忿者生下劣</a><a name="0939b28" id="0939b28">心。见x慢者起无我想。见邪曲者起正直想。</a><a name="0939b29" id="0939b29">见诳语者起如实言。于恶言者常说爱语。见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070939a.htm'><img src='up.gif' border=0></a>
<a href='T070939c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>