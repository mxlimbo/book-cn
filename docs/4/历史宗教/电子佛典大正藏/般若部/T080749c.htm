<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0235 金刚般若波罗蜜经 0749c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 235 金刚般若波罗蜜经</font> <font face='Arial'>(卷1)</font> <font face='Arial'>T08, p0749c</h2></font><hr>
<span class='old'>
</a><a name="0749b28" id="0749b28">须陀洹名为入流而无所入。不入色声香</a><a name="0749b29" id="0749b29">味触法。是名须陀洹。须菩提。于意云何。斯</span><a name="0749c01" id="0749c01">陀含能作是念。我得斯陀含果不。须菩提</a><a name="0749c02" id="0749c02">言。不也世尊。何以故。斯陀含名一往来。而</a><a name="0749c03" id="0749c03">实无往来。是名斯陀含。须菩提。于意云何。</a><a name="0749c04" id="0749c04">阿那含能作是念。我得阿那含果不。须菩提</a><a name="0749c05" id="0749c05">言。不也世尊。何以故。阿那含名为不来而</a><a name="0749c06" id="0749c06">实无来。是故名阿那含。须菩提。于意云</a><a name="0749c07" id="0749c07">何。阿罗汉能作是念。我得阿罗汉道不。须</a><a name="0749c08" id="0749c08">菩提言。不也世尊。何以故。实无有法名阿</a><a name="0749c09" id="0749c09">罗汉。世尊。若阿罗汉作是念。我得阿罗汉</a><a name="0749c10" id="0749c10">道。即为着我人众生寿者。世尊。佛说我得</a><a name="0749c11" id="0749c11">无诤三昧人中最为第一。是第一离欲阿罗</a><a name="0749c12" id="0749c12">汉。我不作是念。我是离欲阿罗汉。世尊。我</a><a name="0749c13" id="0749c13">若作是念我得阿罗汉道。世尊则不说须</a><a name="0749c14" id="0749c14">菩提是乐阿兰那行者。以须菩提实无所</a><a name="0749c15" id="0749c15">行。而名须菩提是乐阿兰那行</a><a name="0749c16" id="0749c16"><p>佛告须菩提。于意云何。如来昔在然灯</a><a name="0749c17" id="0749c17">佛所。于法有所得不。世尊。如来在然灯</a><a name="0749c18" id="0749c18">佛所。于法实无所得。须菩提。于意云何。菩</a><a name="0749c19" id="0749c19">萨庄严佛土不。不也世尊。何以故。庄严佛</a><a name="0749c20" id="0749c20">土者则非庄严。是名庄严。是故须菩提。诸</a><a name="0749c21" id="0749c21">菩萨摩诃萨应如是生清净心。不应住色</a><a name="0749c22" id="0749c22">生心。不应住声香味触法生心。应无所</a><a name="0749c23" id="0749c23">住而生其心。须菩提。譬如有人身如须弥</a><a name="0749c24" id="0749c24">山王。于意云何。是身为大不。须菩提言。甚</a><a name="0749c25" id="0749c25">大世尊。何以故。佛说非身是名大身。须菩</a><a name="0749c26" id="0749c26">提。如恒河中所<span class='corr'>有</span>沙数。如是沙等恒河。于</a><a name="0749c27" id="0749c27">意云何。是诸恒河沙宁为多不。须菩提言。甚</a><a name="0749c28" id="0749c28">多世尊。但诸恒河尚多无数。何况其沙。须菩</a><a name="0749c29" id="0749c29">提。我今实言告汝。若有善男子善女人。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080749b.htm'><img src='up.gif' border=0></a>
<a href='T080750a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>