<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0398b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷24)</font> 善达品第七十九 <font face='Arial'>T08, p0398b</h2></font><hr>
<span class='old'>
</a><a name="0398a28" id="0398a28">得解脱不。须菩提言。不也世尊。佛言。如</a><a name="0398a29" id="0398a29">是如是。须菩提。菩萨摩诃萨亦如是。不见</span><a name="0398b01" id="0398b01">众生从三界得解脱。何以故。菩萨摩诃萨</a><a name="0398b02" id="0398b02">见知一切法如幻如化。世尊。若菩萨摩诃萨</a><a name="0398b03" id="0398b03">见知一切法如幻如化。为何事故行六波</a><a name="0398b04" id="0398b04">罗蜜四禅四无量心四无色定三十七助道</a><a name="0398b05" id="0398b05">法。乃至行大慈悲净佛国土成就众生。</a><a name="0398b06" id="0398b06">佛告须菩提。若众生自知诸法如幻如化。</a><a name="0398b07" id="0398b07">菩萨摩诃萨终不于阿僧祇劫为众生。行</a><a name="0398b08" id="0398b08">菩萨道。须菩提。以众生自不知诸法如幻</a><a name="0398b09" id="0398b09">如化。以是故。菩萨摩诃萨于无量阿僧祇</a><a name="0398b10" id="0398b10">劫行六波罗蜜。成就众生净佛国土。得</a><a name="0398b11" id="0398b11">阿耨多罗三藐三菩提。须菩提白佛言。世尊。</a><a name="0398b12" id="0398b12">若一切法。如梦如响如影如焰如幻如化。众</a><a name="0398b13" id="0398b13">生在何处住。菩萨行六波罗蜜而拔出之。</a><a name="0398b14" id="0398b14">须菩提。众生但住名相虚妄忆想分别中。是</a><a name="0398b15" id="0398b15">故菩萨行般若波罗蜜。于名相虚妄中拔</a><a name="0398b16" id="0398b16">出众生。须菩提白佛言。世尊。何等是名。何</a><a name="0398b17" id="0398b17">等是相。佛言。此名强作但假施设。所谓此</a><a name="0398b18" id="0398b18">色此受想行识。此男此女。此大此小。此地</a><a name="0398b19" id="0398b19">狱此畜生此饿鬼此人此天。此有为此无为。</a><a name="0398b20" id="0398b20">此是须陀洹果斯陀含果阿那含果阿罗汉果</a><a name="0398b21" id="0398b21">辟支佛道此佛道。须菩提。一切和合法皆是</a><a name="0398b22" id="0398b22">假名。以名取诸法。是故为名。一切有为法</a><a name="0398b23" id="0398b23">但有名相。凡夫愚人于中生着。菩萨摩诃</a><a name="0398b24" id="0398b24">萨行般若波罗蜜。以方便力故于名字中</a><a name="0398b25" id="0398b25">教令远离。作是言。诸众生是名但有空名。</a><a name="0398b26" id="0398b26">虚妄忆想分别中生。汝等莫着虚妄忆想。此</a><a name="0398b27" id="0398b27">事本末皆无自性空故。智者所不着。如是</a><a name="0398b28" id="0398b28">须菩提。菩萨摩诃萨行般若波罗蜜。以方</a><a name="0398b29" id="0398b29">便力故为众生说法。须菩提。是为名。何等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080398a.htm'><img src='up.gif' border=0></a>
<a href='T080398c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>