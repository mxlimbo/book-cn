<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0969a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷574)</font> 第七会曼殊室利分 第七曼殊室利分之一 <font face='Arial'>T07, p0969a</h2></font><hr>
<span class='old'>
</a><a name="0968c28" id="0968c28">如来是世无上真福田不。曼殊室利白言。世</a><a name="0968c29" id="0968c29">尊。若诸福田是实有者。我亦愿佛于彼无上。</span><a name="0969a01" id="0969a01">然诸福田实不可得。是故诸佛皆非福田非</a><a name="0969a02" id="0969a02">非福田。以福非福及一切法性平等故。然世</a><a name="0969a03" id="0969a03">间田能无尽者。世共说彼名无上田。诸佛世</a><a name="0969a04" id="0969a04">尊证无尽福。是故可说无上福田。又世间田</a><a name="0969a05" id="0969a05">无转变者。世共说彼名无上田。诸佛世尊证</a><a name="0969a06" id="0969a06">无变福。是故可说无上福田。又世间田用难</a><a name="0969a07" id="0969a07">思者。世共说彼名无上田。诸佛世尊证难思</a><a name="0969a08" id="0969a08">福。是故可说无上福田。诸佛福田虽实无上。</a><a name="0969a09" id="0969a09">而植福者无减无增。佛告曼殊室利童子。汝</a><a name="0969a10" id="0969a10">依何义作如是说。曼殊室利白言。世尊。佛福</a><a name="0969a11" id="0969a11">田相不可思议。若有于中而植福者即便能</a><a name="0969a12" id="0969a12">了平等法性。达一切法无减无增故。佛福田</a><a name="0969a13" id="0969a13">最为无上。尔时大地以佛世尊神力法力六</a><a name="0969a14" id="0969a14">返变动。时众会中有十六亿大苾刍众。诸漏</a><a name="0969a15" id="0969a15">永尽心得解脱。七百苾刍尼。三千邬波索迦。</a><a name="0969a16" id="0969a16">四万邬波斯迦。六十俱胝那庾多数欲界天</a><a name="0969a17" id="0969a17">众。远尘离垢生净法眼。时阿难陀即从座起</a><a name="0969a18" id="0969a18">顶礼佛足。偏覆左肩右膝着地。合掌恭敬白</a><a name="0969a19" id="0969a19">言。世尊。何因何缘今此大地六返变动。尔时</a><a name="0969a20" id="0969a20">佛告阿难陀言。由妙吉祥说福田相。我今印</a><a name="0969a21" id="0969a21">许故现斯瑞。过去诸佛亦于此处说福田相。</a><a name="0969a22" id="0969a22">令大地动故于今时现如是事</a><a name="0969a23" id="0969a23"><p class='juan'>
大般若波罗蜜多经卷第五百七十四</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070968c.htm'><img src='up.gif' border=0></a>
<a href='T070969b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>