<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0123c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷17)</font> 无倚相品第七十六 <font face='Arial'>T08, p0123c</h2></font><hr>
<span class='old'>
</a><a name="0123b28" id="0123b28">好。于无所有成佛道。具足六波罗蜜。具足</a><a name="0123b29" id="0123b29">三十七品及五神通。随众生所欲。于六度中</span><a name="0123c01" id="0123c01">有贪嫉者以檀波罗蜜授之。有恶戒者以道</a><a name="0123c02" id="0123c02">戒授之。有嗔恚者以忍授之。有懈怠者以精</a><a name="0123c03" id="0123c03">进劝之。有乱意者以禅救之。有愚痴者以慧</a><a name="0123c04" id="0123c04">授之。至解脱品解脱见品皆以授之。有声闻</a><a name="0123c05" id="0123c05">道意者随其本应。以须陀洹斯陀含阿那含</a><a name="0123c06" id="0123c06">阿罗汉辟支佛道。随本授之。有大乘者以佛</a><a name="0123c07" id="0123c07">道授之。以是方便能作无央数变化。乃至恒</a><a name="0123c08" id="0123c08">边沙诸佛国土。随人所欲则能变其刹土之</a><a name="0123c09" id="0123c09">好。满诸众生之愿。从一佛国至一佛国。所欲</a><a name="0123c10" id="0123c10">取国土随其愿。譬如第六天人所有衣食伎</a><a name="0123c11" id="0123c11">乐随意即至。菩萨以六波罗蜜行菩萨道。随</a><a name="0123c12" id="0123c12">意所愿尽皆具足。逮萨云若。于五阴无所受。</a><a name="0123c13" id="0123c13">于一切诸法道法俗法善法恶法。皆悉具足</a><a name="0123c14" id="0123c14">无所受。后成阿耨多罗三耶三菩阿惟三佛</a><a name="0123c15" id="0123c15">时。国土所有皆悉随意即得。无有持来者亦</a><a name="0123c16" id="0123c16">无有持往者。亦如第六天上。何以故。诸法</a><a name="0123c17" id="0123c17">无所恃亦无所倚。须菩提。菩萨行般若波罗</a><a name="0123c18" id="0123c18">蜜。以无所有相。是为具足般若波罗蜜</a><a name="0123c19" id="0123c19"><p><b>　　<A NAME="n95"></A>摩诃般若波罗蜜无有相品第七十七</b></a><a name="0123c20" id="0123c20"><p>尔时须菩提白佛言。世尊。菩萨摩诃萨云何</a><a name="0123c21" id="0123c21">于无所破坏法无相法无所有法中。能具足</a><a name="0123c22" id="0123c22">六波罗蜜念。云何于是无形法而知差别入</a><a name="0123c23" id="0123c23">般若波罗蜜中。云何于无相法以一相而逮</a><a name="0123c24" id="0123c24">正觉。佛告须菩提言。菩萨摩诃萨行般若波</a><a name="0123c25" id="0123c25">罗蜜。五阴如幻如响如梦如影如热时焰如</a><a name="0123c26" id="0123c26">化。持是五阴行六波罗蜜。五阴无相如幻如</a><a name="0123c27" id="0123c27">响如梦如影如热时焰。何以故。梦幻之法无</a><a name="0123c28" id="0123c28">所有故。无所有者则一相。一相者则无有相</a><a name="0123c29" id="0123c29">以是故。须菩提。当知檀波罗蜜无有相。所布。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080123b.htm'><img src='up.gif' border=0></a>
<a href='T080124a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>