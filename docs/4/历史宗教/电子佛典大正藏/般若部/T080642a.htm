<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0642a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷16)</font> 不退转菩萨相品第十七 <font face='Arial'>T08, p0642a</h2></font><hr>
<span class='old'>
</a><a name="0641c28" id="0641c28">心者。当得不堕地狱转生天上。须菩提。若菩</a><a name="0641c29" id="0641c29">萨闻是语已。心不动转即作是念。若不退转</span><a name="0642a01" id="0642a01">菩萨摩诃萨。堕地狱者无有是处。我今觉知</a><a name="0642a02" id="0642a02">斯为魔事。须菩提。若有具足如是相者。是为</a><a name="0642a03" id="0642a03">不退转菩萨摩诃萨</a><a name="0642a04" id="0642a04"><p>复次须菩提。有诸恶魔化沙门相。来菩萨所</a><a name="0642a05" id="0642a05">作如是言。汝先所闻可读诵者。皆不真实非</a><a name="0642a06" id="0642a06">佛所说。汝应悔舍勿复受持。汝今若能悔先</a><a name="0642a07" id="0642a07">所闻。我当常时来诣汝所。以我所闻共相习</a><a name="0642a08" id="0642a08">诵。我所闻者真是佛说。若菩萨闻是说已心</a><a name="0642a09" id="0642a09">动转者。当知是菩萨未从诸佛得授阿耨多</a><a name="0642a10" id="0642a10">罗三藐三菩提记。未能安住不退转性。若有</a><a name="0642a11" id="0642a11">菩萨闻是说已。心不动转住法实相。不生不</a><a name="0642a12" id="0642a12">灭不起不作。其心坚固不随他语。譬如漏尽</a><a name="0642a13" id="0642a13">阿罗汉现前证法实相。不生不灭不起不作。</a><a name="0642a14" id="0642a14">不随他语不为恶魔所能动转。菩萨亦然。已</a><a name="0642a15" id="0642a15">得安住不退转者。不为声闻缘觉法门而能</a><a name="0642a16" id="0642a16">动转。终不取证声闻缘觉之果。决定趣求阿</a><a name="0642a17" id="0642a17">耨多罗三藐三菩提。成就一切智安住不退</a><a name="0642a18" id="0642a18">转性。须菩提。若有具足如是相者。是为不退</a><a name="0642a19" id="0642a19">转菩萨摩诃萨</a><a name="0642a20" id="0642a20"><p>复次须菩提。有诸恶魔来菩萨所作如是言。</a><a name="0642a21" id="0642a21">汝所修<span class='corr'></span>行是轮回行非菩萨行。汝今宜应于</a><a name="0642a22" id="0642a22">现生中尽苦边际取证涅盘。勿复于是生死</a><a name="0642a23" id="0642a23">法中受诸苦恼。汝今若不此生尽苦取涅盘</a><a name="0642a24" id="0642a24">乐。何能更受后世身耶。须菩提。若菩萨闻是</a><a name="0642a25" id="0642a25">说已觉知魔事心无动转。其魔即时复作是</a><a name="0642a26" id="0642a26">言。汝岂不见彼诸菩萨摩诃萨众。各各于其</a><a name="0642a27" id="0642a27">兢伽沙数劫中亲近诸佛。以其饮食衣服卧</a><a name="0642a28" id="0642a28">具医药。供养兢伽沙数诸佛世尊。于诸佛所</a><a name="0642a29" id="0642a29">修持梵行。敬事诸佛听受正法。为菩提故于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080641c.htm'><img src='up.gif' border=0></a>
<a href='T080642b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>