<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0233 文殊师利所说般若波罗蜜经 0735c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 233 文殊师利所说般若波罗蜜经</font> <font face='Arial'>(卷1)</font> <font face='Arial'>T08, p0735c</h2></font><hr>
<span class='old'>
</a><a name="0735b28" id="0735b28">大德舍利弗。汝说佛者是谁语言。此语言不</a><a name="0735b29" id="0735b29">合不散。不生不灭不去不来。无有一法可与</span><a name="0735c01" id="0735c01">相应。无字无句。大德舍利弗欲见佛者当如</a><a name="0735c02" id="0735c02">是学。尔时舍利弗白佛言。世尊此文殊师利</a><a name="0735c03" id="0735c03">所说。新发意菩萨所不能解。文殊师利答舍</a><a name="0735c04" id="0735c04">利弗。如是如是。大德舍利弗。菩提非可解。</a><a name="0735c05" id="0735c05">新发意者云何当解。舍利弗白文殊师利。诸</a><a name="0735c06" id="0735c06">佛如来不觉法界耶。文殊师利答舍利弗。诸</a><a name="0735c07" id="0735c07">佛尚不可得。云何有佛觉法界。舍利弗。法</a><a name="0735c08" id="0735c08">界尚不可得。云何法界为诸佛所觉。舍利</a><a name="0735c09" id="0735c09">弗。法界者即是菩提。菩提者即是法界。何</a><a name="0735c10" id="0735c10">以故。诸法无界故。大德舍利弗。法界佛境</a><a name="0735c11" id="0735c11">界无有差别。无差别者即是无作。无作者即</a><a name="0735c12" id="0735c12">是无为。无为者即是无说。无说者即无所有。</a><a name="0735c13" id="0735c13">舍利弗白文殊师利。一切法界及佛境界。悉无</a><a name="0735c14" id="0735c14">所有耶文殊师利答舍利弗。无有无不有。何</a><a name="0735c15" id="0735c15">以故。有及不有一相无相无一无二故。舍利</a><a name="0735c16" id="0735c16">弗白文殊师利。如是学者当得菩提耶。文殊</a><a name="0735c17" id="0735c17">师利答舍利弗。如是学无所学。不生善道不</a><a name="0735c18" id="0735c18">堕恶趣。不得菩提不入涅槃。何以故。舍利</a><a name="0735c19" id="0735c19">弗。般若波罗蜜毕竟空故。毕竟空中无一无</a><a name="0735c20" id="0735c20">二无三无四。无有去来不可思议。大德舍利</a><a name="0735c21" id="0735c21">弗。若言我得菩提是增上慢说。何以故。无</a><a name="0735c22" id="0735c22">得谓得故。如是增上慢人不堪受人信施。有</a><a name="0735c23" id="0735c23">信人不应供养。舍利弗白文殊师利。汝何所</a><a name="0735c24" id="0735c24">依作如是说。文殊师利答舍利弗。我无所依</a><a name="0735c25" id="0735c25">作如是说。何以故。般若波罗蜜与诸法等故。</a><a name="0735c26" id="0735c26">诸法无所依以平等故。舍利弗白文殊师利。</a><a name="0735c27" id="0735c27">汝不以智慧除断烦恼耶。文殊师利答舍利</a><a name="0735c28" id="0735c28">弗。汝是漏尽阿罗汉不。舍利弗言。不也。文殊</a><a name="0735c29" id="0735c29">师利言。我亦不以智慧除断烦恼。舍利弗言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080735b.htm'><img src='up.gif' border=0></a>
<a href='T080736a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>