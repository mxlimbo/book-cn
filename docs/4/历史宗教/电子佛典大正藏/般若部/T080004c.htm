<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0004c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷1)</font> 无见品第二 <font face='Arial'>T08, p0004c</h2></font><hr>
<span class='old'>
</a><a name="0004b28" id="0004b28">人。各各欢喜意自念言。我当为是菩萨作父</a><a name="0004b29" id="0004b29">母兄弟妻子眷属朋友知识。尔时四天王及</span><a name="0004c01" id="0004c01">诸阿迦腻吒天各各念言。当使是菩萨常修</a><a name="0004c02" id="0004c02">梵行。从初发意至成作佛。莫使与色欲共会。</a><a name="0004c03" id="0004c03">犯欲者失梵行况行道者。是菩萨常修梵行</a><a name="0004c04" id="0004c04">者必成至佛。不从犯欲而得成道。舍利弗白</a><a name="0004c05" id="0004c05">佛言。菩萨要当有父母妻子眷属耶。佛告舍</a><a name="0004c06" id="0004c06">利弗。菩萨或有父母无妻子。或有菩萨从初</a><a name="0004c07" id="0004c07">发意作童男行。至成作佛不娶妻色。或有菩</a><a name="0004c08" id="0004c08">萨以沤和拘舍罗。于五欲中示现发阿耨多</a><a name="0004c09" id="0004c09">罗三耶三菩意出家。舍利弗。譬如幻师善于</a><a name="0004c10" id="0004c10">幻法。化作五乐色欲。于中自恣共相娱乐。于</a><a name="0004c11" id="0004c11">意云何。是幻师所作。宁有所服食者不。舍</a><a name="0004c12" id="0004c12">利弗言。不也世尊。幻无所有。如是舍利弗。</a><a name="0004c13" id="0004c13">菩萨以沤和拘舍罗示现有欲。于色欲中育</a><a name="0004c14" id="0004c14">养一切无所沾污。观欲如火譬如怨家。说欲</a><a name="0004c15" id="0004c15">之恶志常秽之。菩萨虽在欲中示现常作是</a><a name="0004c16" id="0004c16">念。行权菩萨尚作是意。何况新学发意者乎。</a><a name="0004c17" id="0004c17">舍利弗白佛言。菩萨当云何行般若波罗蜜。</a><a name="0004c18" id="0004c18">佛告舍利弗。菩萨行般若波罗蜜者。不见有</a><a name="0004c19" id="0004c19">菩萨亦不见字。亦不见般若波罗蜜。悉无所</a><a name="0004c20" id="0004c20">见亦不见不行者。何以故。菩萨空字亦空空</a><a name="0004c21" id="0004c21">无有五阴。何谓五阴。色阴痛阴想阴行阴</a><a name="0004c22" id="0004c22">识阴。五阴则是空空则是五阴。何以故。但字</a><a name="0004c23" id="0004c23">耳。以字故名为道。以字故名为菩萨。以字故</a><a name="0004c24" id="0004c24">名为空。以字故名为五阴。其实亦不生亦不</a><a name="0004c25" id="0004c25">灭。亦无著亦无断。菩萨作如是行者。亦不见</a><a name="0004c26" id="0004c26">生亦不见灭。亦不见着亦不见断。何以故。但</a><a name="0004c27" id="0004c27">以空为法立名假号为字耳。菩萨行般若波</a><a name="0004c28" id="0004c28">罗蜜。不见诸法之字。以无所见故无所入</a><a name="0004c29" id="0004c29"><p><b>　　<A NAME="n5"></A>摩诃般若波罗蜜	假号品第三</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080004b.htm'><img src='up.gif' border=0></a>
<a href='T080005a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>