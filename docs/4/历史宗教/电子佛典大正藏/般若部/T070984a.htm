<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0984a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷577)</font> 第九会能断金刚分 第九能断金刚分 <font face='Arial'>T07, p0984a</h2></font><hr>
<span class='old'>
</a><a name="0983c28" id="0983c28">者即是无生法性增语。言如来者即是永断</a><a name="0983c29" id="0983c29">道路增语。言如来者即是毕竟不生增语。何</span><a name="0984a01" id="0984a01">以故。善现。若实无生即最胜义。善现。若如</a><a name="0984a02" id="0984a02">是说如来应正等觉能证阿耨多罗三藐三菩</a><a name="0984a03" id="0984a03">提者。当知此言为不真实。所以者何。善现。由</a><a name="0984a04" id="0984a04">彼谤我起不实执。何以故。善现。无有少法如</a><a name="0984a05" id="0984a05">来应正等觉能证阿耨多罗三藐三菩提。善</a><a name="0984a06" id="0984a06">现。如来现前等所证法。或所说法。或所思法。</a><a name="0984a07" id="0984a07">即于其中非谛非妄。是故如来说一切法皆</a><a name="0984a08" id="0984a08">是佛法。善现。一切法一切法者。如来说非一</a><a name="0984a09" id="0984a09">切法。是故如来说名一切法一切法</a><a name="0984a10" id="0984a10"><p>佛告善现。譬如士夫具身大身。具寿善现即</a><a name="0984a11" id="0984a11">白佛言。世尊。如来所说士夫具身大身。如来</a><a name="0984a12" id="0984a12">说为非身。是故说名具身大身。佛言善现。如</a><a name="0984a13" id="0984a13">是如是。若诸菩萨作如是言。我当灭度无量</a><a name="0984a14" id="0984a14">有情。是则不应说名菩萨。何以故。善现。颇有</a><a name="0984a15" id="0984a15">少法名菩萨不。善现答言。不也世尊。无有少</a><a name="0984a16" id="0984a16">法名为菩萨。佛告善现。有情有情者。如来说</a><a name="0984a17" id="0984a17">非有情故名有情。是故如来说一切法无有</a><a name="0984a18" id="0984a18">有情。无有命者无有士夫无有补特伽罗等。</a><a name="0984a19" id="0984a19">善现。若诸菩萨作如是言。我当成办佛土功</a><a name="0984a20" id="0984a20">德庄严亦如是说。何以故。善现。佛土功德庄</a><a name="0984a21" id="0984a21">严佛土功德庄严者。如来说非庄严。是故如</a><a name="0984a22" id="0984a22">来说名佛土功德庄严佛土功德庄严。善现。</a><a name="0984a23" id="0984a23">若诸菩萨于无我法无我法深信解者。如来</a><a name="0984a24" id="0984a24">应正等觉说为菩萨菩萨</a><a name="0984a25" id="0984a25"><p>佛告善现。于汝意云何。如来等现有肉眼不。</a><a name="0984a26" id="0984a26">善现答言。如是世尊。如来等现有肉眼。佛言</a><a name="0984a27" id="0984a27">善现。于汝意云何。如来等现有天眼不。善现</a><a name="0984a28" id="0984a28">答言。如是世尊。如来等现有天眼。佛言善</a><a name="0984a29" id="0984a29">现。于汝意云何。如来等现有慧眼不。善现答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070983c.htm'><img src='up.gif' border=0></a>
<a href='T070984b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>