<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0236a 金刚般若波罗蜜经 0754a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 236a 金刚般若波罗蜜经</font> <font face='Arial'>(卷1)</font> <font face='Arial'>T08, p0754a</h2></font><hr>
<span class='old'>
</a><a name="0753c28" id="0753c28"><p>佛告须菩提。若菩萨作是言。我庄严佛国土。</a><a name="0753c29" id="0753c29">彼菩萨不实语。何以故。须菩提。如来所说</span><a name="0754a01" id="0754a01">庄严佛土者则非庄严。是名庄严佛土。是故</a><a name="0754a02" id="0754a02">须菩提。诸菩萨摩诃萨。应如是生清净心而</a><a name="0754a03" id="0754a03">无所住。不住色生心。不住声香味触法生心。</a><a name="0754a04" id="0754a04">应无所住而生其心。须菩提。譬如有人身如</a><a name="0754a05" id="0754a05">须弥山王。须菩提。于意云何。是身为大不。</a><a name="0754a06" id="0754a06">须菩提言。甚大世尊。何以故。佛说非身是</a><a name="0754a07" id="0754a07">名大身。彼身非身是名大身</a><a name="0754a08" id="0754a08"><p>佛言须菩提。如恒河中所有沙数。如是沙等</a><a name="0754a09" id="0754a09">恒河。于意云何。是诸恒河沙宁为多不。须</a><a name="0754a10" id="0754a10">菩提言。甚多世尊。但诸恒河尚多无数。何</a><a name="0754a11" id="0754a11">况其沙。佛言须菩提。我今实言告汝。若有</a><a name="0754a12" id="0754a12">善男子善女人。以七宝满尔数恒沙数世</a><a name="0754a13" id="0754a13">界。以施诸佛如来。须菩提。于意云何。彼善男</a><a name="0754a14" id="0754a14">子善女人得福多不。须菩提言。甚多世尊。彼</a><a name="0754a15" id="0754a15">善男子善女人得福甚多。佛告须菩提。以七</a><a name="0754a16" id="0754a16">宝满尔数恒河沙世界。持用布施。若善男子</a><a name="0754a17" id="0754a17">善女人于此法门乃至受持四句偈等。为他</a><a name="0754a18" id="0754a18">人说。而此福德胜前福德。无量阿僧祇</a><a name="0754a19" id="0754a19"><p>复次须菩提。随所有处。说是法门乃至四句</a><a name="0754a20" id="0754a20">偈等。当知此处一切世间天人阿修罗皆应</a><a name="0754a21" id="0754a21">供养如佛塔庙。何况有人尽能受持读诵此</a><a name="0754a22" id="0754a22">经。须菩提。当知是人成就最上第一希有之</a><a name="0754a23" id="0754a23">法。若是经典所在之处。则为有佛若尊重似</a><a name="0754a24" id="0754a24">佛</a><a name="0754a25" id="0754a25"><p>尔时须菩提白佛言。世尊。当何名此法门。我</a><a name="0754a26" id="0754a26">等云何奉持。佛告须菩提。是法门名为金刚</a><a name="0754a27" id="0754a27">般若波罗蜜。以是名字汝当奉持。何以故。须</a><a name="0754a28" id="0754a28">菩提。佛说般若波罗蜜。则非般若波罗蜜须</a><a name="0754a29" id="0754a29">菩提。于意云何。如来有所说法不。须菩提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080753c.htm'><img src='up.gif' border=0></a>
<a href='T080754b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>