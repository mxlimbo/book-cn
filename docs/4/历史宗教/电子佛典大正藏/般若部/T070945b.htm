<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0945b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷570)</font> 第六会 第六分现相品第八 <font face='Arial'>T07, p0945b</h2></font><hr>
<span class='old'>
</a><a name="0945a28" id="0945a28">明普令欢乐。决定最胜佛出无疑。种种奇珍</a><a name="0945a29" id="0945a29">庄严大地。所生草木悉变成宝。江河皆静无</span><a name="0945b01" id="0945b01">风浪声。准此定知佛出于世。释梵日月光明</a><a name="0945b02" id="0945b02">不现恶趣清净佛出无疑。譬如有人少失父</a><a name="0945b03" id="0945b03">母。年既长大忽然还得。欢喜踊跃不能自胜。</a><a name="0945b04" id="0945b04">一切世间睹佛出现。各共欢喜亦复如是。我</a><a name="0945b05" id="0945b05">等过去曾供养诸佛。今值法王人中师子。是</a><a name="0945b06" id="0945b06">则我等生不空过。大德当知。如是菩萨行深</a><a name="0945b07" id="0945b07">般若波罗蜜多方便善巧。菩提树下受草敷</a><a name="0945b08" id="0945b08">座。右绕七匝正念端坐。下劣有情见如是相。</a><a name="0945b09" id="0945b09">诸大菩萨见有八万四千天子。各别敷一大</a><a name="0945b10" id="0945b10">师子座。诸师子座众宝合成。七宝罗网弥覆</a><a name="0945b11" id="0945b11">其上。各于四角悬妙金铃。幢幡缯盖处处罗</a><a name="0945b12" id="0945b12">列。菩萨遍此八万四千师子座上俱各安坐。</a><a name="0945b13" id="0945b13">而诸天子互不相见。各谓菩萨独坐我座证得</a><a name="0945b14" id="0945b14">无上正等菩提。以是因缘深生欢喜。于无上</a><a name="0945b15" id="0945b15">觉皆得不退。大德当知。如是菩萨行深般若</a><a name="0945b16" id="0945b16">波罗蜜多方便善巧。眉间毫相放大光明。普</a><a name="0945b17" id="0945b17">照三千大千世界。诸魔宫殿皆失威光。时诸</a><a name="0945b18" id="0945b18">魔王咸作是念。以何缘故有此光明。映蔽我</a><a name="0945b19" id="0945b19">等威光宫殿。讵非菩萨坐菩提座将证无上</a><a name="0945b20" id="0945b20">正等菩提。念已共观方见菩萨菩提树下坐</a><a name="0945b21" id="0945b21">金刚座。见已惊怖召集魔军。无量百千种种</a><a name="0945b22" id="0945b22">形貌。持种种伎种种幢幡。出种种声能令闻</a><a name="0945b23" id="0945b23">者窍穴毛孔普皆流血。菩萨尔时以大悲力。</a><a name="0945b24" id="0945b24">令魔军众不能出声。是名菩萨行深般若波</a><a name="0945b25" id="0945b25">罗蜜多方便善巧。大德当知。如是菩萨行深</a><a name="0945b26" id="0945b26">般若波罗蜜多方便善巧。忆念过去无量亿</a><a name="0945b27" id="0945b27">劫。精进修行布施净戒安忍精进静虑般若。</a><a name="0945b28" id="0945b28">慈悲喜舍。念住正断。神足根力。觉支道支。</a><a name="0945b29" id="0945b29">寂止妙观。三明八解皆悉圆满。念已即申金<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070945a.htm'><img src='up.gif' border=0></a>
<a href='T070945c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>