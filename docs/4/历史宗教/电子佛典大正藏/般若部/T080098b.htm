<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0098b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷14)</font> 阿惟越致相品第六十二 <font face='Arial'>T08, p0098b</h2></font><hr>
<span class='old'>
</a><a name="0098a28" id="0098a28">服饮食床卧医药一切珍宝。以行般若波罗</a><a name="0098a29" id="0098a29">蜜故。必报众生信施之福。疾近萨云然。须</span><a name="0098b01" id="0098b01">菩提。若不欲痴妄受人施者。若欲示众生之</a><a name="0098b02" id="0098b02">道径者。若欲解无所有者。若欲度脱牢狱中</a><a name="0098b03" id="0098b03">人者。若欲与一切众生眼者。身所行当应般</a><a name="0098b04" id="0098b04">若波罗蜜。有所语言。亦当应般若波罗蜜意。</a><a name="0098b05" id="0098b05">应般若波罗蜜者。他余之意亦不得其便。当</a><a name="0098b06" id="0098b06">作方便昼夜念般若波罗蜜莫有断绝。须菩</a><a name="0098b07" id="0098b07">提。譬如士夫曾得摩尼宝。后复得之大欢喜</a><a name="0098b08" id="0098b08">踊跃后复失之。失是宝已甚大愁忧。忆想是</a><a name="0098b09" id="0098b09">摩尼宝。坐起无忘不离须臾。自念我云何欻</a><a name="0098b10" id="0098b10">亡此大宝。佛告须菩提。菩萨离于萨云然念。</a><a name="0098b11" id="0098b11">亦如彼人失大珍宝。坐起不忘须臾之间。须</a><a name="0098b12" id="0098b12">菩提白佛言。云何世尊。一切诸念无有止处。</a><a name="0098b13" id="0098b13">皆空皆寂。云何菩萨不离萨云然念。亦不从</a><a name="0098b14" id="0098b14">离中。亦不从念中可得菩萨。亦不从萨云然</a><a name="0098b15" id="0098b15">中可得菩萨。佛告须菩提。若有菩萨知诸法</a><a name="0098b16" id="0098b16">自远离。法性常住。道法及如真际常住。非佛</a><a name="0098b17" id="0098b17">所作亦非罗汉辟支佛所可作。菩萨知是已</a><a name="0098b18" id="0098b18">终不复离般若波罗蜜。何以故。般若波罗蜜</a><a name="0098b19" id="0098b19">空寂故。亦不增亦不减。须菩提白佛言。世尊。</a><a name="0098b20" id="0098b20">若般若波罗蜜自空寂者。云何菩萨与般若</a><a name="0098b21" id="0098b21">波罗蜜等成阿惟三佛。佛言。菩萨亦不与般</a><a name="0098b22" id="0098b22">若波罗蜜等。亦不增亦不减。真际亦不增亦</a><a name="0098b23" id="0098b23">不减。法性亦不增不减。何以故。般若波罗</a><a name="0098b24" id="0098b24">蜜亦非一亦非二。若菩萨闻是不怖不难亦</a><a name="0098b25" id="0098b25">不恐畏。当知是菩萨已住于阿惟越致地。行</a><a name="0098b26" id="0098b26">般若波罗蜜。须菩提白佛言。云何世尊。念</a><a name="0098b27" id="0098b27">般若波罗蜜空。念般若波罗蜜无所有。为行</a><a name="0098b28" id="0098b28">般若波罗蜜耶。佛言不也。须菩提言。世尊。</a><a name="0098b29" id="0098b29">颇有离般若波罗蜜行般若波罗蜜者不。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080098a.htm'><img src='up.gif' border=0></a>
<a href='T080098c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>