<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0311c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷458)</font> 第二会 第二分实语品第六十五之一 <font face='Arial'>T07, p0311c</h2></font><hr>
<span class='old'>
</a><a name="0311b28" id="0311b28">从如来应正等觉。闻说如是甚深般若波罗</a><a name="0311b29" id="0311b29">蜜多。我先不于声闻独觉种诸善根。定于</span><a name="0311c01" id="0311c01">如来应正等觉种诸善根。由是因缘今得闻</a><a name="0311c02" id="0311c02">此甚深般若波罗蜜多。爱乐受持读诵通利。</a><a name="0311c03" id="0311c03">精勤修学如理思惟。广为他说能无厌倦。庆</a><a name="0311c04" id="0311c04">喜当知。若善男子善女人等。爱乐听闻甚</a><a name="0311c05" id="0311c05">深般若波罗蜜多。闻已受持读诵通利。精</a><a name="0311c06" id="0311c06">勤修学如理思惟。若义若文。若法若意。若</a><a name="0311c07" id="0311c07">毗奈耶皆能通达。是善男子善女人等。则为</a><a name="0311c08" id="0311c08">现见一切如来应正等觉。庆喜当知。若善男</a><a name="0311c09" id="0311c09">子善女人等。闻说般若波罗蜜多甚深义趣</a><a name="0311c10" id="0311c10">生净信解。不毁不谤不可沮坏。是善男子善</a><a name="0311c11" id="0311c11">女人等。已曾供养无量诸佛。于诸佛所发</a><a name="0311c12" id="0311c12">弘誓愿殖多善根。亦为无量真善知识之所</a><a name="0311c13" id="0311c13">摄受。庆喜当知。若善男子善女人等。能于</a><a name="0311c14" id="0311c14">如来应正等觉胜福田所种诸善根。虽定当</a><a name="0311c15" id="0311c15">得或声闻果或独觉果或如来果而证无上正</a><a name="0311c16" id="0311c16">等菩提。要于般若波罗蜜多甚深义趣善达</a><a name="0311c17" id="0311c17">无碍。修行布施波罗蜜多乃至般若波罗蜜</a><a name="0311c18" id="0311c18">多。安住内空乃至无性自性空。安住真如</a><a name="0311c19" id="0311c19">乃至不思议界。安住苦集灭道圣谛。修行</a><a name="0311c20" id="0311c20">四念住乃至八圣道支。修行四静虑四无量</a><a name="0311c21" id="0311c21">四无色定。修行八解脱乃至十遍处。修行</a><a name="0311c22" id="0311c22">空无相无愿解脱门。修行极喜地乃至法云</a><a name="0311c23" id="0311c23">地。修行一切陀罗尼门三摩地门。修行五</a><a name="0311c24" id="0311c24">眼六神通。修行如来十力乃至十八佛不共</a><a name="0311c25" id="0311c25">法。修行无忘失法恒住舍性。修行一切智</a><a name="0311c26" id="0311c26">道相智一切相智令得圆满。庆喜当知。若</a><a name="0311c27" id="0311c27">菩萨摩诃萨能于般若波罗蜜多甚深义趣善</a><a name="0311c28" id="0311c28">达无碍。修行布施净戒安忍精进静虑般若</a><a name="0311c29" id="0311c29">波罗蜜多令得圆满。如是乃至修行一切智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070311b.htm'><img src='up.gif' border=0></a>
<a href='T070312a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>