<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0720a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷6)</font> 陀罗尼品第十二 <font face='Arial'>T08, p0720a</h2></font><hr>
<span class='old'>
</a><a name="0719c28" id="0719c28">进。一切众行不退不失。譬如转轮圣王。出</a><a name="0719c29" id="0719c29">现于世则具七宝。菩萨摩诃萨发菩提心具</span><a name="0720a01" id="0720a01">七法宝。所谓布施持戒忍辱精进禅定智慧</a><a name="0720a02" id="0720a02">及方便力。又如转轮圣王游四天下。于诸众</a><a name="0720a03" id="0720a03">生其心平等。菩萨摩诃萨以四摄法利益众</a><a name="0720a04" id="0720a04">生亦复如是。又如转轮圣王所在之处则无</a><a name="0720a05" id="0720a05">诤讼。菩萨摩诃萨如实说法亦无诤论。譬如</a><a name="0720a06" id="0720a06">三千大千世界初成。即有须弥山王及以大</a><a name="0720a07" id="0720a07">海。菩萨亦尔。若发阿耨多罗三藐三菩提心。</a><a name="0720a08" id="0720a08">即有般若及以大悲。譬如日出其高山者先</a><a name="0720a09" id="0720a09">照光明。菩萨摩诃萨得般若炬。高行菩萨善</a><a name="0720a10" id="0720a10">根熟者先照其光。譬如大地荷负一切。华果</a><a name="0720a11" id="0720a11">树木草药皆悉平等。菩萨摩诃萨得是陀罗</a><a name="0720a12" id="0720a12">尼门。于诸众生其心平等。尔时世尊赞寂静</a><a name="0720a13" id="0720a13">意菩萨摩诃萨言。善男子。如汝所说。善男</a><a name="0720a14" id="0720a14">子。菩萨摩诃萨得是陀罗尼门。凡有所说一</a><a name="0720a15" id="0720a15">文一字无非佛语。善男子。此所说法离色声</a><a name="0720a16" id="0720a16">香味触。何以故。非世法故。无尽无边能入</a><a name="0720a17" id="0720a17">一切身心轻利。假使百千佛前说者亦不怯</a><a name="0720a18" id="0720a18">弱。何以故。此菩萨摩诃萨。得佛住持力故</a><a name="0720a19" id="0720a19">心无所著。不着我。不着众生。不着法。即得</a><a name="0720a20" id="0720a20">清净法界。清净如来。清净实际。得法无尽。</a><a name="0720a21" id="0720a21">字无尽。说无尽。即生欢喜。得般若故。得阇那</a><a name="0720a22" id="0720a22">故。无疑网故。说是陀罗尼法门时。众中八</a><a name="0720a23" id="0720a23">千菩萨得此众法不入陀罗尼。一万二千菩</a><a name="0720a24" id="0720a24">萨得不退转。五千菩萨得无生法忍。一万六</a><a name="0720a25" id="0720a25">千天子得远尘离垢法眼净。无量无边众生</a><a name="0720a26" id="0720a26">发阿耨多罗三藐三菩提心。尔时世尊告寂</a><a name="0720a27" id="0720a27">静意菩萨言。此陀罗尼能伏众魔。破诸外道</a><a name="0720a28" id="0720a28">及憎嫉法人。灭烦恼火然般若灯。拥护法师</a><a name="0720a29" id="0720a29">令至涅槃。调伏自心善化外众。美身威仪见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080719c.htm'><img src='up.gif' border=0></a>
<a href='T080720b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>