<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0889b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷560)</font> 第五会 第五分不思议品第十之一 <font face='Arial'>T07, p0889b</h2></font><hr>
<span class='old'>
</a><a name="0889a28" id="0889a28">罗蜜多。是诸菩萨修习般若波罗蜜多速得</a><a name="0889a29" id="0889a29">圆满。具寿善现复白佛言。如是般若波罗蜜</span><a name="0889b01" id="0889b01">多义趣甚深谁能信解。佛告善现。若诸菩萨</a><a name="0889b02" id="0889b02">久修胜行。于深般若波罗蜜多能生信解。具</a><a name="0889b03" id="0889b03">寿善现复白佛言。诸菩萨众云何得名久修</a><a name="0889b04" id="0889b04">胜行。佛告善现。若诸菩萨行深般若波罗蜜</a><a name="0889b05" id="0889b05">多。不分别如来十力。不分别四无所畏。不分</a><a name="0889b06" id="0889b06">别十八佛不共法。不分别一切智。所以者何。</a><a name="0889b07" id="0889b07">如来十力不可思议。乃至一切智亦不可思</a><a name="0889b08" id="0889b08">议。色亦不可思议。受想行识亦不可思议。一</a><a name="0889b09" id="0889b09">切法亦不可思议。若诸菩萨如是行者都无</a><a name="0889b10" id="0889b10">行处。是行般若波罗蜜多。是诸菩萨乃可名</a><a name="0889b11" id="0889b11">为久修胜行。具寿善现复白佛言。甚深般若</a><a name="0889b12" id="0889b12">波罗蜜多。是珍宝聚。是清净聚。如净虚空离</a><a name="0889b13" id="0889b13">云烟等。奇哉般若波罗蜜多义趣甚深多诸</a><a name="0889b14" id="0889b14">留难。而今广说留难不生。佛告善现。如是如</a><a name="0889b15" id="0889b15">是。佛神力故留难不生。是故大乘善男子等。</a><a name="0889b16" id="0889b16">于深般若波罗蜜多。若欲书持读诵演说乃</a><a name="0889b17" id="0889b17">至一岁必令总了。所以者何。甚深般若波罗</a><a name="0889b18" id="0889b18">蜜多大宝神珠多诸障碍。具寿善现复白佛</a><a name="0889b19" id="0889b19">言。奇哉恶魔常于如是甚深般若波罗蜜多</a><a name="0889b20" id="0889b20">大宝神珠欲作留难。佛告善现。一切恶魔虽</a><a name="0889b21" id="0889b21">于般若波罗蜜多常欲留难令诸菩萨所作不</a><a name="0889b22" id="0889b22">成而愿不遂。时舍利子便白佛言。是谁神力</a><a name="0889b23" id="0889b23">令彼恶魔于深般若不能留难。尔时佛告舍</a><a name="0889b24" id="0889b24">利子言。是佛神力。亦是十方一切世界诸佛</a><a name="0889b25" id="0889b25">神力。舍利子。一切如来应正等觉。皆共护念</a><a name="0889b26" id="0889b26">行深般若波罗蜜多诸菩萨众。令诸恶魔不</a><a name="0889b27" id="0889b27">能留难。何以故。舍利子。若诸菩萨行深般若</a><a name="0889b28" id="0889b28">波罗蜜多。法尔皆蒙十方无量无边世界一</a><a name="0889b29" id="0889b29">切如来应正等觉共所护念。若蒙如来应正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070889a.htm'><img src='up.gif' border=0></a>
<a href='T070889c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>