<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0581a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷10)</font> 萨陀波仑品第二十七 <font face='Arial'>T08, p0581a</h2></font><hr>
<span class='old'>
</a><a name="0580c28" id="0580c28">风吹铃声其音和雅。如作五乐甚可爱乐。以</a><a name="0580c29" id="0580c29">是音声娱乐众生。其城四边流池清净冷暖</span><a name="0581a01" id="0581a01">调适。中有诸船七宝严饰。是诸众生宿业所</a><a name="0581a02" id="0581a02">致。娱乐游戏诸池水中种种莲华。青黄赤白</a><a name="0581a03" id="0581a03">众杂好华。香色具足遍满其上。三千大千</a><a name="0581a04" id="0581a04">世界所有好华悉皆具有。其城四边有五百</a><a name="0581a05" id="0581a05">园观。七宝庄严甚可爱乐。一一园中有五百</a><a name="0581a06" id="0581a06">池水。池水各各纵广十里。皆以七宝杂色庄</a><a name="0581a07" id="0581a07">严。诸池水中皆有青黄赤白莲花。大如车轮</a><a name="0581a08" id="0581a08">弥覆水上。青色青光。黄色黄光。赤色赤光。</a><a name="0581a09" id="0581a09">白色白光。诸池水中皆有凫雁鸳鸯异类众</a><a name="0581a10" id="0581a10">鸟。是诸园观池沼适无所属。皆是众生宿业</a><a name="0581a11" id="0581a11">果报。长夜信乐深法行般若波罗蜜。福德所</a><a name="0581a12" id="0581a12">致。善男子。众香城中有大高台。昙无竭菩</a><a name="0581a13" id="0581a13">萨宫舍在上。其宫纵广各五十里。皆以七</a><a name="0581a14" id="0581a14">宝校成杂色庄严其墙七重皆亦七宝。七宝</a><a name="0581a15" id="0581a15">行树周匝围绕。其宫舍中有四围观常所娱</a><a name="0581a16" id="0581a16">乐。一名常喜。二名无忧。三名华饰。四名香</a><a name="0581a17" id="0581a17">饰。一一园中有八池水。一名为贤。二名贤上。</a><a name="0581a18" id="0581a18">三名欢喜。四名喜上五名安隐。六名多安隐。</a><a name="0581a19" id="0581a19">七名必定。八名阿毗跋致。诸池水边面各一</a><a name="0581a20" id="0581a20">宝。黄金白银琉<span class='corr'>璃</span>颇梨玫瑰为底。金沙布</a><a name="0581a21" id="0581a21">上。一一池侧有八梯阶。种种宝物以为梯橙</a><a name="0581a22" id="0581a22">诸阶陛间有阎浮檀金芭蕉之树。诸池水中。</a><a name="0581a23" id="0581a23">皆有青黄赤白莲花。遍覆其上。凫雁鸳鸯孔</a><a name="0581a24" id="0581a24">雀众鸟。鸣声相和甚可爱乐。诸池水边皆生</a><a name="0581a25" id="0581a25">花树香树。风吹香华堕池水中。其池成就八</a><a name="0581a26" id="0581a26">功德水。香若栴檀色味具足。昙无竭菩萨与</a><a name="0581a27" id="0581a27">六万八千婇女。五欲具足共相娱乐。及城中</a><a name="0581a28" id="0581a28">男女俱入常喜等园贤等池中。共相娱乐。善</a><a name="0581a29" id="0581a29">男子。昙无竭菩萨与诸婇女游戏娱乐已。日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080580c.htm'><img src='up.gif' border=0></a>
<a href='T080581b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>