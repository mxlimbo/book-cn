<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0898b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷561)</font> 第五会 第五分如来品第十五之一 <font face='Arial'>T07, p0898b</h2></font><hr>
<span class='old'>
</a><a name="0898a28" id="0898a28">上正等菩提。能为无量无边有情作所归趣。</a><a name="0898a29" id="0898a29">具寿善现复白佛言。是诸菩萨能为难事。谓</span><a name="0898b01" id="0898b01">着如是坚固甲胄。欲度无量无边有情令入</a><a name="0898b02" id="0898b02">涅槃。而有情类都不可得。佛告善现。如是如</a><a name="0898b03" id="0898b03">是。如汝所说。复次善现。是诸菩萨所著甲胄。</a><a name="0898b04" id="0898b04">不属诸色受想行识。不属声闻独觉菩萨一</a><a name="0898b05" id="0898b05">切智智及一切法。所以者何。以一切法皆无</a><a name="0898b06" id="0898b06">所属。具寿善现复白佛言。若诸菩萨行深般</a><a name="0898b07" id="0898b07">若波罗蜜多。不住声闻独觉等地。佛告善现。</a><a name="0898b08" id="0898b08">汝观何义作如是说。善现答言。甚深般若波</a><a name="0898b09" id="0898b09">罗蜜多无所住着。若修般若波罗蜜多。于一</a><a name="0898b10" id="0898b10">切法都无所修。亦无修者。修时修处及由此</a><a name="0898b11" id="0898b11">修<span class='corr'>皆</span>不可得。世尊。甚深般若波罗蜜多无决</a><a name="0898b12" id="0898b12">定法。若修虚空修一切法。修无边际修无摄</a><a name="0898b13" id="0898b13">受。是修般若波罗蜜多。佛告善现。如是如是。</a><a name="0898b14" id="0898b14">如汝所说。复次善现。应依如是甚深般若波</a><a name="0898b15" id="0898b15">罗蜜多。观察不退转菩萨摩诃萨。谓诸菩萨</a><a name="0898b16" id="0898b16">若不贪着甚深般若波罗蜜多。不执他语及</a><a name="0898b17" id="0898b17">他教敕以为真要。非但信他而有所作。闻说</a><a name="0898b18" id="0898b18">如是甚深般若波罗蜜多。其心不惊不恐不</a><a name="0898b19" id="0898b19">怖不沈不没。无疑无悔亦不迷闷。欢喜乐闻</a><a name="0898b20" id="0898b20">深心信受。是诸菩萨定不退转。如是菩萨先</a><a name="0898b21" id="0898b21">世已问甚深般若波罗蜜多所有义趣。故今</a><a name="0898b22" id="0898b22">得闻心无惊等。具寿善现复白佛言。若诸菩</a><a name="0898b23" id="0898b23">萨闻深般若波罗蜜多心无惊等。是诸菩萨</a><a name="0898b24" id="0898b24">云何观察甚深般若波罗蜜多。佛告善现。是</a><a name="0898b25" id="0898b25">诸菩萨应以随顺一切智心。观察般若波罗</a><a name="0898b26" id="0898b26">蜜多。具寿善现复白佛言。云何随顺一切智</a><a name="0898b27" id="0898b27">心。观察般若波罗蜜多。佛告善现。若诸菩萨</a><a name="0898b28" id="0898b28">随顺虚空观察般若波罗蜜多。是为随顺一</a><a name="0898b29" id="0898b29">切智心观察般若波罗蜜多。所以者何。以一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070898a.htm'><img src='up.gif' border=0></a>
<a href='T070898c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>