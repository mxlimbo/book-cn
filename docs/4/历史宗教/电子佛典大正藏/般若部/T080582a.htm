<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0582a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷10)</font> 萨陀波仑品第二十七 <font face='Arial'>T08, p0582a</h2></font><hr>
<span class='old'>
</a><a name="0581c28" id="0581c28">者。疾得阿耨多罗三藐三菩提。萨陀波仑菩</a><a name="0581c29" id="0581c29">萨白诸佛言。何等是我善知识。诸佛答言。善</span><a name="0582a01" id="0582a01">男子。昙无竭菩萨世世教诲成就汝于阿耨</a><a name="0582a02" id="0582a02">多罗三藐三菩提。令汝得学般若波罗蜜方</a><a name="0582a03" id="0582a03">便之力。昙无竭菩萨是汝善知识。汝应报恩。</a><a name="0582a04" id="0582a04">善男子。汝若于一劫若二劫三劫。乃至百劫</a><a name="0582a05" id="0582a05">若过百劫顶戴恭敬以一切乐具而供养之。</a><a name="0582a06" id="0582a06">若以三千大千世界妙好色声香味触。尽以</a><a name="0582a07" id="0582a07">供养。亦未能报须臾之恩。何以故。以昙无</a><a name="0582a08" id="0582a08">竭菩萨因缘力故。令汝得如是诸深三昧。及</a><a name="0582a09" id="0582a09">闻般若波罗蜜方便。诸佛如是。教授安慰萨</a><a name="0582a10" id="0582a10">陀波仑菩萨已。忽然不现。萨陀波仑菩萨从</a><a name="0582a11" id="0582a11">三昧起不见诸佛。作是念。是诸佛向从何来</a><a name="0582a12" id="0582a12">今至何所。不见佛故即大忧愁。作是念。昙无</a><a name="0582a13" id="0582a13">竭菩萨已得陀罗尼诸神通力。已曾供养</a><a name="0582a14" id="0582a14">过去诸佛。世世为我善知识。常利益我。我</a><a name="0582a15" id="0582a15">至昙无竭菩萨所。当问诸佛从何所来去至</a><a name="0582a16" id="0582a16">何所。尔时萨陀波仑菩萨于昙无竭菩萨。益</a><a name="0582a17" id="0582a17">加爱重恭敬信乐。作如是念。我今贫穷。无</a><a name="0582a18" id="0582a18">有华香璎珞烧香涂香衣服幡盖金银真珠</a><a name="0582a19" id="0582a19">颇梨珊瑚。无有如是诸物可以供养昙无竭</a><a name="0582a20" id="0582a20">菩萨。我今不应空往昙无竭菩萨所。我若空</a><a name="0582a21" id="0582a21">往心则不安。当自卖身以求财物。为般若波</a><a name="0582a22" id="0582a22">罗蜜故。供养昙无竭菩萨。何以故。我世世已</a><a name="0582a23" id="0582a23">来丧身无数。于无始生死中。为欲因缘故。在</a><a name="0582a24" id="0582a24">于地狱受无量苦。未曾为是清净之法。是时</a><a name="0582a25" id="0582a25">萨陀波仑菩萨中道入一大城至市肆上。高</a><a name="0582a26" id="0582a26">声唱言。谁欲须人谁欲须人。尔时恶魔作是</a><a name="0582a27" id="0582a27">念。萨陀波仑菩萨为爱法故欲自卖身以供</a><a name="0582a28" id="0582a28">养昙无竭菩萨。为闻般若波罗蜜方便。云何</a><a name="0582a29" id="0582a29">菩萨行般若波罗蜜。疾得阿耨多罗三藐三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080581c.htm'><img src='up.gif' border=0></a>
<a href='T080582b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>