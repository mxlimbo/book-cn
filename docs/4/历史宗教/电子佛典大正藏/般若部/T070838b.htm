<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0838b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷551)</font> 第四会 第四分觉魔事品第二十一之一 <font face='Arial'>T07, p0838b</h2></font><hr>
<span class='old'>
</a><a name="0838a28" id="0838a28">慢心。不乐亲承真净善友。彼定流转生死多</a><a name="0838a29" id="0838a29">时。后虽精进修诸善业。而堕声闻或独觉地。</span><a name="0838b01" id="0838b01">譬如苾刍求声闻果。于四重罪若随犯一。便</a><a name="0838b02" id="0838b02">非沙门非释迦子。彼于现在定不能得预流</a><a name="0838b03" id="0838b03">等果。妄执虚名菩萨亦尔。但闻魔说成佛空</a><a name="0838b04" id="0838b04">名。便起慢心轻弄毁蔑余菩萨众。当知此罪</a><a name="0838b05" id="0838b05">过彼苾刍所犯四重无边倍数。置彼苾刍所</a><a name="0838b06" id="0838b06">犯四重。此菩萨罪过五无间亦无量倍。所以</a><a name="0838b07" id="0838b07">者何。是诸菩萨实不成就殊胜功德。闻恶魔</a><a name="0838b08" id="0838b08">说成佛虚名。便自憍慢轻余菩萨。是故此罪</a><a name="0838b09" id="0838b09">过五无间无量倍数。由此当知。若诸菩萨欲</a><a name="0838b10" id="0838b10">证无上正等菩提。应善觉知如是记说虚名</a><a name="0838b11" id="0838b11">号等微细魔事。复次善现。有诸菩萨修远离</a><a name="0838b12" id="0838b12">行。谓隐山林空泽旷野。居阿练若宴坐思</a><a name="0838b13" id="0838b13">惟。时有恶魔来至其所。恭敬赞叹远离功德。</a><a name="0838b14" id="0838b14">谓作是言。善哉大士。能修如是真远离行。此</a><a name="0838b15" id="0838b15">远离行一切如来应正等觉共所称赞。天帝</a><a name="0838b16" id="0838b16">释等诸天神仙。皆共守护供养尊重。应常住</a><a name="0838b17" id="0838b17">此勿往余处。善现当知。我不称叹诸菩萨众</a><a name="0838b18" id="0838b18">常乐寂静居阿练若旷野山林宴坐思惟修远</a><a name="0838b19" id="0838b19">离行</a><a name="0838b20" id="0838b20"><p>尔时善现便白佛言。诸菩萨众应修何等真</a><a name="0838b21" id="0838b21">远离行。而佛世尊今作是说。我不称叹诸菩</a><a name="0838b22" id="0838b22">萨众常乐寂静居阿练若。旷野山林宴坐思</a><a name="0838b23" id="0838b23">惟修远离行。佛告善现。若诸菩萨或居山林</a><a name="0838b24" id="0838b24">空泽旷野阿练若处。或住城邑聚落王都喧</a><a name="0838b25" id="0838b25">杂之处。但能远离烦恼恶业及诸声闻独觉作</a><a name="0838b26" id="0838b26">意。行深般若波罗蜜多方便善巧及修诸余殊</a><a name="0838b27" id="0838b27">胜功德。是名菩萨真远离行。此远离行一切</a><a name="0838b28" id="0838b28">如来应正等觉共所称叹。诸佛世尊皆共开</a><a name="0838b29" id="0838b29">许。诸菩萨众常应修学。若昼若夜应正思惟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070838a.htm'><img src='up.gif' border=0></a>
<a href='T070838c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>