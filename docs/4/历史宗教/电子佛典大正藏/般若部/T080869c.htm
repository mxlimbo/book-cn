<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0869c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷1)</font> 归依三宝品第一 <font face='Arial'>T08, p0869c</h2></font><hr>
<span class='old'>
</a><a name="0869b28" id="0869b28">何乃作斯罪。又于十方世界一切有情造诸</a><a name="0869b29" id="0869b29">善业。及学无学独觉声闻。佛及弟子一切贤</span><a name="0869c01" id="0869c01">圣我皆随喜。复次于无始际生死轮转。受五</a><a name="0869c02" id="0869c02">趣身无量怨亲。于我未曾获得毫厘利益之</a><a name="0869c03" id="0869c03">事。现在未来亦不可得。我于无始为彼怨亲。</a><a name="0869c04" id="0869c04">所作诸罪我愿自受。誓不扰他一切众生。若</a><a name="0869c05" id="0869c05">我重患之时求亲爱人。慈心瞻省扶侍我身。</a><a name="0869c06" id="0869c06">摩抆沐浴供给饮食。病瘦医药种种相资。虽</a><a name="0869c07" id="0869c07">则如斯而于我身病苦之中无相代者。况于</a><a name="0869c08" id="0869c08">未来而能救我生死大苦。而我此身于现世</a><a name="0869c09" id="0869c09">中无依无怙。何况未来。我身既然有情亦尔</a><a name="0869c10" id="0869c10">自我及他皆无恃怙。是故归依真实三宝。何</a><a name="0869c11" id="0869c11">以故以常住故。譬如有智之人于险难中。求</a><a name="0869c12" id="0869c12">有力者以为救护。众生亦尔生死险难。归依</a><a name="0869c13" id="0869c13">三宝以为其主。方能越渡生死大河。我若得</a><a name="0869c14" id="0869c14">已亦为其主。覆护一切苦难众生。能发如是</a><a name="0869c15" id="0869c15">大誓愿者。得大信心而于佛前。长跪合掌偏</a><a name="0869c16" id="0869c16">露右肩。作是归依佛法僧宝。譬如世间贫贱</a><a name="0869c17" id="0869c17">之人。一切有情见皆轻蔑。策役驱使种种呵</a><a name="0869c18" id="0869c18">骂。陵辱其身既被轻贱。遂求尊贵有力之人</a><a name="0869c19" id="0869c19">以为其主。便能免离种种欺辱。有情亦尔或</a><a name="0869c20" id="0869c20">生恶趣及在人中。恒被诸苦逼迫其身。为求</a><a name="0869c21" id="0869c21">免离归依三宝。如是诸苦悉得解脱。归依三</a><a name="0869c22" id="0869c22">宝已复发是愿。愿我救护一切众生。渡生死</a><a name="0869c23" id="0869c23">海到涅槃岸。如大商主导诸商人。度大旷野</a><a name="0869c24" id="0869c24">沙碛险路至无畏处。三宝导师亦复如是。导</a><a name="0869c25" id="0869c25">引有情度空旷处生死长夜。至大涅槃得无</a><a name="0869c26" id="0869c26">所畏。慈氏当知发心修行大乘行者。应作如</a><a name="0869c27" id="0869c27">是归依三宝</a><a name="0869c28" id="0869c28"><p class='juan'>
大乘理趣六波罗蜜多经卷第一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080869b.htm'><img src='up.gif' border=0></a>
<a href='T080870a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>