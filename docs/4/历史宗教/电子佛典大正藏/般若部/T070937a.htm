<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0937a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷569)</font> 第六会 第六分法性品第六 <font face='Arial'>T07, p0937a</h2></font><hr>
<span class='old'>
</a><a name="0936c28" id="0936c28">洁可爱。体极圆净无有垢浊。堕在淤泥经时</a><a name="0936c29" id="0936c29">已久。有人拾得欢喜取之。勤加守护不令堕</span><a name="0937a01" id="0937a01">落。法性亦然。虽在烦恼不为所染。后复显现。</a><a name="0937a02" id="0937a02">天王。诸佛悉知有情本性清净客尘烦恼之</a><a name="0937a03" id="0937a03">所覆蔽不能悟入。是故菩萨行深般若波罗</a><a name="0937a04" id="0937a04">蜜多。应作是念。我当精勤为有情说甚深般</a><a name="0937a05" id="0937a05">若波罗蜜多。除其烦恼令得悟入。一切有情</a><a name="0937a06" id="0937a06">本性皆净。当起尊敬不应轻凌。应同大师如</a><a name="0937a07" id="0937a07">法供养。此诸菩萨由作是念便能生起般若</a><a name="0937a08" id="0937a08">大悲。菩萨如是行深般若波罗蜜多。即能证</a><a name="0937a09" id="0937a09">入不退转地。是诸菩萨行深般若波罗蜜多。</a><a name="0937a10" id="0937a10">复作是念。此诸烦恼无力无能自体虚妄违</a><a name="0937a11" id="0937a11">清净法。何以故。背一切智顺生死故。清净法</a><a name="0937a12" id="0937a12">性为诸法本。自性无本。虚妄烦恼皆从邪念</a><a name="0937a13" id="0937a13">颠倒而生。天王当知。譬如四大依虚空立。虚</a><a name="0937a14" id="0937a14">空无依烦恼亦尔。依于法性法性无依。是诸</a><a name="0937a15" id="0937a15">菩萨行深般若波罗蜜多。如实观知不起违</a><a name="0937a16" id="0937a16">逆。以随顺故烦恼不生。是诸菩萨观察烦恼</a><a name="0937a17" id="0937a17">不生染着。谓作是念。若自染着。云何说法</a><a name="0937a18" id="0937a18">令他出离。是故菩萨断灭着心。如实说教解</a><a name="0937a19" id="0937a19">有情缚。是诸菩萨复作是念。若生死中有一</a><a name="0937a20" id="0937a20">烦恼能益有情我则摄受。然无是事。故应断</a><a name="0937a21" id="0937a21">灭。是诸菩萨复作是念。如昔诸佛行深般若</a><a name="0937a22" id="0937a22">波罗蜜多断诸烦恼。我亦应尔。何以故。诸佛</a><a name="0937a23" id="0937a23">如来昔在因地。亦如是学成菩提故。是诸菩</a><a name="0937a24" id="0937a24">萨由此二缘。方便善巧观知法性。如是法性</a><a name="0937a25" id="0937a25">无量无边。为诸烦恼之所隐覆。随生死流沈</a><a name="0937a26" id="0937a26">没六趣。长夜轮转随有情故名有情性。天王</a><a name="0937a27" id="0937a27">当知。诸菩萨摩诃萨行深般若波罗蜜多。起</a><a name="0937a28" id="0937a28">厌离心除五境欲。灭诸分别修无上道。是时</a><a name="0937a29" id="0937a29">此性名为出离。超一切苦故名寂静。是究竟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070936c.htm'><img src='up.gif' border=0></a>
<a href='T070937b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>