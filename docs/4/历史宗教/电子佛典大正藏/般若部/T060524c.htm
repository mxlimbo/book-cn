<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0524c</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷300)</font> 初分难闻功德品第三十九之一 <font face='Arial'>T06, p0524c</h2></font><hr>
<span class='old'>
</a><a name="0524b28" id="0524b28">那或二或三或四五百。见诸城邑王都前相。</a><a name="0524b29" id="0524b29">谓放牧人园林田等。见诸相已便作是念。城</span><a name="0524c01" id="0524c01">邑王都去此非远。作是念已身意泰然不畏</a><a name="0524c02" id="0524c02">恶兽恶贼饥渴。世尊。诸菩萨摩诃萨亦复如</a><a name="0524c03" id="0524c03">是。若得闻此甚深般若波罗蜜多。受持读诵</a><a name="0524c04" id="0524c04">如理思惟深生信解。应知不久当得受记或</a><a name="0524c05" id="0524c05">已得受。速证无上正等菩提。是菩萨摩诃萨</a><a name="0524c06" id="0524c06">无堕声闻独觉地畏。何以故。是菩萨摩诃萨</a><a name="0524c07" id="0524c07">已得见闻恭敬供养甚深般若波罗蜜多无上</a><a name="0524c08" id="0524c08">菩提之前相故。尔时佛告舍利子言。如是如</a><a name="0524c09" id="0524c09">是如汝所说。汝承佛力当复说之</a><a name="0524c10" id="0524c10"><p>时舍利子复白佛言。世尊。譬如有人欲观大</a><a name="0524c11" id="0524c11">海。渐次往趣经于多时。不见山林便作是念。</a><a name="0524c12" id="0524c12">今睹此相大海非远。所以者何。夫近海岸地</a><a name="0524c13" id="0524c13">必渐下定无山林。彼人尔时虽未见海。而见</a><a name="0524c14" id="0524c14">近相欢喜踊跃。世尊。诸菩萨摩诃萨亦复如</a><a name="0524c15" id="0524c15">是。若得闻此甚深般若波罗蜜多。受持读诵</a><a name="0524c16" id="0524c16">如理思惟深生信解。是菩萨摩诃萨虽未得佛</a><a name="0524c17" id="0524c17">现前授记。汝于来世经尔所劫。若经百劫若</a><a name="0524c18" id="0524c18">经千劫若经百千劫。乃至若经百千俱胝那庾</a><a name="0524c19" id="0524c19">多劫。当得无上正等菩提。而应自知受记非</a><a name="0524c20" id="0524c20">远。何以故。是菩萨摩诃萨已得见闻恭敬供</a><a name="0524c21" id="0524c21">养受持读诵如理思惟甚深般若波罗蜜多无</a><a name="0524c22" id="0524c22">上菩提之前相故。世尊。譬如春时花果树等。</a><a name="0524c23" id="0524c23">陈叶已落枝条滋润。众人见已咸作是言。新</a><a name="0524c24" id="0524c24">花果叶当出不久。所以者何。此诸树等新花</a><a name="0524c25" id="0524c25">果叶先相现故。赡部洲人男女大小。见此相</a><a name="0524c26" id="0524c26">已欢喜踊跃。皆作是言。我等不久当得见此</a><a name="0524c27" id="0524c27">花果茂盛。世尊。诸菩萨摩诃萨亦复如是。若</a><a name="0524c28" id="0524c28">得闻此甚深般若波罗蜜多。受持读诵如理思</a><a name="0524c29" id="0524c29">惟深生信解。当知宿世善根成熟。多供养佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T060524b.htm'><img src='up.gif' border=0></a>
<a href='T060525a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>