<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0017b</TITLE>
</head> 
<BODY id='T05' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷4)</font> 初分学观品第二之一 <font face='Arial'>T05, p0017b</h2></font><hr>
<span class='old'>
</a><a name="0017a28" id="0017a28">是念。我等当作种种方便令是菩萨离非梵</a><a name="0017a29" id="0017a29">行。从初发心乃至成佛常修梵行。所以者何。</span><a name="0017b01" id="0017b01">若染色欲于生梵天尚能为障。况得无上正</a><a name="0017b02" id="0017b02">等菩提。是故菩萨断欲出家修梵行者。能得</a><a name="0017b03" id="0017b03">无上正等菩提。非不断者。时舍利子白佛言。</a><a name="0017b04" id="0017b04">世尊。诸菩萨摩诃萨为要当有父母妻子诸</a><a name="0017b05" id="0017b05">亲友耶。佛告具寿舍利子言。或有菩萨具有</a><a name="0017b06" id="0017b06">父母妻子眷属。而修菩萨摩诃萨行。或有菩</a><a name="0017b07" id="0017b07">萨摩诃萨。无有妻子从初发心乃至成佛。常</a><a name="0017b08" id="0017b08">修梵行不坏童真。或有菩萨摩诃萨。方便善</a><a name="0017b09" id="0017b09">巧示受五欲。厌舍出家修行梵行。方得无上</a><a name="0017b10" id="0017b10">正等菩提。舍利子。譬如幻师或彼弟子。善于</a><a name="0017b11" id="0017b11">幻法幻作种种五妙欲具。于中自恣共相娱</a><a name="0017b12" id="0017b12">乐。于意云何。彼幻所作为有实不。舍利子言。</a><a name="0017b13" id="0017b13">不也世尊。不也善逝。佛言。舍利子。菩萨摩诃</a><a name="0017b14" id="0017b14">萨亦复如是。为欲成熟诸有情故。方便善巧</a><a name="0017b15" id="0017b15">化受五欲。实无是事。然此菩萨摩诃萨于五</a><a name="0017b16" id="0017b16">欲中深生厌患。不为五欲过失所染。以无量</a><a name="0017b17" id="0017b17">门诃毁诸欲。欲为炽火烧身心故。欲为秽恶</a><a name="0017b18" id="0017b18">染自他故。欲为魁脍于去来今常为害故。欲</a><a name="0017b19" id="0017b19">为怨敌长夜伺求作衰损故。欲如草炬。欲如</a><a name="0017b20" id="0017b20">苦果。欲如利剑。欲如火聚。欲如毒器。欲如</a><a name="0017b21" id="0017b21">幻惑。欲如闇井。欲如诈亲旃茶罗等。舍利</a><a name="0017b22" id="0017b22">子。诸菩萨摩诃萨以如是等无量过门诃毁</a><a name="0017b23" id="0017b23">诸欲。既善了知诸欲过失。宁有真实受诸欲</a><a name="0017b24" id="0017b24">事。但为饶益所化有情。方便善巧示受诸欲</a><a name="0017b25" id="0017b25"><p>尔时舍利子白佛言。世尊。云何菩萨摩诃萨</a><a name="0017b26" id="0017b26">应行般若波罗蜜多。佛告具寿舍利子言。舍</a><a name="0017b27" id="0017b27">利子。菩萨摩诃萨修行般若波罗蜜多时。应</a><a name="0017b28" id="0017b28">如是观。实有菩萨不见有菩萨。不见菩萨名。</a><a name="0017b29" id="0017b29">不见般若波罗蜜多。不见般若波罗蜜多名。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T050017a.htm'><img src='up.gif' border=0></a>
<a href='T050017c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>