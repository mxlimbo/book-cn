<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0225 大明度经 0506c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 225 大明度经</font> <font face='Arial'>(卷6)</font> 法来闿士品第二十九 <font face='Arial'>T08, p0506c</h2></font><hr>
<span class='old'>
</a><a name="0506b28" id="0506b28">贫贱富贵贤者圣智仙人沟港频来不还应</a><a name="0506b29" id="0506b29">仪缘一觉。入于闿士。入于佛。入于灭度四意</span><a name="0506c01" id="0506c01">止四意断四神足五根五力七觉意八道行有</a><a name="0506c02" id="0506c02">智无智十种力四无所畏四事不护十八不共</a><a name="0506c03" id="0506c03">佛经世经巫祝。入于宿命所行展转生死中</a><a name="0506c04" id="0506c04">有苦无苦自在不自在度脱好不好善不善智</a><a name="0506c05" id="0506c05">不智明不明往古来今可见不可见教法所</a><a name="0506c06" id="0506c06">有无所有一切有形无形。无不入矣。佛告善</a><a name="0506c07" id="0506c07">业。法来闿士为普慈说明度所入处。如是具</a><a name="0506c08" id="0506c08">说昼夜七日。是时人听经呼如饭顷。何以故。</a><a name="0506c09" id="0506c09">法来闿士威神力恩。普慈闿士闻大欢喜。诸</a><a name="0506c10" id="0506c10">女共持天衣及八百石杂宝供养法来闿士释</a><a name="0506c11" id="0506c11">复持天上名花以散法来及诸闿士上。以增</a><a name="0506c12" id="0506c12">功德。是时一佛界中树木花树果诸杂宝树。</a><a name="0506c13" id="0506c13">悉倾曲躬为法来闿士作礼。雨蜜香之花。</a><a name="0506c14" id="0506c14">其花香闻一佛刹中。一切人闻是花之香。各</a><a name="0506c15" id="0506c15">遥见法来闿士在高座上说经。并见普慈及</a><a name="0506c16" id="0506c16">诸女心皆乐之柔弱欢喜。皆遥作礼。其国中</a><a name="0506c17" id="0506c17">悉震动。是时巨亿万人悉得无数经法。不可</a><a name="0506c18" id="0506c18">复计闿士皆得不退转。时诸女前白普慈言。</a><a name="0506c19" id="0506c19">我等愿以身命自归为给使。并五百乘车珍</a><a name="0506c20" id="0506c20">宝以上归。师为我等忍大众苦以归当佛。</a><a name="0506c21" id="0506c21">今蒙大恩乃得闻尊经无丝发之疑。今我等</a><a name="0506c22" id="0506c22">为师给使巨亿万劫。尚未能报须臾之恩。普</a><a name="0506c23" id="0506c23">慈受之。前白法来闿士言。今以身及诸女众</a><a name="0506c24" id="0506c24">珍宝以上大师。师哀我等愿受之。使我得其</a><a name="0506c25" id="0506c25">功德。法来闿士欲使普慈成其功德故悉受</a><a name="0506c26" id="0506c26">之。反遗普慈言。以是诸女可为给使。诸车</a><a name="0506c27" id="0506c27">珍宝可自给。忉利。天上诸天人各叹言。善</a><a name="0506c28" id="0506c28">哉善哉。普慈。众宝悉以施师是意难得。时有</a><a name="0506c29" id="0506c29">巨忆万人共到法来所听经。普慈欢喜即于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080506b.htm'><img src='up.gif' border=0></a>
<a href='T080507a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>