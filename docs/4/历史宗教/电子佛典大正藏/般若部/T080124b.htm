<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0124b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷17)</font> 有相品第七十七 <font face='Arial'>T08, p0124b</h2></font><hr>
<span class='old'>
</a><a name="0124a28" id="0124a28">故。诸法一相为无有相故。无相之法终不逮</a><a name="0124a29" id="0124a29">无相法。有相之法亦不逮有相法。有相之法</span><a name="0124b01" id="0124b01">亦不逮无相之法。须菩提。是为菩萨摩诃萨</a><a name="0124b02" id="0124b02">行般若波罗蜜。以无相法具足尸波罗蜜上</a><a name="0124b03" id="0124b03">菩萨位。已上菩萨位便逮得无所从生法忍。</a><a name="0124b04" id="0124b04">便行道慧具足神通。住于诸陀邻尼门。便得</a><a name="0124b05" id="0124b05">四无碍慧。从一佛国游一佛国供养诸佛如</a><a name="0124b06" id="0124b06">来。摄取众生净佛国土教化众生。生五趣之</a><a name="0124b07" id="0124b07">世不着于生死行。譬如弥遮加越王坐起行</a><a name="0124b08" id="0124b08">来无有知者。育养众生不仰臣下不娆人民。</a><a name="0124b09" id="0124b09">譬如须延头(须延头者晋言甚净)如来转法轮。于三乘无</a><a name="0124b10" id="0124b10">有菩萨可教发阿耨多罗三耶三菩者。便般</a><a name="0124b11" id="0124b11">泥洹后令化佛教授众生一劫。须菩提。菩萨</a><a name="0124b12" id="0124b12">行般若波罗蜜具足尸波罗蜜。诸法便随从</a><a name="0124b13" id="0124b13">之。复次须菩提。菩萨行般若波罗蜜。于五</a><a name="0124b14" id="0124b14">阴如幻如梦如响。以无相法具足羼波罗蜜。</a><a name="0124b15" id="0124b15">须菩提。菩萨以二忍事具足羼波罗蜜。何等</a><a name="0124b16" id="0124b16">为二。从初发意至于道场。于其中间若有众</a><a name="0124b17" id="0124b17">生。持刀杖捶来挝打割刺。菩萨欲具足羼波</a><a name="0124b18" id="0124b18">罗蜜者意不起乱。当计念言。谁有骂者谁有</a><a name="0124b19" id="0124b19">割者谁有挝者。何以故。以诸法无有相。如是</a><a name="0124b20" id="0124b20">观者便具足羼波罗蜜。以具足是忍便得无</a><a name="0124b21" id="0124b21">所从生法忍。须菩提白佛言。世尊。无所从</a><a name="0124b22" id="0124b22">生法忍为是灭为是智耶。佛言。于忍不起毛</a><a name="0124b23" id="0124b23">发恶意者是为智。以是智得无所从生法忍。</a><a name="0124b24" id="0124b24">须菩提言。世尊。声闻辟支佛无所从生法忍。</a><a name="0124b25" id="0124b25">及菩萨摩诃萨无所从生法忍有何差别。佛</a><a name="0124b26" id="0124b26">言。须陀洹智及灭至罗汉辟支佛智及灭。是</a><a name="0124b27" id="0124b27">菩萨摩诃萨之忍。须菩提。是为声闻辟支佛</a><a name="0124b28" id="0124b28">之差别。菩萨摩诃萨有是忍者过出二地上。</a><a name="0124b29" id="0124b29">以住无所从生法忍者。便行菩萨道便具足<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080124a.htm'><img src='up.gif' border=0></a>
<a href='T080124c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>