<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0641b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷16)</font> 不退转菩萨相品第十七 <font face='Arial'>T08, p0641b</h2></font><hr>
<span class='old'>
</a><a name="0641a27" id="0641a27">等。不以香华灯涂饮食衣服种种供具供养</a><a name="0641a28" id="0641a28">彼等。亦复于彼不生信敬。须菩提。若有具足</span><a name="0641b01" id="0641b01">如是相者。是为不退转菩萨摩诃萨</a><a name="0641b02" id="0641b02"><p>复次须菩提。彼不退转菩萨摩诃萨。毕竟不</a><a name="0641b03" id="0641b03">堕诸恶趣中。不受女人之身。又须菩提。是菩</a><a name="0641b04" id="0641b04">萨于一切时常行十善道。所谓自不杀生复</a><a name="0641b05" id="0641b05">教他人持不杀生。自不偷盗复教他人持不</a><a name="0641b06" id="0641b06">偷盗。自不邪染复教他人持不邪染。自不妄</a><a name="0641b07" id="0641b07">言复教他人持不妄言。自不两舌复教他人</a><a name="0641b08" id="0641b08">持不两舌。自不恶口复教他人持不恶口。自</a><a name="0641b09" id="0641b09">不无义语复教他人持不无义语。自不贪爱</a><a name="0641b10" id="0641b10">复教他人持不贪爱。自不嗔恚复教他人持</a><a name="0641b11" id="0641b11">不嗔恚。自不邪见复教他人不起邪见。如是</a><a name="0641b12" id="0641b12">不退转菩萨摩诃萨自行十善道。复以此法</a><a name="0641b13" id="0641b13">广为他人如理表示如实教授。如所利益如</a><a name="0641b14" id="0641b14">理生喜。是菩萨于十善法坚固而行无所退</a><a name="0641b15" id="0641b15">失。于一切行一切种一切时一切处不生嗔</a><a name="0641b16" id="0641b16">恚心。乃至梦中亦行十善。而不暂起十不善</a><a name="0641b17" id="0641b17">行。须菩提。若有具足如是相者。是为不退转</a><a name="0641b18" id="0641b18">菩萨摩诃萨</a><a name="0641b19" id="0641b19"><p>复次须菩提。彼不退转菩萨摩诃萨。随自所</a><a name="0641b20" id="0641b20">闻所得一切法门。即为一切众生如理宣说。</a><a name="0641b21" id="0641b21">令诸众生得大利乐。菩萨以是法施随诸众</a><a name="0641b22" id="0641b22">生心所乐欲。普令众生圆满意愿。菩萨自所</a><a name="0641b23" id="0641b23">得法与一切众生共之。须菩提。若有具足如</a><a name="0641b24" id="0641b24">是相者。是为不退转菩萨摩诃萨</a><a name="0641b25" id="0641b25"><p>复次须菩提。彼不退转菩萨摩诃萨。闻甚深</a><a name="0641b26" id="0641b26">法不疑不悔心生信解。是菩萨于一切时语</a><a name="0641b27" id="0641b27">言柔和善顺少于惛沉睡眠。行住坐卧威仪</a><a name="0641b28" id="0641b28">具足。诸根调寂离诸动乱。行不卒疾平足履</a><a name="0641b29" id="0641b29">地。安详徐步视地而行。所向方处离诸过失。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080641a.htm'><img src='up.gif' border=0></a>
<a href='T080641c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>