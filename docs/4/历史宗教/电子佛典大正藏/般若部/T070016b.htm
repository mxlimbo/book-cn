<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0016b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷403)</font> 第二会 第二分观照品第三之一 <font face='Arial'>T07, p0016b</h2></font><hr>
<span class='old'>
</a><a name="0016a28" id="0016a28">不为天耳他心宿住随念天眼漏尽智证通故</a><a name="0016a29" id="0016a29">修行般若波罗蜜多。何以故。修行般若波罗</span><a name="0016b01" id="0016b01">蜜多菩萨摩诃萨。尚不见般若波罗蜜多。况</a><a name="0016b02" id="0016b02">见菩萨及诸如来六神通事。舍利子。修行般</a><a name="0016b03" id="0016b03">若波罗蜜多菩萨摩诃萨。与如是法相应故</a><a name="0016b04" id="0016b04">应言与般若波罗蜜多相应。舍利子。修行般</a><a name="0016b05" id="0016b05">若波罗蜜多菩萨摩诃萨。不作是念。我以神</a><a name="0016b06" id="0016b06">境智证通。遍到十方殑伽沙等诸佛世界。供</a><a name="0016b07" id="0016b07">养恭敬尊重赞叹尔所世界诸佛如来。不作</a><a name="0016b08" id="0016b08">是念。我以天耳智证通。遍闻十方殑伽沙等</a><a name="0016b09" id="0016b09">诸佛世界诸佛菩萨所说法音。不作是念。我</a><a name="0016b10" id="0016b10">以他心智证通。遍知十方殑伽沙等诸佛世</a><a name="0016b11" id="0016b11">界一切有情心心所法。不作是念。我以宿住</a><a name="0016b12" id="0016b12">随念智证通。遍忆十方殑伽沙等诸佛世界</a><a name="0016b13" id="0016b13">一切有情诸宿住事。不作是念。我以天眼智</a><a name="0016b14" id="0016b14">证通。遍见十方殑伽沙等诸佛世界一切有</a><a name="0016b15" id="0016b15">情死此生彼。不作是念。我以漏尽智证通。遍</a><a name="0016b16" id="0016b16">观十方殑伽沙等诸佛世界一切有情漏尽不</a><a name="0016b17" id="0016b17">尽。舍利子。修行般若波罗蜜多菩萨摩诃萨。</a><a name="0016b18" id="0016b18">与如是法相应故应言与般若波罗蜜多相</a><a name="0016b19" id="0016b19">应。舍利子。修行般若波罗蜜多菩萨摩诃萨。</a><a name="0016b20" id="0016b20">如是与般若波罗蜜多相应时。则能安立无</a><a name="0016b21" id="0016b21">量无数无边有情于无余依般涅槃界。一切</a><a name="0016b22" id="0016b22">恶魔不得其便。世间众事所欲随意。十方各</a><a name="0016b23" id="0016b23">如殑伽沙界一切诸佛及诸菩萨摩诃萨众。</a><a name="0016b24" id="0016b24">皆共护念如是菩萨。不令退堕一切声闻独</a><a name="0016b25" id="0016b25">觉等地。十方各如殑伽沙界四大王众天乃</a><a name="0016b26" id="0016b26">至色究竟天。皆共拥卫如是菩萨。诸有所为</a><a name="0016b27" id="0016b27">令无障碍。身心痛恼咸得痊除。设有罪业</a><a name="0016b28" id="0016b28">于当来世应招苦报转现轻受。何以故。以是</a><a name="0016b29" id="0016b29">菩萨于一切有情慈悲普遍故。舍利子。当知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070016a.htm'><img src='up.gif' border=0></a>
<a href='T070016c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>