<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0236b 金刚般若波罗蜜经 0758a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 236b 金刚般若波罗蜜经</font> <font face='Arial'>(卷1)</font> <font face='Arial'>T08, p0758a</h2></font><hr>
<span class='old'>
</a><a name="0757c28" id="0757c28">须菩提。是诸菩萨无复我想众生想寿者</a><a name="0757c29" id="0757c29">想受者想。是诸菩萨无法想无非法想无</span><a name="0758a01" id="0758a01">想非无想。何以故。须菩提。是诸菩萨若有</a><a name="0758a02" id="0758a02">法想。即是我执。及众生寿者受者执。须菩</a><a name="0758a03" id="0758a03">提。是故菩萨不应取法不应取非法。为如</a><a name="0758a04" id="0758a04">是义故如来说。若观行人解筏喻经。法尚</a><a name="0758a05" id="0758a05">应舍何况非法。佛复告净命须菩提。须菩</a><a name="0758a06" id="0758a06">提。汝意云何。如来得阿耨多罗三藐三菩</a><a name="0758a07" id="0758a07">提耶。如来有所说法耶。须菩提言。如我</a><a name="0758a08" id="0758a08">解佛所说义。无所有法如来所得名阿耨</a><a name="0758a09" id="0758a09">多罗三藐三菩提。亦无有法如来所说。何</a><a name="0758a10" id="0758a10">以故。是法如来所说。不可取不可言。非法</a><a name="0758a11" id="0758a11">非非法。何以故。一切圣人皆以无为真如</a><a name="0758a12" id="0758a12">所显现故。须菩提。汝意云何。以三千大</a><a name="0758a13" id="0758a13">千世界遍满七宝。若人持用布施。是善男</a><a name="0758a14" id="0758a14">子善女人。因此布施生福多不。须菩提言。</a><a name="0758a15" id="0758a15">甚多世尊。甚多修伽陀。是善男子善女人。</a><a name="0758a16" id="0758a16">因此布施得福甚多。何以故。世尊。此福</a><a name="0758a17" id="0758a17">德聚即非福德聚。是故如来说福德聚。佛</a><a name="0758a18" id="0758a18">言。须菩提。若善男子。善女人。以三千</a><a name="0758a19" id="0758a19">大千世界遍满七宝持用布施。若复有人</a><a name="0758a20" id="0758a20">从此经中受四句偈。为他正说显示其义。</a><a name="0758a21" id="0758a21">此人以是因缘所生福德。最多于彼无量</a><a name="0758a22" id="0758a22">无数。何以故。须菩提。如来无上菩提从</a><a name="0758a23" id="0758a23">此福成。诸佛世尊从此福生。何以故。须</a><a name="0758a24" id="0758a24">菩提。所言佛法者。即非佛法是名佛法。须</a><a name="0758a25" id="0758a25">菩提。汝意云何。须陀洹能作是念。我得</a><a name="0758a26" id="0758a26">须陀洹果不。须菩提言。不也世尊。何以</a><a name="0758a27" id="0758a27">故。世尊。实无所有能至于流。故说须陀</a><a name="0758a28" id="0758a28">洹。乃至色声香味触法亦复如是。故名须</a><a name="0758a29" id="0758a29">陀洹。斯陀含名一往来。实无所有能至往<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080757c.htm'><img src='up.gif' border=0></a>
<a href='T080758b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>