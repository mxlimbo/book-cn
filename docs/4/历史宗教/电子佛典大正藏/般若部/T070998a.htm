<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0998a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷580)</font> 第十一会施波罗蜜多分 第十一布施波罗蜜多分之一 <font face='Arial'>T07, p0998a</h2></font><hr>
<span class='old'>
</a><a name="0997c28" id="0997c28">何以故满慈子彼极爱重自身命故。于是金</a><a name="0997c29" id="0997c29">师如期成办妙庄严具。持至王所而白王言。</span><a name="0998a01" id="0998a01">王所遣作妙庄严具今已总成。王见欢喜慰</a><a name="0998a02" id="0998a02">喻彼言。汝大勤劳能随我敕。应十二月营构</a><a name="0998a03" id="0998a03">乃成。汝一月中即能总办。遂以多物而赏赐</a><a name="0998a04" id="0998a04">之。诸菩萨众亦复如是。从初发心乃至最后</a><a name="0998a05" id="0998a05">金刚喻定将现在前。中间曾无异心间杂。唯</a><a name="0998a06" id="0998a06">求引发一切智智。如彼金师惜身命故。乃至</a><a name="0998a07" id="0998a07">严具未得总成。于其中间曾无异想间杂营</a><a name="0998a08" id="0998a08">造庄严具心。菩萨亦然。重菩提故。乃至未证</a><a name="0998a09" id="0998a09">无上菩提。心常思惟一切智智。无余作意于</a><a name="0998a10" id="0998a10">中间起。齐此名为心无间杂</a><a name="0998a11" id="0998a11"><p>若诸菩萨求一切智。能如是住无间杂心。精</a><a name="0998a12" id="0998a12">进修行趣菩提行。能速圆满菩提资粮。余菩</a><a name="0998a13" id="0998a13">萨众经无数劫。有间杂心修菩萨行。乃得无</a><a name="0998a14" id="0998a14">上正等菩提资粮圆满。此菩萨众不经百劫</a><a name="0998a15" id="0998a15">即能圆满。何以故。满慈子。是诸菩萨求一切</a><a name="0998a16" id="0998a16">智。诸余作意无容暂起于中间杂大菩提心。</a><a name="0998a17" id="0998a17">故无杂心修菩萨行。不经百劫即能圆满。证</a><a name="0998a18" id="0998a18">得无上菩提资粮。有间杂心多时相续。不能</a><a name="0998a19" id="0998a19">成办菩提资粮。无间杂心少时相续。即能成</a><a name="0998a20" id="0998a20">办菩提资粮。刹那刹那常增进故。如是菩萨</a><a name="0998a21" id="0998a21">欲求无上正等菩提。能引资粮速圆满者。应</a><a name="0998a22" id="0998a22">勤方便无倒引发无间杂心。若得此心则易</a><a name="0998a23" id="0998a23">证得一切智智</a><a name="0998a24" id="0998a24"><p>尔时满慈子问舍利子言。无间杂心以何为</a><a name="0998a25" id="0998a25">性。何等作意能间杂心。由彼此心名有间杂。</a><a name="0998a26" id="0998a26">诸菩萨众云何避之。舍利子言。若诸菩萨方</a><a name="0998a27" id="0998a27">便善巧。求一切智无余作意。于中间杂。无间</a><a name="0998a28" id="0998a28">杂心以此为性。若声闻乘相应作意。若独觉</a><a name="0998a29" id="0998a29">乘相应作意。皆能间杂大菩提心。俱名菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070997c.htm'><img src='up.gif' border=0></a>
<a href='T070998b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>