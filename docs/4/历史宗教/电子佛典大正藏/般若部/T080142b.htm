<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0142b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷20)</font> 萨陀波伦品第八十八 <font face='Arial'>T08, p0142b</h2></font><hr>
<span class='old'>
</a><a name="0142a28" id="0142a28">绕其城各有五百庐观。亦七宝作姝好严事。</a><a name="0142a29" id="0142a29">一一庐观有五百池水。其池纵广各二十里。</span><a name="0142b01" id="0142b01">亦以七宝杂色妙花。其花大如车盖。其花五</a><a name="0142b02" id="0142b02">色青黄赤白红各自分明其池中有凫雁鸳</a><a name="0142b03" id="0142b03">鸯孔雀鵁鶄。异类奇鸟数千百种。其城庐</a><a name="0142b04" id="0142b04">观所有宝物亦无有主亦无守者。以其国人</a><a name="0142b05" id="0142b05">宿福所致。常习行般若波罗蜜故。是以长夜</a><a name="0142b06" id="0142b06">受是福德。善男子。彼有菩萨名法上。在其国</a><a name="0142b07" id="0142b07">中央有宫殿舍。广纵四十里皆以七宝。作宫</a><a name="0142b08" id="0142b08">墙七重。所有栏楯七宝之树。园观浴池亦复</a><a name="0142b09" id="0142b09">七重。其楼阁栏楯宫殿门合。皆是七宝雕文</a><a name="0142b10" id="0142b10">刻镂七重。法上宫里有四庐观。一名常乐二</a><a name="0142b11" id="0142b11">名除忧三名杂花四名杂香。一一庐观有八</a><a name="0142b12" id="0142b12">池水。一名曰贤二名贤妙三名日乐四名妙</a><a name="0142b13" id="0142b13">乐五名吉祥六名吉上七名曰除八名不还。</a><a name="0142b14" id="0142b14">其池四边边各一宝。金银琉璃水精。纯以</a><a name="0142b15" id="0142b15">紫磨黄金为底。以金罗网为盖。其一一池中</a><a name="0142b16" id="0142b16">金为梯陛。种种杂色车磲玛瑙众宝杂成。其</a><a name="0142b17" id="0142b17">梯陛两边。复以紫金为芭蕉树。其花柔软</a><a name="0142b18" id="0142b18">随风委靡。其池水中亦有杂花如上所有。顺</a><a name="0142b19" id="0142b19">池水边又有花树。风吹诸花堕池水中便如</a><a name="0142b20" id="0142b20">根生。其池水香如天栴檀。法上宫中有六万</a><a name="0142b21" id="0142b21">八千夫人婇女围绕娱乐。香氏城中男女皆</a><a name="0142b22" id="0142b22">来会。于常乐池观共相娱乐。其化佛言。善男</a><a name="0142b23" id="0142b23">子。是法上菩萨与其眷属共相娱乐。以三时</a><a name="0142b24" id="0142b24">说法。香氏城中众人。为法上菩萨施设法座。</a><a name="0142b25" id="0142b25">于城中央金银水精琉璃为座。细软劫波育</a><a name="0142b26" id="0142b26">以为其蓐。以天杂香而着其蓐。其座高十里。</a><a name="0142b27" id="0142b27">当其座上有诸男女把持垂珠。又散名花烧</a><a name="0142b28" id="0142b28">诸名香。何以故。敬于法故。法上菩萨坐其</a><a name="0142b29" id="0142b29">座上。以般若波罗蜜为众生说法。化佛复言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080142a.htm'><img src='up.gif' border=0></a>
<a href='T080142c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>