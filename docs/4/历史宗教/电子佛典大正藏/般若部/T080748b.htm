<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0234 佛说濡首菩萨无上清净分卫经 0748b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 234 佛说濡首菩萨无上清净分卫经</font> <font face='Arial'>(卷2)</font> <font face='Arial'>T08, p0748b</h2></font><hr>
<span class='old'>
</a><a name="0748a28" id="0748a28">得不退转。时所经游于其中间。有长者子其</a><a name="0748a29" id="0748a29">名善意。宿立德本。亦闻<span class='corr'></span>濡首无上幻化之</span><a name="0748b01" id="0748b01">要说言。并复睹见神景变化。即发无上正真</a><a name="0748b02" id="0748b02">道意。寻自誓愿。吾于来世得为如来无上平</a><a name="0748b03" id="0748b03">等最正觉道。时所现感动亦当如是。<span class='corr'></span>濡首见</a><a name="0748b04" id="0748b04">彼族姓子有决得妙岐嶷之质。欲绍佛种</a><a name="0748b05" id="0748b05">乃发大志心在菩萨口咏誓愿声畅一切如</a><a name="0748b06" id="0748b06">师子吼。即请善意而告之曰。族姓子。汝解诸</a><a name="0748b07" id="0748b07">法如幻化者。必离劳乘声闻缘觉之地也。便</a><a name="0748b08" id="0748b08">当成致无上正真道意。又当晓了诸法梦幻</a><a name="0748b09" id="0748b09">之妙法说悉为无所有。时长者子跪而对曰。</a><a name="0748b10" id="0748b10">蒙解说诸法如幻如化。<span class='corr'></span>濡首重以诸法要言</a><a name="0748b11" id="0748b11">劝发长者子。长者子忻乐之心遂而踊跃。时</a><a name="0748b12" id="0748b12">彼大姓心巨旷解逮致法忍。八千天人发无</a><a name="0748b13" id="0748b13">上正真道意。时五千天子在于虚空。闻<span class='corr'></span>濡首</a><a name="0748b14" id="0748b14">劝进之说。[<a href='javascript:showpic("images/067056.gif")'>火*霍</a>]然心解逮得无从生法乐之忍。</a><a name="0748b15" id="0748b15">咸悉肃然恭敬之至。已礼<span class='corr'></span>濡首忽升虚空各</a><a name="0748b16" id="0748b16">还本土。是时<span class='corr'></span>濡首龙首菩萨。舍利弗须菩提</a><a name="0748b17" id="0748b17">等。还于祇树给孤独园。俱诣世尊。稽首佛</a><a name="0748b18" id="0748b18">足却坐一面。龙首菩萨便从坐起。向佛叉手</a><a name="0748b19" id="0748b19">已<span class='corr'></span>濡首童真诸所讲谈法要之说。具启世尊。</a><a name="0748b20" id="0748b20">时佛赞曰。善哉善哉。<span class='corr'></span>濡首童真。善说诸法</a><a name="0748b21" id="0748b21">无上微妙。如梦如幻如化野马影响之声。则</a><a name="0748b22" id="0748b22">是诸慧深奥之至。是诸佛要。斯乃应如无形</a><a name="0748b23" id="0748b23">无像本无幻说。时佛顾告贤者阿难。受是<span class='corr'></span>濡</a><a name="0748b24" id="0748b24">首诸法要文。阿难敬前长跪白佛。唯然世尊。</a><a name="0748b25" id="0748b25">如教受之。当何名此经。云何奉持。时佛重</a><a name="0748b26" id="0748b26">复敷演<span class='corr'></span>濡首妙心菩萨等所说慧要。及舍卫</a><a name="0748b27" id="0748b27">国长者优婆夷。为须菩提所现感动。乃至转</a><a name="0748b28" id="0748b28">一生补处之轮。佛复告阿难。当受是上要之</a><a name="0748b29" id="0748b29">慧。又是贤者。此名<span class='corr'></span>濡首无上清净分卫经。亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080748a.htm'><img src='up.gif' border=0></a>
<a href='T080748c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>