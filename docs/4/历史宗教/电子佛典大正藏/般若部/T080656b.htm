<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0656b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷20)</font> 善知识品第二十二之一 <font face='Arial'>T08, p0656b</h2></font><hr>
<span class='old'>
</a><a name="0656a28" id="0656a28">罗三藐三菩提是所记不。须菩提言。我不见</a><a name="0656a29" id="0656a29">是法有所记别。亦复不见有授记法。何以故。</span><a name="0656b01" id="0656b01">一切法无所得故。世尊。以是义故。我知一切</a><a name="0656b02" id="0656b02">法无证是中无证者。一切法无得是中无所得</a><a name="0656b03" id="0656b03"><p><b>　　<A NAME="n465"></A>帝释天主赞叹品第二十三</b></a><a name="0656b04" id="0656b04"><p>尔时帝释天主在大会中。即从座起前白佛</a><a name="0656b05" id="0656b05">言。世尊。如佛所说般若波罗蜜多最上甚深。</a><a name="0656b06" id="0656b06">难可得见难可得闻。亦复于中难解难入。佛</a><a name="0656b07" id="0656b07">告帝释天主言。憍尸迦。如是如是。般若波罗</a><a name="0656b08" id="0656b08">蜜多最上甚深。难见难闻难解难入。憍尸迦。</a><a name="0656b09" id="0656b09">如虚空甚深故般若波罗蜜多亦甚深。虚空</a><a name="0656b10" id="0656b10">空故般若波罗蜜多亦空。虚空离故般若波</a><a name="0656b11" id="0656b11">罗蜜多亦离。虚空难见故般若波罗蜜多亦</a><a name="0656b12" id="0656b12">难见。虚空难解故般若波罗蜜多亦难解。帝</a><a name="0656b13" id="0656b13">释天主白佛言。世尊。若有人得是甚深般若</a><a name="0656b14" id="0656b14">波罗蜜多法门。听受读诵为人演说乃至书</a><a name="0656b15" id="0656b15">写者。当知是人具足最上善根。佛言。憍尸迦。</a><a name="0656b16" id="0656b16">如是如是。若有人得此甚深般若波罗蜜多</a><a name="0656b17" id="0656b17">法门。听受读诵为人演说乃至书写者。我说</a><a name="0656b18" id="0656b18">是人已能具足最上善根。憍尸迦。于汝意云</a><a name="0656b19" id="0656b19">何。正使阎浮提一切众生皆得人身。一一众</a><a name="0656b20" id="0656b20">生具修十善。彼诸善男子善女人等。以是缘</a><a name="0656b21" id="0656b21">故得福多不。帝释天主言。甚多世尊。甚多善</a><a name="0656b22" id="0656b22">逝。佛言。憍尸迦。彼善男子善女人得福虽多。</a><a name="0656b23" id="0656b23">不如有人于此甚深般若波罗蜜多法门。听</a><a name="0656b24" id="0656b24">受读诵为人演说乃至书写者。百分不及一。</a><a name="0656b25" id="0656b25">千分不及一。百千俱胝那庾多分。算分数</a><a name="0656b26" id="0656b26">分及譬喻分。乃至乌波尼杀昙分皆不及一</a><a name="0656b27" id="0656b27">尔时会中有一苾刍。闻是说已谓帝释天主</a><a name="0656b28" id="0656b28">言。若有善男子善女人。暂得闻此甚深般若</a><a name="0656b29" id="0656b29">波罗蜜多法门。而能一念生净信者。当知是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080656a.htm'><img src='up.gif' border=0></a>
<a href='T080656c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>