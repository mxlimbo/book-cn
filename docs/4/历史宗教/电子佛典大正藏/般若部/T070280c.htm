<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0280c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷452)</font> 第二会 第二分习近品第五十九 <font face='Arial'>T07, p0280c</h2></font><hr>
<span class='old'>
</a><a name="0280b28" id="0280b28">习近空无相无愿。亦安住空无相无愿。亦修</a><a name="0280b29" id="0280b29">行空无相无愿三摩地。而不证预流果。乃至</span><a name="0280c01" id="0280c01">不证独觉菩提。虽习近四念住乃至八圣道</a><a name="0280c02" id="0280c02">支。亦安住四念住乃至八圣道支。亦修行四</a><a name="0280c03" id="0280c03">念住乃至八圣道支。而不证预流果。乃至不</a><a name="0280c04" id="0280c04">证独觉菩提。由此因缘不堕声闻及独觉地。</a><a name="0280c05" id="0280c05">疾证无上正等菩提。善现。如有壮士形貌端</a><a name="0280c06" id="0280c06">严。威猛勇健见者欢喜。具胜圆满清净眷属。</a><a name="0280c07" id="0280c07">于诸兵法学至究竟。善持器仗安固不动。六</a><a name="0280c08" id="0280c08">十四能十八明处。一切伎术无不善巧。众</a><a name="0280c09" id="0280c09">人钦仰悉皆敬伏。善事业故功少利多。由此</a><a name="0280c10" id="0280c10">诸人供养恭敬尊重赞叹无时暂舍。彼于尔</a><a name="0280c11" id="0280c11">时倍增喜跃。对诸眷属而自庆慰。有因缘故</a><a name="0280c12" id="0280c12">将其父母妻子眷属。发趣他方。中路经过险</a><a name="0280c13" id="0280c13">难旷野。其间多有恶兽劫贼怨家潜伏诸怖</a><a name="0280c14" id="0280c14">畏事。眷属小大无不惊惶。其人自恃多诸技</a><a name="0280c15" id="0280c15">术。威猛勇健身意泰然。安慰父母并诸眷属。</a><a name="0280c16" id="0280c16">勿有忧惧必令无苦。彼人于是以善巧术。将</a><a name="0280c17" id="0280c17">诸眷属至安隐处。既免危难欢娱受乐。然彼</a><a name="0280c18" id="0280c18">壮士于旷野中。恶兽怨贼无加害意。所以者</a><a name="0280c19" id="0280c19">何。自恃威猛具诸技术无所畏故。善现当</a><a name="0280c20" id="0280c20">知。诸菩萨摩诃萨亦复如是。愍生死苦诸有</a><a name="0280c21" id="0280c21">情类。发趣无上正等菩提。普缘有情发四无</a><a name="0280c22" id="0280c22">量。住四无量俱行之心。勇猛修习布施净戒</a><a name="0280c23" id="0280c23">安忍精进静虑般若波罗蜜多令速圆满。是</a><a name="0280c24" id="0280c24">菩萨摩诃萨。于此六种波罗蜜多未圆满位。</a><a name="0280c25" id="0280c25">为欲修学一切智智不证漏尽。虽住空无相</a><a name="0280c26" id="0280c26">无愿解脱门。然不随其势力而转。亦不为彼</a><a name="0280c27" id="0280c27">障所引夺。于解脱门亦不作证。由不证故不</a><a name="0280c28" id="0280c28">堕声闻及独觉地。必趣无上正等菩提。善现。</a><a name="0280c29" id="0280c29">如坚翅鸟飞腾虚空。自在翱翔久不堕落。虽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070280b.htm'><img src='up.gif' border=0></a>
<a href='T070281a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>