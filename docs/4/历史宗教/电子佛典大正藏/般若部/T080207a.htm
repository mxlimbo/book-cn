<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0222 光赞经 0207a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 222 光赞经</font> <font face='Arial'>(卷9)</font> 等三世品第二十三 <font face='Arial'>T08, p0207a</h2></font><hr>
<span class='old'>
</a><a name="0206c28" id="0206c28">问色何所生。色无所生。痛痒思想生死识</a><a name="0206c29" id="0206c29">者。亦无所生。所以者何。舍利弗色痛痒</span><a name="0207a01" id="0207a01">思想生死识亦无所有。晓了行者则无有色</a><a name="0207a02" id="0207a02">亦无所生。痛痒思想生死识亦无所生。色</a><a name="0207a03" id="0207a03">痛痒思想生死识亦无所有。所以者何。晓</a><a name="0207a04" id="0207a04">了行者则为无有眼。眼无所有。所以者何。</a><a name="0207a05" id="0207a05">晓了行者悉无所有。六情亦然。复次舍</a><a name="0207a06" id="0207a06">利弗。一切诸法悉无所有。所以者何。晓了</a><a name="0207a07" id="0207a07">行者不造所有。是故舍利弗。色痛痒思想</a><a name="0207a08" id="0207a08">生死识者。亦无所生。又舍利弗。所问者色</a><a name="0207a09" id="0207a09">无所生则为非色。亦非痛痒思想生死识。何</a><a name="0207a10" id="0207a10">以故。色清净空无起灭。亦无所住亦无别异。</a><a name="0207a11" id="0207a11">以痛痒思想生死识亦清净空清净故。故曰</a><a name="0207a12" id="0207a12">清净。亦无起灭亦无所住不可分别。一切所</a><a name="0207a13" id="0207a13">有亦复清净。空清净故曰清净。亦无所起</a><a name="0207a14" id="0207a14">亦无所灭。亦无所住不可别知。是故舍利弗。</a><a name="0207a15" id="0207a15">色痛痒思想生死识者。亦无所生。如舍利</a><a name="0207a16" id="0207a16">弗所问。何故说此悉无所生。当何从说般若</a><a name="0207a17" id="0207a17">波罗蜜。所以者何。般若波罗蜜亦无所生。设</a><a name="0207a18" id="0207a18">无所生般若波罗蜜亦无所出。无有二法亦</a><a name="0207a19" id="0207a19">无若干。是故说此。而当从何所说般若波罗</a><a name="0207a20" id="0207a20">蜜。舍利弗问。亦不从异处出生菩萨而得道</a><a name="0207a21" id="0207a21">行。所以者何。菩萨摩诃萨行般若波罗蜜者。</a><a name="0207a22" id="0207a22">不从异生亦复不见异。般若波罗蜜亦复不</a><a name="0207a23" id="0207a23">别异处而悉等见。诸菩萨行亦无所生。又菩</a><a name="0207a24" id="0207a24">萨者无有二法亦无若干。亦不见色痛痒思</a><a name="0207a25" id="0207a25">想行生死识有异处生。所以者何。用无生故。</a><a name="0207a26" id="0207a26">色无有二亦无若干。亦不从异而有所生。亦</a><a name="0207a27" id="0207a27">不见色从异处生。所以者何。色无所生识无</a><a name="0207a28" id="0207a28">有名亦无若干。其十八种三十七品诸佛之</a><a name="0207a29" id="0207a29">法。及与七空三乘之法。不见所生。所以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080206c.htm'><img src='up.gif' border=0></a>
<a href='T080207b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>