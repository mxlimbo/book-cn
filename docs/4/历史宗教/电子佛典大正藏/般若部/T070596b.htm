<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0596b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷509)</font> 第三会 第三分魔事品第十四 <font face='Arial'>T07, p0596b</h2></font><hr>
<span class='old'>
</a><a name="0596a28" id="0596a28">魔事。复次善现。书写般若波罗蜜多甚深经</a><a name="0596a29" id="0596a29">时。频申欠呿无缘戏笑互相轻陵。身心躁扰</span><a name="0596b01" id="0596b01">文句倒错。迷惑义理不得滋味。横事卒起书</a><a name="0596b02" id="0596b02">写不终。当知是为菩萨魔事。复次善现。受持</a><a name="0596b03" id="0596b03">读诵思惟修习说听般若波罗蜜多甚深经</a><a name="0596b04" id="0596b04">时。频申欠呿无缘戏笑互相轻陵。身心躁扰</a><a name="0596b05" id="0596b05">文句倒错。迷惑义理不得滋味。横事卒起所</a><a name="0596b06" id="0596b06">作不成。当知是为菩萨魔事。具寿善现即白</a><a name="0596b07" id="0596b07">佛言。何因缘故有菩萨乘善男子等。闻说般</a><a name="0596b08" id="0596b08">若波罗蜜多忽作是念。我于此经不得滋味。</a><a name="0596b09" id="0596b09">何用勤苦听此经为。作是念已即便舍去。受</a><a name="0596b10" id="0596b10">持读诵思惟修习书写演说亦复如是。佛告</a><a name="0596b11" id="0596b11">善现。是菩萨乘善男子等。于过去世未久修</a><a name="0596b12" id="0596b12">行布施等六波罗蜜多。故于此经不得滋味。</a><a name="0596b13" id="0596b13">心不爱乐即便弃舍。复次善现。住菩萨乘善</a><a name="0596b14" id="0596b14">男子等。闻说般若波罗蜜多。若作是念。我等</a><a name="0596b15" id="0596b15">于此不得受记何用听为。心不清净便从座</a><a name="0596b16" id="0596b16">起。厌舍而去无顾恋心。当知是为菩萨魔事。</a><a name="0596b17" id="0596b17">具寿善现即白佛言。何缘于此甚深经中。不</a><a name="0596b18" id="0596b18">授彼记而令彼类无顾恋心厌舍而去。佛告</a><a name="0596b19" id="0596b19">善现。菩萨未入正性离生。不应授彼大菩提</a><a name="0596b20" id="0596b20">记。若授彼记增彼憍逸有损无益故不为记。</a><a name="0596b21" id="0596b21">复次善现。住菩萨乘善男子等。闻说般若波</a><a name="0596b22" id="0596b22">罗蜜多。若作是念。此中不说我等名字何用</a><a name="0596b23" id="0596b23">听为。心不清净便从座起。厌舍而去无顾恋</a><a name="0596b24" id="0596b24">心。当知是为菩萨魔事。具寿善现即白佛言。</a><a name="0596b25" id="0596b25">何缘于此甚深经中不记说彼菩萨名字。佛</a><a name="0596b26" id="0596b26">告善现。菩萨未受大菩提记。法尔不应记说</a><a name="0596b27" id="0596b27">名字。复次善现。住菩萨乘善男子等。闻说般</a><a name="0596b28" id="0596b28">若波罗蜜多。若作是念。此中不说我等生处</a><a name="0596b29" id="0596b29">城邑聚落何用听为。心不清净便从座起。厌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070596a.htm'><img src='up.gif' border=0></a>
<a href='T070596c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>