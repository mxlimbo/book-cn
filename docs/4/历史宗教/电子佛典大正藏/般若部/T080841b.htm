<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0246 仁王护国般若波罗蜜多经 0841b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 246 仁王护国般若波罗蜜多经</font> <font face='Arial'>(卷2)</font> 奉持品第七 <font face='Arial'>T08, p0841b</h2></font><hr>
<span class='old'>
</a><a name="0841a28" id="0841a28">言大王汝今谛听。从初习忍至金刚定。如法</a><a name="0841a29" id="0841a29">修行十三观门。皆为法师依持建立。汝等大</span><a name="0841b01" id="0841b01">众应当如佛而供养之。百千万亿天妙香花</a><a name="0841b02" id="0841b02">而以奉上</a><a name="0841b03" id="0841b03"><p>善男子其法师者习种性菩萨。若比丘比丘</a><a name="0841b04" id="0841b04">尼优婆塞优婆夷修十住行。见佛法僧发菩</a><a name="0841b05" id="0841b05">提心。于诸众生利乐悲愍。自观己身六界</a><a name="0841b06" id="0841b06">诸根。一切无常苦空无我。了知业行生死涅</a><a name="0841b07" id="0841b07">槃。能利自他饶益安乐。闻赞佛毁佛心定不</a><a name="0841b08" id="0841b08">动。闻有佛无佛心定不退。三业无失起六和</a><a name="0841b09" id="0841b09">敬。方便善巧调伏众生。勤学十智神通化利。</a><a name="0841b10" id="0841b10">下品修习八万四千。波罗蜜多。善男子习忍</a><a name="0841b11" id="0841b11">以前经十千劫。行十善行有退有进。譬如轻</a><a name="0841b12" id="0841b12">毛随风东西。若至忍位入正定聚。不作五逆</a><a name="0841b13" id="0841b13">不谤正法。知我法相悉皆空故。住解脱位于</a><a name="0841b14" id="0841b14">一阿僧祇劫。修习此忍能起胜行。复次性种</a><a name="0841b15" id="0841b15">性菩萨住无分别。修十慧观舍财命故。持净</a><a name="0841b16" id="0841b16">戒故心谦下故。利自他故生死无乱故。无相</a><a name="0841b17" id="0841b17">甚深故达有如幻故。不求果报故得无碍解</a><a name="0841b18" id="0841b18">故。念念示现佛神力故。对治四倒三不善根。</a><a name="0841b19" id="0841b19">三世惑业十颠倒故。我人知见念念虚伪。了</a><a name="0841b20" id="0841b20">达名假受假法假。皆不可得无自他相住真</a><a name="0841b21" id="0841b21">实观。中品修习八万四千波罗蜜多。于二阿</a><a name="0841b22" id="0841b22">僧祇劫。行诸胜行得坚忍位</a><a name="0841b23" id="0841b23"><p>复次道种性菩萨住坚忍中观诸法性得无生</a><a name="0841b24" id="0841b24">灭。四无量心能破诸闇。常见诸佛广兴供养。</a><a name="0841b25" id="0841b25">常学诸佛住回向心。所修善根皆如实际。能</a><a name="0841b26" id="0841b26">于三昧广作佛事。现种种身行四摄法。住无</a><a name="0841b27" id="0841b27">分别化利众生。智慧明了甚深观察。一切行</a><a name="0841b28" id="0841b28">愿普皆修习。能为法师调御有情。善观五蕴</a><a name="0841b29" id="0841b29">三界二谛。无自他相得如实性。虽常修胜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080841a.htm'><img src='up.gif' border=0></a>
<a href='T080841c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>