<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0794a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷543)</font> 第四会 第四分随喜回向品第六之一 <font face='Arial'>T07, p0794a</h2></font><hr>
<span class='old'>
</a><a name="0793c28" id="0793c28">于一切法执着诸相而起随喜回向无上正等。</a><a name="0793c29" id="0793c29">菩提。是菩萨摩诃萨所起随喜回向之心。则</span><a name="0794a01" id="0794a01">便堕于想心见倒。复次善现。若菩萨摩诃萨</a><a name="0794a02" id="0794a02">于已灭度诸佛世尊及诸弟子功德善根。若</a><a name="0794a03" id="0794a03">欲发起随喜回向无上正等菩提心者。应作</a><a name="0794a04" id="0794a04">是念。如佛世尊及诸弟子皆已灭度自性非</a><a name="0794a05" id="0794a05">有功德善根。亦复如是。我所发起随喜回向</a><a name="0794a06" id="0794a06">无上正等菩提之心及所回向无上菩提。性</a><a name="0794a07" id="0794a07">相亦尔都不可得。如是知已于诸善根。发生</a><a name="0794a08" id="0794a08">随喜回向无上正等菩提。便能不生想心见</a><a name="0794a09" id="0794a09">倒。名正随喜回向菩提。若菩萨摩诃萨以取</a><a name="0794a10" id="0794a10">相为方便。行深般若波罗蜜多。于已灭度佛</a><a name="0794a11" id="0794a11">及弟子功德善根。取相随喜回向菩提。是为</a><a name="0794a12" id="0794a12">非善随喜回向。由斯便堕想心见倒。若菩萨</a><a name="0794a13" id="0794a13">摩诃萨不取相为方便。行深般若波罗蜜多。</a><a name="0794a14" id="0794a14">于已灭度佛及弟子功德善根。离相随喜回</a><a name="0794a15" id="0794a15">向无上正等菩提。是名为善随喜回向。由斯</a><a name="0794a16" id="0794a16">不堕想心见倒</a><a name="0794a17" id="0794a17"><p>尔时慈氏菩萨摩诃萨问具寿善现言。大德。</a><a name="0794a18" id="0794a18">云何菩萨摩诃萨于诸如来应正等觉及弟子</a><a name="0794a19" id="0794a19">众功德善根。随喜俱行福业事等。皆不取相</a><a name="0794a20" id="0794a20">而能随喜回向无上正等菩提。善现答言。应</a><a name="0794a21" id="0794a21">知菩萨摩诃萨所学般若波罗蜜多。有如是</a><a name="0794a22" id="0794a22">等方便善巧。虽不取相而所作成。非离般</a><a name="0794a23" id="0794a23">若波罗蜜多。有能正起随喜回向。是故菩萨</a><a name="0794a24" id="0794a24">摩诃萨众欲成所作应学般若波罗蜜多。慈</a><a name="0794a25" id="0794a25">氏菩萨摩诃萨言。大德善现。莫作是说。所以</a><a name="0794a26" id="0794a26">者何。以甚深般若波罗蜜多中诸佛世尊并</a><a name="0794a27" id="0794a27">弟子众及所成就功德善根。皆无所有都不</a><a name="0794a28" id="0794a28">可得。所作随喜诸福业事。发心回向无上菩</a><a name="0794a29" id="0794a29">提亦无所有都不可得。此中菩萨摩诃萨行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070793c.htm'><img src='up.gif' border=0></a>
<a href='T070794b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>