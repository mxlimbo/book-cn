<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0929b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷567)</font> 第六会 第六分显相品第三 <font face='Arial'>T07, p0929b</h2></font><hr>
<span class='old'>
</a><a name="0929a28" id="0929a28">义者即是虚妄愚夫之法。天王当知。是名菩</a><a name="0929a29" id="0929a29">萨善巧说法。诸菩萨摩诃萨行深般若波罗</span><a name="0929b01" id="0929b01">蜜多。以方便力得无碍辩。随众根性宣说如</a><a name="0929b02" id="0929b02">是甚深般若波罗蜜多。令诸有情如实悟入</a><a name="0929b03" id="0929b03"><p><b>　　<A NAME="n473"></A>第六分法界品第四之一</b></a><a name="0929b04" id="0929b04"><p>尔时最胜复从座起。偏覆左肩右膝着地。合</a><a name="0929b05" id="0929b05">掌恭敬而白佛言。世尊。云何诸菩萨摩诃萨</a><a name="0929b06" id="0929b06">学深般若波罗蜜多通达法界。于是佛告最</a><a name="0929b07" id="0929b07">胜天言。善哉善哉。谛听谛听极善作意。吾当</a><a name="0929b08" id="0929b08">为汝分别解说。最胜天言。唯然愿说我等乐</a><a name="0929b09" id="0929b09">闻。佛告最胜。天王当知。诸菩萨摩诃萨学深</a><a name="0929b10" id="0929b10">般若波罗蜜多。有妙慧故亲近善友。发勤精</a><a name="0929b11" id="0929b11">进离诸障惑。心得清净恭敬尊重。乐习空行</a><a name="0929b12" id="0929b12">远离诸见。修如实道通达法界。天王当知是</a><a name="0929b13" id="0929b13">诸菩萨有妙慧故亲近善友。欢喜敬事如真</a><a name="0929b14" id="0929b14">佛想。以亲近故离诸懈怠。灭除一切恶不善</a><a name="0929b15" id="0929b15">法生长善根。既灭烦恼远离障法。身语意业</a><a name="0929b16" id="0929b16">皆得清净。由清净故便生敬重。以敬重心修</a><a name="0929b17" id="0929b17">习空行。修空行故远离诸见。离诸见故修行</a><a name="0929b18" id="0929b18">正道。修正道故能见法界。尔时最胜复白佛</a><a name="0929b19" id="0929b19">言。世尊。云何名为法界。佛告最胜天王。当知</a><a name="0929b20" id="0929b20">法界即是不虚妄性。世尊。云何不虚妄性。天</a><a name="0929b21" id="0929b21">王。即是不变异性。世尊。云何不变异性。天</a><a name="0929b22" id="0929b22">王。即是诸法真如。世尊。何谓诸法真如。天王</a><a name="0929b23" id="0929b23">当知。真如深妙但可智知非言能说。何以故。</a><a name="0929b24" id="0929b24">诸法真如过诸文字离语言境。一切语业不</a><a name="0929b25" id="0929b25">能行故。离诸戏论绝诸分别。无此无彼离相</a><a name="0929b26" id="0929b26">无相。远离寻伺过寻伺境。无想无相超过二</a><a name="0929b27" id="0929b27">境。远离愚夫过愚夫境。超诸魔事离诸障惑。</a><a name="0929b28" id="0929b28">非识所了住无所住。寂静圣智及无分别。后</a><a name="0929b29" id="0929b29">得智境无我我所。求不可得无取无舍。无染<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070929a.htm'><img src='up.gif' border=0></a>
<a href='T070929c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>