<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0690b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷1)</font> 通达品第一 <font face='Arial'>T08, p0690b</h2></font><hr>
<span class='old'>
</a><a name="0690a28" id="0690a28">外道。因尔降伏尊重为师言必信受。毁其邪</a><a name="0690a29" id="0690a29">法为说涅槃。令入正教精修梵行。禅定三昧</span><a name="0690b01" id="0690b01">得诸神通。见多欲者化为女人第一端正。令</a><a name="0690b02" id="0690b02">彼爱着倏忽之顷示现无常。色变[<a href='javascript:showpic("images/029820.gif")'>月*逢</a>]胀烂坏</a><a name="0690b03" id="0690b03">臭处。使其增恶起厌离心。即复本形为菩萨</a><a name="0690b04" id="0690b04">像而为说法。令发阿耨多罗三藐三菩提心</a><a name="0690b05" id="0690b05">成无上果。见大乘人离善知识。学二乘道不</a><a name="0690b06" id="0690b06">得其果唐失大乘。观彼根性即为说法入无</a><a name="0690b07" id="0690b07">上道。未发心者化令发心。已发心者教使坚</a><a name="0690b08" id="0690b08">固。见持戒人犯少轻罪。不解忏悔懈退忧愁</a><a name="0690b09" id="0690b09">不复修道。即为说法对治忏除令道胜进。菩</a><a name="0690b10" id="0690b10">萨摩诃萨少欲知足唯求法利。为众生说供</a><a name="0690b11" id="0690b11">养。如来。成就六波罗蜜说法供养。是为檀波</a><a name="0690b12" id="0690b12">罗蜜行不违言。是尸波罗蜜若天若魔不能</a><a name="0690b13" id="0690b13">坏乱。是羼提波罗蜜心心相续不觉疲倦。是</a><a name="0690b14" id="0690b14">毗梨耶波罗蜜专心一念不缘异境。是禅波</a><a name="0690b15" id="0690b15">罗蜜说法供养不见我我所。是般若波罗蜜</a><a name="0690b16" id="0690b16">不见我能行及所行法。无二无别自性离故。</a><a name="0690b17" id="0690b17">是名菩萨摩诃萨学般若波罗蜜通达方便波</a><a name="0690b18" id="0690b18">罗蜜。大王。菩萨摩诃萨学般若波罗蜜行尼</a><a name="0690b19" id="0690b19">坻波罗蜜。菩萨发愿不为有乐出离三界求</a><a name="0690b20" id="0690b20">二乘道。作大愿言。一切众生众生所摄皆入</a><a name="0690b21" id="0690b21">涅槃。然后我身乃成正觉。未发心者即令发</a><a name="0690b22" id="0690b22">心。已发心者令其修行。已修行者令得菩提。</a><a name="0690b23" id="0690b23">得菩提者请转法轮。乃至分身舍利起塔供</a><a name="0690b24" id="0690b24">养。复作愿言。若有世界诸佛成道悉无天魔。</a><a name="0690b25" id="0690b25">愿自智慧发无上心不由外缘。又愿我身常</a><a name="0690b26" id="0690b26">在世间。一切众生悉令成就。愿新发意诸菩</a><a name="0690b27" id="0690b27">萨等。若闻如来说甚深法心不惊怖。无边佛</a><a name="0690b28" id="0690b28">道。无边佛境。无边大悲。愿诸众生皆悉通达。</a><a name="0690b29" id="0690b29">又愿我身常生秽国不生净土。何以故。譬如</a><a name="0690b30" id="0690b30">病人乃须医药无疾不须。不见我能行及所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080690a.htm'><img src='up.gif' border=0></a>
<a href='T080690c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>