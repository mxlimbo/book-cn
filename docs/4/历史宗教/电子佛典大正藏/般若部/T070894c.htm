<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0894c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷561)</font> 第五会 第五分甚深相品第十三 <font face='Arial'>T07, p0894c</h2></font><hr>
<span class='old'>
</a><a name="0894b28" id="0894b28">佛所顶礼双足。却住一面同白佛言。世尊。所</a><a name="0894b29" id="0894b29">说诸甚深法以何为相。尔时佛告诸天众言。</span><a name="0894c01" id="0894c01">我所宣说诸甚深法。以空无相无愿无作无</a><a name="0894c02" id="0894c02">生无灭无所依止无性为相。时诸天众复白</a><a name="0894c03" id="0894c03">佛言。佛所说法无所依止。譬如虚空不可表</a><a name="0894c04" id="0894c04">示。如来所说甚深法相。世间天人阿素洛等。</a><a name="0894c05" id="0894c05">不能安立亦不能坏。何以故。世间天人阿素</a><a name="0894c06" id="0894c06">洛等皆是相故。诸有相者于无相相。不能安</a><a name="0894c07" id="0894c07">立亦不能坏。如来所说甚深法相。不堕色数</a><a name="0894c08" id="0894c08">亦不堕受想行识数。亦复不堕人非人数。人</a><a name="0894c09" id="0894c09">非人等不能成坏。尔<span class='corr'>时</span>佛告诸天众言。设有</a><a name="0894c10" id="0894c10">人来作如是问。虚空谁作谁能坏耶。汝谓彼</a><a name="0894c11" id="0894c11">人为正问不。诸天众曰。不也世尊。所以者何。</a><a name="0894c12" id="0894c12">虚空无体无为无相。宁可问言有成坏者。尔</a><a name="0894c13" id="0894c13">时佛告诸天众言。如是如是。如汝所说。天众</a><a name="0894c14" id="0894c14">当知。我所宣说甚深法相亦复如是。不可安</a><a name="0894c15" id="0894c15">立不可破坏。有佛无佛法尔常住。佛于此相</a><a name="0894c16" id="0894c16">如实觉知。故名如来应正等觉。时诸天众复</a><a name="0894c17" id="0894c17">白佛言。如来所觉如是诸相。极为甚深难见</a><a name="0894c18" id="0894c18">难觉。如来现觉如是相故。于一切法智无滞</a><a name="0894c19" id="0894c19">碍。一切如来应正等觉住如是相。分别开示</a><a name="0894c20" id="0894c20">甚深般若波罗蜜多。为诸有情集诸法相方</a><a name="0894c21" id="0894c21">便开示。令于般若波罗蜜多得无碍智。甚深</a><a name="0894c22" id="0894c22">般若波罗蜜多。是诸如来常所行处。佛行是</a><a name="0894c23" id="0894c23">处证萨婆若。为诸有情分别开示。尔时佛告</a><a name="0894c24" id="0894c24">诸天众言。如是如是如汝所说。天众当知。一</a><a name="0894c25" id="0894c25">切法相如来如实觉为无相。由此因缘我说</a><a name="0894c26" id="0894c26">诸佛得无碍智无能及者。尔时世尊告善现</a><a name="0894c27" id="0894c27">曰。甚深般若波罗蜜多是诸佛母。能示世间</a><a name="0894c28" id="0894c28">诸法实相。是故诸佛依法而住。供养恭敬尊</a><a name="0894c29" id="0894c29">重赞叹。摄受护持所依住法。此法即是甚深<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070894b.htm'><img src='up.gif' border=0></a>
<a href='T070895a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>