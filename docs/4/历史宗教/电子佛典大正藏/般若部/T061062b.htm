<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1062b</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷398)</font> 初分常啼菩萨品第七十七之一 <font face='Arial'>T06, p1062b</h2></font><hr>
<span class='old'>
</a><a name="1062a28" id="1062a28">正等菩提。是时常啼菩萨摩诃萨。即白十方</a><a name="1062a29" id="1062a29">诸佛言。何等名为我之善友。我当亲近恭敬</span><a name="1062b01" id="1062b01">供养。十方诸佛告常啼言。有法涌菩萨摩诃</a><a name="1062b02" id="1062b02">萨。是汝长夜真净善友。能摄护汝令汝成熟</a><a name="1062b03" id="1062b03">所求无上正等菩提。亦令汝学甚深般若波</a><a name="1062b04" id="1062b04">罗蜜多方便善巧。彼能长夜摄益汝故是汝</a><a name="1062b05" id="1062b05">善友。汝应亲近恭敬供养。又善男子。汝若一</a><a name="1062b06" id="1062b06">劫若二若三。如是乃至若百千劫。或复过是。</a><a name="1062b07" id="1062b07">恭敬顶戴法涌菩萨。复以一切上妙乐具。乃</a><a name="1062b08" id="1062b08">至三千大千世界所有妙色声香味触尽以供</a><a name="1062b09" id="1062b09">养。未能报彼须臾之恩。何以故。善男子。汝</a><a name="1062b10" id="1062b10">因法涌菩萨威力。现得如是无量胜妙三摩</a><a name="1062b11" id="1062b11">地门。又当因彼令汝获得甚深般若波罗蜜</a><a name="1062b12" id="1062b12">多方便善巧。疾证无上正等菩提。时十方佛</a><a name="1062b13" id="1062b13">方便赞慰教诫教授常啼菩萨。令欢喜已忽</a><a name="1062b14" id="1062b14">然不现</a><a name="1062b15" id="1062b15"><p>尔时常啼菩萨摩诃萨。从现所证三摩地起。</a><a name="1062b16" id="1062b16">不见诸佛心怀惆怅。作是思惟。我向所见十</a><a name="1062b17" id="1062b17">方诸佛。先从何来今往何所。谁能为我断如</a><a name="1062b18" id="1062b18">是疑。复作是念。法涌菩萨久已修学甚深般</a><a name="1062b19" id="1062b19">若波罗蜜多。方便善巧已得无量陀罗尼门</a><a name="1062b20" id="1062b20">及三摩地。于诸菩萨自在神通已到究竟。已</a><a name="1062b21" id="1062b21">曾供养无量如来应正等觉。于诸佛所发弘</a><a name="1062b22" id="1062b22">誓愿种诸善根。于长夜中为我善友。常摄受</a><a name="1062b23" id="1062b23">我令获利乐。我当疾诣法涌菩萨摩诃萨所。</a><a name="1062b24" id="1062b24">问向所见十方诸佛。先从何来今往何所。彼</a><a name="1062b25" id="1062b25">能为我断如是疑。善现。当知是时常啼菩萨</a><a name="1062b26" id="1062b26">摩诃萨。作此念已。便于法涌菩萨摩诃萨所。</a><a name="1062b27" id="1062b27">转增爱敬清净之心。复作是念。我今欲诣法</a><a name="1062b28" id="1062b28">涌菩萨摩诃萨所。当以何物而为供养。然我</a><a name="1062b29" id="1062b29">贫匮无有花香泽香散香衣服璎珞宝幢幡盖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T061062a.htm'><img src='up.gif' border=0></a>
<a href='T061062c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>