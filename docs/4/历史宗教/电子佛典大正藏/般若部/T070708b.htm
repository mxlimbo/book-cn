<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0708b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷528)</font> 第三会 第三分妙相品第二十八之一 <font face='Arial'>T07, p0708b</h2></font><hr>
<span class='old'>
</a><a name="0708a28" id="0708a28">萨顺忍。亦是修道得果现观。善现当知。诸菩</a><a name="0708a29" id="0708a29">萨摩诃萨以无性为圣道。以无性为得果。以</span><a name="0708b01" id="0708b01">无性为现观。由此因缘。当知诸法无不皆以</a><a name="0708b02" id="0708b02">无性为性。具寿善现复白佛言。若一切法无</a><a name="0708b03" id="0708b03">不皆以无性为性。云何世尊。于一切法无性</a><a name="0708b04" id="0708b04">为性现等正觉。现等正觉已说名为佛。于一</a><a name="0708b05" id="0708b05">切法及诸境界得自在转。佛告善现。如是如</a><a name="0708b06" id="0708b06">是。诸法皆以无性为性。我本修学菩萨道时。</a><a name="0708b07" id="0708b07">修行布施乃至般若波罗蜜多。由此离欲恶</a><a name="0708b08" id="0708b08">不善法。有寻有伺离生喜乐入初静虑。广说</a><a name="0708b09" id="0708b09">乃至断乐断苦先喜忧没不苦不乐舍念清净</a><a name="0708b10" id="0708b10">入第四静虑具足而住。我于尔时于诸静虑</a><a name="0708b11" id="0708b11">及静虑支。虽善取相而无所执。于诸静虑及</a><a name="0708b12" id="0708b12">静虑支不生味着。于诸静虑及静虑支都无</a><a name="0708b13" id="0708b13">所得。我于尔时于四静虑行相清净无所分</a><a name="0708b14" id="0708b14">别。我于尔时于诸静虑及静虑支虽善纯熟。</a><a name="0708b15" id="0708b15">而不受彼所得果报。但依静虑令心引发神</a><a name="0708b16" id="0708b16">境天耳他心宿住天眼智通。于此五通虽善</a><a name="0708b17" id="0708b17">取相。而无所执亦不爱味。于诸通境都无所</a><a name="0708b18" id="0708b18">得。亦不分别如空而住。我于尔时观一切法</a><a name="0708b19" id="0708b19">平等平等无性为性。以一刹那相应妙慧。证</a><a name="0708b20" id="0708b20">得无上正等菩提。谓现等觉。是苦圣谛。是集</a><a name="0708b21" id="0708b21">圣谛。是灭圣谛。是道圣谛。皆同一相。所谓无</a><a name="0708b22" id="0708b22">相。如是无相亦不可得。由此成就如来十力</a><a name="0708b23" id="0708b23">四无所畏四无碍解及十八佛不共法等无边</a><a name="0708b24" id="0708b24">功德。以佛妙智安立有情三聚差别。随其所</a><a name="0708b25" id="0708b25">应方便化导。令获殊胜利益安乐。具寿善现</a><a name="0708b26" id="0708b26">复白佛言。云何如来应正等觉。于一切法无</a><a name="0708b27" id="0708b27">性性中。起四静虑发五神通。证大菩提具诸</a><a name="0708b28" id="0708b28">功德。安立利乐三聚有情。佛告善现。若诸欲</a><a name="0708b29" id="0708b29">恶不善法等有少自性或复他性为自性者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070708a.htm'><img src='up.gif' border=0></a>
<a href='T070708c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>