<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0233 文殊师利所说般若波罗蜜经 0734c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 233 文殊师利所说般若波罗蜜经</font> <font face='Arial'>(卷1)</font> <font face='Arial'>T08, p0734c</h2></font><hr>
<span class='old'>
</a><a name="0734b28" id="0734b28">若波罗蜜。佛告文殊师利。善哉善哉。恣听汝</a><a name="0734b29" id="0734b29">说。文殊师利白佛言。世尊。若不得法生是修</span><a name="0734c01" id="0734c01">般若波罗蜜。何以故。诸法无有生故。若不</a><a name="0734c02" id="0734c02">得法住是修般若波罗蜜。何以故。诸法如实</a><a name="0734c03" id="0734c03">故。若不得灭是修般若波罗蜜。何以故。诸法</a><a name="0734c04" id="0734c04">寂灭故。世尊。若不得色是修般若波罗蜜乃</a><a name="0734c05" id="0734c05">至不得识是修般若波罗蜜。何以故。一切诸</a><a name="0734c06" id="0734c06">法如幻如焰故。世尊。若不得眼是修般若波</a><a name="0734c07" id="0734c07">罗蜜。乃至不得意是修般若波罗蜜。若不得</a><a name="0734c08" id="0734c08">色乃至法。不得眼界色界眼识界。乃至不得</a><a name="0734c09" id="0734c09">法界意识界。是修般若波罗蜜。若不得欲界</a><a name="0734c10" id="0734c10">是修般若波罗蜜。乃至无色界亦如是。世尊。</a><a name="0734c11" id="0734c11">若不得檀波罗蜜。是修般若波罗蜜。乃至不</a><a name="0734c12" id="0734c12">得般若波罗蜜。是修般若波罗蜜。若不得佛</a><a name="0734c13" id="0734c13">十力四无所畏乃至十八不共法。是修般若</a><a name="0734c14" id="0734c14">波罗蜜。何以故。内空故。乃至无法有法空</a><a name="0734c15" id="0734c15">故。世尊。若得生住灭。非修般若波罗蜜。若</a><a name="0734c16" id="0734c16">得五阴十二入十八界。非修般若波罗蜜。若</a><a name="0734c17" id="0734c17">得欲界色界无色界。非修般若波罗蜜。若得</a><a name="0734c18" id="0734c18">檀乃至般若。若得佛十力乃至十八不共法。</a><a name="0734c19" id="0734c19">非修般若波罗蜜。何以故。以有得故。世尊。</a><a name="0734c20" id="0734c20">若善男子善女人。闻此甚深般若波罗蜜。不</a><a name="0734c21" id="0734c21">惊不疑不怖不退。当知是人久于先佛深种</a><a name="0734c22" id="0734c22">善根。文殊师利复白佛言。世尊。若不见垢</a><a name="0734c23" id="0734c23">法净法不见生死果不见涅槃果。不见佛不</a><a name="0734c24" id="0734c24">见菩萨不见缘觉不见声闻不见凡夫。是修</a><a name="0734c25" id="0734c25">般若波罗蜜。何以故。一切诸法无垢无净。乃</a><a name="0734c26" id="0734c26">至无凡夫故。世尊。若见垢净乃至见凡夫。非</a><a name="0734c27" id="0734c27">修般若波罗蜜。世尊。若见垢法差别净法差</a><a name="0734c28" id="0734c28">别。乃至见佛差别。凡夫法差别。非修般若</a><a name="0734c29" id="0734c29">波罗蜜。何以故。般若波罗蜜无差别故。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080734b.htm'><img src='up.gif' border=0></a>
<a href='T080735a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>