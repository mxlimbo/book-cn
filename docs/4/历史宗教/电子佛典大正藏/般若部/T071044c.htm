<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1044c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷589)</font> 第十三会忍波罗蜜多分 第十三安忍波罗蜜多分 <font face='Arial'>T07, p1044c</h2></font><hr>
<span class='old'>
</a><a name="1044b28" id="1044b28">能住安忍波罗蜜多。时舍利子便问具寿满</a><a name="1044b29" id="1044b29">慈子言。诸菩萨众所修安忍。与声闻众所修</span><a name="1044c01" id="1044c01">安忍有何差别。满慈子言。诸声闻众所修安</a><a name="1044c02" id="1044c02">忍。名为少分行相。所缘非极圆满。诸菩萨众</a><a name="1044c03" id="1044c03">所修安忍。名为具分行相。所缘最极圆满。谓</a><a name="1044c04" id="1044c04">诸菩萨安忍无量。为欲利乐无量有情。被安</a><a name="1044c05" id="1044c05">忍铠作是誓言。我当度脱无量有情。皆令离</a><a name="1044c06" id="1044c06">苦证涅槃乐。是故菩萨安忍无量。声闻安忍</a><a name="1044c07" id="1044c07">唯为舍弃自身烦恼非为有情。是故名为少</a><a name="1044c08" id="1044c08">分安忍。非如菩萨摩诃萨众安忍无量。以诸</a><a name="1044c09" id="1044c09">菩萨不离安忍波罗蜜多。是故名为具分安</a><a name="1044c10" id="1044c10">忍。若于菩萨起不清净。不能含忍损害之心。</a><a name="1044c11" id="1044c11">当知彼人获无量罪。非于声闻独觉乘等。是</a><a name="1044c12" id="1044c12">故菩萨安忍最胜。又舍利子。诸菩萨摩诃萨。</a><a name="1044c13" id="1044c13">如为如来应正等觉之所诃责心无忿恨。如</a><a name="1044c14" id="1044c14">是若为或旃荼罗或补羯娑或余下贱诸有情</a><a name="1044c15" id="1044c15">类诃骂谤毁。亦不应起忿恚嫌恨加报之心</a><a name="1044c16" id="1044c16">经刹那顷。如是菩萨摄受安忍波罗蜜多。疾</a><a name="1044c17" id="1044c17">得圆满不久证得一切智智。如是菩萨修学</a><a name="1044c18" id="1044c18">安忍波罗蜜多。渐次究竟疾证无上正等菩</a><a name="1044c19" id="1044c19">提。若菩萨摩诃萨。如是安住摄受安忍波罗</a><a name="1044c20" id="1044c20">蜜多。堪受他人诃骂谤毁。其心不动如妙高</a><a name="1044c21" id="1044c21">山。功德善根增长难坏。速证无上正等菩提。</a><a name="1044c22" id="1044c22">普为世间作大饶益</a><a name="1044c23" id="1044c23"><p>时舍利子复问具寿满慈子言。若菩萨摩诃</a><a name="1044c24" id="1044c24">萨修安忍时。有二人来至菩萨所。一善心</a><a name="1044c25" id="1044c25">故以旃檀涂。一恶心故以火烧身。菩萨于</a><a name="1044c26" id="1044c26">彼应起何心。满慈子言。是菩萨摩诃萨欲</a><a name="1044c27" id="1044c27">证无上正等菩提。于第一人不应起爱。于第</a><a name="1044c28" id="1044c28">二人不应起恚。应于彼二起平等心。俱欲毕</a><a name="1044c29" id="1044c29">竟利益安乐。如是菩萨摩诃萨众能行安忍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071044b.htm'><img src='up.gif' border=0></a>
<a href='T071045a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>