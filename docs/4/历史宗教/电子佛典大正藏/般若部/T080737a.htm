<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0233 文殊师利所说般若波罗蜜经 0737a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 233 文殊师利所说般若波罗蜜经</font> <font face='Arial'>(卷1)</font> <font face='Arial'>T08, p0737a</h2></font><hr>
<span class='old'>
</a><a name="0736c28" id="0736c28">耶。文殊师利言。思议定者是可得相。不可</a><a name="0736c29" id="0736c29">思议定者不可得相。一切众生实成就不可</span><a name="0737a01" id="0737a01">思议定。何以故。一切心相即非心故。是名</a><a name="0737a02" id="0737a02">不思议定。是故一切众生相及不思议三昧</a><a name="0737a03" id="0737a03">相。等无分别。佛赞文殊师利言。善哉善哉。汝</a><a name="0737a04" id="0737a04">于诸佛。久殖善根净修梵行。乃能演说甚深</a><a name="0737a05" id="0737a05">三昧。汝今安住如是般若波罗蜜中。文殊师</a><a name="0737a06" id="0737a06">利言。若我住般若波罗蜜中。能作是说。即是</a><a name="0737a07" id="0737a07">有想便住我想。若住有想我想中者。般若波</a><a name="0737a08" id="0737a08">罗蜜便有处所。般若波罗蜜若住于无。亦是</a><a name="0737a09" id="0737a09">我想亦名处所。离此二处住无所住。如诸佛</a><a name="0737a10" id="0737a10">住安处寂灭非思议境界。如是不思议。名般</a><a name="0737a11" id="0737a11">若波罗蜜住处。般若波罗蜜处。一切法无相。</a><a name="0737a12" id="0737a12">一切法无作。般若波罗蜜即不思议。不思议</a><a name="0737a13" id="0737a13">即法界。法界即无相。无相即不思议。不思议</a><a name="0737a14" id="0737a14">即般若波罗蜜。般若波罗蜜法界无二无别</a><a name="0737a15" id="0737a15">无二无别即法界。法界即无相。无相即般若</a><a name="0737a16" id="0737a16">波罗蜜界。般若波罗蜜界即不思议界。不思</a><a name="0737a17" id="0737a17">议界即无生无灭界。无生无灭界即不思议</a><a name="0737a18" id="0737a18">界。文殊师利言。如来界及我界即不二相。如</a><a name="0737a19" id="0737a19">是修般若波罗蜜者。即不求菩提。何以故。菩</a><a name="0737a20" id="0737a20">提相离即般若波罗蜜故。世尊。若知我相而</a><a name="0737a21" id="0737a21">不可着。无知无著是佛所知。不可思议无知</a><a name="0737a22" id="0737a22">无著即佛所知。何以故。知体本性无所有相。</a><a name="0737a23" id="0737a23">云何能转法界。若知本性无体无著者。即名</a><a name="0737a24" id="0737a24">无物。若无有物是无处所无依无住无依无</a><a name="0737a25" id="0737a25">住即无生无灭。无生无灭即是有为功德。若</a><a name="0737a26" id="0737a26">如是知则无心想。无心想者云何当知。有为</a><a name="0737a27" id="0737a27">无为功德。无知即不思议。不思议者是佛所</a><a name="0737a28" id="0737a28">知。亦无取无不取不见三世去来等相。不取</a><a name="0737a29" id="0737a29">生灭及诸起作。亦不断不常。如是知者是名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080736c.htm'><img src='up.gif' border=0></a>
<a href='T080737b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>