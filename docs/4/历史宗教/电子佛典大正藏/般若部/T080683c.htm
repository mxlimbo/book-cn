<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0229 佛说佛母宝德藏般若波罗蜜经 0683c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 229 佛说佛母宝德藏般若波罗蜜经</font> <font face='Arial'>(卷3)</font> 聚集品第二十九 <font face='Arial'>T08, p0683c</h2></font><hr>
<span class='old'>
</a><br><a name="0683b28" id="0683b28">　　由如奴仆事其主　　　利于众生亦如是</a><br><a name="0683b29" id="0683b29">　　如仆事主心专注　　　虽被嗔辱而无对</span><br><a name="0683c01" id="0683c01">　　凡所动止常在心　　　唯恐彼主责其过</a><br><a name="0683c02" id="0683c02">　　菩萨为求佛菩提　　　如奴事主利众生</a><br><a name="0683c03" id="0683c03">　　证得无上菩提已　　　利生如火烧草木</a><br><a name="0683c04" id="0683c04">　　昼夜勤行利他行　　　利已内心无我相</a><br><a name="0683c05" id="0683c05">　　如母爱子常卫护　　　寒暑虽苦心无倦　</p></a><a name="0683c06" id="0683c06"><p><b>　　<A NAME="n524"></A>佛母宝德藏般若伽陀常欢喜品第三十</b><p class='lg'></a><br><a name="0683c07" id="0683c07">　　菩萨爱乐为众生　　　修治佛刹清净行</a><br><a name="0683c08" id="0683c08">　　恒行精进波罗蜜　　　无如微尘心退倦</a><br><a name="0683c09" id="0683c09">　　大智菩萨俱胝劫　　　久修苦行为菩提</a><br><a name="0683c10" id="0683c10">　　不离精进波罗蜜　　　无懈怠心终得证</a><br><a name="0683c11" id="0683c11">　　从初发心为菩提　　　乃至得获寂静证</a><br><a name="0683c12" id="0683c12">　　恒于昼夜行精进　　　大智菩萨应如是</a><br><a name="0683c13" id="0683c13">　　有言能破于须弥　　　方证无上菩提果</a><br><a name="0683c14" id="0683c14">　　闻已懈怠而退心　　　是彼菩萨之过失</a><br><a name="0683c15" id="0683c15">　　大智菩萨闻是言　　　谓须弥卢甚微小</a><br><a name="0683c16" id="0683c16">　　于一念间可破坏　　　亦不住证佛菩提</a><br><a name="0683c17" id="0683c17">　　于身心语行精进　　　度脱世间作大利</a><br><a name="0683c18" id="0683c18">　　或着我相起懈怠　　　而不能证佛菩提</a><br><a name="0683c19" id="0683c19">　　无身心相无众生　　　离诸相住不二法</a><br><a name="0683c20" id="0683c20">　　为求无上佛菩提　　　是行精进波罗蜜</a><br><a name="0683c21" id="0683c21">　　大智菩萨行利乐　　　令人闻言悉欢喜</a><br><a name="0683c22" id="0683c22">　　说法无说无听人　　　名最上忍波罗蜜</a><br><a name="0683c23" id="0683c23">　　譬如宝满三千界　　　施佛缘觉及罗汉</a><br><a name="0683c24" id="0683c24">　　不如知法忍功德　　　百千万分不及一</a><br><a name="0683c25" id="0683c25">　　持忍菩萨得清净　　　三十二相到彼岸</a><br><a name="0683c26" id="0683c26">　　一切众生悉爱乐　　　闻法信受而调伏</a><br><a name="0683c27" id="0683c27">　　或有众生以栴檀　　　涂菩萨身为供养</a><br><a name="0683c28" id="0683c28">　　或有持火遍烧然　　　行平等心无嗔喜</a><br><a name="0683c29" id="0683c29">　　大智菩萨持是忍　　　或为缘觉及声闻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080683b.htm'><img src='up.gif' border=0></a>
<a href='T080684a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>