<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0692a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷1)</font> 显相品第二 <font face='Arial'>T08, p0692a</h2></font><hr>
<span class='old'>
</a><a name="0691c28" id="0691c28">无所住着修道离障。远恶知识亲近诸佛。心</a><a name="0691c29" id="0691c29">心相续念佛不断。通达平等随顺法界。神通</span><a name="0692a01" id="0692a01">游戏十方国土。于其本处都不动摇。见诸佛</a><a name="0692a02" id="0692a02">法犹如现前。虽处世间世法不染。犹如莲花</a><a name="0692a03" id="0692a03">生在淤泥菩萨摩诃萨虽处生死以般若波罗</a><a name="0692a04" id="0692a04">蜜方便力故而不染着。何以故。般若波罗蜜</a><a name="0692a05" id="0692a05">不生不灭自相平等。不见不着性是离故。又</a><a name="0692a06" id="0692a06">如莲华不停水滴。菩萨摩诃萨行般若波罗</a><a name="0692a07" id="0692a07">蜜。一不善法不得暂住。又如莲华所在悉香。</a><a name="0692a08" id="0692a08">菩萨摩诃萨行般若波罗蜜若在城邑聚落。</a><a name="0692a09" id="0692a09">人间天上悉具戒香。又如莲华体性清净。婆</a><a name="0692a10" id="0692a10">罗门刹利长者居士之所爱重。菩萨摩诃萨</a><a name="0692a11" id="0692a11">行般若波罗蜜。天龙夜叉乾闼婆阿修罗迦</a><a name="0692a12" id="0692a12">楼罗紧那罗摩[<a href='javascript:showpic("images/023523.gif")'>目*侯</a>]罗伽人非人等菩萨诸佛咸</a><a name="0692a13" id="0692a13">所爱敬。又如莲华始欲敷启能悦众心。菩萨</a><a name="0692a14" id="0692a14">摩诃萨行般若波罗蜜。面门常笑曾无嚬蹙</a><a name="0692a15" id="0692a15">能悦众生。又如世人梦见莲花亦是吉相。一</a><a name="0692a16" id="0692a16">切人天乃至梦中。闻见菩萨行般若波罗蜜。</a><a name="0692a17" id="0692a17">亦是吉祥况当真见。又如莲华初始生时。若</a><a name="0692a18" id="0692a18">人非人之所爱护。菩萨摩诃萨始学般若波</a><a name="0692a19" id="0692a19">罗蜜。诸佛菩萨释梵诸天之所卫护。菩萨摩</a><a name="0692a20" id="0692a20">诃萨行般若波罗蜜。兴如是心如理通达诸</a><a name="0692a21" id="0692a21">波罗蜜。满足佛法教化众生坐菩提树。成就</a><a name="0692a22" id="0692a22">阿耨多罗三藐三菩提转正法轮。世间沙门</a><a name="0692a23" id="0692a23">婆罗门。天魔释梵所不能转。化度十方无边</a><a name="0692a24" id="0692a24">世界一切众生。平等济拔于生死海。皆悉安</a><a name="0692a25" id="0692a25">置般若波罗蜜中。无归无依无救护者为作</a><a name="0692a26" id="0692a26">救护。欲见佛者即为示之作师子吼。神通游</a><a name="0692a27" id="0692a27">戏叹佛功德令众渴仰。其心清净而不转移。</a><a name="0692a28" id="0692a28">意无谄曲远离邪念。所谓不念声闻辟支佛</a><a name="0692a29" id="0692a29">法。尽诸垢秽无复烦恼。身无伪行离邪威仪。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080691c.htm'><img src='up.gif' border=0></a>
<a href='T080692b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>