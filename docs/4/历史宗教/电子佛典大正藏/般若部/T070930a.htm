<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0930a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷567)</font> 第六会 第六分法界品第四之一 <font face='Arial'>T07, p0930a</h2></font><hr>
<span class='old'>
</a><a name="0929c28" id="0929c28">乃得清凉。佛言。天王。如是如是。闻思修慧不</a><a name="0929c29" id="0929c29">能通达实相般若波罗蜜多。天王当知。所言</span><a name="0930a01" id="0930a01">旷野即喻生死。人喻有情。热喻众惑。渴喻贪</a><a name="0930a02" id="0930a02">爱。东来人者喻诸菩萨。左路即喻非正直道。</a><a name="0930a03" id="0930a03">右路喻于一切智道。诸菩萨众行深般若波</a><a name="0930a04" id="0930a04">罗蜜多。善知生死正直之路。泉喻般若波罗</a><a name="0930a05" id="0930a05">蜜多。树喻大悲。诸菩萨摩诃萨行二法故。远</a><a name="0930a06" id="0930a06">离异生及二乘道。天王当知。甚深般若波罗</a><a name="0930a07" id="0930a07">蜜多虽无形相而巧说故。令诸有情能证能</a><a name="0930a08" id="0930a08">得。天王当知。诸菩萨摩诃萨行深般若波罗</a><a name="0930a09" id="0930a09">蜜多。能如实知力无所畏不共法空。亦如实</a><a name="0930a10" id="0930a10">知诸戒定慧解脱解脱智见蕴空。亦如实知</a><a name="0930a11" id="0930a11">内空外空及内外空空空大空胜义等空。虽</a><a name="0930a12" id="0930a12">知诸法无不皆空。而知空相亦不可得。不取</a><a name="0930a13" id="0930a13">空相不起空见。不执空相不依止空。菩萨如</a><a name="0930a14" id="0930a14">是不取着故于空不堕。天王当知。诸菩萨摩</a><a name="0930a15" id="0930a15">诃萨行深般若波罗蜜多远离诸相。谓都不</a><a name="0930a16" id="0930a16">见内外诸相。离戏论相离分别相。离寻求相</a><a name="0930a17" id="0930a17">离贪着相。离境界相离攀缘相。离诸能知及</a><a name="0930a18" id="0930a18">所知相。尔时最胜便白佛言。若诸菩萨摩诃</a><a name="0930a19" id="0930a19">萨众行深般若波罗蜜多。能如是观诸法无</a><a name="0930a20" id="0930a20">相。佛薄伽梵复云何观。佛言。天王。诸佛境</a><a name="0930a21" id="0930a21">界不可思议。何以故。离境界故。一切有情思</a><a name="0930a22" id="0930a22">量佛境。心则狂乱不知此彼。何以故。同虚空</a><a name="0930a23" id="0930a23">性不可思量。求不可得离寻伺境。诸菩萨众</a><a name="0930a24" id="0930a24">行深般若波罗蜜多。尚不见有异生境等可</a><a name="0930a25" id="0930a25">得思量。况佛境界。亦不依止一切妙愿。虽</a><a name="0930a26" id="0930a26">行种种布施净戒安忍精进静虑般若波罗蜜</a><a name="0930a27" id="0930a27">多。而于彼果都无所著。于诸功德乃至涅槃</a><a name="0930a28" id="0930a28">亦不依着。何以故。离我我所无二无别自性</a><a name="0930a29" id="0930a29">离故。佛说如是甚深般若波罗蜜多大法门<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070929c.htm'><img src='up.gif' border=0></a>
<a href='T070930b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>