<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0878a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷558)</font> 第五会 第五分设利罗品第五 <font face='Arial'>T07, p0878a</h2></font><hr>
<span class='old'>
</a><a name="0877c28" id="0877c28">世界佛设利罗以为一分。有书般若波罗蜜</a><a name="0877c29" id="0877c29">多深妙法门复为一分。于斯二分我意宁取深</span><a name="0878a01" id="0878a01">妙般若波罗蜜多。所以者何。我于诸佛设利</a><a name="0878a02" id="0878a02">罗所。非不信受供养恭敬。然诸佛身及设利</a><a name="0878a03" id="0878a03">罗。皆因般若波罗蜜多深妙法门而出生故。</a><a name="0878a04" id="0878a04">皆由般若波罗蜜多深妙法门功德威力所熏</a><a name="0878a05" id="0878a05">修故。乃为一切世间天人阿素洛等供养恭</a><a name="0878a06" id="0878a06">敬。世尊。如负债人怖畏债主。即便亲近奉事</a><a name="0878a07" id="0878a07">国王。依王势力得免怖畏。反为债主怖畏供</a><a name="0878a08" id="0878a08">养。所以者何。彼人依附国王势力。王所摄受</a><a name="0878a09" id="0878a09">具威势故。王喻般若波罗蜜多。佛设利罗喻</a><a name="0878a10" id="0878a10">依王者。由依般若波罗蜜多故。得世间供养</a><a name="0878a11" id="0878a11">恭敬。诸佛所得一切智智。亦依般若波罗蜜</a><a name="0878a12" id="0878a12">多而得成办故。我宁取深妙般若波罗蜜多。</a><a name="0878a13" id="0878a13">世尊。譬如无价大宝神珠。具无量种胜妙威</a><a name="0878a14" id="0878a14">德。随所住处有此神珠。人非人等不能为害。</a><a name="0878a15" id="0878a15">设有男子或复女人。为鬼所执身心苦恼。若</a><a name="0878a16" id="0878a16">有持此神珠示之。由珠威力鬼便舍去。诸有</a><a name="0878a17" id="0878a17">热病或风或痰或二或三和合为病。若有系</a><a name="0878a18" id="0878a18">此神珠着身。如是诸病无不除愈。此珠在闇</a><a name="0878a19" id="0878a19">能作照明。热时能凉寒时能暖。随地方所有</a><a name="0878a20" id="0878a20">此神珠。时节调和不寒不热。若地方所有此</a><a name="0878a21" id="0878a21">神珠。蛇蝎等毒无敢停止。设有男子或复女</a><a name="0878a22" id="0878a22">人。为毒所中楚痛难忍。若有持此神珠令</a><a name="0878a23" id="0878a23">见。珠威势故毒即消灭。若诸有情身婴癞疾。</a><a name="0878a24" id="0878a24">恶疮肿疱目眩翳等眼病耳病鼻病舌病喉</a><a name="0878a25" id="0878a25">病身病诸支节病。带此神珠众病皆愈。若诸</a><a name="0878a26" id="0878a26">池沼泉井等中。其水浊秽或将枯涸。以珠投</a><a name="0878a27" id="0878a27">之水便盈满。香洁澄净具八功德。若以青黄</a><a name="0878a28" id="0878a28">赤白红紫碧绿杂绮种种色衣。裹此神珠投之</a><a name="0878a29" id="0878a29">于水。水随衣彩作种种色。如是无价大宝神<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070877c.htm'><img src='up.gif' border=0></a>
<a href='T070878b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>