<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0132c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷18)</font> 信本际品第八十 <font face='Arial'>T08, p0132c</h2></font><hr>
<span class='old'>
</a><a name="0132b28" id="0132b28">道则是菩萨。亦不色痛想行识亦不行道。何</a><a name="0132b29" id="0132b29">以故。道亦不言。汝当行五阴汝当行道。菩</span><a name="0132c01" id="0132c01">萨行道亦无所取。须菩提白佛言。菩萨行道</a><a name="0132c02" id="0132c02">亦不有所取亦不有所放。为作何等行于何</a><a name="0132c03" id="0132c03">所行道。佛言。于汝意云何。如来所作化。于</a><a name="0132c04" id="0132c04">何所行。有取有放不。须菩提言。世尊不也。无</a><a name="0132c05" id="0132c05">取无放。佛言。罗汉于梦中为有所取有所</a><a name="0132c06" id="0132c06">放不。答言不也。须菩提言。世尊。罗汉尚不</a><a name="0132c07" id="0132c07">眠那得有梦。佛言。如是如是须菩提。菩萨</a><a name="0132c08" id="0132c08">所行亦无所取亦无所放。须菩提言。世尊。菩</a><a name="0132c09" id="0132c09">萨意亦不于五阴亦不于道有所取放者。菩</a><a name="0132c10" id="0132c10">萨为不行十住地所应行耶。不行六波罗蜜</a><a name="0132c11" id="0132c11">耶。不行三十七品四禅四等及四空定八</a><a name="0132c12" id="0132c12">惟无九次第。不行十力四无所畏三十二相</a><a name="0132c13" id="0132c13">八十种好。不行五通。净佛国土教化众生不</a><a name="0132c14" id="0132c14">逮萨云若。可得成阿耨多罗三耶三菩不。佛</a><a name="0132c15" id="0132c15">言。如是如是须菩提。若菩萨不具足行十地。</a><a name="0132c16" id="0132c16">不具足六波罗蜜。不具足四禅四等及四空</a><a name="0132c17" id="0132c17">定八惟无禅九次第禅三十七品。乃至八十</a><a name="0132c18" id="0132c18">种好不具足者。终不得成阿耨多罗三耶三</a><a name="0132c19" id="0132c19">菩。不具足者不能逮萨云若。灭五阴空相。灭</a><a name="0132c20" id="0132c20">道空性。是性已灭住于灭性。不为法作损益。</a><a name="0132c21" id="0132c21">亦无所生亦无所灭。亦无著断亦不逮觉。须</a><a name="0132c22" id="0132c22">菩提。以世俗法教。菩萨成阿耨多罗三耶三</a><a name="0132c23" id="0132c23">菩。五阴及道以俗数故非最第一要义。菩萨</a><a name="0132c24" id="0132c24">从初发意以来。虽行道意亦不灭众生亦不</a><a name="0132c25" id="0132c25">灭。道亦不灭菩萨亦不灭。于须菩提意云何。</a><a name="0132c26" id="0132c26">汝等五阴除灭得无量三昧。得须陀洹乃至</a><a name="0132c27" id="0132c27">罗汉时。是时颇见意颇见道果不。须菩提言。</a><a name="0132c28" id="0132c28">世尊。不见也。佛言。汝弟子等云何有言有</a><a name="0132c29" id="0132c29">所逮得。须菩提言。但以世俗数耳。佛言。亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080132b.htm'><img src='up.gif' border=0></a>
<a href='T080133a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>