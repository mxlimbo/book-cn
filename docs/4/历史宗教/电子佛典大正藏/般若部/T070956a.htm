<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0956a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷572)</font> 第六会 第六分现化品第十二 <font face='Arial'>T07, p0956a</h2></font><hr>
<span class='old'>
</a><a name="0955c28" id="0955c28">静虑清净善调伏心。般若清净永无疑惑。具</a><a name="0955c29" id="0955c29">四无量如大梵王。能善修行等持等至。入出</span><a name="0956a01" id="0956a01">自在胜诸世间。修大觉因具诸福慧。受灌顶</a><a name="0956a02" id="0956a02">位得大自在。佛说如是总持门时。众中六万</a><a name="0956a03" id="0956a03">四千菩萨得不退转。三万菩萨得无生忍。二</a><a name="0956a04" id="0956a04">万天人远尘离垢生净法眼。无量无边人天</a><a name="0956a05" id="0956a05">等众。俱发无上正等觉心</a><a name="0956a06" id="0956a06"><p><b>　　<A NAME="n488"></A>第六分陀罗尼品第十三</b></a><a name="0956a07" id="0956a07"><p>尔时曼殊室利菩萨摩诃萨。即从座起顶礼</a><a name="0956a08" id="0956a08">佛足。遍覆左肩右膝着地。合掌恭敬而白佛</a><a name="0956a09" id="0956a09">言。甚奇世尊。如来所说。诸菩萨摩诃萨若得</a><a name="0956a10" id="0956a10">如是众法不入陀罗尼门。成就无量无边功</a><a name="0956a11" id="0956a11">德。佛告曼殊室利菩萨言。善男子。如是功德</a><a name="0956a12" id="0956a12">假使如来百千年说亦未能尽。尔时众中有</a><a name="0956a13" id="0956a13">一菩萨。名寂静慧。即白曼殊室利菩萨摩诃</a><a name="0956a14" id="0956a14">萨言。若菩萨摩诃萨证得如是陀罗尼门。为</a><a name="0956a15" id="0956a15">佛世尊之所称叹。如是菩萨善得大利。自行</a><a name="0956a16" id="0956a16">化彼皆悉不空。时曼殊室利菩萨报寂静慧菩</a><a name="0956a17" id="0956a17">萨言。善男子。胜义谛中无法可赞无色无相。</a><a name="0956a18" id="0956a18">无色相者有何可赞。无可赞故于何欢喜。时</a><a name="0956a19" id="0956a19">寂静慧复作是言。我闻如来契经中说。诸法</a><a name="0956a20" id="0956a20">自性无我我所。无能令喜亦无令嗔。此法平</a><a name="0956a21" id="0956a21">等菩萨应学。譬如大地依止水轮。若凿井池</a><a name="0956a22" id="0956a22">得水受用。其不凿者无由致之。如是圣智法</a><a name="0956a23" id="0956a23">平等境遍一切法。若有勤修般若巧便即便</a><a name="0956a24" id="0956a24">证得。其不修者云何得之。是故菩萨欲求无</a><a name="0956a25" id="0956a25">上正等菩提不应懈怠。若勤精进如是所说</a><a name="0956a26" id="0956a26">法平等境则现在前。如生盲人不能见色。如</a><a name="0956a27" id="0956a27">是烦恼所盲有情。于平等法不能得见。如人</a><a name="0956a28" id="0956a28">有眼无外光明。不能睹见所有色像。如是行</a><a name="0956a29" id="0956a29">人虽有智慧。若无善友不能见法。如有天眼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070955c.htm'><img src='up.gif' border=0></a>
<a href='T070956b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>