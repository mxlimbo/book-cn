<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0701c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷3)</font> 法性品第五 <font face='Arial'>T08, p0701c</h2></font><hr>
<span class='old'>
</a><a name="0701b28" id="0701b28">无相。大王。菩萨摩诃萨行般若波罗蜜。复作</a><a name="0701b29" id="0701b29">是念。法性离相。一切法离相无二无别。何以</span><a name="0701c01" id="0701c01">故。一切法离相即法性离相。法性离相一</a><a name="0701c02" id="0701c02">切众生离相同法界离相。法界离相一切法</a><a name="0701c03" id="0701c03">离相。如是离相求不可得。法性如如众生如</a><a name="0701c04" id="0701c04">如同一无二。众生如如法性如如同一无二。</a><a name="0701c05" id="0701c05">法性如如一切法如如无二无别。一切法如</a><a name="0701c06" id="0701c06">如诸佛如如无二无别。法性如如过去未来</a><a name="0701c07" id="0701c07">现在如如不相违逆。过去如如未来如如亦</a><a name="0701c08" id="0701c08">不相违。过去未来现在如如即是阴界入如</a><a name="0701c09" id="0701c09">如。阴界入如如即是染净如如。染净如如即</a><a name="0701c10" id="0701c10">是生死涅槃如如。生死涅槃如如即是一切</a><a name="0701c11" id="0701c11">法如如。大王。所言如者名为不异。无变不</a><a name="0701c12" id="0701c12">生无诤真实。以无诤故说名如如。如实知见</a><a name="0701c13" id="0701c13">诸法不生。诸法虽生如如不动。如如虽生一</a><a name="0701c14" id="0701c14">切诸法如如不生。是名法身清净不变犹如</a><a name="0701c15" id="0701c15">虚空无等等。一切三界无有一法所能及者。</a><a name="0701c16" id="0701c16">遍众生身无与似者。清净离垢本来不染。自</a><a name="0701c17" id="0701c17">性明净自性不生自性不起。在心意识非心</a><a name="0701c18" id="0701c18">意识性。即是空无相无愿。遍虚空界诸众生</a><a name="0701c19" id="0701c19">处。一切平等无边无量不异不别。非色不离</a><a name="0701c20" id="0701c20">色。非受想行识不离受想行识。非地大水火</a><a name="0701c21" id="0701c21">风大。不离地大水火风大。无生离生。虽逆</a><a name="0701c22" id="0701c22">生死不顺涅槃眼不能见耳不能闻。鼻不能</a><a name="0701c23" id="0701c23">嗅舌不能尝。身不能觉意不能知。不在心意</a><a name="0701c24" id="0701c24">识不离心意识。大王。是名法性。菩萨摩诃</a><a name="0701c25" id="0701c25">萨行般若波罗蜜。通达此法修行清净。三千</a><a name="0701c26" id="0701c26">大千世界若阎浮提城邑聚落。菩萨悉能示</a><a name="0701c27" id="0701c27">现色身。所现身者。非色非相而现色相非六</a><a name="0701c28" id="0701c28">根境。而化众生常无休息。为说此身无常无</a><a name="0701c29" id="0701c29">我苦不净法。了知众生有寂静性。能为示现<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080701b.htm'><img src='up.gif' border=0></a>
<a href='T080702a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>