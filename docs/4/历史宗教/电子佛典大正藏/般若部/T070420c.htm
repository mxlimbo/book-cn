<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0420c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷478)</font> 第二会 第二分无事品第八十三 <font face='Arial'>T07, p0420c</h2></font><hr>
<span class='old'>
</a><a name="0420b28" id="0420b28">实无异法无业无果亦无作用。无性之法常</a><a name="0420b29" id="0420b29">无性故。复次善现。如汝所说无性之法定无</span><a name="0420c01" id="0420c01">作用。云何可言。由如是法得预流果。广说乃</a><a name="0420c02" id="0420c02">至由如是法得一切智名佛世尊。令诸有情</a><a name="0420c03" id="0420c03">脱生死者。于意云何。诸所修道是无性不。诸</a><a name="0420c04" id="0420c04">预流果一来不还阿罗汉果独觉菩提及菩萨</a><a name="0420c05" id="0420c05">道一切相智是无性不。善现对曰。如是如是。</a><a name="0420c06" id="0420c06">诸所修道广说乃至一切相智皆是无性。佛</a><a name="0420c07" id="0420c07">告善现。于意云何。无性法为能得无性法不。</a><a name="0420c08" id="0420c08">善现对曰。不也世尊。佛告善现。无性及道是</a><a name="0420c09" id="0420c09">一切法。皆非相应非不相应。无色无见无对</a><a name="0420c10" id="0420c10">一相所谓无相。愚夫异生愚痴颠倒。于无相</a><a name="0420c11" id="0420c11">法起有法想执着五蕴。于无常中起于常想。</a><a name="0420c12" id="0420c12">于诸苦中起于乐想。于无我中起于我想。于</a><a name="0420c13" id="0420c13">不净中起于净想。于无性法执著有性。由此</a><a name="0420c14" id="0420c14">菩萨摩诃萨众行深般若波罗蜜多。方便善</a><a name="0420c15" id="0420c15">巧济拔如是诸有情类。令离颠倒虚妄分别。</a><a name="0420c16" id="0420c16">方便安置无相法中。令勤修学解脱生死证</a><a name="0420c17" id="0420c17">得毕竟常乐涅槃。具寿善现复白佛言。愚夫</a><a name="0420c18" id="0420c18">异生所执着事。颇有真实而非虚妄。彼执着</a><a name="0420c19" id="0420c19">已造作诸业。由是因缘沉沦诸趣。不能解脱</a><a name="0420c20" id="0420c20">生死苦不。佛告善现。愚夫异生所执着事。乃</a><a name="0420c21" id="0420c21">至无有如细毛端可说真实而非虚妄。彼执</a><a name="0420c22" id="0420c22">着已造作诸业。由是因缘沉沦诸趣。不能解</a><a name="0420c23" id="0420c23">脱生死众苦。唯有虚妄颠倒执着。吾今为汝</a><a name="0420c24" id="0420c24">广说譬喻。重显斯义令其易了。诸有智者由</a><a name="0420c25" id="0420c25">诸譬喻。于所说义能生正解。善现。于意云何。</a><a name="0420c26" id="0420c26">梦中见人受五欲乐。梦中颇有少分实事。可</a><a name="0420c27" id="0420c27">令彼人受欲乐不。善现对曰。梦所见人尚非</a><a name="0420c28" id="0420c28">实有。况有实事可令彼人受五欲乐。佛告善</a><a name="0420c29" id="0420c29">现。于意云何。颇有诸法若善若非善。若有记<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070420b.htm'><img src='up.gif' border=0></a>
<a href='T070421a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>