<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0044a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷6)</font> 叹品第三十一 <font face='Arial'>T08, p0044a</h2></font><hr>
<span class='old'>
</a><a name="0043c28" id="0043c28">护之。拘翼。供养承事是菩萨摩诃萨。当如</a><a name="0043c29" id="0043c29">恭敬承事供养我。当作是知。如供养如来无</span><a name="0044a01" id="0044a01">异。是故拘翼。诸天世间人当作是恭敬之。拘</a><a name="0044a02" id="0044a02">翼使。三千大千国土满中甘蔗竹苇稻麻丛</a><a name="0044a03" id="0044a03">林。皆为声闻辟支佛。其数如是。若有善男</a><a name="0044a04" id="0044a04">子善女人悉供养承事给其所当。不如是善</a><a name="0044a05" id="0044a05">男子善女人供养承事。发意行六波罗蜜菩</a><a name="0044a06" id="0044a06">萨者。何以故。拘翼。不以有罗汉辟支佛故。</a><a name="0044a07" id="0044a07">知有菩萨如来无所著等正觉。以有菩萨因</a><a name="0044a08" id="0044a08">缘故。乃知有罗汉辟支佛三耶三佛。是故拘</a><a name="0044a09" id="0044a09">翼。诸天世人当恭敬承事是菩萨摩诃萨。当</a><a name="0044a10" id="0044a10">拥护之</a><a name="0044a11" id="0044a11"><p><b>　　<A NAME="n39"></A>摩诃般若波罗蜜降众生品第三十二</b></a><a name="0044a12" id="0044a12"><p>尔时释提桓因白佛言。唯世尊。甚奇甚特。受</a><a name="0044a13" id="0044a13">持般若波罗蜜讽诵习读守行念者。为得现</a><a name="0044a14" id="0044a14">世功德教授众生。净诸佛国从一佛刹至一</a><a name="0044a15" id="0044a15">佛刹。见诸佛已意欲供养。随其所愿辄得供</a><a name="0044a16" id="0044a16">养。具足善本所从诸佛闻经法者。至得三耶</a><a name="0044a17" id="0044a17">三佛初不中忘。便得家成就。得父母成就得</a><a name="0044a18" id="0044a18">生成就。得眷属成就。得相成就得光明成就。</a><a name="0044a19" id="0044a19">得眼成就得耳成就。得三昧成就得陀罗尼</a><a name="0044a20" id="0044a20">成就。以沤和拘舍罗变身。如佛从一国至</a><a name="0044a21" id="0044a21">一国。至无佛处到已便称叹六波罗蜜之功</a><a name="0044a22" id="0044a22">德。称叹内外空及有无空。四禅四等及四空</a><a name="0044a23" id="0044a23">净。皆称叹是之功德。又复称叹三十七品佛</a><a name="0044a24" id="0044a24">十八法之功德。以沤和拘舍罗为众生说法。</a><a name="0044a25" id="0044a25">以三乘降众生。释提桓因白佛言。快哉世尊。</a><a name="0044a26" id="0044a26">甚奇甚特。云何持般若波罗蜜总持五波罗</a><a name="0044a27" id="0044a27">蜜。亦复总持三十七品至佛十八法。亦复总</a><a name="0044a28" id="0044a28">持至声闻辟支佛法。亦复总持萨云若萨云</a><a name="0044a29" id="0044a29">若事。佛告释提桓因。如是拘翼。持般若波<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080043c.htm'><img src='up.gif' border=0></a>
<a href='T080044b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>