<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0901a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷562)</font> 第五会 第五分不退品第十六 <font face='Arial'>T07, p0901a</h2></font><hr>
<span class='old'>
</a><a name="0900c28" id="0900c28">胜福。复次善现。是诸菩萨不堕恶趣不受女</a><a name="0900c29" id="0900c29">身。亦不生于卑贱种族。除为度脱彼有情类</span><a name="0901a01" id="0901a01">示同类生方便摄受。复次善现。是诸菩萨常</a><a name="0901a02" id="0901a02">乐受行十善业道。亦能方便劝他受行。乃至</a><a name="0901a03" id="0901a03">梦中亦无所犯。复次善现。是诸菩萨诸所受</a><a name="0901a04" id="0901a04">持思惟读诵种种经典令极通利。皆为利乐</a><a name="0901a05" id="0901a05">一切有情。恒作是念。我以此法为诸有情宣</a><a name="0901a06" id="0901a06">说开示。当令一切法愿满足。复持如是法施</a><a name="0901a07" id="0901a07">善根。与诸有情平等共有回向所求一切智</a><a name="0901a08" id="0901a08">智。复次善现。是诸菩萨于佛所说甚深法门</a><a name="0901a09" id="0901a09">决定不生疑惑犹豫亦不迷闷欢喜信受。诸</a><a name="0901a10" id="0901a10">所发言法为饶益。知量而说。言词柔软寝寐</a><a name="0901a11" id="0901a11">轻少烦恼不行。入出往来心不迷谬。恒时安</a><a name="0901a12" id="0901a12">住正念正知。进止威仪亦复如是。诸所游履</a><a name="0901a13" id="0901a13">必观其地。安详系念正视而行。运动语言常</a><a name="0901a14" id="0901a14">无卒暴。诸所受用卧具衣服皆常香洁无诸</a><a name="0901a15" id="0901a15">臭秽。亦无垢腻虮虱等虫。恒乐清闲常无疾</a><a name="0901a16" id="0901a16">病。身中无有八万户虫。所以者何。是诸菩萨</a><a name="0901a17" id="0901a17">善根增上出过世间。如如善根。渐渐增长。如</a><a name="0901a18" id="0901a18">是如是身心清净。尔时善现便白佛言。是菩</a><a name="0901a19" id="0901a19">萨心云何清净。佛告善现。是诸菩萨如如善</a><a name="0901a20" id="0901a20">根渐渐增长。如是如是心中一切谄曲矫诳</a><a name="0901a21" id="0901a21">皆永不行。由此因缘。一切烦恼及余不善皆</a><a name="0901a22" id="0901a22">永息灭。亦超声闻及独觉地。疾趣无上正等</a><a name="0901a23" id="0901a23">菩提。由此应知心常清净。复次善现。是诸菩</a><a name="0901a24" id="0901a24">萨不重利养不徇名誉。心离嫉悭身无愆失。</a><a name="0901a25" id="0901a25">闻甚深法心不迷谬。智慧深固恭敬信受。随</a><a name="0901a26" id="0901a26">所听闻皆能会入甚深般若波罗蜜多。诸所</a><a name="0901a27" id="0901a27">造作世间事业。亦依般若波罗蜜多方便善</a><a name="0901a28" id="0901a28">巧会入法性。不见一事出法性者。设有不与</a><a name="0901a29" id="0901a29">法性相应。亦能方便会入般若波罗蜜多甚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070900c.htm'><img src='up.gif' border=0></a>
<a href='T070901b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>