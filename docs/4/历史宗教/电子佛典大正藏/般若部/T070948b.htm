<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0948b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷571)</font> 第六会 第六分无所得品第九 <font face='Arial'>T07, p0948b</h2></font><hr>
<span class='old'>
</a><a name="0948a28" id="0948a28">心。皆悉成就得不退转。行常胜进而无退堕。</a><a name="0948a29" id="0948a29">佛言。天王。谛听谛听。极善作意。当为汝说。</span><a name="0948b01" id="0948b01">最胜白言。善哉大圣。唯然愿说我等乐闻。佛</a><a name="0948b02" id="0948b02">告最胜。天王当知。若善男子善女人等。闻深</a><a name="0948b03" id="0948b03">般若波罗蜜多。以纯净意发菩提心。正信具</a><a name="0948b04" id="0948b04">足亲近贤圣。乐闻正法远离嫉悭。常修寂静</a><a name="0948b05" id="0948b05">好行惠施。心无限碍离诸秽浊。正信业果心</a><a name="0948b06" id="0948b06">不犹豫。如实了知黑白业果。设为身命终不</a><a name="0948b07" id="0948b07">作恶。是善男子善女人等。如是修行甚深般</a><a name="0948b08" id="0948b08">若波罗蜜多。则能远离十恶业道。心常系念</a><a name="0948b09" id="0948b09">十善业道。是善男子善女人等。行深般若波</a><a name="0948b10" id="0948b10">罗蜜多方便善巧。若见沙门婆罗门等正行</a><a name="0948b11" id="0948b11">精进戒品清洁多闻解义。常起正念心性调</a><a name="0948b12" id="0948b12">柔。寂静无乱恒为爱语。勤修诸善远离众恶。</a><a name="0948b13" id="0948b13">于自不高于他不蔑。离粗恶语远无义言。不</a><a name="0948b14" id="0948b14">舍念住其心调直。能断暴流善拔毒箭。于诸</a><a name="0948b15" id="0948b15">重担悉能弃舍。超出无暇越度后有。是善男</a><a name="0948b16" id="0948b16">子善女人等。行深般若波罗蜜多方便善巧。</a><a name="0948b17" id="0948b17">见此菩萨则应亲附依为善友。时此菩萨方</a><a name="0948b18" id="0948b18">便善巧。随其所宜而为说法。汝等当知。能行</a><a name="0948b19" id="0948b19">施者当得富乐。受持净戒尊贵生天。听闻正</a><a name="0948b20" id="0948b20">法获大智慧。复告之言。此是布施此布施果。</a><a name="0948b21" id="0948b21">此是悭吝此悭吝果。此是净戒此净戒果。此</a><a name="0948b22" id="0948b22">是犯戒此犯戒果。此是安忍此安忍果。此是</a><a name="0948b23" id="0948b23">忿恚此忿恚果。此是精进此精进果。此是懈</a><a name="0948b24" id="0948b24">怠此懈怠果。此是静虑此静虑果。此是散乱</a><a name="0948b25" id="0948b25">此散乱果。此是妙慧此妙慧果。此是愚痴此</a><a name="0948b26" id="0948b26">愚痴果。此身善业此身善业果。此身恶业此</a><a name="0948b27" id="0948b27">身恶业果。此语善业此语善业果。此语恶业</a><a name="0948b28" id="0948b28">此语恶业果。此意善业此意善业果。此意恶</a><a name="0948b29" id="0948b29">业此意恶业果。此法应作此法不应作。若如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070948a.htm'><img src='up.gif' border=0></a>
<a href='T070948c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>