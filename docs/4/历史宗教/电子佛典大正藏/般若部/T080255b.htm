<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0255b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷5)</font> 广乘品第十九 <font face='Arial'>T08, p0255b</h2></font><hr>
<span class='old'>
</a><a name="0255a28" id="0255a28">菩萨摩诃萨摩诃衍。所谓佛十力。何等十。</a><a name="0255a29" id="0255a29">佛如实知一切法是处不是处相。一力也。如</span><a name="0255b01" id="0255b01">实知他众生过去未来现在诸业诸受法。知</a><a name="0255b02" id="0255b02">造业处知因缘知报。二力也。如实知诸禅</a><a name="0255b03" id="0255b03">解脱三昧定垢净分别相。三力也。如实知他</a><a name="0255b04" id="0255b04">众生诸根上下相。四力也。如实知他众生种</a><a name="0255b05" id="0255b05">种欲解。五力也。如实知世间种种无数性。</a><a name="0255b06" id="0255b06">六力也。如实知一切至处道。七力也。知种</a><a name="0255b07" id="0255b07">种宿命有相有因缘。一世二世乃至百千世</a><a name="0255b08" id="0255b08">劫。初劫尽我在彼众生中生。如是姓如是</a><a name="0255b09" id="0255b09">名。如是饮食苦乐寿命长短。彼中死是间生。</a><a name="0255b10" id="0255b10">是间死还生是间。此间生名姓饮食苦乐寿</a><a name="0255b11" id="0255b11">命长短亦如是。八力也。佛天眼净过诸天</a><a name="0255b12" id="0255b12">眼。见众生死时生时。端正丑陋若大若小。</a><a name="0255b13" id="0255b13">若堕恶道若堕善道。如是业因缘受报。是</a><a name="0255b14" id="0255b14">诸众生恶身业成就。恶口业成就。恶意业成</a><a name="0255b15" id="0255b15">就。谤毁圣人受邪见。业因缘故。身坏死</a><a name="0255b16" id="0255b16">时入恶道生地狱中。是诸众生身善业成</a><a name="0255b17" id="0255b17">就。口善业成就。意善业成就。不谤毁圣</a><a name="0255b18" id="0255b18">人受正见因缘故。身坏死时入善道生天</a><a name="0255b19" id="0255b19">上。九力也。佛如实知诸漏尽故。无漏心解</a><a name="0255b20" id="0255b20">脱。无漏慧解脱。现在法中自证知入是法。</a><a name="0255b21" id="0255b21">所谓我生已尽梵行已作。从今世不复见</a><a name="0255b22" id="0255b22">后世。十力也。须菩提。是名菩萨摩诃萨摩</a><a name="0255b23" id="0255b23">诃衍。以不可得故。复次须菩提。菩萨摩诃</a><a name="0255b24" id="0255b24">萨摩诃衍。所谓四无所畏。何等四。佛作诚</a><a name="0255b25" id="0255b25">言。我是一切正智人。若有沙门婆罗门若天</a><a name="0255b26" id="0255b26">若魔若梵。若复余众如实难言。是法不知</a><a name="0255b27" id="0255b27">乃至不见是微畏相。以是故。我得安隐得</a><a name="0255b28" id="0255b28">无所畏安住圣主处。在大众中师子吼能</a><a name="0255b29" id="0255b29">转梵轮。诸沙门婆罗门若天若魔若梵。若复<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080255a.htm'><img src='up.gif' border=0></a>
<a href='T080255c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>