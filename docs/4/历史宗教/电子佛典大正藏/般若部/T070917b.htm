<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0917b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷565)</font> 第五会 第五分付嘱品第二十三 <font face='Arial'>T07, p0917b</h2></font><hr>
<span class='old'>
</a><a name="0917a28" id="0917a28">不得一切智智。况得能证一切智智者。尚不</a><a name="0917a29" id="0917a29">得真如。况得能证真如成如来者。尚不得无</span><a name="0917b01" id="0917b01">生性。况得能证无生性者。尚不得菩萨。况得</a><a name="0917b02" id="0917b02">能证佛菩提者。尚不得十力四无所畏。况得</a><a name="0917b03" id="0917b03">能成十力四无所畏者。尚不得法。况得能说</a><a name="0917b04" id="0917b04">法者。憍尸迦。具寿善现于一切法。住远离住</a><a name="0917b05" id="0917b05">无所得住。比诸菩萨所住般若波罗蜜多微</a><a name="0917b06" id="0917b06">妙行住。百分不及一。千分不及一。乃至邬波</a><a name="0917b07" id="0917b07">尼杀昙分亦不及一。憍尸迦。是诸菩萨所住</a><a name="0917b08" id="0917b08">般若波罗蜜多微妙行住。除如来住于余菩</a><a name="0917b09" id="0917b09">萨及诸声闻独觉等住。为最为胜为尊为高。</a><a name="0917b10" id="0917b10">为妙为微妙为上为无上。以是故。憍尸迦。若</a><a name="0917b11" id="0917b11">诸菩萨欲于一切有情众中。为最为胜为尊</a><a name="0917b12" id="0917b12">为高。为妙为微妙为上为无上者。当住般若</a><a name="0917b13" id="0917b13">波罗蜜多。尔时众中无量无数三十三天闻</a><a name="0917b14" id="0917b14">法欢喜。各取天上微妙音花。奉散世尊及诸</a><a name="0917b15" id="0917b15">菩萨。六百苾刍俱从座起。右膝着地向佛合</a><a name="0917b16" id="0917b16">掌。佛神力故各于掌中。微妙音花自然盈</a><a name="0917b17" id="0917b17">满。是苾刍众踊跃欢喜。各以此花奉散佛上。</a><a name="0917b18" id="0917b18">既散花已同发愿言。我等用斯胜善根力。愿</a><a name="0917b19" id="0917b19">常安住甚深般若波罗蜜多微妙行住。速趣</a><a name="0917b20" id="0917b20">无上正等菩提。尔时世尊即便微笑。如佛常</a><a name="0917b21" id="0917b21">法从其面门放种种光。青黄赤白红紫碧绿金</a><a name="0917b22" id="0917b22">银颇胝。傍照无边诸佛国土。上至梵世下彻</a><a name="0917b23" id="0917b23">风轮。渐复还来绕佛右转。经三匝已从顶上</a><a name="0917b24" id="0917b24">入。时阿难陀即从座起。礼佛合掌白言。世尊。</a><a name="0917b25" id="0917b25">何因何缘现此微笑。尔时佛告阿难陀言。此</a><a name="0917b26" id="0917b26">诸苾刍于当来世星喻劫中。皆得作佛同名</a><a name="0917b27" id="0917b27">散花具足十号。声闻僧数一切皆等。佛寿亦</a><a name="0917b28" id="0917b28">等二十千劫。随所住处雨五色花。由此因缘</a><a name="0917b29" id="0917b29">故我微笑。若诸菩萨欲得安住最胜住者。当<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070917a.htm'><img src='up.gif' border=0></a>
<a href='T070917c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>