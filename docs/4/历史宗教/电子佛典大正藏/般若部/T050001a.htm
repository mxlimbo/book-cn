<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0001a</TITLE>
</head> 
<BODY id='T05' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷1)</font> <font face='Arial'>T05, p0001a</h2></font><hr>
<span class='old'>
<p><p></span><a name="0001a01" id="0001a01"></a><a name="0001a02" id="0001a02"><p><b>　　<A NAME="n1"></A>No. 220</b></a><a name="0001a03" id="0001a03"><p><b>　　<A NAME="n2"></A>大般若经初会序</b></a><a name="0001a04" id="0001a04"></a><a name="0001a05" id="0001a05"><p><span class='byline'>　　　　西明寺沙门玄则制</span><br></a><a name="0001a06" id="0001a06"><p>大般若经者。乃希代之绝唱。旷劫之遐津。光</a><a name="0001a07" id="0001a07">被人天。括囊真俗。诚入神之奥府。有国之灵</a><a name="0001a08" id="0001a08">镇。自非圣德远覃。哲人孤出。则方音罕贸。</a><a name="0001a09" id="0001a09">圆教岂臻。所以帝叙金照。皇述琼振。事邈千</a><a name="0001a10" id="0001a10">古。理镜三辰。郁矣斯文。备乎兹日。然则部分</a><a name="0001a11" id="0001a11">二四。昔徒掌其半珠。会兼十六。今乃握其全</a><a name="0001a12" id="0001a12">宝。窃案诸会别起。每比一部。辄复本以殊</a><a name="0001a13" id="0001a13">迹。各申一序。至如灵峰始集。宏韵首驰。控荡</a><a name="0001a14" id="0001a14">身源。敷弘心要。何者。夫五蕴为有情之封。二</a><a name="0001a15" id="0001a15">我为有封之宅。宅我而举。则渴焰之水方</a><a name="0001a16" id="0001a16">深。封蕴以居。则寻香之堞弥峻。焉识夫我之</a><a name="0001a17" id="0001a17">所根者想。想妄而我不存。蕴之所系者名。名</a><a name="0001a18" id="0001a18">假而蕴无托。故即空之谈启。亡言之理畅。阅</a><a name="0001a19" id="0001a19">纷俗于非动。置蠢徒于不生。齐谷响于百名。</a><a name="0001a20" id="0001a20">俦镜姿于万像。筌宰失寄。而后真宰独融。规</a><a name="0001a21" id="0001a21">准莫施。而后冲规妙立。虑涂千泯言术四穷。</a><a name="0001a22" id="0001a22">使夫浅躁投机。拘挛解桎。媲司南之有在。同</a><a name="0001a23" id="0001a23">拱北以知归。义既天悠。辞仍海溢。且为诸</a><a name="0001a24" id="0001a24">分之本。又是前古未传。凡勒成四百卷。八十</a><a name="0001a25" id="0001a25">五品矣。或谓权之方土。理宜裁译。窃应之</a><a name="0001a26" id="0001a26">曰。一言可蔽。而雅颂之作联章。二字可题。而</a><a name="0001a27" id="0001a27">涅槃之音积轴。优柔阐缓。其慈诲乎。若译而</a><a name="0001a28" id="0001a28">可削。恐贻患于伤手。今传而必本。庶无讥于</a><a name="0001a29" id="0001a29">溢言。况搦扎之辰。慨念增损。而魂交之夕。[<a href='javascript:showpic("images/019040.gif")'>火*冏</a>]<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T050001b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>