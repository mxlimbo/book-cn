<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0653c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷19)</font> 辩魔相品第二十一 <font face='Arial'>T08, p0653c</h2></font><hr>
<span class='old'>
</a><a name="0653b28" id="0653b28">以其过恶故所应恭敬者而返轻慢。不应恭</a><a name="0653b29" id="0653b29">敬者而返恭敬。何以故。彼作是念。我住空寂</span><a name="0653c01" id="0653c01">旷野等处有诸非人念我故来助我故来。汝</a><a name="0653c02" id="0653c02">近聚落住者。何有非人来助念汝。作是念已</a><a name="0653c03" id="0653c03">于余菩萨起轻慢心。须菩提。当知此人是为</a><a name="0653c04" id="0653c04">菩萨中旃陀罗。菩萨中过恶者。菩萨中污行</a><a name="0653c05" id="0653c05">者。是为形像菩萨。亦名贼住沙门。亦名沙门</a><a name="0653c06" id="0653c06">形贼。亦名不净法者。亦名非礼法者。以是相</a><a name="0653c07" id="0653c07">故当知是为初发心者。是故一切世间诸天</a><a name="0653c08" id="0653c08">人等所不恭敬。何以故。我说彼人是增上慢</a><a name="0653c09" id="0653c09">者。须菩提。菩萨摩诃萨于如是人不应亲近。</a><a name="0653c10" id="0653c10">又须菩提。若诸菩萨摩诃萨不舍一切众生</a><a name="0653c11" id="0653c11">爱乐一切智。深发阿耨多罗三藐三菩提心。</a><a name="0653c12" id="0653c12">为欲成就阿耨多罗三藐三菩提。利益安乐</a><a name="0653c13" id="0653c13">一切众生者。不应亲近如是等人。须菩提。求</a><a name="0653c14" id="0653c14">菩提者于诸魔事常应觉知觉已远离。于一</a><a name="0653c15" id="0653c15">切时常生厌离怖三界心。但为利乐一切众</a><a name="0653c16" id="0653c16">生。引示众生所有正道。令诸众生圆满正果</a><a name="0653c17" id="0653c17">住法实性。又复于诸众生起大慈心大悲心</a><a name="0653c18" id="0653c18">大喜心大舍心。菩萨常作是愿。愿我当于一</a><a name="0653c19" id="0653c19">切时一切处远离如是一切魔事。设或暂起</a><a name="0653c20" id="0653c20">速令除灭。须菩提。若菩萨摩诃萨能如是学</a><a name="0653c21" id="0653c21">者。是菩萨摩诃萨神通智力。须菩提当知如</a><a name="0653c22" id="0653c22">是等皆说菩萨摩诃萨觉知魔事真远离相</a><a name="0653c23" id="0653c23"><p><b>　　<A NAME="n462"></A>善知识品第二十二之一</b></a><a name="0653c24" id="0653c24"><p>尔时世尊告尊者须菩提言。若菩萨摩诃萨</a><a name="0653c25" id="0653c25">深心欲得阿耨多罗三藐三菩提者应当亲近</a><a name="0653c26" id="0653c26">恭敬诸善知识。须菩提白佛言。世尊。有诸菩</a><a name="0653c27" id="0653c27">萨摩诃萨深心欲得阿耨多罗三藐三菩提。</a><a name="0653c28" id="0653c28">若能爱乐善知识者。云何是菩萨摩诃萨善</a><a name="0653c29" id="0653c29">知识耶。佛言。须菩提。当知诸佛如来是菩萨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080653b.htm'><img src='up.gif' border=0></a>
<a href='T080654a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>