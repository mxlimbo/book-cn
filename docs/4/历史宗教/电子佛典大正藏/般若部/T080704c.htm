<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0704c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷3)</font> 法性品第五 <font face='Arial'>T08, p0704c</h2></font><hr>
<span class='old'>
</a><a name="0704b28" id="0704b28">救护世间苦恼众生。善能通达佛所说教。常</a><a name="0704b29" id="0704b29">修梵行守护如来萨婆若城。大王。菩萨摩诃</span><a name="0704c01" id="0704c01">萨行般若波罗蜜。为法王子。释梵护世之所</a><a name="0704c02" id="0704c02">尊重。何以故。行菩萨道阿鞞跋致。一切诸</a><a name="0704c03" id="0704c03">魔所不能动。安住佛法通达一切空平等理</a><a name="0704c04" id="0704c04">不信外缘。如是安住佛法智慧。不与声闻辟</a><a name="0704c05" id="0704c05">支佛共。超过世间住无生法忍。大王。菩萨</a><a name="0704c06" id="0704c06">摩诃萨行般若波罗蜜。能如实知一切众生</a><a name="0704c07" id="0704c07">心贪欲嗔痴上中下品。亦如实知善心坚固</a><a name="0704c08" id="0704c08">心。如实知已。各各为说诸对治法。如是则</a><a name="0704c09" id="0704c09">能善化众生。菩萨摩诃萨行般若波罗蜜。若</a><a name="0704c10" id="0704c10">有众生应见佛身受化度者。菩萨摩诃萨即</a><a name="0704c11" id="0704c11">现佛身而为说法。应以菩萨身化度者现菩</a><a name="0704c12" id="0704c12">萨身。应以辟支佛身而受化者即现辟支佛</a><a name="0704c13" id="0704c13">身。应以声闻身受教化者。即现声闻身。应</a><a name="0704c14" id="0704c14">以帝释梵王婆罗门刹利长者居士身受教化</a><a name="0704c15" id="0704c15">者。皆为示现而度脱之。大王。菩萨摩诃萨</a><a name="0704c16" id="0704c16">如是行般若波罗蜜教化众生。菩萨摩诃萨</a><a name="0704c17" id="0704c17">行般若波罗蜜。心性慈和正直软善。无诸</a><a name="0704c18" id="0704c18">谄曲嫉妒垢秽心常清净。言语不粗远离恶</a><a name="0704c19" id="0704c19">口。多行忍辱亲狎众生。大王。菩萨摩诃萨</a><a name="0704c20" id="0704c20">如是行般若波罗蜜则在处安乐。所以然者。</a><a name="0704c21" id="0704c21">具足正见及清净见。清净之行所行境界与</a><a name="0704c22" id="0704c22">心相应。若心相违恶不善法。如是境界及染</a><a name="0704c23" id="0704c23">秽处斯则不行。菩萨摩诃萨行般若波罗蜜。</a><a name="0704c24" id="0704c24">见同学人心生欢喜。若财若法与他共用。</a><a name="0704c25" id="0704c25">唯行一道。所谓佛道。唯佛为师不尊余人。</a><a name="0704c26" id="0704c26">大王。菩萨摩诃萨行般若波罗蜜如是在处</a><a name="0704c27" id="0704c27">安乐。具诸摄法而摄众生。以利益施安乐施</a><a name="0704c28" id="0704c28">无尽施摄取众生。利益语有义语如法语不</a><a name="0704c29" id="0704c29">异语摄取众生。以财利益平等。身利益平等。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080704b.htm'><img src='up.gif' border=0></a>
<a href='T080705a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>