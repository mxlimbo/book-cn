<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0244 佛说最上根本大乐金刚不空三昧大教王经 0815c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 244 佛说最上根本大乐金刚不空三昧大教王经</font> <font face='Arial'>(卷6)</font> 一切如来大三昧曼拏罗仪轨分第二十二 <font face='Arial'>T08, p0815c</h2></font><hr>
<span class='old'>
</a><a name="0815b28" id="0815b28">阿僧祇俱胝劫数实难值遇。由此阿阇梨开</a><a name="0815b29" id="0815b29">发菩提道得成佛果。是故弟子依本法仪而</span><a name="0815c01" id="0815c01">常供养。是即供养诸佛如来故。成最上法见</a><a name="0815c02" id="0815c02">获善果。与诸贤圣等无有异。见受灌顶证法</a><a name="0815c03" id="0815c03">王位。作三界主降伏魔军。住寂静地佛果菩</a><a name="0815c04" id="0815c04">提定无疑惑。金刚手菩萨。如是说此一切如</a><a name="0815c05" id="0815c05">来及诸菩萨灌顶曼拏罗已。复作是言如先</a><a name="0815c06" id="0815c06">所说一切如来最上秘密。安慰住一切如来</a><a name="0815c07" id="0815c07">三昧。阿阇梨及弟子令发大菩提心即住不</a><a name="0815c08" id="0815c08">退地。应当观想如佛最上究竟。所以者何。谓</a><a name="0815c09" id="0815c09">阿阇梨及弟子。能发诸佛最上大菩提心。由</a><a name="0815c10" id="0815c10">此发大心故。即住不退地。无复退转。由不退</a><a name="0815c11" id="0815c11">故决定证于阿耨多罗三藐三菩提。由是见</a><a name="0815c12" id="0815c12">在证菩提故。未来决定平等证彼阿耨多罗</a><a name="0815c13" id="0815c13">三藐三菩提</a><a name="0815c14" id="0815c14"><p>又复阿阇梨及弟子。所有金刚萨埵相应之</a><a name="0815c15" id="0815c15">法皆悉具足。所以诸佛如来。以最上秘密而</a><a name="0815c16" id="0815c16">作安慰</a><a name="0815c17" id="0815c17"><p>又复如先所说。住诸佛如来三昧者。即证</a><a name="0815c18" id="0815c18">阿耨多罗三藐三菩提。所谓诸佛如来根本</a><a name="0815c19" id="0815c19">三昧。是最上成就法。若住此三昧者。即证诸</a><a name="0815c20" id="0815c20">佛如来。是故若欲尽诸苦恼。应于阿阇梨生</a><a name="0815c21" id="0815c21">贵重心。常作护持信奉称赞爱敬供养。尽其</a><a name="0815c22" id="0815c22">形寿无暂懈退。复令他人转生信重承事供</a><a name="0815c23" id="0815c23">养。当知此阿阇梨。已具金刚三业。常住诸佛</a><a name="0815c24" id="0815c24">三昧最上究竟。此大秘密法。唯除邪魔外道</a><a name="0815c25" id="0815c25">及声闻缘觉等勿令传授。金刚手菩萨。说此</a><a name="0815c26" id="0815c26">诸佛及诸菩萨真实法已。复说漏曰<p class='lg'></a><br><a name="0815c27" id="0815c27">　　当于阿阇梨　　　起大信重心</a><br><a name="0815c28" id="0815c28">　　其阿阇梨者　　　是无尽三昧</a><br><a name="0815c29" id="0815c29">　　最上大乐本　　　诸佛等无异<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080815b.htm'><img src='up.gif' border=0></a>
<a href='T080816a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>