<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0871c</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷363)</font> 初分多问不二品第六十一之一 <font face='Arial'>T06, p0871c</h2></font><hr>
<span class='old'>
</a><a name="0871b28" id="0871b28">智。一切相智者。是诸如来应正等觉不共妙</a><a name="0871b29" id="0871b29">智。具寿善现复白佛言。世尊。何缘一切智</span><a name="0871c01" id="0871c01">是共声闻及独觉智。佛言善现。一切智者。</a><a name="0871c02" id="0871c02">谓五蕴十二处十八界等。声闻独觉亦能了</a><a name="0871c03" id="0871c03">知。而不能知一切道相及一切法一切种相。</a><a name="0871c04" id="0871c04">具寿善现复白佛言。世尊。何缘道相智是共</a><a name="0871c05" id="0871c05">菩萨摩诃萨智。佛言善现。诸菩萨摩诃萨应</a><a name="0871c06" id="0871c06">学遍知一切道相。谓声闻道相。独觉道相。</a><a name="0871c07" id="0871c07">菩萨道相。如来道相。诸菩萨摩诃萨于此诸</a><a name="0871c08" id="0871c08">道常应修学令速圆满。虽令此道作所应作。</a><a name="0871c09" id="0871c09">而不令其证于实际。具寿善现复白佛言。世</a><a name="0871c10" id="0871c10">尊。菩萨摩诃萨修如来道得圆满已。岂于实</a><a name="0871c11" id="0871c11">际不作证耶。佛言善现。诸菩萨摩诃萨若未</a><a name="0871c12" id="0871c12">圆满严净佛土成熟有情修诸大愿。犹于实</a><a name="0871c13" id="0871c13">际未应作证。若已圆满严净佛土成熟有情</a><a name="0871c14" id="0871c14">修诸大愿。于其实际乃应作证。世尊。菩萨</a><a name="0871c15" id="0871c15">摩诃萨为住于道证实际耶。不也善现。世</a><a name="0871c16" id="0871c16">尊。菩萨摩诃萨为住非道证实际耶。不也善</a><a name="0871c17" id="0871c17">现。世尊。菩萨摩诃萨为住道非道证实际耶。</a><a name="0871c18" id="0871c18">不也善现。世尊。菩萨摩诃萨为住非道非非</a><a name="0871c19" id="0871c19">道证实际耶。不也善现。具寿善现白佛言。世</a><a name="0871c20" id="0871c20">尊。若尔菩萨摩诃萨为何所住而证实际。佛</a><a name="0871c21" id="0871c21">告善现。于意云何。汝为住道得尽诸漏心解</a><a name="0871c22" id="0871c22">脱耶。不也世尊。善现。汝为住非道得尽诸</a><a name="0871c23" id="0871c23">漏心解脱耶。不也世尊。善现。汝为住道非</a><a name="0871c24" id="0871c24">道得尽诸漏心解脱耶。不也世尊。善现。汝为</a><a name="0871c25" id="0871c25">住非道非非道得尽诸漏心解脱耶。不也世</a><a name="0871c26" id="0871c26">尊。非我有住得尽诸漏心永解脱。然我尽</a><a name="0871c27" id="0871c27">漏心得解脱都无所住。佛言善现。菩萨摩诃</a><a name="0871c28" id="0871c28">萨亦复如是。修行般若波罗蜜多。都无所住</a><a name="0871c29" id="0871c29">而证实际。具寿善现复白佛言。世尊。何缘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T060871b.htm'><img src='up.gif' border=0></a>
<a href='T060872a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>