<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0565b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷6)</font> 阿惟越致相品第十六 <font face='Arial'>T08, p0565b</h2></font><hr>
<span class='old'>
</a><a name="0565a28" id="0565a28">不自为亦不教他。是菩萨常修净命。不占吉</a><a name="0565a29" id="0565a29">凶亦不相人生男生女。如是等事皆不为之。</span><a name="0565b01" id="0565b01">须菩提。以是相貌当知是阿惟越致菩萨。复</a><a name="0565b02" id="0565b02">次须菩提。阿惟越致菩萨复有相貌。今当说</a><a name="0565b03" id="0565b03">之。须菩提。阿惟越致菩萨。不乐说世间杂事</a><a name="0565b04" id="0565b04">官事战斗事寇贼事城邑聚落事象马车乘衣</a><a name="0565b05" id="0565b05">服饮食卧具事。不乐说华香女人淫女事。不</a><a name="0565b06" id="0565b06">乐说神龟事。不乐说大海事。不乐说恼他事。</a><a name="0565b07" id="0565b07">不乐说种种事。但乐说般若波罗蜜。常不离</a><a name="0565b08" id="0565b08">应萨婆若心。不乐斗讼。心常乐于法不乐非</a><a name="0565b09" id="0565b09">法。乐善知识不乐冤家。乐和诤讼不乐谗谤。</a><a name="0565b10" id="0565b10">乐佛法中而得出家。常乐欲生他方清净佛</a><a name="0565b11" id="0565b11">国。随意自在。其所生处常得供养诸佛。须菩</a><a name="0565b12" id="0565b12">提。阿惟越致菩萨多于欲界色界命终。来生</a><a name="0565b13" id="0565b13">中国。善于伎艺。明解经书咒术占相。悉能</a><a name="0565b14" id="0565b14">了知。少生边地。若生边地必在大国。有如是</a><a name="0565b15" id="0565b15">功德相貌。当知是阿惟越致菩萨。复次须菩</a><a name="0565b16" id="0565b16">提。阿惟越致菩萨不作是念。我是阿惟越致</a><a name="0565b17" id="0565b17">非阿惟越致。不生是疑。须菩提。自证阿惟越</a><a name="0565b18" id="0565b18">致地者终不复疑。譬如须陀洹所证法中心</a><a name="0565b19" id="0565b19">无所疑。种种魔事皆能觉之。觉已不随。菩萨</a><a name="0565b20" id="0565b20">亦如是。于阿惟越致地中。心无所疑。种种魔</a><a name="0565b21" id="0565b21">事皆能觉之。觉已不随。须菩提。譬如人有逆</a><a name="0565b22" id="0565b22">罪心常悔惧至死不舍不能远离。如是罪心</a><a name="0565b23" id="0565b23">常随是心乃至命终。须菩提。阿惟越致菩萨</a><a name="0565b24" id="0565b24">亦复如是。阿惟越致菩萨。心常安住阿惟越</a><a name="0565b25" id="0565b25">致地中。不可动转。一切世间天人阿修罗所</a><a name="0565b26" id="0565b26">坏种种魔事能觉之。觉已不随。所证法中</a><a name="0565b27" id="0565b27">其心决定无所疑惑。乃至转身不生声闻辟</a><a name="0565b28" id="0565b28">支佛心。转身亦复不疑。我不得阿耨多罗三</a><a name="0565b29" id="0565b29">藐三菩提。自证所得法中不随他人。自住证<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080565a.htm'><img src='up.gif' border=0></a>
<a href='T080565c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>