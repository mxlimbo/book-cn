<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1069c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷593)</font> 第十六会般若波罗蜜多分 第十六般若波罗蜜多分之一 <font face='Arial'>T07, p1069c</h2></font><hr>
<span class='old'>
</a><a name="1069b28" id="1069b28">来应说甚深般若波罗蜜多有远彼岸。善勇</a><a name="1069b29" id="1069b29">猛。非此般若波罗蜜多有远可得。是故不说</span><a name="1069c01" id="1069c01">此有彼岸。又善勇猛。此名般若波罗蜜多者。</a><a name="1069c02" id="1069c02">谓妙智作业。到一切法究竟彼岸。故名般若</a><a name="1069c03" id="1069c03">波罗蜜多。虽作是说而不如说。所以者何。</a><a name="1069c04" id="1069c04">非语非业能至般若波罗蜜多。何以故。善勇</a><a name="1069c05" id="1069c05">猛。甚深般若波罗蜜多不可说故。又善勇</a><a name="1069c06" id="1069c06">猛。甚深般若波罗蜜多随觉诸法。若能随</a><a name="1069c07" id="1069c07">觉即违觉悟。所以者何。此中无物可名随</a><a name="1069c08" id="1069c08">觉。随觉无故觉悟亦无。即于诸法无通达义。</a><a name="1069c09" id="1069c09">随觉通达平等法性是菩提故。随觉诸法故</a><a name="1069c10" id="1069c10">名菩提。云何此能随觉诸法。此中无物可名</a><a name="1069c11" id="1069c11">菩提。故于此中亦无随觉。何以故。善勇猛。</a><a name="1069c12" id="1069c12">若有菩提少分可得。即菩提内应得菩提。然</a><a name="1069c13" id="1069c13">菩提中菩提非有。应作如是现证菩提。非随</a><a name="1069c14" id="1069c14">觉故非通达故说名觉悟。虽作是说而不如</a><a name="1069c15" id="1069c15">说。以一切法不可随觉不可通达。又法非</a><a name="1069c16" id="1069c16">法俱无自性。由觉此理故名菩提。何以故。</a><a name="1069c17" id="1069c17">善勇猛。非诸如来应正等觉能得菩提。非诸</a><a name="1069c18" id="1069c18">如来应正等觉能了菩提。如实菩提不可了</a><a name="1069c19" id="1069c19">故不可表故。非诸如来应正等觉生起菩提。</a><a name="1069c20" id="1069c20">菩提无生无起性故。又善勇猛。言菩提者无</a><a name="1069c21" id="1069c21">所系属。非菩提内有少有情有情施设。于菩</a><a name="1069c22" id="1069c22">提内既无有情有情施设。云何可说此是菩</a><a name="1069c23" id="1069c23">提所有萨埵。此是菩提萨埵般若波罗蜜多。</a><a name="1069c24" id="1069c24">又善勇猛。非菩提中菩提可得。非菩提中</a><a name="1069c25" id="1069c25">萨埵可得。何以故。善勇猛。菩提超越菩提</a><a name="1069c26" id="1069c26">无生。菩提无起菩提无相。非菩提中有萨埵</a><a name="1069c27" id="1069c27">性。非菩提中萨埵可得。非由萨埵施设菩提。</a><a name="1069c28" id="1069c28">非由菩提施设萨埵。随觉萨埵无自性故说</a><a name="1069c29" id="1069c29">名菩提。知菩提中实无萨埵。是故说名菩提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071069b.htm'><img src='up.gif' border=0></a>
<a href='T071070a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>