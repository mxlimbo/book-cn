<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0939a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷569)</font> 第六会 第六分法性品第六 <font face='Arial'>T07, p0939a</h2></font><hr>
<span class='old'>
</a><a name="0938c28" id="0938c28">不取着。声香味触法处亦复如是。虽复说我</a><a name="0938c29" id="0938c29">而非实有。推求此我终不取着。有情乃至知</span><a name="0939a01" id="0939a01">者见者亦复如是。虽说世间而非实有。推求</a><a name="0939a02" id="0939a02">世间终不取着。虽说世法而非实有。推求世</a><a name="0939a03" id="0939a03">法终不取着。虽说佛法而非实有。推求佛法</a><a name="0939a04" id="0939a04">终不取着。虽说菩提而非实有。推求菩提终</a><a name="0939a05" id="0939a05">不取着。天王当知。凡有言说名世俗谛。此非</a><a name="0939a06" id="0939a06">真实。若无世俗即不可说有胜义谛。是诸菩</a><a name="0939a07" id="0939a07">萨通达世俗谛不违胜义谛。由通达故知一</a><a name="0939a08" id="0939a08">切法无生无灭无成无坏无此无彼。远离语</a><a name="0939a09" id="0939a09">言文字戏论。天王当知。胜义谛者离言寂静。</a><a name="0939a10" id="0939a10">圣智境界无变坏法。若佛出世若不出世性</a><a name="0939a11" id="0939a11">相常住。是名菩萨通达胜义。尔时最胜便白</a><a name="0939a12" id="0939a12">佛言。若一切法无生无灭自性空离。云何有</a><a name="0939a13" id="0939a13">佛出现世间及转法轮。云何菩萨于无生法</a><a name="0939a14" id="0939a14">而见有生。佛告最胜。天王当知。诸法无灭是</a><a name="0939a15" id="0939a15">故无生。何以故。性不变故。但由世俗见有生</a><a name="0939a16" id="0939a16">灭。皆是虚妄非真实有。若诸菩萨行深般若</a><a name="0939a17" id="0939a17">波罗蜜多。方便善巧见因缘法。知世俗谛空</a><a name="0939a18" id="0939a18">无所有。不见坚实非有似有。如幻如梦。如</a><a name="0939a19" id="0939a19">响如像。如光影。如阳焰。如变化事。如寻香</a><a name="0939a20" id="0939a20">城。摇动不安从因缘起。是诸菩萨以妙般若</a><a name="0939a21" id="0939a21">观诸法空。广说乃至从因缘起。作是思惟。此</a><a name="0939a22" id="0939a22">等诸法今见有生有住有灭。何因缘生何因</a><a name="0939a23" id="0939a23">缘灭。既思惟已。即如实知无明因缘故生诸</a><a name="0939a24" id="0939a24">行。依行生识广说乃至由有故生。生即有老。</a><a name="0939a25" id="0939a25">老故有死及愁叹苦忧恼。是故修行为断无</a><a name="0939a26" id="0939a26">明。无明若断余十一支展转随灭。如身若断命</a><a name="0939a27" id="0939a27">等随灭。天王当知。邪见外道为求解脱。但欲</a><a name="0939a28" id="0939a28">断死不知断生。若法不生即无有灭。譬如有</a><a name="0939a29" id="0939a29">人块掷师子。师子逐人而块自息。菩萨亦尔。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070938c.htm'><img src='up.gif' border=0></a>
<a href='T070939b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>