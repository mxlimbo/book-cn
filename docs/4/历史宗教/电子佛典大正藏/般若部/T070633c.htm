<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0633c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷515)</font> 第三会 第三分不退相品第二十之一 <font face='Arial'>T07, p0633c</h2></font><hr>
<span class='old'>
</a><a name="0633b28" id="0633b28">受生。亦于实际无复退转。终不发起趣向声</a><a name="0633b29" id="0633b29">闻独觉地意。所以者何。是菩萨摩诃萨知一</span><a name="0633c01" id="0633c01">切法自相皆空。于此空中不见有法若生若</a><a name="0633c02" id="0633c02">灭若染若净。善现当知。是菩萨摩诃萨乃至</a><a name="0633c03" id="0633c03">转身亦不疑惑。当得无上正等菩提为不当</a><a name="0633c04" id="0633c04">得。所以者何。是菩萨摩诃萨通达诸法自相</a><a name="0633c05" id="0633c05">皆空。即是无上正等菩提。善现当知。是菩萨</a><a name="0633c06" id="0633c06">摩诃萨安住自地不随他缘。于自地法无能</a><a name="0633c07" id="0633c07">坏者。所以者何。是菩萨摩诃萨成就无动无</a><a name="0633c08" id="0633c08">退转智。一切恶缘不能倾动。若菩萨摩诃萨成</a><a name="0633c09" id="0633c09">就如是诸行状相。知是不退转菩萨摩诃萨。</a><a name="0633c10" id="0633c10">复次善现。一切不退转菩萨摩诃萨设有恶</a><a name="0633c11" id="0633c11">魔作佛形像。来到其所作如是言。汝今应求</a><a name="0633c12" id="0633c12">阿罗汉果。永尽诸漏证般涅槃。汝未堪受大</a><a name="0633c13" id="0633c13">菩提记。亦未证得无生法忍。汝今未有不退</a><a name="0633c14" id="0633c14">转地诸行状相。如来不应授汝无上大菩提</a><a name="0633c15" id="0633c15">记。要有具足不退转地诸行状相。乃可蒙佛</a><a name="0633c16" id="0633c16">授与无上大菩提记。是菩萨摩诃萨闻<span class='corr'>彼语</span></a><a name="0633c17" id="0633c17">已心无变动。不退不没无惊无怖。是菩萨摩</a><a name="0633c18" id="0633c18">诃萨应自证知。我于过去诸如来所。必已受</a><a name="0633c19" id="0633c19">得大菩提记所以者何。菩萨成就如是胜法。</a><a name="0633c20" id="0633c20">定蒙诸佛授菩提记。我已成就如是胜法。云</a><a name="0633c21" id="0633c21">何世尊不授我记。故我过去于如来所。定已</a><a name="0633c22" id="0633c22">受得大菩提记。若菩萨摩诃萨成就如是诸</a><a name="0633c23" id="0633c23">行状相。知是不退转菩萨摩诃萨</a><a name="0633c24" id="0633c24"><p>复次善现。一切不退转菩萨摩诃萨。设有恶魔</a><a name="0633c25" id="0633c25">或魔使者。作佛形像来授菩萨声闻地记。或</a><a name="0633c26" id="0633c26">授菩萨独觉地记。告菩萨言。咄善男子。何用</a><a name="0633c27" id="0633c27">无上正等菩提。生死轮回久受大苦。宜自速</a><a name="0633c28" id="0633c28">证无余涅槃。永离生死毕竟安乐。是菩萨摩</a><a name="0633c29" id="0633c29">诃萨闻彼语已。作是念言。此定恶魔或魔使<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070633b.htm'><img src='up.gif' border=0></a>
<a href='T070634a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>