<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0007b</TITLE>
</head> 
<BODY id='T05' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷2)</font> 初分缘起品第一之一 <font face='Arial'>T05, p0007b</h2></font><hr>
<span class='old'>
</a><a name="0007a28" id="0007a28">引而来。所经佛土。一一供养佛及菩萨。无空</a><a name="0007a29" id="0007a29">过者。到此佛所顶礼双足。绕百千匝奉花陈</span><a name="0007b01" id="0007b01">事。佛受花已还散东北方。佛神力故遍诸佛</a><a name="0007b02" id="0007b02">土。诸花台中各有化佛。为诸菩萨说大般若</a><a name="0007b03" id="0007b03">波罗蜜多。令诸闻者必获无上正等菩提。上</a><a name="0007b04" id="0007b04">首菩萨及诸眷属。见已欢喜叹未曾有。各随</a><a name="0007b05" id="0007b05">善根供具多少。供养恭敬尊重赞叹佛菩萨</a><a name="0007b06" id="0007b06">已。退坐一面</a><a name="0007b07" id="0007b07"><p>尔时东南方尽殑伽沙等世界。最后世界名</a><a name="0007b08" id="0007b08">妙觉庄严甚可爱乐。佛号莲花胜德如来应正</a><a name="0007b09" id="0007b09">等觉明行圆满善逝世间解无上丈夫调御士</a><a name="0007b10" id="0007b10">天人师佛薄伽梵。时现在彼。安隐住持。为诸</a><a name="0007b11" id="0007b11">菩萨摩诃萨众说大般若波罗蜜多。彼有菩</a><a name="0007b12" id="0007b12">萨名莲花手。见此大光大地变动及佛身相。</a><a name="0007b13" id="0007b13">心怀犹豫。前诣佛所。顶礼双足白言世尊。何</a><a name="0007b14" id="0007b14">因何缘而有此瑞。时莲<span class='corr'>花</span>胜德佛告莲花手</a><a name="0007b15" id="0007b15">菩萨摩诃萨言。善男子。从此西北方尽殑伽</a><a name="0007b16" id="0007b16">沙等世界。最后世界名曰堪忍。佛号释迦牟</a><a name="0007b17" id="0007b17">尼如来应正等觉明行圆满善逝世间解无上</a><a name="0007b18" id="0007b18">丈夫调御士天人师佛薄伽梵。今现在彼。安</a><a name="0007b19" id="0007b19">隐住持。将为菩萨摩诃萨众说大般若波罗</a><a name="0007b20" id="0007b20">蜜多。彼佛神力故现斯瑞。时莲花手闻佛所</a><a name="0007b21" id="0007b21">说。欢喜踊跃重白佛言。世尊。我今请往堪忍</a><a name="0007b22" id="0007b22">世界。观礼供养释迦牟尼如来及诸菩萨摩诃</a><a name="0007b23" id="0007b23">萨众。得无碍解陀罗尼门三摩地门。神通自</a><a name="0007b24" id="0007b24">在。住最后身绍尊位者。唯愿慈悲哀愍垂许。</a><a name="0007b25" id="0007b25">时莲花胜德佛告莲花手菩萨言。善哉善哉今</a><a name="0007b26" id="0007b26">正是时。随汝意往。即以千茎金色莲花。其花</a><a name="0007b27" id="0007b27">千叶众宝庄严。授莲花手菩萨而诲之言。汝</a><a name="0007b28" id="0007b28">持此花至释迦牟尼佛所。<span class='corr'>如</span>我词曰。莲花胜</a><a name="0007b29" id="0007b29">德如来致问无量。少病少恼。起居轻利。气力<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T050007a.htm'><img src='up.gif' border=0></a>
<a href='T050007c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>