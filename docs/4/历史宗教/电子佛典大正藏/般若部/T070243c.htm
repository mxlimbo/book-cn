<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0243c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷445)</font> 第二会 第二分船等喻品第四十九之一 <font face='Arial'>T07, p0243c</h2></font><hr>
<span class='old'>
</a><a name="0243b28" id="0243b28">尔时具寿善现复白佛言。世尊。住菩萨乘诸</a><a name="0243b29" id="0243b29">善男子善女人等。云何有方便善巧修行六</span><a name="0243c01" id="0243c01">波罗蜜多。不堕声闻及独觉地。疾证无上正</a><a name="0243c02" id="0243c02">等菩提。佛告善现。有菩萨乘诸善男子善女</a><a name="0243c03" id="0243c03">人等。从初发心有方便善巧故。修布施时不</a><a name="0243c04" id="0243c04">作是念。我能行施。我施此物。彼受我施。修</a><a name="0243c05" id="0243c05">净戒时不作是念。我能持戒。我持此戒。我</a><a name="0243c06" id="0243c06">成此戒。修安忍时不作是念。我能修忍。我</a><a name="0243c07" id="0243c07">于彼忍。我成此忍。修精进时不作是念。我</a><a name="0243c08" id="0243c08">能精进。我为此精进。我成此精进。修静虑</a><a name="0243c09" id="0243c09">时不作是念。我能修定。我为此修定。我成</a><a name="0243c10" id="0243c10">此定。修般若时不作是念。我能修慧。我为</a><a name="0243c11" id="0243c11">此修慧。我成此慧。复次善现。此菩萨乘诸</a><a name="0243c12" id="0243c12">善男子善女人等。修布施时不执有布施。不</a><a name="0243c13" id="0243c13">执由此布施。不执布施为我所亦不憍慢。修</a><a name="0243c14" id="0243c14">净戒时不执有净戒。不执由此净戒。不执</a><a name="0243c15" id="0243c15">净戒为我所亦不憍慢。修安忍时不执有安</a><a name="0243c16" id="0243c16">忍。不执由此安忍。不执安忍为我所亦不憍</a><a name="0243c17" id="0243c17">慢。修精进时不执有精进。不执由此精进。不</a><a name="0243c18" id="0243c18">执精进为我所亦不憍慢。修静虑时不执有</a><a name="0243c19" id="0243c19">静虑。不执由此静虑。不执静虑为我所亦不</a><a name="0243c20" id="0243c20">憍慢。修般若时不执有般若。不执由此般若。</a><a name="0243c21" id="0243c21">不执般若为我所亦不憍慢。是菩萨乘诸善</a><a name="0243c22" id="0243c22">男子善女人等。我我所执不随逐故。所修布</a><a name="0243c23" id="0243c23">施乃至般若波罗蜜多。损减生死速能解脱</a><a name="0243c24" id="0243c24">生等众苦。所以者何。布施波罗蜜多相中。无</a><a name="0243c25" id="0243c25">如是分别亦不如彼所分别。何以故。非至此</a><a name="0243c26" id="0243c26">岸彼岸是布施波罗蜜多相故。乃至般若波</a><a name="0243c27" id="0243c27">罗蜜多相中。无如是分别亦不如彼所分别。</a><a name="0243c28" id="0243c28">何以故。非至此岸彼岸是般若波罗蜜多相</a><a name="0243c29" id="0243c29">故。善现当知。此菩萨乘诸善男子善女人等。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070243b.htm'><img src='up.gif' border=0></a>
<a href='T070244a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>