<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0658a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷20)</font> 增上慢品第二十四 <font face='Arial'>T08, p0658a</h2></font><hr>
<span class='old'>
</a><a name="0657c28" id="0657c28">一切智</a><a name="0657c29" id="0657c29"><p>复次阿难。若有未得授记菩萨。于余已得授</span><a name="0658a01" id="0658a01">记菩萨起嗔恨心。随所起心有退转失。起一</a><a name="0658a02" id="0658a02">念退一劫而后毕是随念劫数。若不舍一切</a><a name="0658a03" id="0658a03">智心。或遇善知识故还复发起被精进铠</a><a name="0658a04" id="0658a04"><p>尔时尊者阿难白佛言。世尊。若起是罪者佛</a><a name="0658a05" id="0658a05">听悔不。佛言阿难。今我法中说有出罪法。所</a><a name="0658a06" id="0658a06">有声闻缘觉菩萨乘中。我各说有彼出罪法。</a><a name="0658a07" id="0658a07">阿难当知。若菩萨乘人与菩萨乘人共相斗</a><a name="0658a08" id="0658a08">诤。互出恶言轻易呵毁已。不相悔舍复怀嗔</a><a name="0658a09" id="0658a09">恨结缚于心者。我不说彼有出罪法。阿难。若</a><a name="0658a10" id="0658a10">菩萨乘人与菩萨乘人共相斗诤。乃至呵毁</a><a name="0658a11" id="0658a11">已即相悔舍者。我当为彼说出罪法阿难。又</a><a name="0658a12" id="0658a12">菩萨应作是念。我于一切众生当行慈忍。设彼</a><a name="0658a13" id="0658a13">起恶来相陵辱。我尚不生一念嗔心况复加</a><a name="0658a14" id="0658a14">报。我或暂起嗔恨心者深为大失。何以故。我</a><a name="0658a15" id="0658a15">当为一切众生作大桥梁普令得度。我常于</a><a name="0658a16" id="0658a16">彼一切众生如善作意。设闻恶言不生恚心。</a><a name="0658a17" id="0658a17">于自于他皆悉平等。自有过失勿加于他。他</a><a name="0658a18" id="0658a18">有过失如自所作常生悔惧。何以故。我欲普</a><a name="0658a19" id="0658a19">令一切众生得大安乐。若有众生多嗔恼者。</a><a name="0658a20" id="0658a20">愿我当得阿耨多罗三藐三菩提时。度脱彼</a><a name="0658a21" id="0658a21">等。我于一切处见彼所有求菩提者。我于尔</a><a name="0658a22" id="0658a22">时欢喜瞻视。面目熙怡无颦蹙相。我心坚固</a><a name="0658a23" id="0658a23">不为一切嗔恼所动。阿难。若菩萨乘人能生</a><a name="0658a24" id="0658a24">如是心者。当知是为修菩萨行者。又复阿难。</a><a name="0658a25" id="0658a25">诸菩萨摩诃萨于声闻人所不应生起诸轻慢</a><a name="0658a26" id="0658a26">心。乃至一切众生亦复不应生轻慢想。阿难</a><a name="0658a27" id="0658a27">白佛言。世尊。菩萨与菩萨云何共住。佛言阿</a><a name="0658a28" id="0658a28">难。菩萨共住当互观视犹如佛想。是我大师</a><a name="0658a29" id="0658a29">同载一乘同行一道。彼菩萨摩诃萨若有所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080657c.htm'><img src='up.gif' border=0></a>
<a href='T080658b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>