<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0022c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷404)</font> 第二会 第二分观照品第三之一 <font face='Arial'>T07, p0022c</h2></font><hr>
<span class='old'>
</a><a name="0022b28" id="0022b28">四无所畏四无碍解大慈大悲大喜大舍十八</a><a name="0022b29" id="0022b29">佛不共法。无障无碍解脱佛眼。菩萨摩诃萨</span><a name="0022c01" id="0022c01">由此佛眼。超过一切声闻独觉智慧境界。无</a><a name="0022c02" id="0022c02">所不见。无所不闻。无所不觉。无所不识。于一</a><a name="0022c03" id="0022c03">切法见一切相。舍利子。是名菩萨摩诃萨清</a><a name="0022c04" id="0022c04">净佛眼</a><a name="0022c05" id="0022c05"><p>舍利子。菩萨摩诃萨证阿耨多罗三藐三菩</a><a name="0022c06" id="0022c06">提时。乃得如是清净佛眼。舍利子。若菩萨</a><a name="0022c07" id="0022c07">摩诃萨欲得如是清净五眼。当勤修习六到</a><a name="0022c08" id="0022c08">彼岸。所以者何。此六到彼岸总摄一切善法。</a><a name="0022c09" id="0022c09">谓一切声闻善法。独觉善法。菩萨善法。如</a><a name="0022c10" id="0022c10">来善法。舍利子。有问如来应正等觉以实而</a><a name="0022c11" id="0022c11">言。何法能摄一切善法。佛正答言。所谓般</a><a name="0022c12" id="0022c12">若波罗蜜多。何以故。此般若波罗蜜多是一</a><a name="0022c13" id="0022c13">切善法之母。能生五波罗蜜多及五眼等诸</a><a name="0022c14" id="0022c14">功德故。舍利子。若菩萨摩诃萨欲得清净五</a><a name="0022c15" id="0022c15">眼。当学般若波罗蜜多。若菩萨摩诃萨欲得</a><a name="0022c16" id="0022c16">阿耨多罗三藐三菩提。当学如是清净五眼。</a><a name="0022c17" id="0022c17">舍利子。若菩萨摩诃萨能学如是清净五眼。</a><a name="0022c18" id="0022c18">定得阿耨多罗三藐三菩提。舍利子。复有菩</a><a name="0022c19" id="0022c19">萨摩诃萨修行般若波罗蜜多时。能引发六</a><a name="0022c20" id="0022c20">神通波罗蜜多。所谓神境智证通。天耳智证</a><a name="0022c21" id="0022c21">通。他心智证通。宿住随念智证通。天眼智</a><a name="0022c22" id="0022c22">证通。漏尽智证通波罗蜜多。时舍利子白佛</a><a name="0022c23" id="0022c23">言。世尊。云何菩萨摩诃萨修行般若波罗蜜</a><a name="0022c24" id="0022c24">多时所引发神境智证通。佛言舍利子。有菩</a><a name="0022c25" id="0022c25">萨摩诃萨神境智证通。能起种种大神变事。</a><a name="0022c26" id="0022c26">所谓震动十方各如殑伽沙界大地等物。变</a><a name="0022c27" id="0022c27">一为多变多为一。或隐或显迅速无碍。山崖</a><a name="0022c28" id="0022c28">墙壁直过如空。陵虚往来犹如飞鸟。地中出</a><a name="0022c29" id="0022c29">没如出没水。水上经行如经行地。身出烟焰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070022b.htm'><img src='up.gif' border=0></a>
<a href='T070023a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>