<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0323a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷460)</font> 第二会 第二分巧便品第六十八之一 <font face='Arial'>T07, p0323a</h2></font><hr>
<span class='old'>
</a><a name="0322c28" id="0322c28">蜜多。乃得名为能到彼岸。善现当知。如转</a><a name="0322c29" id="0322c29">轮王欲有所趣。四军导从轮宝居先。王及</span><a name="0323a01" id="0323a01">四军念欲饮食轮即为住。既饮食已王念欲</a><a name="0323a02" id="0323a02">行轮即前去。其轮去住随王意欲。至所趣</a><a name="0323a03" id="0323a03">方不复前去。如是前五波罗蜜多与诸善法。</a><a name="0323a04" id="0323a04">欲趣无上正等菩提。要因般若波罗蜜多以</a><a name="0323a05" id="0323a05">为前导。进止俱随不相舍离。若至无上正</a><a name="0323a06" id="0323a06">等菩提更不前进。善现当知。如转轮王欲有</a><a name="0323a07" id="0323a07">所至。四军七宝前后导从。尔时轮宝虽最居</a><a name="0323a08" id="0323a08">先。而不分别前后之相。如是前五波罗蜜多</a><a name="0323a09" id="0323a09">与诸善法。欲趣无上正等菩提。必以般若波</a><a name="0323a10" id="0323a10">罗蜜多为其前导。然此般若波罗蜜多不作</a><a name="0323a11" id="0323a11">是念。我于前五波罗蜜多。最为前导彼随从</a><a name="0323a12" id="0323a12">我。布施等五波罗蜜多不作是念。甚深般若</a><a name="0323a13" id="0323a13">波罗蜜多居我等先我随从彼。所以者何。如</a><a name="0323a14" id="0323a14">是六种波罗蜜多。及一切法自性皆钝无所</a><a name="0323a15" id="0323a15">能为。无有主宰虚妄不实。空无所有不自在</a><a name="0323a16" id="0323a16">相。譬如阳焰光影水月幻事梦等。其中都无</a><a name="0323a17" id="0323a17">分别作用真实自体</a><a name="0323a18" id="0323a18"><p>尔时具寿善现复白佛言。世尊。若一切法</a><a name="0323a19" id="0323a19">自性皆空无实相用。诸菩萨摩诃萨云何修</a><a name="0323a20" id="0323a20">行布施净戒安忍精进静虑般若波罗蜜多。</a><a name="0323a21" id="0323a21">求证无上正等菩提。佛告善现。诸菩萨摩</a><a name="0323a22" id="0323a22">诃萨于此六种波罗蜜多。正修行时常作是</a><a name="0323a23" id="0323a23">念。世间有情心恒颠倒。沉溺生死不能自</a><a name="0323a24" id="0323a24">脱。我若不修巧便胜行。不能拔济彼生死</a><a name="0323a25" id="0323a25">苦。我当为彼诸有情类。勤修布施乃至般</a><a name="0323a26" id="0323a26">若波罗蜜多巧便胜行。趣证无上正等菩提。</a><a name="0323a27" id="0323a27">脱诸有情生死大苦。是菩萨摩诃萨作此念</a><a name="0323a28" id="0323a28">已。为诸有情舍施内外一切所有。既舍施</a><a name="0323a29" id="0323a29">已复作是念。我于内外都无所舍。所以者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070322c.htm'><img src='up.gif' border=0></a>
<a href='T070323b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>