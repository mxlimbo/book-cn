<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0873b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷557)</font> 第五会 第五分窣堵波品第三 <font face='Arial'>T07, p0873b</h2></font><hr>
<span class='old'>
</a><a name="0873a28" id="0873a28">若波罗蜜多。是大神咒。是无上咒。若能于此</a><a name="0873a29" id="0873a29">精勤修学。不为自害不为他害不为俱害。疾</span><a name="0873b01" id="0873b01">证无上正等菩提。由斯获得一切智智。观有</a><a name="0873b02" id="0873b02">情类心行差别。随宜为转无上法轮。令如说</a><a name="0873b03" id="0873b03">行得大饶益。复次憍尸迦。若善男子善女人</a><a name="0873b04" id="0873b04">等。书此般若波罗蜜多。置清净处供养恭敬。</a><a name="0873b05" id="0873b05">或复精勤受持读诵。人非人等欲求其短终</a><a name="0873b06" id="0873b06">不能得。唯除宿世恶业应受。憍尸迦。譬如有</a><a name="0873b07" id="0873b07">人或傍生类入菩提树院。或至彼院边。人非</a><a name="0873b08" id="0873b08">人等不能伤害。何以故。憍尸迦。三世诸佛</a><a name="0873b09" id="0873b09">皆坐此处得大菩提。施诸有情无恐无怖无</a><a name="0873b10" id="0873b10">怨无害身心安乐。当知般若波罗蜜多。随所</a><a name="0873b11" id="0873b11">住处亦复如是。一切天龙阿素洛等常来守</a><a name="0873b12" id="0873b12">护。当知是处即真制多。一切有情皆应敬</a><a name="0873b13" id="0873b13">礼。恭敬供养尊重赞叹不应暂舍。何以故。</a><a name="0873b14" id="0873b14">憍尸迦。是诸有情归依处故。时天帝释复白</a><a name="0873b15" id="0873b15">佛言。若善男子善女人等。书此般若波罗蜜</a><a name="0873b16" id="0873b16">多。种种庄严供养恭敬尊重赞叹。复以种种</a><a name="0873b17" id="0873b17">上妙花鬘乃至灯明而为供养。有善男子善</a><a name="0873b18" id="0873b18">女人等。佛涅槃后起窣堵波。七宝严饰宝函</a><a name="0873b19" id="0873b19">成贮佛设利罗。安置其中供养恭敬尊重赞</a><a name="0873b20" id="0873b20">叹。复以种种上妙花鬘乃至灯明而为供养。</a><a name="0873b21" id="0873b21">二所获福何者为多。尔时佛告天帝释言。我</a><a name="0873b22" id="0873b22">还问汝当随意答。于意云何。如来所得一切</a><a name="0873b23" id="0873b23">智智。所证无上正等菩提及所依身。依何等</a><a name="0873b24" id="0873b24">道修学而得。天帝释言。皆依般若波罗蜜多</a><a name="0873b25" id="0873b25">修学而得。尔时佛告天帝释言。如是如是。如</a><a name="0873b26" id="0873b26">汝所说。憍尸迦。非但获得相好身故说名如</a><a name="0873b27" id="0873b27">来应正等觉。要由证得一切智智乃名如来</a><a name="0873b28" id="0873b28">应正等觉。憍尸迦。如来所得一切智智。要</a><a name="0873b29" id="0873b29">由般若波罗蜜多为因故起。佛相好身但为<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070873a.htm'><img src='up.gif' border=0></a>
<a href='T070873c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>