<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0006b</TITLE>
</head> 
<BODY id='T05' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷2)</font> 初分缘起品第一之一 <font face='Arial'>T05, p0006b</h2></font><hr>
<span class='old'>
</a><a name="0006a28" id="0006a28">变动及佛身相。前诣佛所。白言世尊。何因何</a><a name="0006a29" id="0006a29">缘而有此瑞。时彼彼佛各各报言。于此南方。</span><a name="0006b01" id="0006b01">有堪忍世界。佛号释迦牟尼。将为菩萨说大</a><a name="0006b02" id="0006b02">般若波罗蜜多。彼佛神力故现斯瑞。上首菩</a><a name="0006b03" id="0006b03">萨闻已欢喜。各各请往堪忍世界。观礼供养</a><a name="0006b04" id="0006b04">佛及菩萨。彼诸如来赞善听往。各以金色千</a><a name="0006b05" id="0006b05">宝莲花而告之言。汝可持此至彼佛所。具陈</a><a name="0006b06" id="0006b06">我辞。致问无量。少病少恼。起居轻利。气力</a><a name="0006b07" id="0006b07">调和。安乐住不。世事可忍不。众生易度不。持</a><a name="0006b08" id="0006b08">此莲花以寄世尊。而为佛事。汝至彼界应住</a><a name="0006b09" id="0006b09">正知。观彼佛土及诸菩萨。勿怀轻慢而自毁</a><a name="0006b10" id="0006b10">伤。所以者何。彼诸菩萨威德难及。悲愿熏心。</a><a name="0006b11" id="0006b11">以大因缘而生彼土。一一上首受花奉敕。各</a><a name="0006b12" id="0006b12">与无量无数菩萨童男童女。辞佛持供发引</a><a name="0006b13" id="0006b13">而来。所经佛土一一供养佛及菩萨。无空过</a><a name="0006b14" id="0006b14">者。到此佛所顶礼双足。绕百千匝奉花陈</a><a name="0006b15" id="0006b15">事。佛受花已还散北方。佛神力故遍诸佛土。</a><a name="0006b16" id="0006b16">诸花台中各有化佛。为诸菩萨说大般若波</a><a name="0006b17" id="0006b17">罗蜜多。令诸闻者必获无上正等菩提。上首</a><a name="0006b18" id="0006b18">菩萨及诸眷属。见已欢喜叹未曾有。各随善</a><a name="0006b19" id="0006b19">根供具多少。供养恭敬尊重赞叹佛菩萨已。</a><a name="0006b20" id="0006b20">退坐一面</a><a name="0006b21" id="0006b21"><p>尔时东北方尽殑伽沙等世界。最后世界名</a><a name="0006b22" id="0006b22">定庄严。佛号定象胜德如来应正等觉明行</a><a name="0006b23" id="0006b23">圆满善逝世间解无上丈夫调御士天人师佛</a><a name="0006b24" id="0006b24">薄伽梵。时现在彼。安隐住持。为诸菩萨摩</a><a name="0006b25" id="0006b25">诃萨众说大般若波罗蜜多。彼有菩萨名离</a><a name="0006b26" id="0006b26">尘勇猛。见此大光大地变动及佛身相。心怀</a><a name="0006b27" id="0006b27">犹豫。前诣佛所。顶礼双足。白言世尊。何因何</a><a name="0006b28" id="0006b28">缘而有此瑞。时定象胜德佛告离尘勇猛菩</a><a name="0006b29" id="0006b29">萨摩诃萨言。善男子。从此西南方尽殑伽沙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T050006a.htm'><img src='up.gif' border=0></a>
<a href='T050006c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>