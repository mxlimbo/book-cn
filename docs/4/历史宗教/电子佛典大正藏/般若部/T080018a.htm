<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0018a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷3)</font> 问幻品第十三 <font face='Arial'>T08, p0018a</h2></font><hr>
<span class='old'>
</a><a name="0017c28" id="0017c28">忍辱持戒行布施。以猗檀波罗蜜而自贡高。</a><a name="0017c29" id="0017c29">复次须菩提。菩萨离萨云若意。念五阴内外</span><a name="0018a01" id="0018a01">空以空贡高有所猗。念六情空念十八性空</a><a name="0018a02" id="0018a02">以是为贡高。念三十七品及佛十八法空。猗</a><a name="0018a03" id="0018a03">十八法而自贡高。是为菩萨不行般若波罗</a><a name="0018a04" id="0018a04">蜜无沤和拘舍罗闻说般若波罗蜜为恐怖。</a><a name="0018a05" id="0018a05">须菩提白佛言。何等为菩萨恶知识。佛言。</a><a name="0018a06" id="0018a06">教令远离六波罗蜜。语菩萨言。莫学是非佛</a><a name="0018a07" id="0018a07">所说。但合会作是不足听闻不当受持不当</a><a name="0018a08" id="0018a08">讽诵读。亦不当教他人。当知是菩萨恶知识。</a><a name="0018a09" id="0018a09">菩萨复有恶知识。与说魔所乐事。魔波旬作</a><a name="0018a10" id="0018a10">佛形像往到菩萨所。使菩萨远离六波罗蜜。</a><a name="0018a11" id="0018a11">语菩萨言。善男子。用是六波罗蜜学。为当</a><a name="0018a12" id="0018a12">知是菩萨恶知识。魔复作佛形像往到菩萨</a><a name="0018a13" id="0018a13">所。分别广说声闻所应行经但为说是魔事。</a><a name="0018a14" id="0018a14">当知是菩萨恶知识。魔复作佛形像往到菩</a><a name="0018a15" id="0018a15">萨所。语菩萨言。善男子汝亦无菩萨意。亦</a><a name="0018a16" id="0018a16">非阿惟越致。汝亦不能成阿耨多罗三耶三</a><a name="0018a17" id="0018a17">菩。假令不教菩萨令觉魔事者。是菩萨恶</a><a name="0018a18" id="0018a18">知识。魔波旬复作佛形像往到菩萨所。语菩</a><a name="0018a19" id="0018a19">萨言。善男子。眼耳鼻舌身意空六衰十八性</a><a name="0018a20" id="0018a20">皆空。六波罗蜜三十七品佛十八法皆空。用</a><a name="0018a21" id="0018a21">是阿耨多罗三耶三菩学为有作是教者。是</a><a name="0018a22" id="0018a22">为菩萨恶知识。复次须菩提。魔复作辟支佛</a><a name="0018a23" id="0018a23">形像往至菩萨所。语菩萨言。善男子。十方</a><a name="0018a24" id="0018a24">皆空无有佛。亦无有菩萨亦无有声闻。而为</a><a name="0018a25" id="0018a25">菩萨说是辈魔事。当知是则菩萨恶知识。魔</a><a name="0018a26" id="0018a26">复作声闻形像被服往到菩萨所。断菩萨萨</a><a name="0018a27" id="0018a27">云若意。为说声闻辟支佛行。有作是教者。则</a><a name="0018a28" id="0018a28">是菩萨恶知识。魔复作菩萨师和上被服到</a><a name="0018a29" id="0018a29">菩萨所。教令离菩萨行教令离萨云若。三十<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080017c.htm'><img src='up.gif' border=0></a>
<a href='T080018b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>