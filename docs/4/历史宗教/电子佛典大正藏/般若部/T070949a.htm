<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0949a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷571)</font> 第六会 第六分无所得品第九 <font face='Arial'>T07, p0949a</h2></font><hr>
<span class='old'>
</a><a name="0948c28" id="0948c28">众僧常见诸佛。勇猛精进志求正法。不著有</a><a name="0948c29" id="0948c29">为妻子仆使。于资生具亦不贪着不染诸欲。</span><a name="0949a01" id="0949a01">常依正教修佛随念。舍俗出家如教修行转</a><a name="0949a02" id="0949a02">为他说。虽为他说而不求报。见听法众常起</a><a name="0949a03" id="0949a03">大慈。于有情类恒起大悲。广学多闻不惜身</a><a name="0949a04" id="0949a04">命。常乐远离少欲喜足。但采义理不滞言词。</a><a name="0949a05" id="0949a05">说法修行不专为己。为有情类得无上乐。谓</a><a name="0949a06" id="0949a06">佛菩提大涅槃界。天王当知。诸菩萨摩诃萨</a><a name="0949a07" id="0949a07">行深般若波罗蜜多。方便善巧如是修行。远</a><a name="0949a08" id="0949a08">离放逸勇猛精进摄护诸根。若眼见色不着</a><a name="0949a09" id="0949a09">色相。如实观察此色过患。耳声鼻香舌味身</a><a name="0949a10" id="0949a10">触意法亦尔。若纵诸根名为放逸。若能摄护</a><a name="0949a11" id="0949a11">名不放逸。是菩萨摩诃萨行深般若波罗蜜</a><a name="0949a12" id="0949a12">多方便善巧。调伏自心将护他意名不放逸。</a><a name="0949a13" id="0949a13">远离贪欲心顺善法。寻伺嗔痴不善根本。身</a><a name="0949a14" id="0949a14">语恶业及二邪命。一切不善皆悉远离名不</a><a name="0949a15" id="0949a15">放逸。是菩萨摩诃萨行深般若波罗蜜多。心</a><a name="0949a16" id="0949a16">常正念名不放逸。是菩萨摩诃萨知一切法信</a><a name="0949a17" id="0949a17">为上首。正信之人不堕恶趣。心不行恶贤圣</a><a name="0949a18" id="0949a18">所赞。天王当知。诸菩萨摩诃萨行深般若波</a><a name="0949a19" id="0949a19">罗蜜多方便善巧如法修行。随所生处常得</a><a name="0949a20" id="0949a20">值佛。远离二乘安住正道。得大自在成就大</a><a name="0949a21" id="0949a21">事。谓诸如来正智解脱。是菩萨摩诃萨行深</a><a name="0949a22" id="0949a22">般若波罗蜜多方便善巧欲求安乐。常勤随</a><a name="0949a23" id="0949a23">顺一切智道。天王当知。今此大众得闻如是</a><a name="0949a24" id="0949a24">甚深般若波罗蜜多。已于过去无量大劫。供</a><a name="0949a25" id="0949a25">养诸佛修集善根。是故应当勤加精进勿令</a><a name="0949a26" id="0949a26">退失。若天人等能制诸根不着五欲。远离世</a><a name="0949a27" id="0949a27">间常修出世。三业清净习助道法名不放逸。</a><a name="0949a28" id="0949a28">诸菩萨摩诃萨行深般若波罗蜜多方便善</a><a name="0949a29" id="0949a29">巧。正信具足心不放逸。勤修精进令得胜法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070948c.htm'><img src='up.gif' border=0></a>
<a href='T070949b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>