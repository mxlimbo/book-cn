<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0832c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷550)</font> 第四会 第四分深功德品第十九 <font face='Arial'>T07, p0832c</h2></font><hr>
<span class='old'>
</a><a name="0832b28" id="0832b28">舍利子。我都不见有所证法自性可得。如心</a><a name="0832b29" id="0832b29">所思。如言所说。又舍利子。诸法自性非身能</span><a name="0832c01" id="0832c01">触。非语能表。非意能念。何以故。舍利子。以</a><a name="0832c02" id="0832c02">一切法无自性故。时舍利子作是念言。慈氏</a><a name="0832c03" id="0832c03">菩萨觉慧甚深。长夜修行甚深般若波罗蜜</a><a name="0832c04" id="0832c04">多能如是说。尔时佛告舍利子言。汝心所念</a><a name="0832c05" id="0832c05">慈氏菩萨觉慧甚深。长夜修行甚深般若波</a><a name="0832c06" id="0832c06">罗蜜多能如是说者。舍利子。如汝所念。又舍</a><a name="0832c07" id="0832c07">利子。于意云何。汝由是法成阿罗汉。为见此</a><a name="0832c08" id="0832c08">法是可说不。舍利子曰。不也世尊。佛告舍利</a><a name="0832c09" id="0832c09">子。菩萨摩诃萨行深般若波罗蜜多。所证法</a><a name="0832c10" id="0832c10">性亦复如是不可宣说。又舍利子。是菩萨摩</a><a name="0832c11" id="0832c11">诃萨不作是念。我由此法于佛无上正等菩</a><a name="0832c12" id="0832c12">提。已得受记。今得受记。当得受记。不作是</a><a name="0832c13" id="0832c13">念。我由此法当证无上正等菩提。若菩萨摩</a><a name="0832c14" id="0832c14">诃萨能如是行。是行般若波罗蜜多。若菩萨</a><a name="0832c15" id="0832c15">摩诃萨能如是行。不生疑惑我于无上正等</a><a name="0832c16" id="0832c16">菩提为得不得。但作是念。我勤精进定得无</a><a name="0832c17" id="0832c17">上正等菩提。已于菩提得胜力故。若菩萨摩</a><a name="0832c18" id="0832c18">诃萨能如是行。是行般若波罗蜜多。又舍利</a><a name="0832c19" id="0832c19">子。诸菩萨摩诃萨行深般若波罗蜜多。闻甚</a><a name="0832c20" id="0832c20">深法不惊不恐。不怖不畏不沈不没。于得无</a><a name="0832c21" id="0832c21">上正等菩提。亦无怖畏决定自知我当证故。</a><a name="0832c22" id="0832c22">又舍利子。是诸菩萨若在旷野。有恶兽处亦</a><a name="0832c23" id="0832c23">无怖畏。所以者何。是诸菩萨为欲饶益诸有</a><a name="0832c24" id="0832c24">情故。能舍一切内外所有。恒作是念。若有恶</a><a name="0832c25" id="0832c25">鬼及恶兽等欲啖我身。我当施与令其充足。</a><a name="0832c26" id="0832c26">由此善根令我布施波罗蜜多速得圆满疾近</a><a name="0832c27" id="0832c27">无上正等菩提。我当如是勤修正行。证得无</a><a name="0832c28" id="0832c28">上正等觉时。我佛土中得无一切傍生饿鬼。</a><a name="0832c29" id="0832c29">又舍利子。是诸菩萨若在旷野。有恶贼处亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070832b.htm'><img src='up.gif' border=0></a>
<a href='T070833a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>