<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1047b</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷395)</font> 初分无性自性品第七十四之一 <font face='Arial'>T06, p1047b</h2></font><hr>
<span class='old'>
</a><a name="1047a28" id="1047a28">证得毕竟常乐涅槃</a><a name="1047a29" id="1047a29"><p>具寿善现白佛言。世尊。颇有事是真实非虚</span><a name="1047b01" id="1047b01">妄。愚夫异生于中执着造作诸业。由此因缘</a><a name="1047b02" id="1047b02">轮回诸趣。不能解脱生死苦不。佛告善现。无</a><a name="1047b03" id="1047b03">事下至如毛端量。是真实非虚妄。愚夫异生</a><a name="1047b04" id="1047b04">于中执着造作诸业。由此因缘轮回诸趣。不</a><a name="1047b05" id="1047b05">能解脱生死众苦。唯有颠倒虚妄执着。善</a><a name="1047b06" id="1047b06">现。吾今为汝广说譬喻。重显斯义令其易了。</a><a name="1047b07" id="1047b07">诸有智者由譬喻故。于所说义而生正解。善</a><a name="1047b08" id="1047b08">现。于汝意云何。梦中见人受五欲乐。梦中</a><a name="1047b09" id="1047b09">颇有少分实事。可令彼人受欲乐不。善现答</a><a name="1047b10" id="1047b10">言。不也世尊。不也善逝。梦所见人尚非实有。</a><a name="1047b11" id="1047b11">况有实事可令彼人受五欲乐。佛告善现。于</a><a name="1047b12" id="1047b12">汝意云何。颇有诸法若世间若出世间。若有</a><a name="1047b13" id="1047b13">漏若无漏。若有为若无为。非如梦中所见事</a><a name="1047b14" id="1047b14">不。善现答言。不也世尊。不也善逝。定无有法</a><a name="1047b15" id="1047b15">若世间若出世间。若有漏若无漏。若有为若</a><a name="1047b16" id="1047b16">无为。非如梦中所见事者。佛告善现。于汝意</a><a name="1047b17" id="1047b17">云何。梦中颇有真实诸趣于中往来生死事</a><a name="1047b18" id="1047b18">不。善现答言。不也世尊。不也善逝。佛告善</a><a name="1047b19" id="1047b19">现。于汝意云何。梦中颇有真实修道依彼修</a><a name="1047b20" id="1047b20">道有离杂染得清净不。善现答言。不也世尊。</a><a name="1047b21" id="1047b21">不也善逝。何以故。世尊。梦所见法都无实</a><a name="1047b22" id="1047b22">事。非能施设非所施设。修道尚无。况依修道</a><a name="1047b23" id="1047b23">有离杂染及得清净</a><a name="1047b24" id="1047b24"><p class='juan'>
大般若波罗蜜多经卷第三百九十五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T061047a.htm'><img src='up.gif' border=0></a>
<a href='T061047c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>