<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0291c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷10)</font> 法称品第三十七 <font face='Arial'>T08, p0291c</h2></font><hr>
<span class='old'>
</a><a name="0291b28" id="0291b28">修熏故得成就。以是故。世尊。二分中我取</a><a name="0291b29" id="0291b29">般若波罗蜜。何以故。世尊。般若波罗蜜中生</span><a name="0291c01" id="0291c01">诸佛舍利三十二相。般若波罗蜜中亦生佛</a><a name="0291c02" id="0291c02">十力四无所畏四无碍智十八不共法大慈大</a><a name="0291c03" id="0291c03">悲。世尊。般若波罗蜜中生五波罗蜜使得</a><a name="0291c04" id="0291c04">波罗蜜名字。般若波罗蜜中生诸佛一切种</a><a name="0291c05" id="0291c05">智。复次世尊所在三千大千世界中。若有</a><a name="0291c06" id="0291c06">受持供养恭敬尊重赞叹般若波罗蜜。</a><a name="0291c07" id="0291c07">是处若人若非人不能得其便是人渐渐得</a><a name="0291c08" id="0291c08">入涅槃。世尊。般若波罗蜜为大利益如</a><a name="0291c09" id="0291c09">是。于三千大千世界中能作佛事。世尊。</a><a name="0291c10" id="0291c10">在所处有般若波罗蜜则为有佛。世尊。譬</a><a name="0291c11" id="0291c11">如无价摩尼珠宝。在所住处非人不得</a><a name="0291c12" id="0291c12">其便。若男子女人有热病以是宝着身</a><a name="0291c13" id="0291c13">上。热病即时除愈。若有风病若有冷病。</a><a name="0291c14" id="0291c14">若有杂热风冷病。以宝着身上皆悉除愈。</a><a name="0291c15" id="0291c15">若闇中是宝能令明。热时能令凉寒时能</a><a name="0291c16" id="0291c16">令温。宝所住处其地不寒不热时节和适。</a><a name="0291c17" id="0291c17">其处亦无诸余毒螫。若男子女人为毒蛇所</a><a name="0291c18" id="0291c18">螫。以宝示之毒即除灭。复次世尊。若男</a><a name="0291c19" id="0291c19">子女人眼痛肤翳盲瞽以宝近之即时除</a><a name="0291c20" id="0291c20">愈。若有癞疮恶肿。以宝着身上病即除</a><a name="0291c21" id="0291c21">愈。复次世尊。是摩尼宝所在水中。水随</a><a name="0291c22" id="0291c22">作一色。世尊是宝若以青物裹着水中。水</a><a name="0291c23" id="0291c23">色则为青。若黄赤白红缥物裹着水中。水随</a><a name="0291c24" id="0291c24">作黄赤白红缥色。如是等种种色物裹着水</a><a name="0291c25" id="0291c25">中。水随作种种色。世尊。若水浊以宝着</a><a name="0291c26" id="0291c26">中水即为清。是宝其德如是。尔时阿</a><a name="0291c27" id="0291c27">难问释提桓因言。憍尸迦。是摩尼宝。为</a><a name="0291c28" id="0291c28">是天上宝为是阎浮提宝。释提桓因语阿</a><a name="0291c29" id="0291c29">难。是天上宝阎浮提人亦有是宝。但功德<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080291b.htm'><img src='up.gif' border=0></a>
<a href='T080292a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>