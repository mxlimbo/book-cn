<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0294c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷10)</font> 法施品第三十八 <font face='Arial'>T08, p0294c</h2></font><hr>
<span class='old'>
</a><a name="0294b28" id="0294b28">持读诵说正忆念。是人福德胜教阎浮提人</a><a name="0294b29" id="0294b29">行十善道。立四禅四无量心四无色定五神</span><a name="0294c01" id="0294c01">通正忆念者。受持亲近般若波罗蜜乃至</a><a name="0294c02" id="0294c02">正忆念。不以二法不以不二法。受持</a><a name="0294c03" id="0294c03">亲近禅那波罗蜜毗梨耶波罗蜜羼提波</a><a name="0294c04" id="0294c04">罗蜜尸罗波罗蜜檀那波罗蜜乃至正忆念。</a><a name="0294c05" id="0294c05">不以二法不以不二法。为阿耨多罗三</a><a name="0294c06" id="0294c06">藐三菩提正忆念。内空乃至一切种智。不以</a><a name="0294c07" id="0294c07">二法不以不二法。复次憍尸迦。若有善</a><a name="0294c08" id="0294c08">男子善女人为他人种种因缘。演说般若</a><a name="0294c09" id="0294c09">波罗蜜义。开示分别令易解。憍尸迦。何等</a><a name="0294c10" id="0294c10">是般若波罗蜜义。憍尸迦。般若波罗蜜义者。</a><a name="0294c11" id="0294c11">不应以二相观。不应以不二相观。非有</a><a name="0294c12" id="0294c12">相非无相。不入不出不增不损。不垢不</a><a name="0294c13" id="0294c13">净不生不灭。不取不舍不住非不住。非</a><a name="0294c14" id="0294c14">实非虚非合非散。非着非不着。非因非</a><a name="0294c15" id="0294c15">不因。非法非不法。非如非不如。非实际</a><a name="0294c16" id="0294c16">非不实际。憍尸迦。若善男子善女人能以是</a><a name="0294c17" id="0294c17">般若波罗蜜义。为他人种种因缘演说。开</a><a name="0294c18" id="0294c18">示分别令易解。是善男子善女人所得福</a><a name="0294c19" id="0294c19">德甚多。胜自受持般若波罗蜜亲近读诵说</a><a name="0294c20" id="0294c20">正忆念。复次憍尸迦。善男子善女人自受持</a><a name="0294c21" id="0294c21">般若波罗蜜。亲近读诵说正忆念。亦为他人</a><a name="0294c22" id="0294c22">种种因缘。演说般若波罗蜜义开示分别令</a><a name="0294c23" id="0294c23">易解。是善男子善女人所得功德甚多。释</a><a name="0294c24" id="0294c24">提桓因白佛言。世尊。善男子善女人应如</a><a name="0294c25" id="0294c25">是演说般若波罗蜜义开示分别令易解。</a><a name="0294c26" id="0294c26">佛语释提桓因言。如是憍尸迦。是善男子</a><a name="0294c27" id="0294c27">善女人应如是演说般若波罗蜜义开示分</a><a name="0294c28" id="0294c28">别令易解。憍尸迦。善男子善女人如是演</a><a name="0294c29" id="0294c29">说般若波罗蜜义开示分别令易解。得无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080294b.htm'><img src='up.gif' border=0></a>
<a href='T080295a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>