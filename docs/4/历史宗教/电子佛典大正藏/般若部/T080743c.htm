<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0234 佛说濡首菩萨无上清净分卫经 0743c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 234 佛说濡首菩萨无上清净分卫经</font> <font face='Arial'>(卷1)</font> <font face='Arial'>T08, p0743c</h2></font><hr>
<span class='old'>
</a><a name="0743b28" id="0743b28">清澄更无异味。其底深邃不可测度。琦珍</a><a name="0743b29" id="0743b29">英宝普无不有。而海汪洋包罗弘广。含受万</span><a name="0743c01" id="0743c01">物渊懿博泰。无边无崖大水澹满。诸德神</a><a name="0743c02" id="0743c02">龙而皆居之。众生巨体所依长育。若此龙首。</a><a name="0743c03" id="0743c03">其诸菩萨以如海定正受之处。所住要旨无</a><a name="0743c04" id="0743c04">能动摇者。如是龙首。其斯菩萨以法身海。含</a><a name="0743c05" id="0743c05">容一切道宝智慧三十七品。十方依之莫不</a><a name="0743c06" id="0743c06">长育。应无上微妙之法。为无动摇无言说要</a><a name="0743c07" id="0743c07">行。当知。是应如是者得无退转定行之地也</a><a name="0743c08" id="0743c08"><p>尔时于是。妙心菩萨欲动龙首大士所坐如</a><a name="0743c09" id="0743c09">海慧定正受之处。尽其神力永不能动。时此</a><a name="0743c10" id="0743c10">三千大千世界。普悉六反乃大震动。而龙</a><a name="0743c11" id="0743c11">首身及所坐处都不动摇。何则然者。以其</a><a name="0743c12" id="0743c12">龙首住无动摇。住地处所。住无所有。住</a><a name="0743c13" id="0743c13">无想念。住无戏行。住无劳静。住无言辞。住无</a><a name="0743c14" id="0743c14">所住。斯谓道住。时龙首菩萨摩诃萨寻从定</a><a name="0743c15" id="0743c15">寤。敬向如来无所著平等正觉。雨拘文华趣</a><a name="0743c16" id="0743c16">散世尊而叹赞曰。自归于佛天中之天。乃使</a><a name="0743c17" id="0743c17">一切诸会菩萨十方来众诸大士等众尊大天</a><a name="0743c18" id="0743c18">及龙鬼神咸悉逮闻如是之法。无上要旨深</a><a name="0743c19" id="0743c19">妙慧说。为无倚着无巢窟说。为应本空寂</a><a name="0743c20" id="0743c20">寞故也。是时妙心谓龙首曰。仁为觉地六反</a><a name="0743c21" id="0743c21">震动乎。曰族姓子。其有动者当觉地动地。复</a><a name="0743c22" id="0743c22">为之上下四震。唯由其觉动不动故耳。又如</a><a name="0743c23" id="0743c23">十方诸佛世尊。普大菩萨不退转等极世都</a><a name="0743c24" id="0743c24">动。岂能动摇此上尊处。观诸声闻缘觉之众。</a><a name="0743c25" id="0743c25">彼虽离动。未晓本空在动之地。自谓无动了</a><a name="0743c26" id="0743c26">本无者。于此诸法永无动摇无念无著。如是</a><a name="0743c27" id="0743c27">妙心。其菩萨以空无想不愿之行清净法</a><a name="0743c28" id="0743c28">要逮无动摇。彼乃永静安无动摇。又曰龙首。</a><a name="0743c29" id="0743c29">可行分卫。答曰濡首。吾今已解无上最要<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080743b.htm'><img src='up.gif' border=0></a>
<a href='T080744a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>