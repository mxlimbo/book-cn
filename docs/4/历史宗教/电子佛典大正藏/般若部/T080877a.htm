<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0877a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷3)</font> 不退转品第四 <font face='Arial'>T08, p0877a</h2></font><hr>
<span class='old'>
</a><a name="0876c28" id="0876c28">遣之。以是业缘今受斯报。复有饿鬼于夜月</a><a name="0876c29" id="0876c29">时。净无云翳流光照触。毒热烁身如盛夏时</span><a name="0877a01" id="0877a01">复有饿鬼于盛冬时有大风起。由业力故吹</a><a name="0877a02" id="0877a02">诸饿鬼犹若飞尘。置冰山中受诸寒苦。从是</a><a name="0877a03" id="0877a03">受苦经无量时。于此命终还堕地狱。如是往</a><a name="0877a04" id="0877a04">来经无量岁。恶业尽已希得人身。生贫贱家</a><a name="0877a05" id="0877a05">悭吝不施。以乞自活转增贪惜。以贫穷故造</a><a name="0877a06" id="0877a06">十不善种种诸罪。从此命终复堕地狱受种</a><a name="0877a07" id="0877a07">种苦。其苦毕已生饿鬼中。如是往返经无数</a><a name="0877a08" id="0877a08">劫受如斯苦。此等众生亦于过去无量无边生</a><a name="0877a09" id="0877a09">死劫中。恒为父母六亲眷属。常为我故造不</a><a name="0877a10" id="0877a10">善业。今在饿鬼受斯苦报。菩萨摩诃萨观是</a><a name="0877a11" id="0877a11">苦已起大悲心。复次慈氏鬼趣既然。次观。傍</a><a name="0877a12" id="0877a12">生亦复如是。有诸獐鹿野干狐兔虎豹豺狼</a><a name="0877a13" id="0877a13">种种诸兽。及诸飞鸟野鸡鹅鸭。凫雁鸳鸯如</a><a name="0877a14" id="0877a14">是等类。若行若住栖止飞浮。恒畏于人大力</a><a name="0877a15" id="0877a15">鸟兽。若饮若食未曾暂安。昼夜之中常怀怖</a><a name="0877a16" id="0877a16">惧。复有傍生鼋鼍龟鳖鱼蚌虾蟆。室兽摩罗</a><a name="0877a17" id="0877a17">水族之类。恒被网捕生死水中。复有傍生蛇</a><a name="0877a18" id="0877a18">虺蝪蜥蚰蜒鼠狼。此类傍生闇中而生闇中</a><a name="0877a19" id="0877a19">而死。复有傍生虮虱蚤等。依人身生还依人</a><a name="0877a20" id="0877a20">死。复有傍生或依死尸。或依粪湿或依草木。</a><a name="0877a21" id="0877a21">当处而生还当处死。或变化生还变化死。所</a><a name="0877a22" id="0877a22">谓蛆虫螟蛤蟊螣[<a href='javascript:showpic("images/033180.gif")'>虫*阜</a>]螽蛱蝶之类。复有傍生</a><a name="0877a23" id="0877a23">恒食脓血。及诸不净以为甘味。所谓猪狗蜣</a><a name="0877a24" id="0877a24">螂蝇虻之类。遥闻臭气以为香美。飞走驰赴</a><a name="0877a25" id="0877a25">恐不得餐。复有傍生不食美草唯食棘刺。不</a><a name="0877a26" id="0877a26">饮清流唯饮浊水。复有傍生非依草生而恒食</a><a name="0877a27" id="0877a27">草。所谓象马牛驴骆驼骡等畜生之类。或以</a><a name="0877a28" id="0877a28">铁钩钩斲其脑。令使调伏得已乘之。或穿鼻</a><a name="0877a29" id="0877a29">中或以辔勒。笼系其首负重而行。常被鞭挞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080876c.htm'><img src='up.gif' border=0></a>
<a href='T080877b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>