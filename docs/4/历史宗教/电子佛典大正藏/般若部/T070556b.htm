<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0556b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷502)</font> 第三会 第三分称扬功德品第六之一 <font face='Arial'>T07, p0556b</h2></font><hr>
<span class='old'>
</a><a name="0556a28" id="0556a28">能满一切殊胜善法。尔时佛告天帝释言。如</a><a name="0556a29" id="0556a29">是如是。如汝所说。所以者何。三世诸佛皆依</span><a name="0556b01" id="0556b01">如是甚深般若波罗蜜多。大神咒王。证得无</a><a name="0556b02" id="0556b02">上正等菩提。转妙法轮度有情众。何以故。憍</a><a name="0556b03" id="0556b03">尸迦。依深般若波罗蜜多。世间便有十善业</a><a name="0556b04" id="0556b04">道。若施戒修。若四静虑四无量四无色定。若</a><a name="0556b05" id="0556b05">布施波罗蜜多乃至般若波罗蜜多。广说乃</a><a name="0556b06" id="0556b06">至若一切智道相智一切相智。若预流果乃</a><a name="0556b07" id="0556b07">至独觉菩提。若诸菩萨摩诃萨行。若佛无上</a><a name="0556b08" id="0556b08">正等菩提。复次憍尸迦。依深般若波罗蜜多</a><a name="0556b09" id="0556b09">有菩萨摩诃萨。依菩萨摩诃萨有十善业道。</a><a name="0556b10" id="0556b10">广说乃至有佛无上正等菩提。亦有声闻独</a><a name="0556b11" id="0556b11">觉菩提及正等觉出现世间。譬如依因满月</a><a name="0556b12" id="0556b12">轮故。药星山海皆得增盛。如是依因诸菩萨</a><a name="0556b13" id="0556b13">故。十善业道广说乃至诸佛无上正等菩提。</a><a name="0556b14" id="0556b14">功德药物皆得增盛。一切人天声闻独觉。有</a><a name="0556b15" id="0556b15">学无学贤圣星辰亦得增盛。一切菩萨及诸</a><a name="0556b16" id="0556b16">如来应正等觉诸山大海亦得增盛。若诸如</a><a name="0556b17" id="0556b17">来应正等觉未出世时。唯有菩萨摩诃萨众。</a><a name="0556b18" id="0556b18">具大方便善巧力故。为诸有情无到宣说世</a><a name="0556b19" id="0556b19">出世法。所以者何。世间所有人乘天乘。若声</a><a name="0556b20" id="0556b20">闻乘若独觉乘。若无上乘。皆从菩萨摩诃</a><a name="0556b21" id="0556b21">萨众方便善巧而得成办。菩萨所有方便善</a><a name="0556b22" id="0556b22">巧皆由般若波罗蜜多而得成办。诸菩萨摩</a><a name="0556b23" id="0556b23">诃萨成就方便善巧力故。能满布施波罗蜜</a><a name="0556b24" id="0556b24">多乃至般若波罗蜜多。广说乃至能满一切智</a><a name="0556b25" id="0556b25">道相智一切相智。能得三十二大士相八十</a><a name="0556b26" id="0556b26">随好。不堕声闻独觉等地。成熟有情严净佛</a><a name="0556b27" id="0556b27">土。摄受菩萨。寿量圆满。众具圆满。净土圆满。</a><a name="0556b28" id="0556b28">种姓圆满。色力圆满。乃至证得一切智智。</a><a name="0556b29" id="0556b29">复次憍尸迦。若善男子善女人等。于此般若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070556a.htm'><img src='up.gif' border=0></a>
<a href='T070556c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>