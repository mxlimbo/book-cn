<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0292b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷10)</font> 法称品第三十七 <font face='Arial'>T08, p0292b</h2></font><hr>
<span class='old'>
</a><a name="0292a28" id="0292a28">福乐。亦以是福德因缘故当得尽苦。若受</a><a name="0292a29" id="0292a29">是般若波罗蜜读诵解说正忆念。是人能</span><a name="0292b01" id="0292b01">具足禅那波罗蜜乃至能具足檀那波罗</a><a name="0292b02" id="0292b02">蜜。能具足四念处乃至能具足十八不共</a><a name="0292b03" id="0292b03">法。过声闻辟支佛地住菩萨位。住菩萨位</a><a name="0292b04" id="0292b04">已得菩萨神通。从一佛国至一佛国。是菩</a><a name="0292b05" id="0292b05">萨为众生故受身。随其所应成就众生。</a><a name="0292b06" id="0292b06">若作转轮圣王若作刹利大姓。若作婆罗</a><a name="0292b07" id="0292b07">门大姓成就众生以是故。世尊。我不为</a><a name="0292b08" id="0292b08">轻慢不恭敬故不取舍利。以善男子善女</a><a name="0292b09" id="0292b09">人供养般若波罗蜜则为供养舍利故。复</a><a name="0292b10" id="0292b10">次世尊。有人欲见十方无量阿僧祇诸世界</a><a name="0292b11" id="0292b11">中现在佛法身色身。是人应闻受持般若波</a><a name="0292b12" id="0292b12">罗蜜读诵正忆念为他人演说。如是善男</a><a name="0292b13" id="0292b13">子善女人。当见十方无量阿僧祇世界中诸</a><a name="0292b14" id="0292b14">佛法身色身。是善男子善女人行般若波罗</a><a name="0292b15" id="0292b15">蜜。亦应以法相修念佛三昧。复次善男子</a><a name="0292b16" id="0292b16">善女人欲见现在诸佛。应当受是般若波</a><a name="0292b17" id="0292b17">罗蜜乃至正忆念。复次世尊。有二种法相。</a><a name="0292b18" id="0292b18">有为诸法相。无为诸法相云何有为诸法相。</a><a name="0292b19" id="0292b19">所谓内空中智慧。乃至无法有法空中智慧。</a><a name="0292b20" id="0292b20">四念处中智慧。乃至八圣道分中智慧。佛十</a><a name="0292b21" id="0292b21">力四无所畏四无碍智。十八不共法中智慧。</a><a name="0292b22" id="0292b22">善法中不善法中。有漏法中无漏法中。世间</a><a name="0292b23" id="0292b23">法中出世间法中智慧。是名有为诸法法</a><a name="0292b24" id="0292b24">相。云何名无为诸法法相。若法无生无灭</a><a name="0292b25" id="0292b25">无住无异。无垢无净无增无减诸法自性。云</a><a name="0292b26" id="0292b26">何名诸法自性。诸法无所有性是诸法自性。</a><a name="0292b27" id="0292b27">是名无为诸法相。尔时佛告释提桓因。如</a><a name="0292b28" id="0292b28">是如是。憍尸迦。过去诸佛因是般若波罗</a><a name="0292b29" id="0292b29">蜜得阿耨多罗三藐三菩提。过去诸佛弟子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080292a.htm'><img src='up.gif' border=0></a>
<a href='T080292c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>