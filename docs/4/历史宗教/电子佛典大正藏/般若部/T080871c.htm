<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0871c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷2)</font> 陀罗尼护持国界品第二 <font face='Arial'>T08, p0871c</h2></font><hr>
<span class='old'>
</a><a name="0871b28" id="0871b28">言。我等今日获大善利。得见如是大菩萨众。</a><a name="0871b29" id="0871b29">若余国土一切众生。闻我供养得亲近者亦</span><a name="0871c01" id="0871c01">获善利。闻彼菩萨功德法者。皆发无上正等</a><a name="0871c02" id="0871c02">觉心。时此会中三十六亿众生。皆发阿耨多</a><a name="0871c03" id="0871c03">罗三藐三菩提心</a><a name="0871c04" id="0871c04"><p>尔时薄伽梵复告具寿阿难陀言。彼不眴世</a><a name="0871c05" id="0871c05">界无诸苦难。及三恶趣亦不闻名。亦无五众</a><a name="0871c06" id="0871c06">犯禁之名。亦无烦恼劳虑等声。亦无女人嫉</a><a name="0871c07" id="0871c07">妒悭吝懈怠嗔恚乱意愚痴。亦无障盖并诸</a><a name="0871c08" id="0871c08">习气。亦无种种上中下等杂类之名。亦无三</a><a name="0871c09" id="0871c09">乘差别之号。佛法僧宝平等一相。亦无魔及</a><a name="0871c10" id="0871c10">魔民异道邪见。亦无饥渴寒热等事。及我我</a><a name="0871c11" id="0871c11">所男女等相。互相摄受种种异名。而彼世界</a><a name="0871c12" id="0871c12">广博严净。以六十万亿俱胝佛刹为一佛土。</a><a name="0871c13" id="0871c13">亦无日月唯以菩萨愿力光明而为照耀。地</a><a name="0871c14" id="0871c14">平如掌纯以帝青。及吠琉璃末尼珠等。种种</a><a name="0871c15" id="0871c15">杂宝间错庄严。又以众宝莲花而散其上。其</a><a name="0871c16" id="0871c16">花鲜明柔软第一。如天妙触迦遮邻底迦衣。</a><a name="0871c17" id="0871c17">八重宝树交映蓊郁。周匝围绕以为垣墙。种</a><a name="0871c18" id="0871c18">种杂花而为严饰。亦无沙砾坑坎丘陵。土石</a><a name="0871c19" id="0871c19">黑山荆棘毒刺。唯有无量妙宝高山。虽有天</a><a name="0871c20" id="0871c20">人无别异相。不假杂食而用资身。亦无便利</a><a name="0871c21" id="0871c21">秽污不净。常以法喜禅悦为味。国土严净唯</a><a name="0871c22" id="0871c22">佛法王化诸菩萨。无有文字亦无言说。彼诸</a><a name="0871c23" id="0871c23">菩萨受化之时。来诣佛所恭敬合掌。目不蹔</a><a name="0871c24" id="0871c24">眴瞻仰如来。念佛三昧自然成就。故彼世界</a><a name="0871c25" id="0871c25">名为不眴。念佛三昧云何是耶。所谓非色相</a><a name="0871c26" id="0871c26">生。亦非受想行识生。非前后边际智慧生。亦</a><a name="0871c27" id="0871c27">非现在见闻所生。佛告阿难其念佛三摩地</a><a name="0871c28" id="0871c28">不可思议。于诸法无所行。而观诸法如实相。</a><a name="0871c29" id="0871c29">无说无示无相无名。此即名为念佛三昧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080871b.htm'><img src='up.gif' border=0></a>
<a href='T080872a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>