<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0560a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷5)</font> 相无相品第十三 <font face='Arial'>T08, p0560a</h2></font><hr>
<span class='old'>
</a><a name="0559c28" id="0559c28">出去此不远忽然不现。欲界诸天子还至欲</a><a name="0559c29" id="0559c29">天。色界诸天子还至色天。尔时须菩提白佛</span><a name="0560a01" id="0560a01">言。世尊。若菩萨能信解深般若波罗蜜。是人</a><a name="0560a02" id="0560a02">于何命终来生此间。佛告须菩提。若菩萨闻</a><a name="0560a03" id="0560a03">是深般若波罗蜜。即时信解不疑不悔不难。</a><a name="0560a04" id="0560a04">乐见乐闻常行。是念不离说般若波罗蜜者。</a><a name="0560a05" id="0560a05">须菩提。譬如新产犊子不离其母。菩萨亦如</a><a name="0560a06" id="0560a06">是。闻深般若波罗蜜。不离说法者。乃至得读</a><a name="0560a07" id="0560a07">诵书写般若波罗蜜。须菩提当知。是菩萨人</a><a name="0560a08" id="0560a08">中命终还生人中。世尊颇有菩萨成就。如是</a><a name="0560a09" id="0560a09">功德因缘。于他方世界供养诸佛。于彼命终</a><a name="0560a10" id="0560a10">来生此间不。须菩提。有菩萨成就如是功德。</a><a name="0560a11" id="0560a11">于他方世界供养诸佛。于彼命终来生此间。</a><a name="0560a12" id="0560a12">复次须菩提。有菩萨成就如是功德。于兜率</a><a name="0560a13" id="0560a13">天上。闻弥勒菩萨说般若波罗蜜。问其中事。</a><a name="0560a14" id="0560a14">于彼命终来生此间。复次须菩提。若人先世</a><a name="0560a15" id="0560a15">闻是深般若波罗蜜。不问其义。是人若生人</a><a name="0560a16" id="0560a16">中。心续疑悔难决。须菩提当知是人于前世</a><a name="0560a17" id="0560a17">不问所致。何以故。于是般若波罗蜜中。心疑</a><a name="0560a18" id="0560a18">悔难决故。复次须菩提。若人先世若一日</a><a name="0560a19" id="0560a19">若二日三日四日五日。闻是深般若波罗蜜。</a><a name="0560a20" id="0560a20">问其中事。而不随所说行。是人转身续得闻</a><a name="0560a21" id="0560a21">深般若波罗蜜。问其中事信心无碍。若离法</a><a name="0560a22" id="0560a22">师不复问难。还为因缘所牵。失深般若波罗</a><a name="0560a23" id="0560a23">蜜。何以故。须菩提。法应尔。若人虽能问难是</a><a name="0560a24" id="0560a24">深般若波罗蜜。不能随所说行。或时乐闻深</a><a name="0560a25" id="0560a25">般若波罗蜜。或时不乐。其心轻躁如少[<a href='javascript:showpic("images/057087.gif")'>叠*毛</a>]毳。</a><a name="0560a26" id="0560a26">当知是菩萨新发大乘。是菩萨信心清净。若</a><a name="0560a27" id="0560a27">不为般若波罗蜜所护。于二地中当堕一处。</a><a name="0560a28" id="0560a28">若声闻地若辟支佛地</a><a name="0560a29" id="0560a29"><p><b>　　<A NAME="n387"></A>摩诃般若波罗蜜船喻品第十四</b><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080559c.htm'><img src='up.gif' border=0></a>
<a href='T080560b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>