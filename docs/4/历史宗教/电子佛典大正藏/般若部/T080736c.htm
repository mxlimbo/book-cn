<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0233 文殊师利所说般若波罗蜜经 0736c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 233 文殊师利所说般若波罗蜜经</font> <font face='Arial'>(卷1)</font> <font face='Arial'>T08, p0736c</h2></font><hr>
<span class='old'>
</a><a name="0736b28" id="0736b28">福田。佛告文殊师利。汝何所依作如是答我。</a><a name="0736b29" id="0736b29">文殊白佛言。世尊。我无所依作如是答。世</span><a name="0736c01" id="0736c01">尊。无所依中无胜无不胜。无可思议无不可</a><a name="0736c02" id="0736c02">思议。无教化无不教化。无福田无非福田。是</a><a name="0736c03" id="0736c03">时以佛神力地六种震动。一万六千比丘众。</a><a name="0736c04" id="0736c04">以无可取心得解脱七百比丘尼众。三千优</a><a name="0736c05" id="0736c05">婆塞四万优婆夷众。远尘离垢得法眼净。六</a><a name="0736c06" id="0736c06">万亿那由他诸天。远尘离垢得法眼净。是时</a><a name="0736c07" id="0736c07">长老阿难即从座起。偏袒右肩右膝着地。合</a><a name="0736c08" id="0736c08">掌恭敬白佛言。世尊。何因何缘此地大动。尔</a><a name="0736c09" id="0736c09">时佛告阿难。此说般若波罗蜜。往古诸佛皆</a><a name="0736c10" id="0736c10">于此处说此法。以是因缘故此地震动。尔</a><a name="0736c11" id="0736c11">时长老舍利弗白佛言。世尊。此文殊师利所</a><a name="0736c12" id="0736c12">说不可思议。尔时世尊告文殊师利。如舍利</a><a name="0736c13" id="0736c13">弗所说。此文殊师利所说不可思议</a><a name="0736c14" id="0736c14"><p>尔时文殊师利白佛言。世尊。若不可思议则</a><a name="0736c15" id="0736c15">不可说。若可说则可思议。不可思议者无</a><a name="0736c16" id="0736c16">所有。彼一切声亦不可思议。不可思议者</a><a name="0736c17" id="0736c17">无声。佛言。汝入不思议三昧耶。文殊师利</a><a name="0736c18" id="0736c18">言。不也世尊。我即不思议。不见有心能思</a><a name="0736c19" id="0736c19">议者。云何而言入不思议三昧。我初发心欲</a><a name="0736c20" id="0736c20">入是定。而今思惟。实无心相而入三昧。如</a><a name="0736c21" id="0736c21">人学射久习则巧。后虽无心以久习故箭发</a><a name="0736c22" id="0736c22">皆中。我亦如是。初学不思议三昧系心一缘。</a><a name="0736c23" id="0736c23">若久习成就更无心想恒与定合。舍利弗语</a><a name="0736c24" id="0736c24">文殊师利言。更有胜妙寂灭定不。文殊师利</a><a name="0736c25" id="0736c25">言。若有不思议定者。汝可问言更有寂灭定</a><a name="0736c26" id="0736c26">不。如我意解。不可思议定尚不可得。云何</a><a name="0736c27" id="0736c27">问我寂灭定乎。舍利弗言。不思议定不可得</a><a name="0736c28" id="0736c28">耶。文殊师利言。思议定者是可得相。不可</a><a name="0736c29" id="0736c29">思议定者不可得相。一切众生实成就不可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080736b.htm'><img src='up.gif' border=0></a>
<a href='T080737a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>