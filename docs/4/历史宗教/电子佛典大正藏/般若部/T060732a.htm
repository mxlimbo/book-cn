<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0732a</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷337)</font> 初分巧便学品第五十五之一 <font face='Arial'>T06, p0732a</h2></font><hr>
<span class='old'>
</a><a name="0731c28" id="0731c28">善利。我应饶益一切有情。如何于中反作衰</a><a name="0731c29" id="0731c29">损。我应恭敬一切有情如仆事主。如何于中</span><a name="0732a01" id="0732a01">反生憍慢毁辱凌蔑。我应忍受一切有情捶</a><a name="0732a02" id="0732a02">打呵骂。如何于彼反以暴恶身语加报。我应</a><a name="0732a03" id="0732a03">和解一切有情令相敬爱。云何复起勃恶语言</a><a name="0732a04" id="0732a04">与彼<span class='corr'>乖</span>诤。我应忍受一切有情长时履践。犹</a><a name="0732a05" id="0732a05">如道路亦如桥梁。云何于彼反为凌辱。我求</a><a name="0732a06" id="0732a06">无上正等菩提。为脱有情生死大苦。令得究</a><a name="0732a07" id="0732a07">竟安乐涅槃。云何复欲加之以苦。我应从今</a><a name="0732a08" id="0732a08">穷未来际。如痴如哑如聋如盲。于诸有情无</a><a name="0732a09" id="0732a09">所分别。假使断截首足身分。于彼有情终不</a><a name="0732a10" id="0732a10">起恶。勿我起恶破坏无上正等觉心障碍所</a><a name="0732a11" id="0732a11">求一切智智。阿难当知。是菩萨摩诃萨我说</a><a name="0732a12" id="0732a12">中间亦有出罪还补善义。非要经于尔所劫</a><a name="0732a13" id="0732a13">数流转生死。恶魔于彼不能扰乱。阿难当知。</a><a name="0732a14" id="0732a14">诸菩萨摩诃萨与求声闻独觉乘者不应交</a><a name="0732a15" id="0732a15">涉。设与交涉不应共住。设与共住不应与彼</a><a name="0732a16" id="0732a16">论议决择。所以者何。若与彼类论议决择。或</a><a name="0732a17" id="0732a17">当发起嗔忿等心。或复令生粗恶言说。然诸</a><a name="0732a18" id="0732a18">菩萨于有情类不应发起嗔忿等心。亦不应</a><a name="0732a19" id="0732a19">生粗恶言说。设被断截首足身分。亦不应起</a><a name="0732a20" id="0732a20">嗔忿恶言。所以者何。应作是念。我求无上正</a><a name="0732a21" id="0732a21">等菩提。为拔有情生死众苦令得究竟利益</a><a name="0732a22" id="0732a22">安乐。云何于彼复起恶事。阿难当知。若诸菩</a><a name="0732a23" id="0732a23">萨于有情类起嗔恚心发粗恶语。便障菩萨</a><a name="0732a24" id="0732a24">一切智智。亦坏无边殊胜行法。是故菩萨摩</a><a name="0732a25" id="0732a25">诃萨众欲证无上正等菩提。于诸有情不应</a><a name="0732a26" id="0732a26">嗔恚。亦不应起粗恶言说</a><a name="0732a27" id="0732a27"><p class='juan'>
大般若波罗蜜多经卷第三百三十七</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T060731c.htm'><img src='up.gif' border=0></a>
<a href='T060732b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>