<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0691a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷1)</font> 显相品第二 <font face='Arial'>T08, p0691a</h2></font><hr>
<span class='old'>
</a><a name="0690c29" id="0690c29">波罗蜜甚深。何者是般若波罗蜜相。佛告胜</a><a name="0690c30" id="0690c30">天王言。如地水火风相。般若波罗蜜相亦复</span><a name="0691a01" id="0691a01">如是。世尊云何地相。佛言。普遍广大难可</a><a name="0691a02" id="0691a02">度量是为地相。般若波罗蜜相亦复如是。何</a><a name="0691a03" id="0691a03">以故。如如普遍广大难思量故。大王。一切</a><a name="0691a04" id="0691a04">药草皆依地生。一切善法皆依般若波罗蜜</a><a name="0691a05" id="0691a05">生。又如土地增之不喜减之不嗔。离我我所</a><a name="0691a06" id="0691a06">无二相故。般若波罗蜜亦复如是。赞叹不增</a><a name="0691a07" id="0691a07">毁皆不减。离我我所无二相故。世间行来举</a><a name="0691a08" id="0691a08">足下足悉依于地。若求善道趣向涅槃。应当</a><a name="0691a09" id="0691a09">依是般若波罗蜜。又如大地出种种宝。般若</a><a name="0691a10" id="0691a10">波罗蜜亦复如是。生出世间种种功德。又如</a><a name="0691a11" id="0691a11">大地虫蚁蚊虻种种诸苦不能倾动。般若波</a><a name="0691a12" id="0691a12">罗蜜亦复如是。离我我所不可倾动。又如大</a><a name="0691a13" id="0691a13">地若闻师子龙象之声终无惊怖。般若波罗</a><a name="0691a14" id="0691a14">蜜亦复如是。天魔外道不能恐惧。何以故。不</a><a name="0691a15" id="0691a15">见有人不见有法自性空故。又如水大从高</a><a name="0691a16" id="0691a16">赴下。一切善法皆向般若波罗蜜。又如水大</a><a name="0691a17" id="0691a17">能润草木得生华果。般若波罗蜜亦复如是。</a><a name="0691a18" id="0691a18">润诸三昧生助道法。成一切智树得佛法果</a><a name="0691a19" id="0691a19">利益众生。又如水大渍草木根。能使倾拔随</a><a name="0691a20" id="0691a20">流而去。般若波罗蜜亦复如是。一切诸见烦</a><a name="0691a21" id="0691a21">恼习气。根本悉灭永不复生。又如水大性本</a><a name="0691a22" id="0691a22">清净无垢不浊。般若波罗蜜亦复如是。体无</a><a name="0691a23" id="0691a23">烦恼故名清净。离诸惑故名为无垢。一相非</a><a name="0691a24" id="0691a24">异故名不浊。如人夏热遇水清凉。热恼众生</a><a name="0691a25" id="0691a25">闻般若波罗蜜亦即清凉。如人患渴得水乃</a><a name="0691a26" id="0691a26">止。求出世法得般若波罗蜜思愿亦止。又如</a><a name="0691a27" id="0691a27">水泉甚深难入。般若波罗蜜亦复如是。诸佛</a><a name="0691a28" id="0691a28">境界甚深难入。又如坑坎之处水悉平等。般</a><a name="0691a29" id="0691a29">若波罗蜜亦复如是。一切声闻辟支佛及诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080690c.htm'><img src='up.gif' border=0></a>
<a href='T080691b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>