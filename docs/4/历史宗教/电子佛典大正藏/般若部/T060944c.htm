<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0944c</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷376)</font> 初分无相无得品第六十六之一 <font face='Arial'>T06, p0944c</h2></font><hr>
<span class='old'>
</a><a name="0944b28" id="0944b28">菩提。或令住菩萨摩诃萨位。或令住阿耨多</a><a name="0944b29" id="0944b29">罗三藐三菩提。以要言之。是菩萨摩诃萨在</span><a name="0944c01" id="0944c01">在处处随诸有情堪能差别方便善巧。令其</a><a name="0944c02" id="0944c02">安住诸善法中。如是善现。菩萨摩诃萨行深</a><a name="0944c03" id="0944c03">般若波罗蜜多时。由离诸相无漏心力。能于</a><a name="0944c04" id="0944c04">一切无相无觉无得无影无作法中。圆满净</a><a name="0944c05" id="0944c05">戒波罗蜜多。亦能圆满诸余功德</a><a name="0944c06" id="0944c06"><p>复次善现。云何菩萨摩诃萨行深般若波罗</a><a name="0944c07" id="0944c07">蜜多时。能于一切无相无觉无得无影无作</a><a name="0944c08" id="0944c08">法中。圆满安忍波罗蜜多。善现。菩萨摩诃</a><a name="0944c09" id="0944c09">萨行深般若波罗蜜多时。能以离相无漏之</a><a name="0944c10" id="0944c10">心而修安忍。是菩萨摩诃萨从初发心。乃至</a><a name="0944c11" id="0944c11">安坐妙菩提座。其中假使一切有情。各以种</a><a name="0944c12" id="0944c12">种瓦石刀杖竞来加害。是菩萨摩诃萨不起</a><a name="0944c13" id="0944c13">一念忿恨之心。尔时菩萨应修二忍。何等为</a><a name="0944c14" id="0944c14">二。一者应受一切有情骂辱加害。不生忿恨</a><a name="0944c15" id="0944c15">伏嗔恚忍。二者应起无生法忍。是菩萨摩诃</a><a name="0944c16" id="0944c16">萨若被种种恶言骂辱。或被种种刀杖加害。</a><a name="0944c17" id="0944c17">应审思惟筹量观察。谁能骂辱谁能加害。谁</a><a name="0944c18" id="0944c18">受骂辱谁受加害。谁起忿恨谁应忍受。复应</a><a name="0944c19" id="0944c19">观察一切法性皆毕竟空。法尚不可得况当</a><a name="0944c20" id="0944c20">有法性。尚无法性况有有情。如是观时若能</a><a name="0944c21" id="0944c21">骂辱若所骂辱。若能加害若所加害。皆不见</a><a name="0944c22" id="0944c22">有乃至分分割截身支。其心安忍都无异念。</a><a name="0944c23" id="0944c23">于诸法性如实观察。复能证得无生法忍。云</a><a name="0944c24" id="0944c24">何名为无生法忍。谓令烦恼毕竟不生。及观</a><a name="0944c25" id="0944c25">诸法毕竟不起。微妙<span class='corr'>智</span>慧常无间断。是故名</a><a name="0944c26" id="0944c26">为无生法忍。是菩萨摩诃萨安住如是二种</a><a name="0944c27" id="0944c27">忍中。速能圆满布施净戒安忍精进静虑般</a><a name="0944c28" id="0944c28">若波罗蜜多。亦能圆满四念住四正断四神</a><a name="0944c29" id="0944c29">足五根五力七等觉支八圣道支。亦能圆满<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T060944b.htm'><img src='up.gif' border=0></a>
<a href='T060945a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>