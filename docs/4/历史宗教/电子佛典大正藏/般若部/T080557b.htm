<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0557b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷5)</font> 魔事品第十一 <font face='Arial'>T08, p0557b</h2></font><hr>
<span class='old'>
</a><a name="0557a28" id="0557a28">念。是舍离相。非与般若波罗蜜相。即便退还。</a><a name="0557a29" id="0557a29">须菩提。如是诸难。菩萨当知亦为魔事。复次</span><a name="0557b01" id="0557b01">须菩提。说法者重于檀越。以此因缘常数往</a><a name="0557b02" id="0557b02">返以是事故语听法者。诸善男子。我有檀越</a><a name="0557b03" id="0557b03">应往问讯。诸人念言。是为不与我般若波罗</a><a name="0557b04" id="0557b04">蜜相。即时舍离。不得学习书读诵说。如是不</a><a name="0557b05" id="0557b05">和合。菩萨当知亦为魔事。复次须菩提。恶魔</a><a name="0557b06" id="0557b06">勤作方便欲令无人读诵修习般若波罗蜜。</a><a name="0557b07" id="0557b07">须菩提白佛言。世尊。恶魔云何勤作方便。令</a><a name="0557b08" id="0557b08">人不得读诵修习般若波罗蜜。须菩提。恶魔</a><a name="0557b09" id="0557b09">诡诳诸人。作是言。此非真般若波罗蜜。我所</a><a name="0557b10" id="0557b10">有经是真般若波罗蜜。须菩提。恶魔如是诡</a><a name="0557b11" id="0557b11">诳众人。未受记者。当于般若波罗蜜中生疑。</a><a name="0557b12" id="0557b12">疑因缘故。不得读诵修习般若波罗蜜。如是</a><a name="0557b13" id="0557b13">须菩提。菩萨当知亦为魔事。复次须菩提。复</a><a name="0557b14" id="0557b14">有魔事。若菩萨行般若波罗蜜。即证实际取</a><a name="0557b15" id="0557b15">声闻果。如是须菩提。菩萨当知亦为魔事</a><a name="0557b16" id="0557b16"><p><b>　　<A NAME="n385"></A>	摩诃般若波罗蜜小如品第十二</b></a><a name="0557b17" id="0557b17"><p>佛告须菩提。般若波罗蜜。多有如是诸留难</a><a name="0557b18" id="0557b18">事。须菩提白佛言。如是如是。世尊。般若波罗</a><a name="0557b19" id="0557b19">蜜多有留难。譬如珍宝多有怨贼。般若波罗</a><a name="0557b20" id="0557b20">蜜亦如是。若人不受持读诵修习般若波罗</a><a name="0557b21" id="0557b21">蜜。当知是人新发道意。少智少信不乐大法。</a><a name="0557b22" id="0557b22">为魔所摄。如是如是。须菩提。若人不受持读</a><a name="0557b23" id="0557b23">诵修习般若波罗蜜。当知是人新发道意。少</a><a name="0557b24" id="0557b24">智少信不乐大法。为魔所摄。须菩提。般若波</a><a name="0557b25" id="0557b25">罗蜜。虽多有如是魔事及诸留难。若善男子</a><a name="0557b26" id="0557b26">善女人有能受持书读诵说。当知是等皆是</a><a name="0557b27" id="0557b27">佛力。何以故。恶魔虽复勤作方便欲灭般若</a><a name="0557b28" id="0557b28">波罗蜜。诸佛亦复勤作方便而守护之。须菩</a><a name="0557b29" id="0557b29">提譬如母人多有诸子。若十若百乃至十万。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080557a.htm'><img src='up.gif' border=0></a>
<a href='T080557c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>