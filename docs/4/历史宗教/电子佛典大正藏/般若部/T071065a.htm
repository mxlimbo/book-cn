<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1065a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷592)</font> 第十五会静虑波罗蜜多分 第十五静虑波罗蜜多分之一 <font face='Arial'>T07, p1065a</h2></font><hr>
<span class='old'>
</a><a name="1064c28" id="1064c28">上正等菩提。佛言。如是如汝所说</a><a name="1064c29" id="1064c29"><p>尔时舍利子白佛言。世尊。云何菩萨摩诃萨</span><a name="1065a01" id="1065a01">众安住静虑波罗蜜多。云何方便还从定起。</a><a name="1065a02" id="1065a02">尔时世尊告舍利子。诸菩萨摩诃萨离欲恶</a><a name="1065a03" id="1065a03">不善法有寻有伺离生喜乐入初静虑。乃至</a><a name="1065a04" id="1065a04">非想非非想处具足而住。于色无色静虑等</a><a name="1065a05" id="1065a05">至。顺逆次第超越串习。极善纯熟游戏自在</a><a name="1065a06" id="1065a06">复入欲界非等引心。所以者何。勿由定力</a><a name="1065a07" id="1065a07">生色无色长寿天故。勿色无色静虑等至引</a><a name="1065a08" id="1065a08">起彼地续生之心。为护彼心令不现起。还</a><a name="1065a09" id="1065a09">入欲界非等引心。由起此心还生欲界亲近</a><a name="1065a10" id="1065a10">供养诸佛世尊。引发无边菩提分法。生色无</a><a name="1065a11" id="1065a11">色无如是能。上二界生身心钝故。由斯菩萨</a><a name="1065a12" id="1065a12">方便善巧。先习上定令善纯熟。后起下心还</a><a name="1065a13" id="1065a13">生欲界。修集无量菩提资粮。至圆满已超过</a><a name="1065a14" id="1065a14">三界。证得无上正等菩提。譬如有人作如是</a><a name="1065a15" id="1065a15">念。设何方便得入王宫与王后妃窃为戏乐。</a><a name="1065a16" id="1065a16">令王不觉身命得存。作是念已求诸妙药。服</a><a name="1065a17" id="1065a17">使男形或隐或显。得斯药已方便事王。王</a><a name="1065a18" id="1065a18">既识知。便服隐药。遂白王曰。我今无形请</a><a name="1065a19" id="1065a19">为大王守禁宫室。王令检已委任中宫。其人</a><a name="1065a20" id="1065a20">尔时入王宫内。与诸妃后恣意交通。荏苒</a><a name="1065a21" id="1065a21">时经一二三月。恐王知觉丧失身命。便服显</a><a name="1065a22" id="1065a22">药而白王言。我今男形欻然复现。请从今去</a><a name="1065a23" id="1065a23">不入中宫。时王赞言。此真善士。自能进退</a><a name="1065a24" id="1065a24">不违我法。厚赐爵禄委任外事。当知是人方</a><a name="1065a25" id="1065a25">便善巧。能满己愿身命得存。复蒙彼王厚赐</a><a name="1065a26" id="1065a26">财位。如是菩萨方便善巧。入四静虑及四无</a><a name="1065a27" id="1065a27">色。次第超越得善巧已。复起下心还生欲界。</a><a name="1065a28" id="1065a28">亲近供养诸佛世尊。引发无边菩提分法。</a><a name="1065a29" id="1065a29">乃至未满不证实际。何以故。舍利子。是诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071064c.htm'><img src='up.gif' border=0></a>
<a href='T071065b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>