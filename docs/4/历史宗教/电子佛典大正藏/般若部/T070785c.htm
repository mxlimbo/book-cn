<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0785c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷542)</font> 第四会 第四分福门品第五之一 <font face='Arial'>T07, p0785c</h2></font><hr>
<span class='old'>
</a><a name="0785b28" id="0785b28">流一来不还阿罗汉果独觉菩提。趣入菩萨</a><a name="0785b29" id="0785b29">正性离生。乃至证得佛菩提故。复次憍尸迦。</span><a name="0785c01" id="0785c01">置赡部洲一切有情。若善男子善女人等。教</a><a name="0785c02" id="0785c02">四大洲一切有情皆令住预流果或一来果或</a><a name="0785c03" id="0785c03">不还果或阿罗汉果。于意云何。乃至广说。复</a><a name="0785c04" id="0785c04">次憍尸迦。置四大洲一切有情。若善男子善</a><a name="0785c05" id="0785c05">女人等。教小千界一切有情皆令住预流果</a><a name="0785c06" id="0785c06">或一来果或不还果或阿罗汉果。于意云何。</a><a name="0785c07" id="0785c07">乃至广说。复次憍尸迦。置小千界一切有情。</a><a name="0785c08" id="0785c08">若善男子善女人等。教中千界一切有情皆</a><a name="0785c09" id="0785c09">令住预流果或一来果或不还果或阿罗汉</a><a name="0785c10" id="0785c10">果。于意云何。乃至广说。复次憍尸迦。置中千</a><a name="0785c11" id="0785c11">界一切有情。若善男子善女人等。教大千界</a><a name="0785c12" id="0785c12">一切有情皆令住预流果或一来果或不还果</a><a name="0785c13" id="0785c13">或阿罗汉果。于意云何。乃至广说。复次憍尸</a><a name="0785c14" id="0785c14">迦。置大千界一切有情。若善男子善女人等。</a><a name="0785c15" id="0785c15">教化十方各如殑伽沙等世界一切有情皆令</a><a name="0785c16" id="0785c16">住预流果或一来果或不还果或阿罗汉果。</a><a name="0785c17" id="0785c17">于意云何。是善男子善女人等。由此因缘得</a><a name="0785c18" id="0785c18">福多不。天帝释言。甚多世尊。甚多善逝。尔时</a><a name="0785c19" id="0785c19">佛告天帝释言。有善男子善女人等。于深般</a><a name="0785c20" id="0785c20">若波罗蜜多。以清净心恭敬信受。为求无上</a><a name="0785c21" id="0785c21">正等菩提。书写施他复为解说。于深义趣令</a><a name="0785c22" id="0785c22">无疑惑。教授教诫诸有情言。汝应勤修真菩</a><a name="0785c23" id="0785c23">萨道。谓深般若波罗蜜多。若能精勤修学此</a><a name="0785c24" id="0785c24">道。疾证无上正等菩提。拔济无边诸有情类。</a><a name="0785c25" id="0785c25">令证实际诸漏永尽。入无余依般涅槃界。是</a><a name="0785c26" id="0785c26">善男子善女人等。所获福聚甚多于前。何以</a><a name="0785c27" id="0785c27">故。憍尸迦。一切预流一来不还阿罗汉果。皆</a><a name="0785c28" id="0785c28">是般若波罗蜜多所流出故。彼善男子善女人</a><a name="0785c29" id="0785c29">等。闻深般若波罗蜜多。教授教诫精勤修学。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070785b.htm'><img src='up.gif' border=0></a>
<a href='T070786a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>