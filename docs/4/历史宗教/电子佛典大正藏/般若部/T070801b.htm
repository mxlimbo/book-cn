<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0801b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷544)</font> 第四会 第四分地狱品第七 <font face='Arial'>T07, p0801b</h2></font><hr>
<span class='old'>
</a><a name="0801a28" id="0801a28">甚深般若波罗蜜多。当知彼名坏正法者。堕</a><a name="0801a29" id="0801a29">黑闇类如秽蜗螺。自污污他如烂粪聚。诸有</span><a name="0801b01" id="0801b01">信用坏法者言。亦受如前所说大苦。时舍利</a><a name="0801b02" id="0801b02">子复白佛言。何缘如来不说如是坏正法者。</a><a name="0801b03" id="0801b03">当堕恶趣所受形貌身量大小。佛告舍利子</a><a name="0801b04" id="0801b04">止。不应说坏正法者当来所受形貌身量。所</a><a name="0801b05" id="0801b05">以者何。我若具说彼趣形量彼闻惊怖。当吐</a><a name="0801b06" id="0801b06">热血便致命终或近死苦。心顿忧恼如中毒</a><a name="0801b07" id="0801b07">箭。身渐枯瘁如被截苗。恐彼闻说谤正法者。</a><a name="0801b08" id="0801b08">当受如是大丑苦身。徒自惊惶丧失身命。我</a><a name="0801b09" id="0801b09">愍彼故不为汝说。时舍利子。第二第三重请</a><a name="0801b10" id="0801b10">如来。说彼形量明诫后世。令知谤法获大苦</a><a name="0801b11" id="0801b11">身不造斯罪。尔时佛告舍利子言。我前所说</a><a name="0801b12" id="0801b12">坏正法罪。受恶趣苦足为明诫。当来自类善</a><a name="0801b13" id="0801b13">男子等闻我前说谤法罪报。宁舍身命终不</a><a name="0801b14" id="0801b14">谤法。勿我未来当受斯苦。尔时善现便白佛</a><a name="0801b15" id="0801b15">言。诸有聪明善男子等。闻佛所说谤正法人</a><a name="0801b16" id="0801b16">于当来世久受大苦。应善护持身语意业。所</a><a name="0801b17" id="0801b17">以者何。勿我由此语恶业故。恶趣人中长时</a><a name="0801b18" id="0801b18">受苦。世尊。造作增长坏正法业。岂不由习诸</a><a name="0801b19" id="0801b19">恶业耶。佛告善现。如是如是。于我正法毗</a><a name="0801b20" id="0801b20">奈耶中。当有愚痴诸出家者。彼虽称我为其</a><a name="0801b21" id="0801b21">大师。而于我说甚深般若波罗蜜多毁谤拒</a><a name="0801b22" id="0801b22">逆。善现当知。若有毁谤甚深般若。则为毁谤</a><a name="0801b23" id="0801b23">无上菩提。若有毁谤无上菩提。则为毁谤一</a><a name="0801b24" id="0801b24">切智智。若有毁谤一切智智。则为毁谤佛法</a><a name="0801b25" id="0801b25">僧宝。若有毁谤佛法僧宝。则便摄受无边罪</a><a name="0801b26" id="0801b26">业。若有摄受无边罪业。则便摄受无边苦报。</a><a name="0801b27" id="0801b27">具寿善现复白佛言。彼愚痴人几因缘故。毁</a><a name="0801b28" id="0801b28">谤如是甚深般若波罗蜜多。佛告善现。由四</a><a name="0801b29" id="0801b29">因缘。何等为四。一者为诸邪魔所扇惑故。二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070801a.htm'><img src='up.gif' border=0></a>
<a href='T070801c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>