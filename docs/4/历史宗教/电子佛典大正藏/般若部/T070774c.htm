<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0774c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷540)</font> 第四会 第四分供养窣堵波品第三之一 <font face='Arial'>T07, p0774c</h2></font><hr>
<span class='old'>
</a><a name="0774b28" id="0774b28">之所伤害。复次憍尸迦。若善男子善女人等。</a><a name="0774b29" id="0774b29">怖畏怨家恶兽灾横。厌祷疾疫毒药咒等。应</span><a name="0774c01" id="0774c01">书般若波罗蜜多大神咒王。随多少分香囊</a><a name="0774c02" id="0774c02">盛贮置宝个中恒随自身供养恭敬。诸怖畏</a><a name="0774c03" id="0774c03">事皆悉销除。天龙鬼神常来守护。唯除宿世</a><a name="0774c04" id="0774c04">恶业应受。憍尸迦。譬如有人或傍生类。入菩</a><a name="0774c05" id="0774c05">提树院或至彼院边。人非人等不能伤害。何</a><a name="0774c06" id="0774c06">以故。憍尸迦。过去未来现在诸佛皆坐此处。</a><a name="0774c07" id="0774c07">证得无上正等菩提。得菩提已施诸有情无</a><a name="0774c08" id="0774c08">恐无怖无怨无害身心安乐。当知般若波罗</a><a name="0774c09" id="0774c09">蜜多随所住处亦复如是。一切天龙阿素洛</a><a name="0774c10" id="0774c10">等常来守护。憍尸迦。如是般若波罗蜜多随</a><a name="0774c11" id="0774c11">所住处。当知是处即真制多。一切有情皆应</a><a name="0774c12" id="0774c12">敬礼。当以种种上妙供具。供养恭敬尊重赞</a><a name="0774c13" id="0774c13">叹。所以者何。是诸有情归依处故</a><a name="0774c14" id="0774c14"><p>时天帝释复白佛言。若善男子善女人等。书</a><a name="0774c15" id="0774c15">此般若波罗蜜多。种种庄严供养恭敬尊重</a><a name="0774c16" id="0774c16">赞叹。复以种种上妙华鬘涂散等香衣服璎</a><a name="0774c17" id="0774c17">珞宝幢幡盖众妙珍奇伎乐灯明而为供养。</a><a name="0774c18" id="0774c18">有善男子善女人等。佛涅槃后起窣堵波七</a><a name="0774c19" id="0774c19">宝严饰。宝函盛贮佛设利罗安置其中。供养</a><a name="0774c20" id="0774c20">恭敬尊重赞叹。复以种种上妙华鬘涂散等香</a><a name="0774c21" id="0774c21">衣服璎珞宝幢幡盖众妙珍奇伎乐灯明而为</a><a name="0774c22" id="0774c22">供养。二所获福何者为多。尔时佛告天帝释</a><a name="0774c23" id="0774c23">言。我还问汝。当随意答。于意云何。如来所得</a><a name="0774c24" id="0774c24">一切智智。所证无上正等菩提及所依身。依</a><a name="0774c25" id="0774c25">何等道修学而得。天帝释言。如来所得一切</a><a name="0774c26" id="0774c26">智智。所证无上正等菩提及所依身。皆依般</a><a name="0774c27" id="0774c27">若波罗蜜多修学而得。尔时佛告天帝释言。</a><a name="0774c28" id="0774c28">如是如是。如汝所说。我依般若波罗蜜多修</a><a name="0774c29" id="0774c29">学故。得一切智智所证无上正等菩提及所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070774b.htm'><img src='up.gif' border=0></a>
<a href='T070775a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>