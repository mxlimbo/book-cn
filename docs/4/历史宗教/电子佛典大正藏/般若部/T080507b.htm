<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0225 大明度经 0507b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 225 大明度经</font> <font face='Arial'>(卷6)</font> 法来闿士品第二十九 <font face='Arial'>T08, p0507b</h2></font><hr>
<span class='old'>
</a><a name="0507a28" id="0507a28">佛灭度后念佛故作像。欲使十方供养得其</a><a name="0507a29" id="0507a29">福。法来报言。如贤者言。成佛身不用一事二</span><a name="0507b01" id="0507b01">事。有闿士之行。有本索佛时人。若有常见佛</a><a name="0507b02" id="0507b02">作功德。用是故成佛身。智慧变化飞行及诸</a><a name="0507b03" id="0507b03">种好乃成佛身。譬如鼓有竹木革桴有人击</a><a name="0507b04" id="0507b04">之其声乃出。欲知佛身亦尔。用若干百千事</a><a name="0507b05" id="0507b05">乃成之耳。有初发意。有六度无极行。晓知本</a><a name="0507b06" id="0507b06">无无所从生之事。坐于树下降伏邪官属。诸</a><a name="0507b07" id="0507b07">经法当知如幻无异。以是成佛身。譬如画师</a><a name="0507b08" id="0507b08">有壁彩笔手画之乃成画人。佛身亦尔。用</a><a name="0507b09" id="0507b09">数千事有布施持戒不犯十恶。常随善师等</a><a name="0507b10" id="0507b10">心哀众。无能坏者世世见佛。闿士闻行坚持</a><a name="0507b11" id="0507b11">无忘。守真不谄常行至诚。又譬如无结爱</a><a name="0507b12" id="0507b12">天所止观第光耀天上端正姝好。是天第舍</a><a name="0507b13" id="0507b13">不自作不有来作者。本无所从来。去亦无所</a><a name="0507b14" id="0507b14">至。因缘所生。其人前世作德所致。用布施众</a><a name="0507b15" id="0507b15">生。故得生彼第舍中止。贤者欲知佛身因缘</a><a name="0507b16" id="0507b16">所生。用世人欲见佛。其人前世有功德。远离</a><a name="0507b17" id="0507b17">八恶处生慧信于佛。佛所以现身者。欲度众</a><a name="0507b18" id="0507b18">生故。如山中响不用一事二事。有山有呼人</a><a name="0507b19" id="0507b19">有耳听乃闻。佛本无形亦无所著。因缘所生</a><a name="0507b20" id="0507b20">世世习行空。生死因缘佛悉晓之。本无生死</a><a name="0507b21" id="0507b21">亦无灭度。作是示现作是说。譬如幻师化作</a><a name="0507b22" id="0507b22">转轮王。慈化润众闻者皆喜。人索珍宝所爱</a><a name="0507b23" id="0507b23">被服悉恣与之。王在众中坐起行步容仪安</a><a name="0507b24" id="0507b24">谛。人有见者莫不敬礼。不以一事二事成。有</a><a name="0507b25" id="0507b25">师有咒有聚人随所喜化现之。有黠者知为</a><a name="0507b26" id="0507b26">化矣。斯幻人无所从来。去亦无所至。本空化</a><a name="0507b27" id="0507b27">所作。黠者知因缘所由。佛身亦然用众事有</a><a name="0507b28" id="0507b28">功德有欢德。念群生使安隐。具闿士愿分</a><a name="0507b29" id="0507b29">布经法教授使行。弃定思惟分别为人说经<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080507a.htm'><img src='up.gif' border=0></a>
<a href='T080507c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>