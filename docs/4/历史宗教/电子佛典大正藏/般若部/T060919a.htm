<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0919a</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷372)</font> 初分三渐次品第六十五之一 <font face='Arial'>T06, p0919a</h2></font><hr>
<span class='old'>
</a><a name="0918c28" id="0918c28">住。寻伺寂静内等净心一趣性。无寻无伺定</a><a name="0918c29" id="0918c29">生喜乐。入第二静虑具足住。离喜住舍正念</span><a name="0919a01" id="0919a01">正知。身受乐圣说应舍。入第三静虑具足住。</a><a name="0919a02" id="0919a02">断乐断苦先喜忧没。不苦不乐舍念清净。入</a><a name="0919a03" id="0919a03">第四静虑具足住。我于尔时。于诸静虑及静</a><a name="0919a04" id="0919a04">虑支。虽善取相而无所执。于诸静虑及静虑</a><a name="0919a05" id="0919a05">支都无味着。于诸静虑及静虑支都无所得。</a><a name="0919a06" id="0919a06">我于尔时。于诸静虑以清净行相无所分别</a><a name="0919a07" id="0919a07">具足安住。我于尔时。于诸静虑及静虑支善</a><a name="0919a08" id="0919a08">淳熟已。令心发起神境智证通。亦令心发起</a><a name="0919a09" id="0919a09">天耳智证通。亦令心发起他心智证通。亦令</a><a name="0919a10" id="0919a10">心发起宿住随念智证通。亦令心发起天眼</a><a name="0919a11" id="0919a11">智证通。我于尔时。于所发起诸智证通。虽</a><a name="0919a12" id="0919a12">善取相而无所执。于所发起诸智证通都无</a><a name="0919a13" id="0919a13">味着。于所发起诸智证通都无所得。我于尔</a><a name="0919a14" id="0919a14">时。于所发起诸智证通。以如虚空见无所分</a><a name="0919a15" id="0919a15">别具足安住。善现。我于尔时。以一刹那相应</a><a name="0919a16" id="0919a16">妙慧。证得无上正等菩提。谓现等觉。是苦圣</a><a name="0919a17" id="0919a17">谛。是集圣谛。是灭圣谛。是道圣谛。都无所</a><a name="0919a18" id="0919a18">有。成就十力四无所畏四无碍解大慈大悲</a><a name="0919a19" id="0919a19">大喜大舍十八佛不共法等无边功德。安立</a><a name="0919a20" id="0919a20">三聚有情差别。随其所应方便教导。令获殊</a><a name="0919a21" id="0919a21">胜利益安乐</a><a name="0919a22" id="0919a22"><p>具寿善现白佛言。世尊。云何如来应正等觉</a><a name="0919a23" id="0919a23">能起无性为自性。四静虑能发无性为自性。</a><a name="0919a24" id="0919a24">五神通能证无性为自性。无上正等菩提能</a><a name="0919a25" id="0919a25">立无性为自性。有情作三聚已。随其所应方</a><a name="0919a26" id="0919a26">便教导。令获殊胜利益安乐。佛言。善现。若</a><a name="0919a27" id="0919a27">诸欲恶不善法等。有少自性或复他性为自</a><a name="0919a28" id="0919a28">性者。我本修行菩萨行时。不应通达一切欲</a><a name="0919a29" id="0919a29">恶不善法等。皆以无性为自性已能入初静<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T060918c.htm'><img src='up.gif' border=0></a>
<a href='T060919b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>