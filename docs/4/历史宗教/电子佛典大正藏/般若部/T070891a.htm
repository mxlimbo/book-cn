<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0891a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷560)</font> 第五会 第五分魔事品第十一 <font face='Arial'>T07, p0891a</h2></font><hr>
<span class='old'>
</a><a name="0890c28" id="0890c28">诸菩萨于深般若波罗蜜多相应经典书写等</a><a name="0890c29" id="0890c29">时。或频申缺怼；蚋相嗤笑。或互相轻凌。或</span><a name="0891a01" id="0891a01">身心躁扰。或失念散乱。或文句颠倒。或迷惑</a><a name="0891a02" id="0891a02">义理。或不得滋味心生厌舍。或横事卒起。或</a><a name="0891a03" id="0891a03">互相乖诤。由斯等事所作不成。菩萨当知是</a><a name="0891a04" id="0891a04">为魔事。复次善现。若诸菩萨闻说般若波罗</a><a name="0891a05" id="0891a05">蜜多相应经时。或作是念。我于此中不得受</a><a name="0891a06" id="0891a06">记。何用听为。或作是念。此中不说我等名字。</a><a name="0891a07" id="0891a07">何用听为。或作是念。此中不说我等生处城</a><a name="0891a08" id="0891a08">邑聚落。何用听为。由此等缘心不清净。即从</a><a name="0891a09" id="0891a09">座起厌舍而去无顾恋心。菩萨当知是为魔</a><a name="0891a10" id="0891a10">事。善现当知。若诸菩萨闻说般若波罗蜜</a><a name="0891a11" id="0891a11">多相应经时。心不清净厌舍去者。随彼所起</a><a name="0891a12" id="0891a12">不清净心厌舍此经。举步多少便减尔所劫</a><a name="0891a13" id="0891a13">数功德。获尔所劫障菩提罪。受彼罪已更尔</a><a name="0891a14" id="0891a14">所时。发勤精进修菩萨行方可复本。是故名</a><a name="0891a15" id="0891a15">为菩萨魔事。复次善现。若诸菩萨弃舍能引</a><a name="0891a16" id="0891a16">一切智智甚深般若波罗蜜多相应经典。学</a><a name="0891a17" id="0891a17">不能引一切智智随顺二乘诸余经典。弃舍</a><a name="0891a18" id="0891a18">根本而攀枝叶。菩萨当知是为魔事。何以故。</a><a name="0891a19" id="0891a19">甚深般若波罗蜜多相应经典能生菩萨世出</a><a name="0891a20" id="0891a20">世间殊胜功德。由斯能引一切智智。若学般</a><a name="0891a21" id="0891a21">若波罗蜜多相应经典。即学菩萨世出世间</a><a name="0891a22" id="0891a22">殊胜功德。速能引发一切智智。善现当知。如</a><a name="0891a23" id="0891a23">痴饿狗弃舍主食。反从仆使而求觅之。如是</a><a name="0891a24" id="0891a24">当来有诸菩萨弃深般若波罗蜜多。求学二</a><a name="0891a25" id="0891a25">乘相应经典。是愚痴类弃本求末。终不能得</a><a name="0891a26" id="0891a26">一切智智。复次善现。譬如有人欲观香象。身</a><a name="0891a27" id="0891a27">量大小形类胜劣。得而不观反寻其迹。当知</a><a name="0891a28" id="0891a28">彼类甚为愚痴。如是当来有诸菩萨弃深般</a><a name="0891a29" id="0891a29">若波罗蜜多。求学二乘相应经典。是愚痴类<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070890c.htm'><img src='up.gif' border=0></a>
<a href='T070891b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>