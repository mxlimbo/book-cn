<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0869b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷556)</font> 第五会 第五分善现品第一 <font face='Arial'>T07, p0869b</h2></font><hr>
<span class='old'>
</a><a name="0869a28" id="0869a28">自性。如说我等毕竟不生。但有假名都无自</a><a name="0869a29" id="0869a29">性。诸法亦尔但有假名都无自性。何等是色</span><a name="0869b01" id="0869b01">既不可取亦不可生。何等是受想行识既不</a><a name="0869b02" id="0869b02">可取亦不可生。诸法自性既不可取亦不可</a><a name="0869b03" id="0869b03">生。若法无性亦不可生。此无生法亦不可生。</a><a name="0869b04" id="0869b04">我岂能以毕竟不生甚深般若波罗蜜多教</a><a name="0869b05" id="0869b05">毕竟不生菩萨摩诃萨。世尊。离不生法无法</a><a name="0869b06" id="0869b06">可得。亦无菩萨能行无上正等菩提。世尊。若</a><a name="0869b07" id="0869b07">菩萨摩诃萨闻说是语不惊不怖。当知是菩</a><a name="0869b08" id="0869b08">萨摩诃萨能行深般若波罗蜜多。所以者何。</a><a name="0869b09" id="0869b09">若时菩萨摩诃萨行深般若波罗蜜多观察诸</a><a name="0869b10" id="0869b10">法。是时菩萨摩诃萨即不取色。所以者何。色</a><a name="0869b11" id="0869b11">无生即非色。色无灭亦非色。即无生无灭。</a><a name="0869b12" id="0869b12">即无二无别。若说色即入无二法数。若时菩</a><a name="0869b13" id="0869b13">萨摩诃萨行深般若波罗蜜多观察诸法。是</a><a name="0869b14" id="0869b14">时菩萨摩诃萨即不取受想行识。所以者何。</a><a name="0869b15" id="0869b15">受想行识无生即非受想行识。受想行识无</a><a name="0869b16" id="0869b16">灭亦非受想行识。既无生无灭即无二无别。</a><a name="0869b17" id="0869b17">若说受想行识即入无二法数。时舍利子谓</a><a name="0869b18" id="0869b18">善现言。如我领解仁所说义。诸菩萨等毕竟</a><a name="0869b19" id="0869b19">不生。若尔何缘有诸菩萨为度无量无数有</a><a name="0869b20" id="0869b20">情。修多百千难行苦行。备受无量生死大苦。</a><a name="0869b21" id="0869b21">善现报言。非我于彼无生法中许有菩萨为</a><a name="0869b22" id="0869b22">度无量无数有情。修多百千难行苦行。备受</a><a name="0869b23" id="0869b23">无量生死大苦。然诸菩萨虽为此事。而于其</a><a name="0869b24" id="0869b24">中无苦行想。何以故。舍利子。若于苦行作苦</a><a name="0869b25" id="0869b25">行想。不能饶益无边有情。是故菩萨于诸苦</a><a name="0869b26" id="0869b26">行作乐行想。于难行行作易行想。于诸有情</a><a name="0869b27" id="0869b27">作父母及己身想。为度彼故发菩提心。由此</a><a name="0869b28" id="0869b28">乃能作大饶益。尔时菩萨作是思惟。如我自</a><a name="0869b29" id="0869b29">性于一切法。以一切种一切处时求不可得。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070869a.htm'><img src='up.gif' border=0></a>
<a href='T070869c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>