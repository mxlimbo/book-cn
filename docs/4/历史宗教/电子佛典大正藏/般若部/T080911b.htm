<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0911b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷10)</font> <font face='Arial'>T08, p0911b</h2></font><hr>
<span class='old'>
</a><a name="0911a28" id="0911a28"><p>复次微末底自在造作过失如前。神我过失</a><a name="0911a29" id="0911a29">倍过于彼。若我是常能造作者。此身去住应</span><a name="0911b01" id="0911b01">得自由无人能害。云何号哭而惧死耶。若我</a><a name="0911b02" id="0911b02">是常应能忆念。过去造业受诸苦报。故于今</a><a name="0911b03" id="0911b03">生不应造恶。又我常者即应自在。舍于衰老</a><a name="0911b04" id="0911b04">恒受少壮。如脱故衣更着新好。云何而有老</a><a name="0911b05" id="0911b05">病死耶。以是当知我非作者</a><a name="0911b06" id="0911b06"><p>复次微末底我观诸法。亦非和合因缘所生。</a><a name="0911b07" id="0911b07">所以者何因无生性。因若有生不应待缘。缘</a><a name="0911b08" id="0911b08">无生性亦复如是。若说因缘我能和合此亦</a><a name="0911b09" id="0911b09">不然。如二盲人各别行住不能见色。设令同</a><a name="0911b10" id="0911b10">住不见亦然。当知神我和合因缘亦不能生。</a><a name="0911b11" id="0911b11">若能生者应是无常。有作用故。如所生果定</a><a name="0911b12" id="0911b12">是无常。以是当知离所生外无别能生。或说</a><a name="0911b13" id="0911b13">五大极微是常能生诸法。此亦不然。犹如水</a><a name="0911b14" id="0911b14">米和合成酒饮即令醉。如是醉力不从外来。</a><a name="0911b15" id="0911b15">非水中出亦非米出。水米和合转变而生。一</a><a name="0911b16" id="0911b16">切诸法无有作者。亦无有我而为因缘。所以</a><a name="0911b17" id="0911b17">者何大地虚空。水火风界当知亦尔。岂无情</a><a name="0911b18" id="0911b18">物生有情耶。一切诸法假有实无。非自在天</a><a name="0911b19" id="0911b19">亦非神我。非和合因缘五大能生。是故当知</a><a name="0911b20" id="0911b20">一切诸法。本性不生从缘幻有。无来无去非</a><a name="0911b21" id="0911b21">断非常。清净湛然是真平等。尔时薄伽梵</a><a name="0911b22" id="0911b22">而说偈言<p class='lg'></a><br><a name="0911b23" id="0911b23">　　一切有为法　　　如讫闼婆城</a><br><a name="0911b24" id="0911b24">　　众生妄心取　　　虽现非实有</a><br><a name="0911b25" id="0911b25">　　诸法非因生　　　亦非无因生</a><br><a name="0911b26" id="0911b26">　　虚妄分别有　　　是故说唯心</a><br><a name="0911b27" id="0911b27">　　无明妄想见　　　而是色相因</a><br><a name="0911b28" id="0911b28">　　藏识为所依　　　随缘现众像</a><br><a name="0911b29" id="0911b29">　　如人目有翳　　　妄见空中花<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080911a.htm'><img src='up.gif' border=0></a>
<a href='T080911c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>