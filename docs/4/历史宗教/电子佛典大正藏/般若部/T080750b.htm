<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0235 金刚般若波罗蜜经 0750b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 235 金刚般若波罗蜜经</font> <font face='Arial'>(卷1)</font> <font face='Arial'>T08, p0750b</h2></font><hr>
<span class='old'>
</a><a name="0750a28" id="0750a28">泣而白佛言。希有世尊。佛说如是甚深经</a><a name="0750a29" id="0750a29">典。我从昔来所得慧眼。未曾得闻如是之</span><a name="0750b01" id="0750b01">经。世尊。若复有人得闻是经。信心清净则</a><a name="0750b02" id="0750b02">生实相。当知是人成就第一希有功德。世</a><a name="0750b03" id="0750b03">尊。是实相者则是非相。是故如来说名实相。</a><a name="0750b04" id="0750b04">世尊。我今得闻如是经典。信解受持不足</a><a name="0750b05" id="0750b05">为难。若当来世后五百岁。其有众生得闻</a><a name="0750b06" id="0750b06">是经信解受持。是人则为第一希有。何以</a><a name="0750b07" id="0750b07">故。此人无我相人相众生相寿者相。所以者</a><a name="0750b08" id="0750b08">何。我相即是非相。人相众生相寿者相即是</a><a name="0750b09" id="0750b09">非相。何以故。离一切诸相则名诸佛。佛告</a><a name="0750b10" id="0750b10">须菩提。如是如是若复有人得闻是经。不</a><a name="0750b11" id="0750b11">惊不怖不畏。当知是人甚为希有。何以故。</a><a name="0750b12" id="0750b12">须菩提。如来说第一波罗蜜非第一波罗</a><a name="0750b13" id="0750b13">蜜。是名第一波罗蜜。须菩提。忍辱波罗蜜如</a><a name="0750b14" id="0750b14">来说非忍辱波罗蜜。何以故。须菩提。如我</a><a name="0750b15" id="0750b15">昔为歌利王割截身体。我于尔时无我</a><a name="0750b16" id="0750b16">相无人相无众生相无寿者相。何以故。我</a><a name="0750b17" id="0750b17">于往昔节节支解时。若有我相人相众生</a><a name="0750b18" id="0750b18">相寿者相应生嗔恨。须菩提。又念过去于</a><a name="0750b19" id="0750b19">五百世作忍辱仙人。于尔所世无我相无</a><a name="0750b20" id="0750b20">人相无众生相无寿者相。是故须菩提。菩</a><a name="0750b21" id="0750b21">萨应离一切相发阿耨多罗三藐三菩提</a><a name="0750b22" id="0750b22">心。不应住色生心。不应住声香味触法</a><a name="0750b23" id="0750b23">生心。应生无所住心。若心有住则为非</a><a name="0750b24" id="0750b24">住。是故佛说菩萨心不应住色布施。须菩</a><a name="0750b25" id="0750b25">提。菩萨为利益一切众生。应如是布施。如</a><a name="0750b26" id="0750b26">来说一切诸相即是非相。又说一切众生</a><a name="0750b27" id="0750b27">则非众生。须菩提。如来是真语者。实语者。</a><a name="0750b28" id="0750b28">如语者。不诳语者。不异语者。须菩提。如来</a><a name="0750b29" id="0750b29">所得法此法无实无虚。须菩提。若菩萨心住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080750a.htm'><img src='up.gif' border=0></a>
<a href='T080750c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>