<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0973a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷575)</font> 第七会曼殊室利分 第七曼殊室利分之二 <font face='Arial'>T07, p0973a</h2></font><hr>
<span class='old'>
</a><a name="0972c28" id="0972c28">佛出家。若近事男近事女等。闻说如是甚深</a><a name="0972c29" id="0972c29">般若波罗蜜多。心不惊疑亦不迷闷。彼为真</span><a name="0973a01" id="0973a01">实归佛法僧。若菩萨乘善男子等。不学如是</a><a name="0973a02" id="0973a02">甚深般若波罗蜜多。彼不名为真实修学菩</a><a name="0973a03" id="0973a03">萨乘者。曼殊室利。譬如世间卉木丛林药物</a><a name="0973a04" id="0973a04">种子。一切皆依大地生长。如是菩萨世出世</a><a name="0973a05" id="0973a05">间一切善根及余胜事。无不皆依甚深般若</a><a name="0973a06" id="0973a06">波罗蜜多而得生长。当知如是甚深般若波</a><a name="0973a07" id="0973a07">罗蜜多所摄受法。皆于无上正等菩提。随顺</a><a name="0973a08" id="0973a08">证得无所乖诤。尔时曼殊室利童子闻佛所</a><a name="0973a09" id="0973a09">说。便白佛言。此赡部洲当来之世。于何城邑</a><a name="0973a10" id="0973a10">聚落处。所演说开示甚深般若波罗蜜多人</a><a name="0973a11" id="0973a11">多信受。佛告曼殊室利童子。今此众中善男</a><a name="0973a12" id="0973a12">子等。闻说般若波罗蜜多。信受修行欢喜发</a><a name="0973a13" id="0973a13">愿。愿我当来随所生处。常闻般若波罗蜜多。</a><a name="0973a14" id="0973a14">随彼当来所生之处宿愿力故。即有如是甚</a><a name="0973a15" id="0973a15">深般若波罗蜜多。演说开示人多信受。曼殊</a><a name="0973a16" id="0973a16">室利。善男子等闻说般若波罗蜜多。欢喜踊</a><a name="0973a17" id="0973a17">跃深信受者。我说彼类久殖善根。乘宿愿力</a><a name="0973a18" id="0973a18">乃能如是。曼殊室利。有欲听受甚深般若波</a><a name="0973a19" id="0973a19">罗蜜多。汝应告言。善男子等随意听受勿生</a><a name="0973a20" id="0973a20">惊怖。疑惑不信反增谤毁。今此般若波罗蜜</a><a name="0973a21" id="0973a21">多甚深经中不显有法。谓不显有。若异生法。</a><a name="0973a22" id="0973a22">若声闻法。若独觉法。若菩萨法。若如来法成</a><a name="0973a23" id="0973a23">坏可得。曼殊室利即白佛言。若有苾刍苾刍</a><a name="0973a24" id="0973a24">尼等。来至我所作是问言。云何如来为众宣</a><a name="0973a25" id="0973a25">说甚深般若波罗蜜多。我当答言。佛说诸法</a><a name="0973a26" id="0973a26">无违诤相。所以者何。都无有法能与法诤。亦</a><a name="0973a27" id="0973a27">无有情于佛所说能生信解。所以者何。诸有</a><a name="0973a28" id="0973a28">情类都不可得。复次世尊。我当告彼。如来常</a><a name="0973a29" id="0973a29">说诸法实际。所以者何。诸法平等无不皆是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070972c.htm'><img src='up.gif' border=0></a>
<a href='T070973b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>