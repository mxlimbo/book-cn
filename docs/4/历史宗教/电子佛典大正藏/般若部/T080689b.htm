<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0689b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷1)</font> 通达品第一 <font face='Arial'>T08, p0689b</h2></font><hr>
<span class='old'>
</a><a name="0689a28" id="0689a28">多见菩萨。修学此行并皆退转。汝可回心以</a><a name="0689a29" id="0689a29">取声闻辟支佛乘而自灭度。菩萨摩诃萨即</span><a name="0689b01" id="0689b01">便觉知告言。恶魔。汝复道去我心如金刚非</a><a name="0689b02" id="0689b02">汝能坏。汝若作障碍自得长夜苦魔即不现。</a><a name="0689b03" id="0689b03">若余菩萨修五波罗蜜。未得般若波罗蜜者。</a><a name="0689b04" id="0689b04">菩萨摩诃萨如是精进。设百千劫亦能超过。</a><a name="0689b05" id="0689b05">况复声闻辟支佛乘。菩萨摩诃萨行般若波</a><a name="0689b06" id="0689b06">罗蜜。成就佛法众恶悉离。虽行精进不疾不</a><a name="0689b07" id="0689b07">迟而发大愿。使我得身与世尊等。眉间白毫</a><a name="0689b08" id="0689b08">顶上肉髻。佛转法轮我亦如是。譬如真金众</a><a name="0689b09" id="0689b09">宝莹饰则为严净。菩萨精进亦复如是远离</a><a name="0689b10" id="0689b10">垢秽。所谓懒惰懈怠疲极。不自觉知不正思</a><a name="0689b11" id="0689b11">惟。离此垢秽即获清净智慧功德而共庄严。</a><a name="0689b12" id="0689b12">身不疲劳心无厌怠。障道恶法一切不善皆</a><a name="0689b13" id="0689b13">悉灭除。其有助道向涅槃法悉令增长。少恶</a><a name="0689b14" id="0689b14">不起何况其多。假使十方恒沙世界满中大</a><a name="0689b15" id="0689b15">火如阿鼻狱。此世界外有一众生可度脱者。</a><a name="0689b16" id="0689b16">菩萨摩诃萨能从中过况多众生。可作是念。</a><a name="0689b17" id="0689b17">无上菩提不易可得。菩萨修行如救头燃。百</a><a name="0689b18" id="0689b18">千万劫如此重担难可荷负。作是思惟。过现</a><a name="0689b19" id="0689b19">诸佛皆修此行。成阿耨多罗三藐三菩提。我</a><a name="0689b20" id="0689b20">亦如是正应修习。宁百千劫处地狱中使众</a><a name="0689b21" id="0689b21">生度。终不弃舍速取涅槃。如是精进心不自</a><a name="0689b22" id="0689b22">高于他不下。不见我能行及所行法。无二无</a><a name="0689b23" id="0689b23">别自性离故。是名菩萨摩诃萨学般若波罗</a><a name="0689b24" id="0689b24">蜜通达毗梨耶波罗蜜。大王。菩萨摩诃萨学</a><a name="0689b25" id="0689b25">般若波罗蜜行禅波罗蜜深种善根。于大乘</a><a name="0689b26" id="0689b26">中世世生生多习妙行近善知识不生贫贱。</a><a name="0689b27" id="0689b27">常在婆罗门刹利大姓。正信三宝增长善法。</a><a name="0689b28" id="0689b28">因宿善根作如是念。众生长夜流转六道。苦</a><a name="0689b29" id="0689b29">轮不息皆由贪爱。菩萨摩诃萨起厌离心。知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080689a.htm'><img src='up.gif' border=0></a>
<a href='T080689c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>