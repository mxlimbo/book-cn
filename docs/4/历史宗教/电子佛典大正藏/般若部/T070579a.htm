<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0579a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷506)</font> 第三会 第三分地狱品第十之一 <font face='Arial'>T07, p0579a</h2></font><hr>
<span class='old'>
</a><a name="0578c28" id="0578c28">正信解如是般若波罗蜜多甚深义趣。具寿</a><a name="0578c29" id="0578c29">善现便白佛言。甚深般若波罗蜜多为有能</span><a name="0579a01" id="0579a01">闻能见者不。佛告善现。甚深般若波罗蜜多</a><a name="0579a02" id="0579a02">实无能闻及能见者。何以故。甚深般若波罗</a><a name="0579a03" id="0579a03">蜜多实非所闻所见法故。善现当知。色无闻</a><a name="0579a04" id="0579a04">无见诸法钝故。受想行识亦无闻无见诸法</a><a name="0579a05" id="0579a05">钝故。广说乃至诸佛无上正等菩提无闻无</a><a name="0579a06" id="0579a06">见诸法钝故。一切如来应正等觉亦无闻无</a><a name="0579a07" id="0579a07">见诸法钝故</a><a name="0579a08" id="0579a08"><p>具寿善现复白佛言。诸菩萨摩诃萨已于无</a><a name="0579a09" id="0579a09">上正等菩提积行久如能勤修学甚深般若波</a><a name="0579a10" id="0579a10">罗蜜多。佛告善现。于此事中应分别说。善现</a><a name="0579a11" id="0579a11">当知。有菩萨摩诃萨。从初发心即能修学甚</a><a name="0579a12" id="0579a12">深般若波罗蜜多。亦能修学静虑精进安忍</a><a name="0579a13" id="0579a13">净戒布施波罗蜜多。是菩萨摩诃萨有方便</a><a name="0579a14" id="0579a14">善巧故。不谤诸法。不见诸法有增有减。常不</a><a name="0579a15" id="0579a15">远离布施净戒安忍精进静虑般若波罗蜜多</a><a name="0579a16" id="0579a16">相应正行。常不远离诸佛菩萨。从一佛国至</a><a name="0579a17" id="0579a17">一佛国。欲以种种上妙供具供养恭敬尊重</a><a name="0579a18" id="0579a18">赞叹诸佛菩萨随意能办。亦能于彼种诸善</a><a name="0579a19" id="0579a19">根令速圆满。随受身处不堕母腹胞胎中生。</a><a name="0579a20" id="0579a20">心常不与烦恼杂住。亦曾不起二乘之心。常</a><a name="0579a21" id="0579a21">不远离殊胜神通游诸佛国。成熟有情严净</a><a name="0579a22" id="0579a22">佛土。是菩萨摩诃萨能勤修学甚深般若波</a><a name="0579a23" id="0579a23">罗蜜多。有菩萨乘诸善男子善女人等。虽曾</a><a name="0579a24" id="0579a24">得见若百若千或无量佛。于彼诸佛及弟子</a><a name="0579a25" id="0579a25">所。亦多修行布施净戒安忍精进静虑般若。</a><a name="0579a26" id="0579a26">而有所得为方便故。不能修学甚深般若波</a><a name="0579a27" id="0579a27">罗蜜多乃至布施波罗蜜多。善现当知。是善</a><a name="0579a28" id="0579a28">男子善女人等。闻说如是甚深般若波罗蜜</a><a name="0579a29" id="0579a29">多心生轻慢。便从座起舍众而去。彼既轻慢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070578c.htm'><img src='up.gif' border=0></a>
<a href='T070579b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>