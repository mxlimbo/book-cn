<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0649b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷518)</font> 第三会 第三分巧便品第二十三之一 <font face='Arial'>T07, p0649b</h2></font><hr>
<span class='old'>
</a><a name="0649a28" id="0649a28">菩萨摩诃萨乃至梦中见有地狱傍生鬼界</a><a name="0649a29" id="0649a29">诸有情类。便作是念。我当精勤修诸菩萨摩</span><a name="0649b01" id="0649b01">诃萨行。速趣无上正等菩提。我佛土中得无</a><a name="0649b02" id="0649b02">地狱傍生鬼界恶趣及名。从梦觉已亦作是</a><a name="0649b03" id="0649b03">念。善现当知。是菩萨摩诃萨当作佛时。所</a><a name="0649b04" id="0649b04">居佛土定无恶趣。所以者何。若梦若觉诸法</a><a name="0649b05" id="0649b05">无二无二分故。当知是菩萨有不退转相。复</a><a name="0649b06" id="0649b06">次善现。若菩萨摩诃萨梦中见火烧地狱等</a><a name="0649b07" id="0649b07">诸有情类。或复见烧城邑聚落。便发誓愿。我</a><a name="0649b08" id="0649b08">若已受不退转记。当证无上正等菩提。愿此</a><a name="0649b09" id="0649b09">大火即时顿灭变为清凉。若此菩萨作是愿</a><a name="0649b10" id="0649b10">已。梦中见火即时顿灭。当知已得不退转记。</a><a name="0649b11" id="0649b11">若此菩萨作是愿已。梦中见火不即顿灭。当</a><a name="0649b12" id="0649b12">知未得不退转记。复次善现。若菩萨摩诃萨</a><a name="0649b13" id="0649b13">觉时现见大火卒起烧诸城邑或烧聚落。便</a><a name="0649b14" id="0649b14">作是念。我在梦中或在觉位。曾见自有不退</a><a name="0649b15" id="0649b15">转地诸行状相未审虚实。若我所见是实有</a><a name="0649b16" id="0649b16">者。愿此大火即时顿灭变为清凉。若此菩萨</a><a name="0649b17" id="0649b17">作是誓愿发诚谛言。尔时大火即为顿灭。当</a><a name="0649b18" id="0649b18">知已得不退转记。若此菩萨作是誓愿发诚</a><a name="0649b19" id="0649b19">谛言火不顿灭。当知未得不退转记。复次善</a><a name="0649b20" id="0649b20">现。若菩萨摩诃萨觉时见火烧诸城邑或烧</a><a name="0649b21" id="0649b21">聚落。便作是念。我在梦中或在觉位。曾见</a><a name="0649b22" id="0649b22">自有不退转地诸行状相。若我所见定是实</a><a name="0649b23" id="0649b23">有必证无上正等菩提。愿此大火即时顿灭</a><a name="0649b24" id="0649b24">变为清凉。是菩萨摩诃萨发此誓愿诚谛言</a><a name="0649b25" id="0649b25">已。尔时大火不为顿灭。然烧一家。越置一</a><a name="0649b26" id="0649b26">家复烧一家或烧一巷。越置一巷复烧一巷。</a><a name="0649b27" id="0649b27">如是展转其火乃灭。是菩萨摩诃萨应自了</a><a name="0649b28" id="0649b28">知决定已得不退转记。然被烧者由彼有情</a><a name="0649b29" id="0649b29">造作增长坏正法业。彼由此业先堕恶趣无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070649a.htm'><img src='up.gif' border=0></a>
<a href='T070649c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>