<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0543c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷2)</font> 明咒品第四 <font face='Arial'>T08, p0543c</h2></font><hr>
<span class='old'>
</a><a name="0543b28" id="0543b28">般若波罗蜜是大明咒。般若波罗蜜是无上</a><a name="0543b29" id="0543b29">咒。般若波罗蜜是无等等咒。何以故。憍尸迦。</span><a name="0543c01" id="0543c01">过去诸佛因是明咒。得阿耨多罗三藐三菩提。</a><a name="0543c02" id="0543c02">未来诸佛亦因是咒。当得阿耨多罗三藐三菩</a><a name="0543c03" id="0543c03">提。今十方现在诸佛亦因是咒。得阿耨多罗</a><a name="0543c04" id="0543c04">三藐三菩提。憍尸迦。因是明咒十善道出现于</a><a name="0543c05" id="0543c05">世。四禅四无量心四无色定五神通出现于</a><a name="0543c06" id="0543c06">世。因菩萨故。十善道出现于世。四禅四无量</a><a name="0543c07" id="0543c07">心四无色定五神通出现于世。若诸佛不出</a><a name="0543c08" id="0543c08">于世。但因菩萨故。十善道四禅四无量心四</a><a name="0543c09" id="0543c09">无色定五神通出现于世。譬如月不出时星</a><a name="0543c10" id="0543c10">宿光明照于世间。如是憍尸迦。世无佛时。</a><a name="0543c11" id="0543c11">所有善行正行皆从菩萨出生。菩萨方便力</a><a name="0543c12" id="0543c12">皆从般若波罗蜜生。复次憍尸迦。若善男子</a><a name="0543c13" id="0543c13">善女人供养般若波罗蜜经卷。恭敬尊重赞</a><a name="0543c14" id="0543c14">叹得是现世福德。释提桓因。白佛言。世尊。得</a><a name="0543c15" id="0543c15">何等现世福德。憍尸迦。是善男子善女人毒</a><a name="0543c16" id="0543c16">不能伤火不能烧。终不横死。又善男子善女</a><a name="0543c17" id="0543c17">人若官事起。诵念般若波罗蜜。官事即灭。诸</a><a name="0543c18" id="0543c18">求短者皆不得便。何以故。般若波罗蜜所护</a><a name="0543c19" id="0543c19">故。复次憍尸迦。善男子善女人诵念般若波</a><a name="0543c20" id="0543c20">罗蜜。若至国王若王子大臣所。皆欢喜问讯</a><a name="0543c21" id="0543c21">与共语言。何以故。憍尸迦。般若波罗蜜为慈</a><a name="0543c22" id="0543c22">悲一切众生故出。是故憍尸迦。诸求短者皆</a><a name="0543c23" id="0543c23">不得便。尔时外道出家百人。欲求佛短来向</a><a name="0543c24" id="0543c24">佛所。释提桓因作是念。是诸外道出家百人。</a><a name="0543c25" id="0543c25">欲求佛短来向佛所。我从佛所受般若波罗</a><a name="0543c26" id="0543c26">蜜。今当诵念。是诸外道来至佛所。或能断说</a><a name="0543c27" id="0543c27">般若波罗蜜。如是思惟已。即诵念从佛所受</a><a name="0543c28" id="0543c28">般若波罗蜜。时诸外道遥绕佛复道而去。舍</a><a name="0543c29" id="0543c29">利弗作是念。何因缘故是诸外道绕佛而去。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080543b.htm'><img src='up.gif' border=0></a>
<a href='T080544a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>