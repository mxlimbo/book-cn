<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0927c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷567)</font> 第六会 第六分显相品第三 <font face='Arial'>T07, p0927c</h2></font><hr>
<span class='old'>
</a><a name="0927b28" id="0927b28">坐金刚座。证得无上正等菩提。转妙法轮具</a><a name="0927b29" id="0927b29">十二种微妙行相。世间沙门婆罗门等天魔</span><a name="0927c01" id="0927c01">释梵所不能转。化度十方无量无数无边世</a><a name="0927c02" id="0927c02">界一切有情。从生死海平等济拔。安置般若</a><a name="0927c03" id="0927c03">波罗蜜多。无归依者为作归依。无救护者为</a><a name="0927c04" id="0927c04">作救护。欲见佛者令得见佛。作师子吼游戏</a><a name="0927c05" id="0927c05">神通。叹佛功德令众渴仰。其心清净终不动</a><a name="0927c06" id="0927c06">摇。意无谄曲远离邪念。所谓不念二乘之法。</a><a name="0927c07" id="0927c07">尽诸随眠无复烦恼。身无伪行离邪威仪。口</a><a name="0927c08" id="0927c08">无诡言如实而说。受恩常感轻恩重报。心不</a><a name="0927c09" id="0927c09">怀憾口恒软语。如是修习清净之心。不见能</a><a name="0927c10" id="0927c10">污及所污法。无二无别自性离故。天王当</a><a name="0927c11" id="0927c11">知。诸菩萨摩诃萨行深般若波罗蜜多。信解</a><a name="0927c12" id="0927c12">如来三种清净。谓诸菩萨作是思惟。契经中</a><a name="0927c13" id="0927c13">说如来身净。所谓法身。最寂静身。无等等身。</a><a name="0927c14" id="0927c14">无量身。不共身。金刚身。于此决定心无疑惑。</a><a name="0927c15" id="0927c15">是名信解如来身净。复次思惟契经中说如</a><a name="0927c16" id="0927c16">来语净。如为异生授记作佛。亦为菩萨授</a><a name="0927c17" id="0927c17">作佛记。信如是语理不相违。所以者何。如来</a><a name="0927c18" id="0927c18">永离一切过失。尽诸随眠无复烦恼寂静清</a><a name="0927c19" id="0927c19">净。若天魔梵及诸沙门婆罗门等。能得如来</a><a name="0927c20" id="0927c20">语业失者无有是处。是名信解如来语净。复</a><a name="0927c21" id="0927c21">次思惟契经中说如来意净。诸佛世尊心所</a><a name="0927c22" id="0927c22">思法。声闻独觉菩萨天人及余有情无能知</a><a name="0927c23" id="0927c23">者。何以故。如来之心甚深难入。离诸寻伺非</a><a name="0927c24" id="0927c24">思量境。无量无边同虚空界。如是信知心不</a><a name="0927c25" id="0927c25">疑惑。是名信解如来意净。天王当知。诸菩萨</a><a name="0927c26" id="0927c26">摩诃萨行深般若波罗蜜多作是思惟。如佛</a><a name="0927c27" id="0927c27">所说诸菩萨摩诃萨为诸有情。荷负重担坚</a><a name="0927c28" id="0927c28">固无退。不怖不疲次第修行布施净戒安忍</a><a name="0927c29" id="0927c29">精进静虑般若方便善巧妙愿力智波罗蜜多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070927b.htm'><img src='up.gif' border=0></a>
<a href='T070928a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>