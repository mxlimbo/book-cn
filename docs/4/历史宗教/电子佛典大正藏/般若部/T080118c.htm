<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0118c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷17)</font> 教化众生品第七十四 <font face='Arial'>T08, p0118c</h2></font><hr>
<span class='old'>
</a><a name="0118b28" id="0118b28">生意之所愿。已知<span class='corr'>所</span>愿如应说法初不断绝。</a><a name="0118b29" id="0118b29">所以者何。普知众生根生死之趣。菩萨当作</span><a name="0118c01" id="0118c01">是行般若波罗蜜。菩萨所可应行法。三十七</a><a name="0118c02" id="0118c02">品所行二地所行。尽入般若波罗蜜中故。须</a><a name="0118c03" id="0118c03">菩提白佛言。世尊。诸法及三十七品及道法。</a><a name="0118c04" id="0118c04">是诸法亦不合亦不散。亦无有形亦不见见</a><a name="0118c05" id="0118c05">一相。一相者则无相。云何能致道。是法亦</a><a name="0118c06" id="0118c06">不见亦无有形一相。一相者则无相。云何能</a><a name="0118c07" id="0118c07">致道。世尊。譬如虚空亦无所没亦无所致。佛</a><a name="0118c08" id="0118c08">言。如是如是。须菩提。是空法亦无所致亦</a><a name="0118c09" id="0118c09">无所趣。以众生不知法相无所有故。佛为说</a><a name="0118c10" id="0118c10">三十七品。及诸法有所致有所办。虽尔须菩</a><a name="0118c11" id="0118c11">提。所有五阴六波罗蜜内空外空及有无空。</a><a name="0118c12" id="0118c12">三十七品四禅四等及四空定。四无碍慧四</a><a name="0118c13" id="0118c13">无所畏。佛十力十八不共大慈大悲。至萨云</a><a name="0118c14" id="0118c14">若。于贤圣法律亦不合亦不散。亦无有形亦</a><a name="0118c15" id="0118c15">不可见。亦无有对一相无相。如来以是故欲</a><a name="0118c16" id="0118c16">度脱众生。以世俗因缘而说是教。非第一最</a><a name="0118c17" id="0118c17">义。是故菩萨当遍学诸道。以慧观随习俗。于</a><a name="0118c18" id="0118c18">法中有应用者不应用者。何等是菩萨应用</a><a name="0118c19" id="0118c19">何等是菩萨所不应用。罗汉辟支佛道以慧</a><a name="0118c20" id="0118c20">观学而所不用。以萨云若慧当用诸法。菩萨</a><a name="0118c21" id="0118c21">如是于贤圣法律。当学般若波罗蜜。须菩提</a><a name="0118c22" id="0118c22">白佛言。世尊。所说贤圣律。贤圣律者为何</a><a name="0118c23" id="0118c23">谓。佛告须菩提。声闻辟支佛菩萨摩诃萨如</a><a name="0118c24" id="0118c24">来无所著等正觉。亦不与淫怒痴合亦不不</a><a name="0118c25" id="0118c25">合。是我所非我所亦不合亦不散。亦不狐疑</a><a name="0118c26" id="0118c26">亦不不狐疑。于戒行亦不合亦不散。于欲于</a><a name="0118c27" id="0118c27">色于无色界亦不合亦不散。于不黠及顽佷</a><a name="0118c28" id="0118c28">亦不合非不合。凶暴亦不合非不合。于四禅</a><a name="0118c29" id="0118c29">四等及四空定三十七品大慈大悲及有为无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080118b.htm'><img src='up.gif' border=0></a>
<a href='T080119a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>