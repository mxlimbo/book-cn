<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0868a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷556)</font> 第五会 第五分善现品第一 <font face='Arial'>T07, p0868a</h2></font><hr>
<span class='old'>
</a><a name="0867c27" id="0867c27">还问汝。随汝意答。于意云何。幻异色受想行</a><a name="0867c28" id="0867c28">识不。善现答言。幻不异色色不异幻。幻即是</span><a name="0868a01" id="0868a01">色色即是幻。受想行识亦复如是。佛告善现。</a><a name="0868a02" id="0868a02">于意云何。五取蕴中起想等想。施设言说假</a><a name="0868a03" id="0868a03">名菩萨摩诃萨不。善现对曰。如是世尊。佛</a><a name="0868a04" id="0868a04">告善现。诸菩萨摩诃萨求趣无上正等菩提。</a><a name="0868a05" id="0868a05">修学般若波罗蜜多。一切皆如幻士修学。何</a><a name="0868a06" id="0868a06">以故。幻士即是五取蕴故。所以者何。我说五</a><a name="0868a07" id="0868a07">蕴眼等六根。皆如幻化都非实有。具寿善现</a><a name="0868a08" id="0868a08">复白佛言。若菩萨摩诃萨新学大乘。闻如是</a><a name="0868a09" id="0868a09">说其心将无惊怖退屈。佛告善现。若菩萨摩</a><a name="0868a10" id="0868a10">诃萨新学大乘。亲近恶友闻如是说。心便惊</a><a name="0868a11" id="0868a11">怖则生退屈。若近善友虽闻此说。而不惊怖</a><a name="0868a12" id="0868a12">亦无退屈。具寿善现复白佛言。何等名为菩</a><a name="0868a13" id="0868a13">萨恶友。佛告善现。诸菩萨恶友者。谓教菩萨</a><a name="0868a14" id="0868a14">厌离般若波罗蜜多。舍菩提心取诸法相。令</a><a name="0868a15" id="0868a15">学取相世俗书典。令学声闻相应经法。又令</a><a name="0868a16" id="0868a16">习近众魔事业。此等名为菩萨恶友。具寿善</a><a name="0868a17" id="0868a17">现复白佛言。何等名为菩萨善友。佛告善现。</a><a name="0868a18" id="0868a18">诸菩萨善友者。谓教菩萨勤修般若波罗蜜</a><a name="0868a19" id="0868a19">多。乃至为说魔事魔过。令其觉知方便弃舍。</a><a name="0868a20" id="0868a20">此等名为新学菩萨大誓庄严真净善友。具</a><a name="0868a21" id="0868a21">寿善现复白佛言。言菩萨者是何句义。佛告</a><a name="0868a22" id="0868a22">善现。学一切法无著无碍。觉一切法无著无</a><a name="0868a23" id="0868a23">碍。求证菩提故名菩萨。具寿善现复白佛言。</a><a name="0868a24" id="0868a24">此复何缘名摩诃萨。佛告善现。以诸菩萨于</a><a name="0868a25" id="0868a25">大有情众中当为上首故复名摩诃萨。时舍</a><a name="0868a26" id="0868a26">利子便白佛言。我今乐说摩诃萨义。唯愿听</a><a name="0868a27" id="0868a27">许。佛告舍利子。随汝意说。舍利子言。以诸菩</a><a name="0868a28" id="0868a28">萨方便善巧。为诸有情宣说法要。令断我见</a><a name="0868a29" id="0868a29">有情见命者见补特伽罗见有见无见断常见<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070867c.htm'><img src='up.gif' border=0></a>
<a href='T070868b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>