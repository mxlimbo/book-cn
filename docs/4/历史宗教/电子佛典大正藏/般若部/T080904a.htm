<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0904a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷8)</font> 静虑波罗蜜多品第九之一 <font face='Arial'>T08, p0904a</h2></font><hr>
<span class='old'>
</a><a name="0903c28" id="0903c28"><p>尔时慈氏菩萨白佛言。世尊菩萨普于如是</a><a name="0903c29" id="0903c29">有情起大慈悲。颇有譬喻得宣说者愿为开</span><a name="0904a01" id="0904a01">示。尔时薄伽梵。告慈氏菩萨摩诃萨言。善</a><a name="0904a02" id="0904a02">男子不可以少因缘譬喻而得宣说。慈氏当</a><a name="0904a03" id="0904a03">知譬如东方有殑伽沙等世界。南西北方四</a><a name="0904a04" id="0904a04">维上下亦复如是。如是十方殑伽沙数世界。</a><a name="0904a05" id="0904a05">合为一海满中海水。如是十方殑伽沙数世</a><a name="0904a06" id="0904a06">界。满中有情一一有情。各持一毛取大海水。</a><a name="0904a07" id="0904a07">滴于余处。至满一劫。是海有竭。彼诸有情尚</a><a name="0904a08" id="0904a08">未穷尽。善男子如是有情。遍于十方殑伽沙</a><a name="0904a09" id="0904a09">数世界。菩萨于彼一一有情起大慈心。善男</a><a name="0904a10" id="0904a10">子于意云何。如是慈心有边际不。慈氏菩萨</a><a name="0904a11" id="0904a11">白佛言。世尊假使虚空尚可测量。此大慈心</a><a name="0904a12" id="0904a12">不可穷尽佛告慈氏若菩萨摩诃萨。闻是慈</a><a name="0904a13" id="0904a13">心无边无尽不惊怖者。当知是人亦得如是</a><a name="0904a14" id="0904a14">慈心无尽。其慈心者能护自他。灭除一切诤</a><a name="0904a15" id="0904a15">讼诸恶。能覆有情所有过失。令诸众生三业</a><a name="0904a16" id="0904a16">调善。常得安乐离诸怨怖。多嗔恨者令其慈</a><a name="0904a17" id="0904a17">忍。息诸战阵刀兵等苦。悉能救护一切有情。</a><a name="0904a18" id="0904a18">离诸欺诳名闻十方。释梵四王恭敬供养。慈</a><a name="0904a19" id="0904a19">心璎珞以自庄严。为诸有情解脱导首。能令</a><a name="0904a20" id="0904a20">二乘回心向大。积集一切菩提资粮。不为世</a><a name="0904a21" id="0904a21">福之所屈伏。恒以相好庄严其身。能除一切</a><a name="0904a22" id="0904a22">诸根残缺。舍离八难得生人天。行八圣道涅</a><a name="0904a23" id="0904a23">槃正路。菩萨修慈不贪五欲。但于有情起平</a><a name="0904a24" id="0904a24">等心。行布施时心无分别。护净尸罗救犯禁</a><a name="0904a25" id="0904a25">者。示安忍力令离嗔恚。所行精进皆顺正法。</a><a name="0904a26" id="0904a26">住三摩地慈救一切。发大智慧出离世间。烦</a><a name="0904a27" id="0904a27">恼菩提无有二相。无缘大慈降魔军众。而能</a><a name="0904a28" id="0904a28">安乐一切有情。此生来生常不舍离。行住坐</a><a name="0904a29" id="0904a29">卧恒劝修持。我慢销除离诸放逸。又慈心者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080903c.htm'><img src='up.gif' border=0></a>
<a href='T080904b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>