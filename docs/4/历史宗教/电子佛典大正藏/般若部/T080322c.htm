<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0322c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷14)</font> 两过品第四十七 <font face='Arial'>T08, p0322c</h2></font><hr>
<span class='old'>
</a><a name="0322b28" id="0322b28">至正忆念。当知是为魔事。复次须菩提。恶</a><a name="0322b29" id="0322b29">魔作佛身及比丘僧到菩萨前。是菩萨起</span><a name="0322c01" id="0322c01">贪着意作是念。我于当来世亦当如是从</a><a name="0322c02" id="0322c02">比丘僧为说法。是菩萨贪着魔身故。耗减</a><a name="0322c03" id="0322c03">萨婆若。不得书成般若波罗蜜。当知是为</a><a name="0322c04" id="0322c04">魔事。复次须菩提。恶魔化作无数百千万亿</a><a name="0322c05" id="0322c05">菩萨。行檀那波罗蜜尸罗波罗蜜羼提波罗</a><a name="0322c06" id="0322c06">蜜毗梨耶波罗蜜禅那波罗蜜般若波罗蜜。</a><a name="0322c07" id="0322c07">指示善男子善女人。善男子善女人见已贪</a><a name="0322c08" id="0322c08">着。贪着故耗减萨婆若。不得书深般若波</a><a name="0322c09" id="0322c09">罗蜜乃至正忆念。当知是为魔事。何以故。</a><a name="0322c10" id="0322c10">是深般若波罗蜜中。无有色无有受想行</a><a name="0322c11" id="0322c11">识。乃至无阿耨多罗三藐三菩提。须菩提。是</a><a name="0322c12" id="0322c12">般若波罗蜜若无有色。乃至无阿耨多罗</a><a name="0322c13" id="0322c13">三藐三菩提。是中无佛无声闻无辟支佛</a><a name="0322c14" id="0322c14">无菩萨。何以故。一切诸法自性空故。复次</a><a name="0322c15" id="0322c15">须菩提。善男子善女人书是深般若波罗</a><a name="0322c16" id="0322c16">蜜。受读诵说正忆念时多有留难起。须菩提。</a><a name="0322c17" id="0322c17">譬如阎浮提中珍宝金银琉璃车磲玛瑙珊</a><a name="0322c18" id="0322c18">瑚等多难多贼。如是须菩提。善男子善女</a><a name="0322c19" id="0322c19">人。书是深般若波罗蜜乃至正忆念时。多</a><a name="0322c20" id="0322c20">贼多留难起。须菩提白佛言。如是世尊。阎</a><a name="0322c21" id="0322c21">浮提中珍宝金银琉璃车磲玛瑙珊瑚等多</a><a name="0322c22" id="0322c22">贼多难。世尊。善男子善女人亦如是。书</a><a name="0322c23" id="0322c23">是深般若波罗蜜乃至正忆念时。多留难</a><a name="0322c24" id="0322c24">起多有魔事。何以故。是愚痴人为魔所使。</a><a name="0322c25" id="0322c25">善男子善女人书是深般若波罗蜜。乃至正</a><a name="0322c26" id="0322c26">忆念时破坏令远离。世尊。是愚痴人少智</a><a name="0322c27" id="0322c27">少慧。是善男子善女人书深般若波罗蜜。</a><a name="0322c28" id="0322c28">乃至正忆念时。破坏令远离。是愚痴人心不</a><a name="0322c29" id="0322c29">乐大法。是故不书是深般若波罗蜜不受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080322b.htm'><img src='up.gif' border=0></a>
<a href='T080323a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>