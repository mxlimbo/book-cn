<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0321b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷459)</font> 第二会 第二分相摄品第六十七 <font face='Arial'>T07, p0321b</h2></font><hr>
<span class='old'>
</a><a name="0321a28" id="0321a28">持此净戒所生善根。不求三界及二乘法。</a><a name="0321a29" id="0321a29">但无所得而为方便。与诸有情同共回向一</span><a name="0321b01" id="0321b01">切智智。于回向时无二心转。谓谁回向何</a><a name="0321b02" id="0321b02">所回向。善现。是为菩萨摩诃萨安住般若</a><a name="0321b03" id="0321b03">波罗蜜多摄取净戒波罗蜜多。善现。若菩</a><a name="0321b04" id="0321b04">萨摩诃萨安住般若波罗蜜多起随顺忍。得</a><a name="0321b05" id="0321b05">此忍已常作是念。一切法中无有一法若起</a><a name="0321b06" id="0321b06">若灭。若生若老。若病若死。若能骂者。若</a><a name="0321b07" id="0321b07">受骂者。若能谤者。若受谤者。若能割截斫</a><a name="0321b08" id="0321b08">刺打缚恼触加害。若所割截斫刺打缚恼触</a><a name="0321b09" id="0321b09">加害。如是一切性相皆空。不应于中妄想</a><a name="0321b10" id="0321b10">分别。是菩萨摩诃萨得此忍故。从初发心乃</a><a name="0321b11" id="0321b11">至安坐妙菩提座。于其中间假使一切有情</a><a name="0321b12" id="0321b12">之类。皆来诃毁诽谤凌辱。以诸刀杖瓦石</a><a name="0321b13" id="0321b13">块等。损害打掷割截斫刺。乃至分解身诸</a><a name="0321b14" id="0321b14">支节。尔时菩萨心无变异。但作是念深可</a><a name="0321b15" id="0321b15">怪哉。诸法性中都无诃毁诽谤凌辱加害等</a><a name="0321b16" id="0321b16">事。而诸有情妄想分别执为实有。发起种</a><a name="0321b17" id="0321b17">种烦恼恶业。现在当来受诸剧苦。是菩萨</a><a name="0321b18" id="0321b18">摩诃萨持此善根。以无所得而为方便。与</a><a name="0321b19" id="0321b19">诸有情同共回向一切智智。于回向时无二</a><a name="0321b20" id="0321b20">心转。谓谁回向何所回向。善现。是为菩萨</a><a name="0321b21" id="0321b21">摩诃萨安住般若波罗蜜多摄取安忍波罗蜜</a><a name="0321b22" id="0321b22">多。善现。若菩萨摩诃萨安住般若波罗蜜</a><a name="0321b23" id="0321b23">多。为诸有情宣说正法。令住布施波罗蜜</a><a name="0321b24" id="0321b24">多乃至般若波罗蜜多。或令住四念住乃至</a><a name="0321b25" id="0321b25">八圣道支。或令得预流果乃至阿罗汉果。</a><a name="0321b26" id="0321b26">或令得独觉菩提。或令得一切智智。是菩萨</a><a name="0321b27" id="0321b27">摩诃萨虽为此事。而不住有为界亦不住无</a><a name="0321b28" id="0321b28">为界。复持如是所集善根。以无所得而为</a><a name="0321b29" id="0321b29">方便。与诸有情同共回向一切智智。于回<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070321a.htm'><img src='up.gif' border=0></a>
<a href='T070321c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>