<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0928c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷567)</font> 第六会 第六分显相品第三 <font face='Arial'>T07, p0928c</h2></font><hr>
<span class='old'>
</a><a name="0928b28" id="0928b28">辩。不拙涩辩。应时分辩。天王当知是菩萨摩</a><a name="0928b29" id="0928b29">诃萨行深般若波罗蜜多。远离大众威德畏</span><a name="0928c01" id="0928c01">故。辩不嘶喝。坚住明了不怯智故。辩不迷乱。</a><a name="0928c02" id="0928c02">菩萨处众如师子王无恐惧故。辩不怖畏。离</a><a name="0928c03" id="0928c03">烦恼故。辩不憍慢。不说无义契法相故。辩义</a><a name="0928c04" id="0928c04">具足。善解书论知文字故。辩味具足。多劫积</a><a name="0928c05" id="0928c05">习巧便语故辩不拙涩。如是说法善顺三时。</a><a name="0928c06" id="0928c06">谓热雨寒。说无差乱亦顺三分。谓初中后。说</a><a name="0928c07" id="0928c07">不交杂。由斯故说辩应时分。天王当知是菩</a><a name="0928c08" id="0928c08">萨摩诃萨行深般若波罗蜜多。所得诸辩令众</a><a name="0928c09" id="0928c09">欢悦。谓随所化多为爱语。含笑先言远离嚬</a><a name="0928c10" id="0928c10">蹙。发词有义能称如实。诸有所说不欺侮人。</a><a name="0928c11" id="0928c11">所言决定种种乐说。以柔软语令众欢悦。容</a><a name="0928c12" id="0928c12">色宽和使他亲附。随义而说闻者悟解。为利</a><a name="0928c13" id="0928c13">益故称法相说。平等为说心无偏党。离虚妄</a><a name="0928c14" id="0928c14">言作决定说。种种乐说随众根性。由此因缘</a><a name="0928c15" id="0928c15">令众欢悦。天王当知。是菩萨摩诃萨行深般</a><a name="0928c16" id="0928c16">若波罗蜜多成大威德。所以者何。非法器者</a><a name="0928c17" id="0928c17">不得闻故。尔时最胜便白佛言。是诸菩萨其</a><a name="0928c18" id="0928c18">心平等。云何不为非器者说。佛言天王。甚深</a><a name="0928c19" id="0928c19">般若波罗蜜多本性平等。不见是器不见非</a><a name="0928c20" id="0928c20">器。不见能说不见所说。有情虚妄见器非器</a><a name="0928c21" id="0928c21">见说不说。所以者何。甚深般若波罗蜜多无</a><a name="0928c22" id="0928c22">生无灭无分别相。犹如虚空一切遍满。有情</a><a name="0928c23" id="0928c23">亦尔无生无灭。声闻独觉菩萨如来亦复如</a><a name="0928c24" id="0928c24">是。无名字法假立名字。谓是有情谓是般若。</a><a name="0928c25" id="0928c25">谓有能说。谓有所说。谓有听者及所听法。胜</a><a name="0928c26" id="0928c26">义谛中皆同一相。所谓无相都无差别。是诸</a><a name="0928c27" id="0928c27">菩萨行深般若波罗蜜多威德重故。虽常乐</a><a name="0928c28" id="0928c28">说非器不闻。天王当知。甚深般若波罗蜜多</a><a name="0928c29" id="0928c29">不为非器诸有情说。不为外道恶见者说。不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070928b.htm'><img src='up.gif' border=0></a>
<a href='T070929a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>