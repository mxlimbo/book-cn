<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0673c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷25)</font> 常啼菩萨品第三十之一 <font face='Arial'>T08, p0673c</h2></font><hr>
<span class='old'>
</a><a name="0673b28" id="0673b28">夜。当是忧愁啼泣之时。忽然见有如来形像。</a><a name="0673b29" id="0673b29">住于我前作如是言。善男子。从是东行五百</span><a name="0673c01" id="0673c01">由旬有城名众香。彼有菩萨摩诃萨名曰法</a><a name="0673c02" id="0673c02">上。汝可往彼。当得闻般若波罗蜜多。我时闻</a><a name="0673c03" id="0673c03">是说已心大欢喜。即于彼处一心谛想大士。</a><a name="0673c04" id="0673c04">思惟般若波罗蜜多。我于尔时住一切法无</a><a name="0673c05" id="0673c05">依止想。即时得入无量无数三摩地门。于三</a><a name="0673c06" id="0673c06">摩地中。见十方无量阿僧祇世界诸佛如来</a><a name="0673c07" id="0673c07">应供正等正觉。各各为诸菩萨摩诃萨。宣说</a><a name="0673c08" id="0673c08">般若波罗蜜多。是诸如来咸赞我言。善哉善</a><a name="0673c09" id="0673c09">哉。善男子。汝以求般若波罗蜜多因缘故。得</a><a name="0673c10" id="0673c10">入诸三摩地门。时诸如来如是乃至种种示</a><a name="0673c11" id="0673c11">教利喜。安慰我已忽然不现。我于尔时从三</a><a name="0673c12" id="0673c12">摩地出已。不复得见诸佛如来。我心苦恼。即</a><a name="0673c13" id="0673c13">作是念。向者如来。从何所来去至何所。我复</a><a name="0673c14" id="0673c14">思惟。彼法上菩萨摩诃萨。于先佛所深种善</a><a name="0673c15" id="0673c15">根。通达般若波罗蜜多具诸方便。我当往彼</a><a name="0673c16" id="0673c16">听受般若波罗蜜多及问斯义。以是缘故我</a><a name="0673c17" id="0673c17">今至此。而得瞻礼菩萨大士。我心欢喜深自</a><a name="0673c18" id="0673c18">庆快。犹如苾刍得第三禅乐。大士。如我向于</a><a name="0673c19" id="0673c19">三摩地中所见如来。而不知彼从何所来去</a><a name="0673c20" id="0673c20">至何所。唯愿大士。示教于我。令我常得见</a><a name="0673c21" id="0673c21">佛世尊</a><a name="0673c22" id="0673c22"><p><b>　　<A NAME="n481"></A>法上菩萨品第三十一</b></a><a name="0673c23" id="0673c23"><p>尔时法上菩萨摩诃萨谓常啼菩萨摩诃萨</a><a name="0673c24" id="0673c24">言。善男子。如来者。无所从来亦无所去。何以</a><a name="0673c25" id="0673c25">故。真如无动。真如即是如来。不生法无来无</a><a name="0673c26" id="0673c26">去。不生法即是如来。实际无来无去。实际</a><a name="0673c27" id="0673c27">即是如来。空性无来无去。空性即是如来。无</a><a name="0673c28" id="0673c28">染法无来无去无染法即是如来。寂灭无来</a><a name="0673c29" id="0673c29">无去。寂灭即是如来。虚空无来无去。虚空即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080673b.htm'><img src='up.gif' border=0></a>
<a href='T080674a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>