<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0225 大明度经 0504c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 225 大明度经</font> <font face='Arial'>(卷6)</font> 普慈闿士品第二十八 <font face='Arial'>T08, p0504c</h2></font><hr>
<span class='old'>
</a><a name="0504b28" id="0504b28">诵守者。若到彼所当为若说之。前数千亿世</a><a name="0504b29" id="0504b29">常为若师。是若发意时师也。往至佛所时</span><a name="0504c01" id="0504c01">若所闻见慎莫疑殆。何以故。若未晓变谋明</a><a name="0504c02" id="0504c02">慧。当谛觉邪事。善士慎于邪教。莫念师在</a><a name="0504c03" id="0504c03">深宫以之懈怠。敬当如佛。用经法故莫念财</a><a name="0504c04" id="0504c04">利。无贪为宝当贡所尊慈孝于师。作是行者</a><a name="0504c05" id="0504c05">今得大法矣。闿士从化佛闻是教。其善忘身</a><a name="0504c06" id="0504c06">入见十方佛定。诸佛皆遥叹言。善哉善哉善</a><a name="0504c07" id="0504c07">士。我曹本求闿士道时。用精进故获明度。成</a><a name="0504c08" id="0504c08">为一切智三十二相八十好十种力四无所</a><a name="0504c09" id="0504c09">畏四事不护十八不共。亦复得诸佛所叹。若</a><a name="0504c10" id="0504c10">寻佛迹当则吾等作斯行者闿士功德。若当</a><a name="0504c11" id="0504c11">具足得之。普慈闿士从定寤作是念。诸佛</a><a name="0504c12" id="0504c12">本何所来去何所。作是惟已。便复哀恸念。</a><a name="0504c13" id="0504c13">佛教我至法来所。便从是去。中道得一国。国</a><a name="0504c14" id="0504c14">名邪所乐。城外园中止宿自念。佛法宝难</a><a name="0504c15" id="0504c15">得闻。我当尽力供养于师。今我一身加复贫</a><a name="0504c16" id="0504c16">穷。无珍宝及香花供养于师。作是念已。则</a><a name="0504c17" id="0504c17">入城街里自炫云。谁欲买我者。是时邪在城</a><a name="0504c18" id="0504c18">外戏。与万婇女共游戏。邪闻闿士自炫声</a><a name="0504c19" id="0504c19">便念。闿士自卖身。欲供养法来。志存索佛。</a><a name="0504c20" id="0504c20">当出我界度人众多今当坏子。令一国人皆</a><a name="0504c21" id="0504c21">不见其形不闻其声。如是城中人悉不闻见</a><a name="0504c22" id="0504c22">其形声。闿士卖身不售。便自宛转卧地啼哭</a><a name="0504c23" id="0504c23">呼曰。吾卖身以奉师。都无买我者。当云何乎。</a><a name="0504c24" id="0504c24">帝释遥见闿士精进乃尔。来下试之知为至</a><a name="0504c25" id="0504c25">诚索佛道但谀谄乎。便化作梵志问言。高士</a><a name="0504c26" id="0504c26">将欲何求勤苦乃尔。用何等故宛转哭乎。报</a><a name="0504c27" id="0504c27">言。不须问也。又问至三。所欲敕使愿语我意</a><a name="0504c28" id="0504c28">今欲相助闿士报言。我自卖身以供养师。梵</a><a name="0504c29" id="0504c29">志曰。吾欲大祠欲得人血肉髓心。卿能与我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080504b.htm'><img src='up.gif' border=0></a>
<a href='T080505a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>