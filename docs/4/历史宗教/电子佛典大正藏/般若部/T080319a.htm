<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0319a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷13)</font> 魔事品第四十六 <font face='Arial'>T08, p0319a</h2></font><hr>
<span class='old'>
</a><a name="0318c28" id="0318c28">时便从座起去。佛告须菩提。若菩萨未入</a><a name="0318c29" id="0318c29">法位中。诸佛不与受阿耨多罗三藐三菩</span><a name="0319a01" id="0319a01">提记。复次须菩提。闻说般若波罗蜜时。菩</a><a name="0319a02" id="0319a02">萨作是念。我是中无名字心不清净。当知</a><a name="0319a03" id="0319a03">是为菩萨魔事。须菩提言。何因缘故是深</a><a name="0319a04" id="0319a04">般若波罗蜜中不说是菩萨名字。佛言。未</a><a name="0319a05" id="0319a05">受记菩萨诸佛不记名字。复次须菩提。是</a><a name="0319a06" id="0319a06">菩萨摩诃萨作是念。是般若波罗蜜中。无</a><a name="0319a07" id="0319a07">我生处名字若聚落城邑。是人不欲听闻般</a><a name="0319a08" id="0319a08">若波罗蜜。便从会中起去。是人如所起</a><a name="0319a09" id="0319a09">念时念念却一劫。补当更勤精进求阿</a><a name="0319a10" id="0319a10">耨多罗三藐三菩提。复次须菩提。菩萨学余</a><a name="0319a11" id="0319a11">经弃舍般若波罗蜜终不能至萨婆若。善</a><a name="0319a12" id="0319a12">男子善女人为舍其根而攀枝叶。当知是</a><a name="0319a13" id="0319a13">为菩萨魔事。须菩提白佛言。世尊。何等</a><a name="0319a14" id="0319a14">是余经。善男子善女人所学不能至萨婆</a><a name="0319a15" id="0319a15">若。佛言。是声闻所应行经。所谓四念处四</a><a name="0319a16" id="0319a16">正勤四如意足五根五力七觉分八圣道分。</a><a name="0319a17" id="0319a17">空无相无作解脱门。善男子善女人住是中</a><a name="0319a18" id="0319a18">得须陀洹果斯陀含果阿那含果阿罗汉果。</a><a name="0319a19" id="0319a19">是名声闻所行不能至萨婆若。如是善男</a><a name="0319a20" id="0319a20">子善女人。舍般若波罗蜜亲近是余经。何</a><a name="0319a21" id="0319a21">以故。须菩提。般若波罗蜜中出生诸菩萨</a><a name="0319a22" id="0319a22">摩诃萨。成就世间出世间法。须菩提。菩萨摩</a><a name="0319a23" id="0319a23">诃萨学般若波罗蜜时。亦学世间出世间</a><a name="0319a24" id="0319a24">法。须菩提。譬如狗不从大家求食反从</a><a name="0319a25" id="0319a25">作务者索。如是须菩提。当来世有善男子</a><a name="0319a26" id="0319a26">善女人弃深般若波罗蜜而攀枝叶。取声</a><a name="0319a27" id="0319a27">闻辟支佛所应行经。当知是为菩萨魔事。</a><a name="0319a28" id="0319a28">须菩提。譬如有人欲得见象见已反观</a><a name="0319a29" id="0319a29">其迹。须菩提。于汝意云何。是人为黠不。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080318c.htm'><img src='up.gif' border=0></a>
<a href='T080319b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>