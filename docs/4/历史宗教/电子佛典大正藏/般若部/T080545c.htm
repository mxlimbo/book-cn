<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0545c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷2)</font> 舍利品第五 <font face='Arial'>T08, p0545c</h2></font><hr>
<span class='old'>
</a><a name="0545b28" id="0545b28">浊即为清。是珠成就如是功德。尔时阿难问</a><a name="0545b29" id="0545b29">释提桓因。此是阎浮提宝为是天上宝。释提</span><a name="0545c01" id="0545c01">桓因言。此是天上宝。阎浮提人亦有是宝。但</a><a name="0545c02" id="0545c02">功德少而重。天上宝珠功德多而轻。人宝比</a><a name="0545c03" id="0545c03">天宝。算数譬喻所不能及。世尊。若是珠在箧</a><a name="0545c04" id="0545c04">中虽举珠去。以珠功德故其箧则贵。世尊以</a><a name="0545c05" id="0545c05">般若波罗蜜萨婆若智功德故。如来灭后舍</a><a name="0545c06" id="0545c06">利得供养。以如来舍利。是萨婆若智所住处</a><a name="0545c07" id="0545c07">故。我于二分之中取般若波罗蜜。世尊。置是</a><a name="0545c08" id="0545c08">满三千大千世界舍利。若满如恒河沙等世</a><a name="0545c09" id="0545c09">界中舍利以为一分。般若波罗蜜经卷以为</a><a name="0545c10" id="0545c10">一分。二分之中我取般若波罗蜜。何以故。诸</a><a name="0545c11" id="0545c11">佛如来萨婆若智。皆从般若波罗蜜生。萨婆</a><a name="0545c12" id="0545c12">若所熏故舍利得供养。复次世尊。若善男子</a><a name="0545c13" id="0545c13">善女人欲如实见十方无量阿僧祇诸佛者。</a><a name="0545c14" id="0545c14">当行般若波罗蜜。当修般若波罗蜜。佛言。如</a><a name="0545c15" id="0545c15">是如是。憍尸迦。过去诸佛皆因般若波罗蜜。</a><a name="0545c16" id="0545c16">得阿耨多罗三藐三菩提。未来诸佛亦因般</a><a name="0545c17" id="0545c17">若波罗蜜。得阿耨多罗三藐三菩提。现在十</a><a name="0545c18" id="0545c18">方无量阿僧祇世界诸佛亦因般若波罗蜜得</a><a name="0545c19" id="0545c19">阿耨多罗三藐三菩提。释提桓因白佛言。世</a><a name="0545c20" id="0545c20">尊。摩诃波罗蜜是般若波罗蜜。佛因是般若</a><a name="0545c21" id="0545c21">波罗蜜。皆知一切众生心心所行。佛言。憍尸</a><a name="0545c22" id="0545c22">迦。菩萨摩诃萨长夜行般若波罗蜜故。释提</a><a name="0545c23" id="0545c23">桓因白佛言。世尊菩萨但行般若波罗蜜。不</a><a name="0545c24" id="0545c24">行余波罗蜜耶。佛言。憍尸迦。菩萨皆行六波</a><a name="0545c25" id="0545c25">罗蜜。若布施时般若波罗蜜为上首。若持戒</a><a name="0545c26" id="0545c26">若忍辱若精进若禅定若观诸法时般若波罗</a><a name="0545c27" id="0545c27">蜜为上首。譬如阎浮提种种树种种形种种</a><a name="0545c28" id="0545c28">色种种叶种种华种种果其阴皆一无有差</a><a name="0545c29" id="0545c29">别。五波罗蜜亦如是。入般若波罗蜜中无有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080545b.htm'><img src='up.gif' border=0></a>
<a href='T080546a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>