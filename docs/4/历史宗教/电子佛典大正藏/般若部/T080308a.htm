<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0308a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷12)</font> 叹净品第四十二 <font face='Arial'>T08, p0308a</h2></font><hr>
<span class='old'>
</a><a name="0307c28" id="0307c28">和合取相。回向阿耨多罗三藐三菩提。憍</a><a name="0307c29" id="0307c29">尸迦。是名求菩萨道善男子善女人碍法。</span><a name="0308a01" id="0308a01">用是法故。不能无碍行般若波罗蜜。何以</a><a name="0308a02" id="0308a02">故。憍尸迦。是色相不可回向。受想行识相</a><a name="0308a03" id="0308a03">不可回向。乃至一切种智相不可回向。复</a><a name="0308a04" id="0308a04">次憍尸迦。若菩萨摩诃萨示教利喜他人阿</a><a name="0308a05" id="0308a05">耨多罗三藐三菩提。应示教利喜一切诸法</a><a name="0308a06" id="0308a06">实相。若求菩萨道善男子善女人。行檀那</a><a name="0308a07" id="0308a07">波罗蜜时。不应作是分别言。我施与我持</a><a name="0308a08" id="0308a08">戒我忍辱我精进我入禅定我修智慧。我</a><a name="0308a09" id="0308a09">行内空外空内外空。乃至我行无法有法</a><a name="0308a10" id="0308a10">空。我修四念处。乃至我行阿耨多罗三藐三</a><a name="0308a11" id="0308a11">菩提。善男子善女人应如是示教利喜他</a><a name="0308a12" id="0308a12">人阿耨多罗三藐三菩提。若如是示教利喜</a><a name="0308a13" id="0308a13">阿耨多罗三藐三菩提。自无错谬。亦如佛所</a><a name="0308a14" id="0308a14">说法示教利喜。令是善男子善女人远离</a><a name="0308a15" id="0308a15">一切碍法。尔时佛赞须菩提。善哉善哉。如</a><a name="0308a16" id="0308a16">汝为诸菩萨说诸碍法。须菩提。汝今更听</a><a name="0308a17" id="0308a17">我说微细碍相。须菩提。汝一心好听。佛告</a><a name="0308a18" id="0308a18">须菩提。有善男子善女人发阿耨多罗三藐</a><a name="0308a19" id="0308a19">三菩提心取相念诸佛。须菩提。所可有相</a><a name="0308a20" id="0308a20">皆是碍相。又于诸佛从初发意乃至法住。</a><a name="0308a21" id="0308a21">于其中间所有善根取相忆念。取相忆念</a><a name="0308a22" id="0308a22">已回向阿耨多罗三藐三菩提。须菩提。所可</a><a name="0308a23" id="0308a23">有相皆是碍相。又于诸佛及弟子所有善</a><a name="0308a24" id="0308a24">根及余众生善根。取相回向阿耨多罗三藐</a><a name="0308a25" id="0308a25">三菩提。须菩提。所可有相皆是碍相。何以</a><a name="0308a26" id="0308a26">故。不应取相忆念诸佛。亦不应取相忆</a><a name="0308a27" id="0308a27">念诸佛善根。须菩提白佛言。世尊。是般若</a><a name="0308a28" id="0308a28">波罗蜜甚深。佛言。一切法常离故。须菩提</a><a name="0308a29" id="0308a29">言。世尊。我当礼般若波罗蜜。佛告须菩提。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080307c.htm'><img src='up.gif' border=0></a>
<a href='T080308b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>