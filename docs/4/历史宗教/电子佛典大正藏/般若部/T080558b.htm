<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0558b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷5)</font> 小如品第十二 <font face='Arial'>T08, p0558b</h2></font><hr>
<span class='old'>
</a><a name="0558a28" id="0558a28">云何知出没。众生所起出没皆依色生。依</a><a name="0558a29" id="0558a29">受想行识生。何等是诸出没。所谓我及世间</span><a name="0558b01" id="0558b01">常。是见依色。依受想行识。我及世间无常。常</a><a name="0558b02" id="0558b02">无常非常非无常。是见依色。依受想行识。世</a><a name="0558b03" id="0558b03">间有边。世间无边。有边无边。非有边非无</a><a name="0558b04" id="0558b04">边。是见依色。依受想行识。死后如去。死后</a><a name="0558b05" id="0558b05">不如去。死后如去不如去。死后非如去非不</a><a name="0558b06" id="0558b06">如去。是见依色。依受想行识。身即是神。是见</a><a name="0558b07" id="0558b07">依色。依受想行识。身异神异。是见依色。依受</a><a name="0558b08" id="0558b08">想行识。如是须菩提。如来因般若波罗蜜。知</a><a name="0558b09" id="0558b09">众生诸出没。复次须菩提。如来因般若波罗</a><a name="0558b10" id="0558b10">蜜。知色相。云何知色相。知如如。须菩提。如</a><a name="0558b11" id="0558b11">来知受想。行识相。云何知识相。知如如。须菩</a><a name="0558b12" id="0558b12">提。五阴如即是如来所说出没。如五阴如即</a><a name="0558b13" id="0558b13">是世间如。五阴如即是一切法如。一切法如即</a><a name="0558b14" id="0558b14">是须陀洹果如。斯陀含果阿那含果阿罗汉</a><a name="0558b15" id="0558b15">果辟支佛道如。辟支佛道如即是如来如。是</a><a name="0558b16" id="0558b16">诸如皆是一如。无二无别无尽无量。如是须</a><a name="0558b17" id="0558b17">菩提。如来因般若波罗蜜。得是如相。如是须</a><a name="0558b18" id="0558b18">菩提。般若波罗蜜。示诸佛世间。能生诸佛。诸</a><a name="0558b19" id="0558b19">佛知世间如。如实得是如故。名为如来。须菩</a><a name="0558b20" id="0558b20">提白佛言。世尊。是如甚深。诸佛阿耨多罗三</a><a name="0558b21" id="0558b21">藐三菩提从是如生。世尊。如来得是深法能</a><a name="0558b22" id="0558b22">为众生说是如相。如是如相谁能信者。唯有</a><a name="0558b23" id="0558b23">阿毗跋致菩萨及具足正见者满愿阿罗汉。</a><a name="0558b24" id="0558b24">乃能信之。须菩提。是如无尽。佛如实说无尽</a><a name="0558b25" id="0558b25"><p><b>　　<A NAME="n386"></A>摩诃般若波罗蜜相无相品第十三</b></a><a name="0558b26" id="0558b26"><p>尔时释提桓因。及欲界万天子。梵世二万天</a><a name="0558b27" id="0558b27">子。俱诣佛所。头面礼佛足却住一面。各白</a><a name="0558b28" id="0558b28">佛言。世尊。是法甚深。于此法中云何作相。佛</a><a name="0558b29" id="0558b29">告诸天子。诸法以空为相。以无相无作无起<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080558a.htm'><img src='up.gif' border=0></a>
<a href='T080558c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>