<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0884a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷559)</font> 第五会 第五分地狱品第八 <font face='Arial'>T07, p0884a</h2></font><hr>
<span class='old'>
</a><a name="0883c28" id="0883c28">如是如是。复有因缘舍远般若波罗蜜多。谓</a><a name="0883c29" id="0883c29">生是想。甚深般若波罗蜜多空无所有。即便</span><a name="0884a01" id="0884a01">舍远甚深般若波罗蜜多。所以者何。菩萨般</a><a name="0884a02" id="0884a02">若波罗蜜多。非空非有无所分别。具寿善</a><a name="0884a03" id="0884a03">现复白佛言。佛说般若波罗蜜多为显何法。</a><a name="0884a04" id="0884a04">佛告善现。我说般若波罗蜜多。不为显色。亦</a><a name="0884a05" id="0884a05">不为显受想行识。不为显预流果。亦不为显</a><a name="0884a06" id="0884a06">一来不还阿罗汉果独觉菩提。具寿善现复</a><a name="0884a07" id="0884a07">白佛言。甚深般若波罗蜜多即是广大波罗</a><a name="0884a08" id="0884a08">蜜多。佛告善现。何缘汝说甚深般若波罗蜜</a><a name="0884a09" id="0884a09">多即是广大波罗蜜多。善现答言。甚深般若</a><a name="0884a10" id="0884a10">波罗蜜多。于色不作大不作小。不作集不作</a><a name="0884a11" id="0884a11">散。于受想行识亦不作大不作小。不作集不</a><a name="0884a12" id="0884a12">作散。于佛十力不作强不作弱。于一切智不</a><a name="0884a13" id="0884a13">作广不作狭。若诸菩萨起如是想。非行般若</a><a name="0884a14" id="0884a14">波罗蜜多。何以故。如是诸想非深般若波罗</a><a name="0884a15" id="0884a15">蜜多等流果故甚深般若波罗蜜多若起是</a><a name="0884a16" id="0884a16">想。我当度脱若干有情入无余依般涅槃界。</a><a name="0884a17" id="0884a17">是则名为大有所得。非有所得能有所办。何</a><a name="0884a18" id="0884a18">以故。世尊。有情无生故当知般若波罗蜜多</a><a name="0884a19" id="0884a19">亦无生。有情无自性故远离故不可思议故</a><a name="0884a20" id="0884a20">无灭坏故无觉知故。当知般若波罗蜜多亦</a><a name="0884a21" id="0884a21">无自性广说乃至亦无觉知。世尊。有情力积</a><a name="0884a22" id="0884a22">集故当知如来力亦积集。时舍利子便白佛</a><a name="0884a23" id="0884a23">言。若诸菩萨于深般若波罗蜜多。能生信解</a><a name="0884a24" id="0884a24">无疑无惑亦不迷谬。是诸菩萨从何处没来</a><a name="0884a25" id="0884a25">生此间。积行久如于深法义能随觉了。佛言。</a><a name="0884a26" id="0884a26">舍利子。是诸菩萨从他方界所事诸佛法会</a><a name="0884a27" id="0884a27">中没来生此间。舍利子。是诸菩萨已多亲近</a><a name="0884a28" id="0884a28">诸佛世尊。曾问此中甚深法义已。经无量无</a><a name="0884a29" id="0884a29">数大劫。修集百千难行苦行。乘大愿力来生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070883c.htm'><img src='up.gif' border=0></a>
<a href='T070884b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>