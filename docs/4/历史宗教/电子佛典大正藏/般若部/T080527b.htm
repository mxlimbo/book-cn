<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0226 摩诃般若钞经 0527b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 226 摩诃般若钞经</font> <font face='Arial'>(卷4)</font> 阿惟越致品第八 <font face='Arial'>T08, p0527b</h2></font><hr>
<span class='old'>
</a><a name="0527a28" id="0527a28">设当生恶处者佛语为有异。如是比观其相</a><a name="0527a29" id="0527a29">行具足。知是即阿惟越致菩萨摩诃萨。复次</span><a name="0527b01" id="0527b01">须菩提。弊魔化作沙门若用被服。到菩萨摩</a><a name="0527b02" id="0527b02">诃萨所言。若前从我所闻从我所受。今悉弃</a><a name="0527b03" id="0527b03">舍皆不可用。若今当自悔其过。若疾悔之随</a><a name="0527b04" id="0527b04">我言者。我日日自来问讯。若设不用我言者。</a><a name="0527b05" id="0527b05">我终不复来相视。若莫复说是语非佛所说。</a><a name="0527b06" id="0527b06">是皆他余外道之造作。今我所语是佛所说。</a><a name="0527b07" id="0527b07">佛言。闻是说而动转者。当知其人不从过去</a><a name="0527b08" id="0527b08">佛受决。来在菩萨摩诃萨举中。多有菩萨摩</a><a name="0527b09" id="0527b09">诃萨。未在阿惟越致其界。设不动转者。念法</a><a name="0527b10" id="0527b10">无有生死。念无有生死信他人言。譬若比丘</a><a name="0527b11" id="0527b11">得罗汉者。不随他人所言。眼悉见法以为作</a><a name="0527b12" id="0527b12">证。是为无所有终不可动。是菩萨摩诃萨亦</a><a name="0527b13" id="0527b13">不可动。如声闻辟支佛道地所念法众不复</a><a name="0527b14" id="0527b14">还。是菩萨摩诃萨正向萨芸若不可复还。用</a><a name="0527b15" id="0527b15">是比观其相行具足。知是即阿惟越致菩萨</a><a name="0527b16" id="0527b16">摩诃萨。复次须菩提。弊魔到菩萨摩诃萨所</a><a name="0527b17" id="0527b17">化作异人。若所求者甚为勤苦。非萨芸若行。</a><a name="0527b18" id="0527b18">若致负是勤苦为。若用是勤苦为作。不当自</a><a name="0527b19" id="0527b19">还厌耶。当复于何所更索是躯。汝何不早取</a><a name="0527b20" id="0527b20">罗汉用佛为求耶。佛言。设不动转者。弊魔复</a><a name="0527b21" id="0527b21">弃舍去。更为方略。化作若干菩萨。在其边立</a><a name="0527b22" id="0527b22">复生指语之。若见是菩萨不。皆供养如恒边</a><a name="0527b23" id="0527b23">沙佛已。皆与衣服饭食床卧医药悉具足。皆</a><a name="0527b24" id="0527b24">于恒边沙佛所悉行清净戒皆从受事闻其中</a><a name="0527b25" id="0527b25">慧当所施行。其所求者为悉学已所住如法。</a><a name="0527b26" id="0527b26">今皆不能得阿耨多罗三耶三菩。作是学已</a><a name="0527b27" id="0527b27">作是受已作是行已。不能得萨芸若。何况若</a><a name="0527b28" id="0527b28">欲得阿耨多罗三耶三菩。佛言。设是不动者</a><a name="0527b29" id="0527b29">弊魔便去。更化作比丘作是言语。是悉罗汉。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080527a.htm'><img src='up.gif' border=0></a>
<a href='T080527c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>