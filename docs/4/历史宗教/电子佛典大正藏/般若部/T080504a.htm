<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0225 大明度经 0504a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 225 大明度经</font> <font face='Arial'>(卷6)</font> 普慈闿士品第二十八 <font face='Arial'>T08, p0504a</h2></font><hr>
<span class='old'>
</a><a name="0503c25" id="0503c25">闿士卧出天人于梦中告曰。若求大法寤即</a><a name="0503c26" id="0503c26">求之。求之不睹其意惆怅。欲得佛闻大明法。</span><a name="0504a01" id="0504a01">时世无佛。国无闿士所行净法。是故哀恸。如</a><a name="0504a02" id="0504a02">人有过在国王所。财物悉没父母及身闭在</a><a name="0504a03" id="0504a03">牢狱。时忉利天人下观见闿士日哭。知有至</a><a name="0504a04" id="0504a04">心精进求道。天人即于其亲属中学字闿士。</a><a name="0504a05" id="0504a05">先是时世有佛。名景法自秽来王。已灭度</a><a name="0504a06" id="0504a06">久。不睹佛不闻经不见比丘僧。时复于梦中</a><a name="0504a07" id="0504a07">见忉利天人。告之曰。前有佛字景法自秽</a><a name="0504a08" id="0504a08">来王。梦闻佛字则寤。寤已大欢喜。则捐家入</a><a name="0504a09" id="0504a09">山投命弃身无所贪慕。而大啼哭自念。恶所</a><a name="0504a10" id="0504a10">致不见佛不闻经不得闿士所行法。是时空</a><a name="0504a11" id="0504a11">中有声言。善士。止无哀恸矣。有大法名明度。</a><a name="0504a12" id="0504a12">若有守志行之。其得佛疾。若当求是法。得闻</a><a name="0504a13" id="0504a13">守行者。佛功德身三十二相八十种好若当</a><a name="0504a14" id="0504a14">得之。亦当以经法教十方人。问空中声。何缘</a><a name="0504a15" id="0504a15">得闻。当到何方索作何方便。空中声报言。从</a><a name="0504a16" id="0504a16">是东行莫得休息。若行时莫念左右前后上</a><a name="0504a17" id="0504a17">下行止。莫念恐怖欢喜食饮坐起行道中止。</a><a name="0504a18" id="0504a18">莫念淫怒痴。莫念守行有所得。莫念内外五</a><a name="0504a19" id="0504a19">阴眼耳鼻口身心地水火风空。莫念众生吾</a><a name="0504a20" id="0504a20">我寿命。有空无空有道无道有经无经。生天</a><a name="0504a21" id="0504a21">上生世间。闿士善恶。一切念断适无所著。从</a><a name="0504a22" id="0504a22">是东行作是行不毁者。今得明度不久。过去</a><a name="0504a23" id="0504a23">诸佛行闿士道求之。如此得明度随其教精</a><a name="0504a24" id="0504a24">进行必早得佛。闿士闻之大欢喜言。当随天</a><a name="0504a25" id="0504a25">教。报言。莫失此教。言毕不复闻声。随是教</a><a name="0504a26" id="0504a26">则东行适无所念。行道中念曰。去是几所乃</a><a name="0504a27" id="0504a27">当得明度。复大哀恸。上方空中有化佛言。善</a><a name="0504a28" id="0504a28">哉善哉。若所索得甚难。作是精进者今得不</a><a name="0504a29" id="0504a29">久。普慈闿士叉手仰视化佛。身金色放十亿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080503c.htm'><img src='up.gif' border=0></a>
<a href='T080504b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>