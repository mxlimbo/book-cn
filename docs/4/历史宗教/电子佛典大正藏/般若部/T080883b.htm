<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0883b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷4)</font> 布施波罗蜜多品第五 <font face='Arial'>T08, p0883b</h2></font><hr>
<span class='old'>
</a><a name="0883a28" id="0883a28">世俗谛。以正定水洗涤悭垢。除此垢已于施</a><a name="0883a29" id="0883a29">自在。说大乘法威光照曜。如日流辉破诸</span><a name="0883b01" id="0883b01">黑闇。说法声光除心昏冥。慈氏菩萨摩诃萨</a><a name="0883b02" id="0883b02">白佛言。世尊以何因缘先明法施</a><a name="0883b03" id="0883b03"><p>佛告慈氏菩萨摩诃萨。此法施者有三种事</a><a name="0883b04" id="0883b04">胜于财施。云何为三。一财施者而有竭尽。法</a><a name="0883b05" id="0883b05">施增长则无有尽。以是校量胜于财施二。受</a><a name="0883b06" id="0883b06">财施者现在利益。受法施者现在未来俱有</a><a name="0883b07" id="0883b07">利益。于无量世恒相随逐无人侵夺。乃至无</a><a name="0883b08" id="0883b08">上正等菩提不相舍离。三财施者能施获益</a><a name="0883b09" id="0883b09">受者无益。若法施者自他俱益。由闻法故发</a><a name="0883b10" id="0883b10">心速趣无上菩提。由此三义法施之者胜于</a><a name="0883b11" id="0883b11">财施。由行法施名称远闻。一切人天尊重恭</a><a name="0883b12" id="0883b12">敬。以此因缘先说法施。若菩萨摩诃萨修习</a><a name="0883b13" id="0883b13">布施波罗蜜多。为三种事与诸功德而为其</a><a name="0883b14" id="0883b14">本。一者能利自他。若不利他自受世乐非菩</a><a name="0883b15" id="0883b15">萨行。二者于大乘中无有退转。三者随修少</a><a name="0883b16" id="0883b16">分乃为无量功德之本。何以故由清净心无</a><a name="0883b17" id="0883b17">分别故。譬如日出照于世间情与非情皆蒙</a><a name="0883b18" id="0883b18">利益。是日不言我能照触。亦不分别情与非</a><a name="0883b19" id="0883b19">情。以是菩萨所作功德。乃至布施一花一果。</a><a name="0883b20" id="0883b20">皆为利益一切众生。以此功德成无上果。悲</a><a name="0883b21" id="0883b21">化十方示导一切</a><a name="0883b22" id="0883b22"><p>复次慈氏菩萨摩诃萨。以施为宝作庄严具。</a><a name="0883b23" id="0883b23">乃至成佛相好庄严。云何少施功德多耶。以</a><a name="0883b24" id="0883b24">方便力少分布施回向发愿。与一切众生同</a><a name="0883b25" id="0883b25">证无上正等菩提。以是功德无量无边。犹如</a><a name="0883b26" id="0883b26">少云渐遍世界</a><a name="0883b27" id="0883b27"><p>复次慈氏施有三种。一者少施二者大施三</a><a name="0883b28" id="0883b28">者第一义施。言小施者谓以种种饮食衣服</a><a name="0883b29" id="0883b29">诸庄严具。财宝象马库藏仓廪。城邑聚落园<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080883a.htm'><img src='up.gif' border=0></a>
<a href='T080883c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>