<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0947a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷570)</font> 第六会 第六分现相品第八 <font face='Arial'>T07, p0947a</h2></font><hr>
<span class='old'>
</a><a name="0946c28" id="0946c28">违顺。无忧无喜无分别离分别。离奢摩他毗</a><a name="0946c29" id="0946c29">钵舍那。心不随智心不自住亦不住他。不依</span><a name="0947a01" id="0947a01">眼住不依耳鼻舌身意住。不依色住不依声</a><a name="0947a02" id="0947a02">香味触法住。心不在内亦不在外不在两间。</a><a name="0947a03" id="0947a03">心不缘法亦不缘智。不住三世不住离世。大</a><a name="0947a04" id="0947a04">德当知。是诸菩萨行深般若波罗蜜多方便</a><a name="0947a05" id="0947a05">善巧。不取一法而于诸法智见无碍心行净</a><a name="0947a06" id="0947a06">故。见一切法皆悉无垢。不取见相见无分别</a><a name="0947a07" id="0947a07">离诸戏论。大德当知。是诸菩萨行深般若波</a><a name="0947a08" id="0947a08">罗蜜多方便善巧。不与一切肉眼天眼慧眼</a><a name="0947a09" id="0947a09">法眼佛眼相应非不相应。亦复不与一切天</a><a name="0947a10" id="0947a10">耳他心宿住神境漏尽诸智相应非不相应。</a><a name="0947a11" id="0947a11">大德当知。甚深般若波罗蜜多方便善巧。与</a><a name="0947a12" id="0947a12">一切法皆非相应非不相应。诸菩萨摩诃萨</a><a name="0947a13" id="0947a13">行深般若波罗蜜多方便善巧。于一切法得</a><a name="0947a14" id="0947a14">平等智。能观一切有情心行。一切染净皆如</a><a name="0947a15" id="0947a15">实知。于佛十力四无所畏四无碍解及十八</a><a name="0947a16" id="0947a16">佛不共法等无量无边诸佛功德皆不失念。</a><a name="0947a17" id="0947a17">是诸菩萨行深般若波罗蜜多方便善巧。无</a><a name="0947a18" id="0947a18">功用心达一切法。无心意识常在寂定。不起寂</a><a name="0947a19" id="0947a19">定教化有情。施作佛事常不休息。于诸佛法</a><a name="0947a20" id="0947a20">得无碍智心无染着。譬如化佛化作如来。所</a><a name="0947a21" id="0947a21">化如来无心意识。无身无身业无语无语业。</a><a name="0947a22" id="0947a22">无意无意业。而能施作一切佛事饶益有情。</a><a name="0947a23" id="0947a23">何以故。佛神力故。如是菩萨行深般若波罗</a><a name="0947a24" id="0947a24">蜜多方便善巧之所化作。无身无身业。无语</a><a name="0947a25" id="0947a25">无语业。无意无意业。无功用心常作佛事饶</a><a name="0947a26" id="0947a26">益有情。何以故。舍利子。诸菩萨摩诃萨行深</a><a name="0947a27" id="0947a27">般若波罗蜜多方便善巧。通达诸法皆如幻</a><a name="0947a28" id="0947a28">等心无分别。而诸有情恒闻说法。大德当</a><a name="0947a29" id="0947a29">知。是诸菩萨所有智慧。不住有为不住无为。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070946c.htm'><img src='up.gif' border=0></a>
<a href='T070947b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>