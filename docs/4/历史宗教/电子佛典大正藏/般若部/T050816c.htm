<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0816c</TITLE>
</head> 
<BODY id='T05' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷151)</font> 初分校量功德品第三十之一 <font face='Arial'>T05, p0816c</h2></font><hr>
<span class='old'>
</a><a name="0816b28" id="0816b28">净不净亦不可得。八胜处九次第定十遍处</a><a name="0816b29" id="0816b29">皆不可得。彼净不净亦不可得。所以者何。此</span><a name="0816c01" id="0816c01">中尚无八解脱等可得。何况有彼净与不净。</a><a name="0816c02" id="0816c02">汝若能修如是静虑。是修静虑波罗蜜多。憍</a><a name="0816c03" id="0816c03">尸迦。是善男子善女人等。作此等说。是为宣</a><a name="0816c04" id="0816c04">说真正静虑波罗蜜多</a><a name="0816c05" id="0816c05"><p>复次憍尸迦。若善男子善女人等。为发无上</a><a name="0816c06" id="0816c06">菩提心者。宣说静虑波罗蜜多。作如是言。汝</a><a name="0816c07" id="0816c07">善男子。应修静虑波罗蜜多。不应观四念住</a><a name="0816c08" id="0816c08">若常若无常。不应观四正断四神足五根五</a><a name="0816c09" id="0816c09">力七等觉支八圣道支若常若无常。何以故。</a><a name="0816c10" id="0816c10">四念住四念住自性空。四正断四神足五根</a><a name="0816c11" id="0816c11">五力七等觉支八圣道支。四正断乃至八圣</a><a name="0816c12" id="0816c12">道支自性空。是四念住自性即非自性。是四</a><a name="0816c13" id="0816c13">正断乃至八圣道支自性亦非自性。若非自</a><a name="0816c14" id="0816c14">性即是静虑波罗蜜多。于此静虑波罗蜜多</a><a name="0816c15" id="0816c15">四念住不可得。彼常无常亦不可得。四正断</a><a name="0816c16" id="0816c16">乃至八圣道支皆不可得。彼常无常亦不可</a><a name="0816c17" id="0816c17">得。所以者何。此中尚无四念住等可得。何况</a><a name="0816c18" id="0816c18">有彼常与无常。汝若能修如是静虑。是修静</a><a name="0816c19" id="0816c19">虑波罗蜜多。复作是言。汝善男子。应修静虑</a><a name="0816c20" id="0816c20">波罗蜜多。不应观四念住若乐若苦。不应观</a><a name="0816c21" id="0816c21">四正断四神足五根五力七等觉支八圣道支</a><a name="0816c22" id="0816c22">若乐若苦。何以故。四念住四念住自性空。四</a><a name="0816c23" id="0816c23">正断四神足五根五力七等觉支八圣道支。</a><a name="0816c24" id="0816c24">四正断乃至八圣道支自性空是四念住自性</a><a name="0816c25" id="0816c25">即非自性。是四正断乃至八圣道支自性亦</a><a name="0816c26" id="0816c26">非自性。若非自性即是静虑波罗蜜多。于此</a><a name="0816c27" id="0816c27">静虑波罗蜜多。四念住不可得。彼乐与苦亦</a><a name="0816c28" id="0816c28">不可得。四正断乃至八圣道支皆不可得。彼</a><a name="0816c29" id="0816c29">乐与苦亦不可得。所以者何。此中尚无四念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T050816b.htm'><img src='up.gif' border=0></a>
<a href='T050817a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>