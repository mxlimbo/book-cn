<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0539b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷1)</font> 初品第一 <font face='Arial'>T08, p0539b</h2></font><hr>
<span class='old'>
</a><a name="0539a28" id="0539a28">住处。摩诃衍亦如是。不得前际不得中际不</a><a name="0539a29" id="0539a29">得后际。是乘三世等。是故名为摩诃衍。佛赞</span><a name="0539b01" id="0539b01">须菩提言。善哉善哉。诸菩萨摩诃萨摩诃衍。</a><a name="0539b02" id="0539b02">应如汝所说。尔时富楼那弥多罗尼子白佛</a><a name="0539b03" id="0539b03">言。世尊。佛使须菩提说般若波罗蜜乃说摩</a><a name="0539b04" id="0539b04">诃衍。须菩提白佛言。世尊。我所说将无离般</a><a name="0539b05" id="0539b05">若波罗蜜耶。不也须菩提。汝所说随顺般若</a><a name="0539b06" id="0539b06">波罗蜜。世尊。我不得过去世菩萨。亦不得未</a><a name="0539b07" id="0539b07">来现在世菩萨。色无边故。菩萨亦无边。受想</a><a name="0539b08" id="0539b08">行识无边故。菩萨亦无边。世尊。如是一切处</a><a name="0539b09" id="0539b09">一切时一切种。菩萨不可得。当教何等菩萨般</a><a name="0539b10" id="0539b10">若波罗蜜。我不得不见菩萨。当教何法入般</a><a name="0539b11" id="0539b11">若波罗蜜。世尊。所言菩萨。菩萨者但有名字。</a><a name="0539b12" id="0539b12">譬如所说我我法毕竟不生。世尊。一切法性</a><a name="0539b13" id="0539b13">亦如是。此中何等是色不着不生。何等是受</a><a name="0539b14" id="0539b14">想行识不着不生。色是菩萨不可得。受想行</a><a name="0539b15" id="0539b15">识是菩萨不可得。不可得亦不可得。世尊。一</a><a name="0539b16" id="0539b16">切处一切时一切种。菩萨不可得。当教何法</a><a name="0539b17" id="0539b17">入般若波罗蜜。世尊。菩萨但有名字。如我毕</a><a name="0539b18" id="0539b18">竟不生。诸法性亦如是。此中何等是色不着</a><a name="0539b19" id="0539b19">不生。何等是受想行识不着不生。诸法性如</a><a name="0539b20" id="0539b20">是。是性亦不生。不生亦不生。世尊。我今当教</a><a name="0539b21" id="0539b21">不生法入般若波罗蜜耶。何以故。离不生法</a><a name="0539b22" id="0539b22">不可得。菩萨行阿耨多罗三藐三菩提。若菩</a><a name="0539b23" id="0539b23">萨闻作是说不惊不怖。当知是菩萨行般若</a><a name="0539b24" id="0539b24">波罗蜜。世尊。菩萨随行般若波罗蜜时。作是</a><a name="0539b25" id="0539b25">观。诸法即不受色。何以故。色无生即非色。色</a><a name="0539b26" id="0539b26">无灭即非色。无生无灭无二无别。若说是色</a><a name="0539b27" id="0539b27">即是无二法。菩萨行般若波罗蜜。时不受受</a><a name="0539b28" id="0539b28">想行识。何以故。识无生即非识。识无灭即非</a><a name="0539b29" id="0539b29">识。无生无灭无二无别。若说识即是无二法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080539a.htm'><img src='up.gif' border=0></a>
<a href='T080539c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>