<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0319c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷459)</font> 第二会 第二分相摄品第六十七 <font face='Arial'>T07, p0319c</h2></font><hr>
<span class='old'>
</a><a name="0319b28" id="0319b28">住静虑波罗蜜多摄取净戒波罗蜜多。善现。</a><a name="0319b29" id="0319b29">若菩萨摩诃萨安住静虑波罗蜜多。修行安</span><a name="0319c01" id="0319c01">忍。观色如聚沫。观受如浮泡。观想如阳焰。</a><a name="0319c02" id="0319c02">观行如芭蕉。观识如幻事。作是观时。于五</a><a name="0319c03" id="0319c03">取蕴不坚实想恒现在前。复作是念。诸法</a><a name="0319c04" id="0319c04">皆空非我我所。谁能割截。谁受割截。谁能</a><a name="0319c05" id="0319c05">毁骂。谁受毁骂。谁复于中发起嗔恨。色是</a><a name="0319c06" id="0319c06">谁色。受是谁受。想是谁想。行是谁行。识</a><a name="0319c07" id="0319c07">是谁识。如是菩萨安住静虑波罗蜜多。审</a><a name="0319c08" id="0319c08">观法时能具安忍。复持如是所集善根。以</a><a name="0319c09" id="0319c09">无所得而为方便。与诸有情同共回向一切</a><a name="0319c10" id="0319c10">智智。于回向时无二心转。谓谁回向何所回</a><a name="0319c11" id="0319c11">向。善现。是为菩萨摩诃萨安住静虑波罗</a><a name="0319c12" id="0319c12">蜜多摄取安忍波罗蜜多。善现。若菩萨摩</a><a name="0319c13" id="0319c13">诃萨安住静虑波罗蜜多。发勤精进离欲恶</a><a name="0319c14" id="0319c14">不善法。有寻有伺离生喜乐入初静虑具足</a><a name="0319c15" id="0319c15">住。寻伺寂静住内等净心一趣性无寻无伺</a><a name="0319c16" id="0319c16">定生喜乐入第二静虑具足住。离喜住舍具</a><a name="0319c17" id="0319c17">念正知领身受乐圣者于中能说能舍具念乐</a><a name="0319c18" id="0319c18">住入第三静虑具足住。断乐断苦先喜忧没</a><a name="0319c19" id="0319c19">不苦不乐舍念清净入第四静虑具足住。菩</a><a name="0319c20" id="0319c20">萨如是修一切种静虑解脱等持等至。于中</a><a name="0319c21" id="0319c21">皆能不取其相。发起种种神境智通。能作</a><a name="0319c22" id="0319c22">无边大神变事。或复发起天耳智通。明了</a><a name="0319c23" id="0319c23">清净过人天耳。能如实闻十方世界情非情</a><a name="0319c24" id="0319c24">类种种音声。或复发起他心智通。能如实</a><a name="0319c25" id="0319c25">知十方世界他有情众心心所法。或复发起</a><a name="0319c26" id="0319c26">宿住智通。如实念知十方世界无量有情诸</a><a name="0319c27" id="0319c27">宿住事。或复发起天眼智通。明了清净过</a><a name="0319c28" id="0319c28">人天眼。能如实见十方世界有情无情种种</a><a name="0319c29" id="0319c29">色像乃至业果皆如实知。是菩萨摩诃萨安<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070319b.htm'><img src='up.gif' border=0></a>
<a href='T070320a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>