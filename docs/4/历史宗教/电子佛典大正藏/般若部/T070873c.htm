<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0873c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷557)</font> 第五会 第五分窣堵波品第三 <font face='Arial'>T07, p0873c</h2></font><hr>
<span class='old'>
</a><a name="0873b28" id="0873b28">应正等觉。憍尸迦。如来所得一切智智。要</a><a name="0873b29" id="0873b29">由般若波罗蜜多为因故起。佛相好身但为</span><a name="0873c01" id="0873c01">依处。若不依止佛相好身无由而起。是故般</a><a name="0873c02" id="0873c02">若波罗蜜多。正为因生一切智智。欲令此智</a><a name="0873c03" id="0873c03">现前相续故。复修集佛相好身。由此缘故我</a><a name="0873c04" id="0873c04">涅槃后。诸天龙神人非人等。供养恭敬我设</a><a name="0873c05" id="0873c05">利罗。憍尸迦。若善男子善女人等。书此般</a><a name="0873c06" id="0873c06">若波罗蜜多。种种庄严受持读诵。复以种种</a><a name="0873c07" id="0873c07">上妙花鬘乃至灯明供养恭敬尊重赞叹。则</a><a name="0873c08" id="0873c08">为供养一切智智。及所依止佛相好身。并涅</a><a name="0873c09" id="0873c09">槃后佛设利罗。何以故。憍尸迦。一切智智及</a><a name="0873c10" id="0873c10">相好身并设利罗。皆以般若波罗蜜多为根</a><a name="0873c11" id="0873c11">本故。以是故。憍尸迦。书此般若波罗蜜多。</a><a name="0873c12" id="0873c12">种种庄严供养恭敬所获福聚。胜以七宝起</a><a name="0873c13" id="0873c13">窣堵波供养如来设利罗福。何以故。憍尸迦。</a><a name="0873c14" id="0873c14">供养般若波罗蜜多则为供养一切智智佛相</a><a name="0873c15" id="0873c15">好身设利罗故。时天帝释便白佛言。赡部洲</a><a name="0873c16" id="0873c16">人于此般若波罗蜜多。不能书写受持读诵</a><a name="0873c17" id="0873c17">恭敬供养。彼岂不知如是所说功德胜利。尔</a><a name="0873c18" id="0873c18">时佛告天帝释言。我还问汝当随意答。于意</a><a name="0873c19" id="0873c19">云何。赡部洲内有几许人成佛证净。成法证</a><a name="0873c20" id="0873c20">净。成僧证净。有几许人得预流果乃至阿罗</a><a name="0873c21" id="0873c21">汉果。有几许人发心定趣独觉菩提。有几许</a><a name="0873c22" id="0873c22">人发心定趣无上菩提。天帝释言。赡部洲内</a><a name="0873c23" id="0873c23">有少许人成三证净。转少许人得预流果乃</a><a name="0873c24" id="0873c24">至阿罗汉果。转少许人发心定趣独觉菩提。</a><a name="0873c25" id="0873c25">转少许人发心定趣无上菩提。佛言。憍尸迦。</a><a name="0873c26" id="0873c26">如是如是。如汝所说。憍尸迦。赡部洲内极少</a><a name="0873c27" id="0873c27">分人发心定趣无上菩提。于中少分既发心</a><a name="0873c28" id="0873c28">已。精勤修学趣菩提行。于中少分精勤修学</a><a name="0873c29" id="0873c29">菩提行时。于此般若波罗蜜多深心信受。于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070873b.htm'><img src='up.gif' border=0></a>
<a href='T070874a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>