<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0652b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷518)</font> 第三会 第三分巧便品第二十三之一 <font face='Arial'>T07, p0652b</h2></font><hr>
<span class='old'>
</a><a name="0652a28" id="0652a28">敬如事世尊。善现当知。是菩萨摩诃萨远离</a><a name="0652a29" id="0652a29">般若波罗蜜多。无方便善巧故。妄生种种分</span><a name="0652b01" id="0652b01">别执着。所以者何。彼作是念我所修学是</a><a name="0652b02" id="0652b02">真远离。故为非人称赞护念。居城邑者身心</a><a name="0652b03" id="0652b03">扰乱。谁当护念恭敬赞美是菩萨摩诃萨。由</a><a name="0652b04" id="0652b04">此因缘心多憍慢轻蔑毁訾诸余菩萨摩诃</a><a name="0652b05" id="0652b05">萨众。烦恼恶业昼夜增长。善现当知。是菩萨</a><a name="0652b06" id="0652b06">摩诃萨于余菩萨摩诃萨众。为旃茶罗秽污</a><a name="0652b07" id="0652b07">菩萨摩诃萨众。虽似菩萨摩诃萨相。而是天</a><a name="0652b08" id="0652b08">上人中大贼。诳惑天人阿素洛等。其身虽服</a><a name="0652b09" id="0652b09">沙门法衣。而心常怀盗贼意乐。诸有发趣菩</a><a name="0652b10" id="0652b10">萨乘者。不应亲近供养恭敬尊重赞叹如是</a><a name="0652b11" id="0652b11">恶人。所以者何。此诸人等怀增上慢。外似菩</a><a name="0652b12" id="0652b12">萨内多烦恼。是故善现若菩萨摩诃萨真实</a><a name="0652b13" id="0652b13">不舍一切智智。不弃无上正等菩提。深心欲</a><a name="0652b14" id="0652b14">求一切智智。欲得无上正等菩提。普为利乐</a><a name="0652b15" id="0652b15">诸有情者。不应亲近供养恭敬尊重赞叹如</a><a name="0652b16" id="0652b16">是恶人。善现当知。诸菩萨摩诃萨常应精进</a><a name="0652b17" id="0652b17">修自事业。厌离生死不着三界。于彼恶贼旃</a><a name="0652b18" id="0652b18">茶罗人。常应发生慈悲喜舍。应作是念。我</a><a name="0652b19" id="0652b19">不应起如彼恶人所起过患。设当失念如彼</a><a name="0652b20" id="0652b20">暂起。即应觉知令速除灭。是故善现。诸菩</a><a name="0652b21" id="0652b21">萨摩诃萨欲证无上正等菩提。当善觉知诸</a><a name="0652b22" id="0652b22">恶魔事。应勤精进远离除灭如彼菩萨所起</a><a name="0652b23" id="0652b23">过患。勤求无上正等菩提</a><a name="0652b24" id="0652b24"><p>复次善现。若菩萨摩诃萨增上意乐。欲证无</a><a name="0652b25" id="0652b25">上正等菩提。常应亲近供养恭敬尊重赞叹</a><a name="0652b26" id="0652b26">真净善友。尔时善现便白佛言。何等名为诸</a><a name="0652b27" id="0652b27">菩萨摩诃萨真净善友。佛告善现。一切如来</a><a name="0652b28" id="0652b28">应正等觉是诸菩萨真净善友。一切菩萨摩</a><a name="0652b29" id="0652b29">诃萨众。亦是菩萨真净善友。诸有声闻及余<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070652a.htm'><img src='up.gif' border=0></a>
<a href='T070652c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>