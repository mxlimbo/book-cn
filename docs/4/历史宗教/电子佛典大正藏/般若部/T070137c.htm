<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0137c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷425)</font> 第二会 第二分帝释品第二十五之一 <font face='Arial'>T07, p0137c</h2></font><hr>
<span class='old'>
</a><a name="0137b28" id="0137b28">办诸等持门于诸等持自在游戏。不应住作</a><a name="0137b29" id="0137b29">是念。我当成办诸总持门于诸总持皆得自</span><a name="0137c01" id="0137c01">在。不应住作是念。我当成办如来十力四无</a><a name="0137c02" id="0137c02">所畏四无碍解大慈大悲大喜大舍十八佛不</a><a name="0137c03" id="0137c03">共法。不应住作是念。我当成办三十二相八</a><a name="0137c04" id="0137c04">十随好所庄严身。令诸有情见者欢喜观无</a><a name="0137c05" id="0137c05">厌倦。由斯证得利益安乐。何以故。憍尸迦。</a><a name="0137c06" id="0137c06">如是住者有所得故。复次憍尸迦。诸菩萨摩</a><a name="0137c07" id="0137c07">诃萨修行般若波罗蜜多时。不应住此是第</a><a name="0137c08" id="0137c08">八补特伽罗。此是随信行。此是随法行。不</a><a name="0137c09" id="0137c09">应住此是预流极七返有。此是家家。此是一</a><a name="0137c10" id="0137c10">间。不应住此是齐首补特伽罗。乃至寿尽烦</a><a name="0137c11" id="0137c11">恼方尽。不应住此是预流定不堕法。此是一</a><a name="0137c12" id="0137c12">来至此世间得尽苦际。不应住此是不还向</a><a name="0137c13" id="0137c13">此是不还果往彼方得般涅槃者。不应住此</a><a name="0137c14" id="0137c14">是阿罗汉永尽后有现在必入无余涅槃。不</a><a name="0137c15" id="0137c15">应住此是独觉。不应住此是如来应正等觉。</a><a name="0137c16" id="0137c16">不应住作是念。我超声闻独觉地已住菩萨</a><a name="0137c17" id="0137c17">地不应住作是念。我当具足一切智道相智</a><a name="0137c18" id="0137c18">一切相智。觉一切法一切相已。永断一切烦</a><a name="0137c19" id="0137c19">恼缠结习气相续。不应住作是念。我当证得</a><a name="0137c20" id="0137c20">所求无上正等菩提。得成如来应正等觉。转</a><a name="0137c21" id="0137c21">妙法轮作诸佛事。度脱无量无数有情。令得</a><a name="0137c22" id="0137c22">涅槃毕竟安乐。不应住作是念。我当善修四</a><a name="0137c23" id="0137c23">神足已安住如是殊胜等持。由此等持增上</a><a name="0137c24" id="0137c24">势力。令我寿命如殑伽沙大劫而住。不应</a><a name="0137c25" id="0137c25">住作是念。我当获得寿量无边。不应住作是</a><a name="0137c26" id="0137c26">念。我当成就三十二相是一一相百福庄严。</a><a name="0137c27" id="0137c27">不应住作是念。我当成就八十随好。是一一</a><a name="0137c28" id="0137c28">好有无数量希有胜事。不应住作是念。我当</a><a name="0137c29" id="0137c29">安住一严净土。其土宽广于十方面如殑伽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070137b.htm'><img src='up.gif' border=0></a>
<a href='T070138a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>