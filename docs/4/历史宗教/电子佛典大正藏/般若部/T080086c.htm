<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0086c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷12)</font> 阿惟越致品第五十六 <font face='Arial'>T08, p0086c</h2></font><hr>
<span class='old'>
</a><a name="0086b28" id="0086b28">提。阿惟越致菩萨。净洁自喜无有尘垢。衣服</a><a name="0086b29" id="0086b29">床卧亦复净洁。少于疾病。凡人身中有八万</span><a name="0086c01" id="0086c01">种虫常侵食人。阿惟越致无复是虫。何以故。</a><a name="0086c02" id="0086c02">是菩萨功德。过出世间诸天鬼神阿须伦上。</a><a name="0086c03" id="0086c03">为诸善本。于功德中稍渐增益。身口意净。以</a><a name="0086c04" id="0086c04">是相行像貌具足。是为阿惟越致菩萨。须菩</a><a name="0086c05" id="0086c05">提白佛言。云何菩萨受身口意净。佛言。随诸</a><a name="0086c06" id="0086c06">善本身口意净瑕秽即除。功德稍增瑕秽转</a><a name="0086c07" id="0086c07">灭。是为身口意净。以是三事净。过于声闻</a><a name="0086c08" id="0086c08">辟支佛上。以是相行像貌具足。是为阿惟越</a><a name="0086c09" id="0086c09">致菩萨。须菩提。阿惟越致菩萨不贪利养不</a><a name="0086c10" id="0086c10">贪衣服。具足十二沙门法。行无嫉妒意。亦无</a><a name="0086c11" id="0086c11">愚痴贪利之意。无不等意无懈怠意无恶戒</a><a name="0086c12" id="0086c12">意。以是相行像貌具足。是为阿惟越致菩萨。</a><a name="0086c13" id="0086c13">须菩提。阿惟越致志常安隐。意常深入一意。</a><a name="0086c14" id="0086c14">听受所闻法教与般若波罗蜜俱等意奉行所</a><a name="0086c15" id="0086c15">有俗事。皆与般若波罗蜜俱。有不入法性者。</a><a name="0086c16" id="0086c16">皆见与般若波罗蜜合。以是相行像貌具足</a><a name="0086c17" id="0086c17">知是阿惟越致菩萨须菩提。阿惟越致菩萨。</a><a name="0086c18" id="0086c18">若魔波旬化作大小泥犁一一泥犁中有无数</a><a name="0086c19" id="0086c19">亿千菩萨。皆在其中受诸苦痛。波旬指示语</a><a name="0086c20" id="0086c20">菩萨言。是诸苦人皆过去佛所授记[<a href='javascript:showpic("images/031017.gif")'>廿/别</a>]。皆是</a><a name="0086c21" id="0086c21">阿惟越致菩萨。今皆堕是中受诸苦痛。今卿</a><a name="0086c22" id="0086c22">若是阿惟越致受记[<a href='javascript:showpic("images/031017.gif")'>廿/别</a>]者。佛为授卿泥犁记</a><a name="0086c23" id="0086c23">[<a href='javascript:showpic("images/031017.gif")'>廿/别</a>]。不为授卿菩萨记[<a href='javascript:showpic("images/031017.gif")'>廿/别</a>]。卿不如舍菩萨道可</a><a name="0086c24" id="0086c24">得生天。不复受是泥犁勤苦。须菩提。若是菩</a><a name="0086c25" id="0086c25">萨意不乱者终不堕泥犁中。当知是为阿惟</a><a name="0086c26" id="0086c26">越致菩萨。时魔波旬复作沙门被服。至菩萨</a><a name="0086c27" id="0086c27">所言。卿前可所受六波罗蜜。欲求阿耨多罗</a><a name="0086c28" id="0086c28">三耶三菩意者。诸可行法今疾悔之。疾悔过</a><a name="0086c29" id="0086c29">者可得解脱。汝前所可供养诸佛及弟子众。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080086b.htm'><img src='up.gif' border=0></a>
<a href='T080087a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>