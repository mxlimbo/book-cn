<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0250b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷5)</font> 问乘品第十八 <font face='Arial'>T08, p0250b</h2></font><hr>
<span class='old'>
</a><a name="0250a28" id="0250a28">以应萨婆若心。不着一切法亦观一切法</a><a name="0250a29" id="0250a29">性。以无所得故。亦教他不着一切法。亦</span><a name="0250b01" id="0250b01">观一切法性。以无所得故。是名菩萨摩诃</a><a name="0250b02" id="0250b02">萨般若波罗蜜。须菩提。是为菩萨摩诃萨摩</a><a name="0250b03" id="0250b03">诃衍。复次须菩提。菩萨摩诃萨复有摩诃衍。</a><a name="0250b04" id="0250b04">所谓。内空。外空。内外空。空空。大空。第一</a><a name="0250b05" id="0250b05">义空。有为空。无为空。毕竟空。无始空。散</a><a name="0250b06" id="0250b06">空。性空。自相空。诸法空。不可得空。无法</a><a name="0250b07" id="0250b07">空。有法空。无法有法空。须菩提白佛言。何</a><a name="0250b08" id="0250b08">等为内空。佛言。内法名眼耳鼻舌身意。眼</a><a name="0250b09" id="0250b09">眼空非常非灭故。何以故。性自尔。耳耳空</a><a name="0250b10" id="0250b10">鼻鼻空舌舌空身身空意意空。非常非灭故。</a><a name="0250b11" id="0250b11">何以故。性自尔。是名内空。何等为外空。外</a><a name="0250b12" id="0250b12">法名色声香味触法。色色空非常非灭故。</a><a name="0250b13" id="0250b13">何以故。性自尔。声声空香香空味味空触触</a><a name="0250b14" id="0250b14">空法法空。非常非灭故。何以故。性自尔。</a><a name="0250b15" id="0250b15">是名外空。何等为内外空。内外法名内六</a><a name="0250b16" id="0250b16">入外六入。内法内法空非常非灭故。何以</a><a name="0250b17" id="0250b17">故。性自尔。外法外法空非常非灭故。何</a><a name="0250b18" id="0250b18">以故。性自尔。是名内外空。何等为空空。</a><a name="0250b19" id="0250b19">一切法空是空亦空非常非灭故。何以故。</a><a name="0250b20" id="0250b20">性自尔。是名空空。何等为大空。东方东方</a><a name="0250b21" id="0250b21">相空。非常非灭故。何以故。性自尔。南西</a><a name="0250b22" id="0250b22">北方四维上下。南西北方四维上下空。非常</a><a name="0250b23" id="0250b23">非灭故。何以故。性自尔。是名大空。何等</a><a name="0250b24" id="0250b24">为第一义空。第一义名涅槃。涅槃涅槃空非</a><a name="0250b25" id="0250b25">常非灭故。何以故。性自尔。是名第一义</a><a name="0250b26" id="0250b26">空。何等为有为空。有为法名欲界色界无色</a><a name="0250b27" id="0250b27">界。欲界欲界空。色界色界空。无色界无色界</a><a name="0250b28" id="0250b28">空。非常非灭故。何以故。性自尔。是名有</a><a name="0250b29" id="0250b29">为空。何等为无为空。无为法名若无生相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080250a.htm'><img src='up.gif' border=0></a>
<a href='T080250c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>