<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0226 摩诃般若钞经 0535a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 226 摩诃般若钞经</font> <font face='Arial'>(卷5)</font> 善知识品第十二 <font face='Arial'>T08, p0535a</h2></font><hr>
<span class='old'>
</a><a name="0534c28" id="0534c28">波罗蜜者。是菩萨善师。六波罗蜜是舍怛罗。</a><a name="0534c29" id="0534c29">六波罗蜜者是道。六波罗蜜者是为去冥。六</span><a name="0535a01" id="0535a01">波罗蜜者是即为台。六波罗蜜者是即为明。</a><a name="0535a02" id="0535a02">以过去怛萨阿竭阿罗诃三耶三佛皆从六波</a><a name="0535a03" id="0535a03">罗蜜出。甫当来怛萨阿竭阿罗诃三耶三佛</a><a name="0535a04" id="0535a04">皆从六波罗蜜出。今现在阿僧祇诸刹土怛</a><a name="0535a05" id="0535a05">萨阿竭阿罗诃三耶三佛皆从六波罗蜜出。</a><a name="0535a06" id="0535a06">成萨芸若。皆从四事杂施于人。一者布施。二者</a><a name="0535a07" id="0535a07">欢乐。三者饶益。四者等与。是者须菩提。菩萨</a><a name="0535a08" id="0535a08">摩诃萨舍怛罗。是即为母。是即为父。是即为</a><a name="0535a09" id="0535a09">舍。是即为台。是即为护。是即为归是即为导。</a><a name="0535a10" id="0535a10">是皆六波罗蜜。是为益于一切人者。菩萨摩诃</a><a name="0535a11" id="0535a11">萨。学六波罗蜜者。用无有极故。欲断人之狐</a><a name="0535a12" id="0535a12">疑。以是故当学般若波罗蜜。须菩提白佛。何</a><a name="0535a13" id="0535a13">所是天中天。般若波罗蜜相。佛语须菩提。无</a><a name="0535a14" id="0535a14">所挂碍是般若波罗蜜相。须菩提言。如天中。</a><a name="0535a15" id="0535a15">天所说。是相实般若波罗蜜。如是相者为得</a><a name="0535a16" id="0535a16">诸法。佛言。如是须菩提。其如相为得般若波</a><a name="0535a17" id="0535a17">罗蜜。如是相者为得诸法。何以故。须菩提。诸</a><a name="0535a18" id="0535a18">法皆是恍忽诸法皆是空。以是故须菩提。恍</a><a name="0535a19" id="0535a19">忽。与空是为般若波罗蜜相。诸法之相亦恍</a><a name="0535a20" id="0535a20">忽。是空亦恍忽。须菩提。天中天。说诸法悉</a><a name="0535a21" id="0535a21">恍忽是空何然。人欲有生无有尽时。其恍忽</a><a name="0535a22" id="0535a22">者无欲。其恍忽者而无生。其空者无欲。其</a><a name="0535a23" id="0535a23">空者无所生。恍忽与空无阿耨多罗三耶三</a><a name="0535a24" id="0535a24">菩阿惟三佛。亦不从异法。恍忽空得阿耨多</a><a name="0535a25" id="0535a25">罗三耶三菩阿惟三佛。云何天中天。所说而</a><a name="0535a26" id="0535a26">可得知。佛语须菩提。人从久远念言。是我所</a><a name="0535a27" id="0535a27">有非我所有。用是故因致是。须菩提言。如是</a><a name="0535a28" id="0535a28">天中天。所说人实从久远念言。是我所有非</a><a name="0535a29" id="0535a29">我所有。佛言。云何须菩提。是我所有为空不。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080534c.htm'><img src='up.gif' border=0></a>
<a href='T080535b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>