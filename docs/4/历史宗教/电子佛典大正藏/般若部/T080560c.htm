<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0560c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷5)</font> 船喻品第十四 <font face='Arial'>T08, p0560c</h2></font><hr>
<span class='old'>
</a><a name="0560b28" id="0560b28">是船中道漏没散失财物。以是贾客无方便</a><a name="0560b29" id="0560b29">故。多失财物自致忧恼。须菩提。菩萨亦如是。</span><a name="0560c01" id="0560c01">于阿耨多罗三藐三菩提。有信乃至进。不为</a><a name="0560c02" id="0560c02">般若波罗蜜方便所护故。未到萨婆若。中道</a><a name="0560c03" id="0560c03">而退失于大宝。而自忧恼失大珍宝。中道没</a><a name="0560c04" id="0560c04">者。堕声闻辟支佛地。失大珍宝者。失萨婆若</a><a name="0560c05" id="0560c05">宝。须菩提。譬如大海边船庄治坚牢推着水</a><a name="0560c06" id="0560c06">中载诸财物。当知是船不中道没。随所至处</a><a name="0560c07" id="0560c07">必能得到。须菩提。菩萨亦如是。于阿耨多罗</a><a name="0560c08" id="0560c08">三藐三菩提。有信乃至进。为般若波罗蜜方</a><a name="0560c09" id="0560c09">便所护故。当知是菩萨。不中道退转于阿耨</a><a name="0560c10" id="0560c10">多罗三藐三菩提。何以故。须菩提。法应尔。若</a><a name="0560c11" id="0560c11">菩萨于阿耨多罗三藐三菩提。有信乃至进。</a><a name="0560c12" id="0560c12">为般若波罗蜜方便所护故。不堕声闻辟支</a><a name="0560c13" id="0560c13">佛地。但以是诸功德。向阿耨多罗三藐三菩</a><a name="0560c14" id="0560c14">提。须菩提。譬如老人年百二十而有杂病风</a><a name="0560c15" id="0560c15">寒冷热。须菩提。于意云何。是人能从床起不。</a><a name="0560c16" id="0560c16">不也世尊。须菩提。是人或时能起。世尊。假令</a><a name="0560c17" id="0560c17">能起不能远行若十里二十里。何以故。是人</a><a name="0560c18" id="0560c18">已为老病所侵。虽复能起不能远行。须菩提。</a><a name="0560c19" id="0560c19">菩萨亦如是。虽发阿耨多罗三藐三菩提心</a><a name="0560c20" id="0560c20">乃至有精进。于阿耨多罗三藐三菩提有信</a><a name="0560c21" id="0560c21">乃至有进。不为般若波罗蜜方便所护故。未</a><a name="0560c22" id="0560c22">得萨婆若。中道退转。堕声闻辟支佛地。须菩</a><a name="0560c23" id="0560c23">提。是百二十岁老人。若有风寒冷热之病欲</a><a name="0560c24" id="0560c24">从床起。有二健人各扶一腋。安慰之言。随意</a><a name="0560c25" id="0560c25">所至。我等好相扶持。勿惧中道有所坠落。须</a><a name="0560c26" id="0560c26">菩提。菩萨亦如是。于阿耨多罗三藐三菩提。</a><a name="0560c27" id="0560c27">有信乃至进。为般若波罗蜜方便所护故。当</a><a name="0560c28" id="0560c28">知是菩萨不中道退转。能至阿耨多罗三藐</a><a name="0560c29" id="0560c29">三菩提<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080560b.htm'><img src='up.gif' border=0></a>
<a href='T080561a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>