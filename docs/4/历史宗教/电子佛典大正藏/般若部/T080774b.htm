<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0239 佛说能断金刚般若波罗蜜多经 0774b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 239 佛说能断金刚般若波罗蜜多经</font> <font face='Arial'>(卷1)</font> <font face='Arial'>T08, p0774b</h2></font><hr>
<span class='old'>
</a><a name="0774a28" id="0774a28">汝于来世当得作佛号释迦牟尼。以无所得</a><a name="0774a29" id="0774a29">故。然灯佛与我授记。当得作佛号释迦牟尼。</span><a name="0774b01" id="0774b01">何以故。妙生。言如来者即是实性真如之异</a><a name="0774b02" id="0774b02">名也。妙生。若言如来证得无上正等觉者。是</a><a name="0774b03" id="0774b03">为妄语。何以故。实无有法如来证得无上正</a><a name="0774b04" id="0774b04">觉。妙生。如来所得正觉之法此即非实非</a><a name="0774b05" id="0774b05">虚。是故佛说一切法者即是佛法。妙生。一</a><a name="0774b06" id="0774b06">切法一切法者。如来说为非法。是故如来说</a><a name="0774b07" id="0774b07">一切法者即是佛法。妙生。譬如丈夫其身长</a><a name="0774b08" id="0774b08">大。妙生言。世尊。如来说为大身者。即说为</a><a name="0774b09" id="0774b09">非身是名大身。佛告妙生。如是如是。若菩</a><a name="0774b10" id="0774b10">萨作是语。我当度众生令寂灭者。则不名菩</a><a name="0774b11" id="0774b11">萨。妙生。颇有少法名菩萨不。答言。不尔世</a><a name="0774b12" id="0774b12">尊。妙生。是故如来说一切法无我无众生无</a><a name="0774b13" id="0774b13">寿者无更求趣。妙生。若有菩萨言。我当成</a><a name="0774b14" id="0774b14">就佛土严胜。佛土严胜者如来说为非是严</a><a name="0774b15" id="0774b15">胜。是故如来说为严胜。妙生。若有信解一</a><a name="0774b16" id="0774b16">切法无性。一切法无性者。如来说名真是菩</a><a name="0774b17" id="0774b17">萨菩萨。妙生。于汝意云何。如来有肉眼不。</a><a name="0774b18" id="0774b18">妙生言。如是世尊。如来有肉眼。如来有天</a><a name="0774b19" id="0774b19">眼不。如是世尊。如来有天眼。如来有慧眼</a><a name="0774b20" id="0774b20">不。如是世尊。如来有慧眼。如来有法眼不。如</a><a name="0774b21" id="0774b21">是世尊。如来有法眼。如来有佛眼不。如是</a><a name="0774b22" id="0774b22">世尊。如来有佛眼</a><a name="0774b23" id="0774b23"><p>妙生。于汝意云何。如弶伽河中所有沙数。</a><a name="0774b24" id="0774b24">复有如是沙等弶伽河随诸河沙。有尔所世</a><a name="0774b25" id="0774b25">界是为多不。妙生言。甚多世尊。妙生。此世界</a><a name="0774b26" id="0774b26">中所有众生种种性行其心流转。我悉了知。</a><a name="0774b27" id="0774b27">何以故。妙生。心陀罗尼者。如来说为无持。</a><a name="0774b28" id="0774b28">由无持故心遂流转。何以故。妙生。过去心</a><a name="0774b29" id="0774b29">不可得。未来心不可得。现在心不可得。妙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080774a.htm'><img src='up.gif' border=0></a>
<a href='T080774c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>