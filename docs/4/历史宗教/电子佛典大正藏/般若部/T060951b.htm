<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0951b</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷378)</font> 初分无相无得品第六十六之一 <font face='Arial'>T06, p0951b</h2></font><hr>
<span class='old'>
</a><a name="0951a28" id="0951a28">安住一来果者。方便令住一来果。应令安住</a><a name="0951a29" id="0951a29">不还果者。方便令住不还果。应令安住阿罗</span><a name="0951b01" id="0951b01">汉果者。方便令住阿罗汉果。应令安住独觉</a><a name="0951b02" id="0951b02">菩提者。方便令住独觉菩提。应令安住阿耨</a><a name="0951b03" id="0951b03">多罗三藐三菩提者。方便令住阿耨多罗三</a><a name="0951b04" id="0951b04">藐三菩提。是菩萨摩诃萨能作种种神通变</a><a name="0951b05" id="0951b05">现。欲往殑伽沙等世界随意能往。欲现所</a><a name="0951b06" id="0951b06">往诸世界中种种珍宝随意能现。欲令所往</a><a name="0951b07" id="0951b07">诸世界中有情受用众妙珍宝。随其所乐皆</a><a name="0951b08" id="0951b08">令满足。是菩萨摩诃萨从一世界至一世界。</a><a name="0951b09" id="0951b09">利益安乐无量有情。见诸世界严净之相。能</a><a name="0951b10" id="0951b10">自摄受随意所乐严净佛土。譬如他化自在</a><a name="0951b11" id="0951b11">诸天诸有所须众妙乐具随心而现。如是菩</a><a name="0951b12" id="0951b12">萨随意摄受种种严净无量佛土。是菩萨摩</a><a name="0951b13" id="0951b13">诃萨由异熟生布施净戒安忍精进静虑般若</a><a name="0951b14" id="0951b14">波罗蜜多。及异熟生诸妙神通。并异熟生</a><a name="0951b15" id="0951b15">菩萨道故行道相智。由道相智得成熟故。复</a><a name="0951b16" id="0951b16">能证得一切相智。由得此智于一切法无所</a><a name="0951b17" id="0951b17">摄受。谓不摄受色。不摄受受想行识。不摄</a><a name="0951b18" id="0951b18">受眼处。不摄受耳鼻舌身意处。不摄受色处。</a><a name="0951b19" id="0951b19">不摄受声香味触法处。不摄受眼界。不摄受</a><a name="0951b20" id="0951b20">耳鼻舌身意界。不摄受色界。不摄受声香味</a><a name="0951b21" id="0951b21">触法界。不摄受眼识界。不摄受耳鼻舌身意</a><a name="0951b22" id="0951b22">识界。不摄受眼触。不摄受耳鼻舌身意触。不</a><a name="0951b23" id="0951b23">摄受眼触为缘所生诸受。不摄受耳鼻舌身</a><a name="0951b24" id="0951b24">意触为缘所生诸受。不摄受一切善法非善</a><a name="0951b25" id="0951b25">法世间法出世间法有漏法无漏法有为法无</a><a name="0951b26" id="0951b26">为法有罪法无罪法。亦不摄受所证无上正</a><a name="0951b27" id="0951b27">等菩提。亦不摄受一切佛土所受用物。其中</a><a name="0951b28" id="0951b28">有情亦无摄受。何以故。是菩萨摩诃萨先不</a><a name="0951b29" id="0951b29">摄受一切法故。于一切法无所得故。为诸有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T060951a.htm'><img src='up.gif' border=0></a>
<a href='T060951c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>