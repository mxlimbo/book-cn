<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0028a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷4)</font> 治地品第二十一 <font face='Arial'>T08, p0028a</h2></font><hr>
<span class='old'>
</a><a name="0027c29" id="0027c29">就十二法。须菩提。十住菩萨摩诃萨当名之</a><a name="0027c30" id="0027c30">为如来。须菩提白佛言。世尊。何等为菩萨净</span><a name="0028a01" id="0028a01">其所有。佛言。所作众善应萨云若意。是为菩</a><a name="0028a02" id="0028a02">萨净其所有。何等为菩萨等于众生。佛言。净</a><a name="0028a03" id="0028a03">于四等心等于众生。何等为菩萨施于所有。</a><a name="0028a04" id="0028a04">佛言。施与众生而不分别。何等为菩萨当与</a><a name="0028a05" id="0028a05">善知识从事。佛言。教人入萨云若勤修劝助。</a><a name="0028a06" id="0028a06">当与是人共从事恭敬师受。是为菩萨善知</a><a name="0028a07" id="0028a07">识。何等为欲得为法。佛言。所行法但求萨</a><a name="0028a08" id="0028a08">云若法。不堕罗汉辟支佛地是。何等为菩萨</a><a name="0028a09" id="0028a09">常欲出家为道。佛言。在所生处常欲作沙门。</a><a name="0028a10" id="0028a10">无能中道为作碍者。初不忘失出家之事。何</a><a name="0028a11" id="0028a11">等为意愿佛身相。佛言。若见佛形像意常在</a><a name="0028a12" id="0028a12">佛。至得萨云若未曾有离时。何等为分流法</a><a name="0028a13" id="0028a13">化。佛言。若佛在世若般泥洹后。菩萨持十二</a><a name="0028a14" id="0028a14">部经教授。上教亦真中教亦真竟教亦真。</a><a name="0028a15" id="0028a15">本末义解具足清净。何等为菩萨不虏怙自</a><a name="0028a16" id="0028a16">用。佛言。从灭恚怒以来。初不复堕下贱之</a><a name="0028a17" id="0028a17">处。何等为菩萨所说如谛。佛言。如口所说</a><a name="0028a18" id="0028a18">言行相应。是为菩萨十法事行。须菩提白佛</a><a name="0028a19" id="0028a19">言。何等为菩萨净戒。佛言。不念罗汉辟支</a><a name="0028a20" id="0028a20">佛意及余恶戒诽谤道者是为净戒。云何菩</a><a name="0028a21" id="0028a21">萨报恩念恩。佛言。行菩萨道者小恩尚不忘。</a><a name="0028a22" id="0028a22">何况于大者是为念恩。云何菩萨立忍辱力。</a><a name="0028a23" id="0028a23">佛言。于诸众生无侵无恚是为忍力。云何菩</a><a name="0028a24" id="0028a24">萨得欢喜乐。佛言。教授众生以是为乐。云</a><a name="0028a25" id="0028a25">何菩萨不舍众生。佛言。欲救一切故。云何</a><a name="0028a26" id="0028a26">菩萨而有大悲。佛言。菩萨心念我当为一一</a><a name="0028a27" id="0028a27">众生故在地狱中恒边沙劫代受勤苦。一一</a><a name="0028a28" id="0028a28">众生皆得佛道令般泥洹。以是劝乐是为大</a><a name="0028a29" id="0028a29">悲。云何菩萨顺尊师父于信恭敬。佛言。事<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080027c.htm'><img src='up.gif' border=0></a>
<a href='T080028b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>