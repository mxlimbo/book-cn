<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0224 道行般若经 0446a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 224 道行般若经</font> <font face='Arial'>(卷4)</font> 持品第八 <font face='Arial'>T08, p0446a</h2></font><hr>
<span class='old'>
</a><a name="0445c28" id="0445c28">可计。诸法亦不可计。心亦不可计。正使菩萨</a><a name="0445c29" id="0445c29">摩诃萨作是行者。为无所行。是为行般若波</span><a name="0446a01" id="0446a01">罗蜜。正使作是行者为得字耳</a><a name="0446a02" id="0446a02"><p>须菩提白佛言。般若波罗蜜者。甚深珍宝中</a><a name="0446a03" id="0446a03">王。天中天。般若波罗蜜者。大将中王。天中</a><a name="0446a04" id="0446a04">天。般若波罗蜜与空共斗无能胜者。天中天。</a><a name="0446a05" id="0446a05">从是中不得断。佛言。如是如是。须菩提。欲</a><a name="0446a06" id="0446a06">疾书是经者。至一岁乃至竟。何以故。是善</a><a name="0446a07" id="0446a07">男子于珍宝中。多有起因缘至使中断。须菩</a><a name="0446a08" id="0446a08">提言。于般若波罗蜜中。弊魔常使欲断。佛语</a><a name="0446a09" id="0446a09">须菩提。正使弊魔欲断是经者。会不能得胜</a><a name="0446a10" id="0446a10">菩萨摩诃萨。舍利弗问佛言。持谁威神恩。</a><a name="0446a11" id="0446a11">弊魔不能中。道断之佛告舍利弗。皆佛威</a><a name="0446a12" id="0446a12">神。及十方阿僧祇刹土现在诸佛。复假威神</a><a name="0446a13" id="0446a13">之恩。诸佛悉共念之。悉共授之。悉共护之。</a><a name="0446a14" id="0446a14">菩萨摩诃萨已为得护佛所授者。舍利弗。弊</a><a name="0446a15" id="0446a15">魔不能得中道断之。何以故。十方阿僧祇刹</a><a name="0446a16" id="0446a16">土现在诸佛。皆共护般若波罗蜜。若有念说</a><a name="0446a17" id="0446a17">诵者。若有学受书者。皆是诸佛威神之所致</a><a name="0446a18" id="0446a18"><p>舍利弗白佛言。菩萨摩诃萨若有念诵者。若</a><a name="0446a19" id="0446a19">持学书者。以为诸佛威神之所拥护。佛语舍</a><a name="0446a20" id="0446a20">利弗。皆是诸佛威神恩。是菩萨摩诃萨学般</a><a name="0446a21" id="0446a21">若波罗蜜者。当知之为护佛所护舍利弗言。</a><a name="0446a22" id="0446a22">若有学持诵般若波罗蜜者。佛以眼悉视之。</a><a name="0446a23" id="0446a23">佛语舍利弗。怛萨阿竭以佛眼视学持诵般</a><a name="0446a24" id="0446a24">若波罗蜜者。最后若书持经卷者。当知是辈</a><a name="0446a25" id="0446a25">悉为怛萨阿竭眼所见已。佛语舍利弗。菩萨</a><a name="0446a26" id="0446a26">至德之人。学受持是经者。是菩萨摩诃萨今</a><a name="0446a27" id="0446a27">近佛坐。为阿耨多罗三耶三菩。最后若有书</a><a name="0446a28" id="0446a28">持是经者。是辈人极尊得大功德。如是舍利</a><a name="0446a29" id="0446a29">弗。怛萨阿竭去后。是般若波罗蜜当在南天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080445c.htm'><img src='up.gif' border=0></a>
<a href='T080446b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>