<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0732a</TITLE>
</head> 
<BODY id='T05' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷134)</font> 初分校量功德品第三十之一 <font face='Arial'>T05, p0732a</h2></font><hr>
<span class='old'>
</a><a name="0731c28" id="0731c28">喜大舍十八佛不共法。一切智道相智一切</a><a name="0731c29" id="0731c29">相智。一切陀罗尼门一切三摩地门。及余无</span><a name="0732a01" id="0732a01">量无边佛法。皆是此中所说一切无漏之法。</a><a name="0732a02" id="0732a02">憍尸迦。若善男子善女人等。教一有情住预</a><a name="0732a03" id="0732a03">流果。所获福聚犹胜教化如是三千大千世</a><a name="0732a04" id="0732a04">界诸有情类。皆令修学四静虑四无量四无</a><a name="0732a05" id="0732a05">色定五神通。何以故。憍尸迦。诸有修行四静</a><a name="0732a06" id="0732a06">虑四无量四无色定五神通。不免地狱傍生</a><a name="0732a07" id="0732a07">鬼趣。若诸有情住预流果。便得永脱三恶趣</a><a name="0732a08" id="0732a08">故。况教令住一来不还阿罗汉果。所获福聚</a><a name="0732a09" id="0732a09">而不胜彼。憍尸迦。若善男子善女人等。教化</a><a name="0732a10" id="0732a10">三千大千世界诸有情类。皆住预流一来不</a><a name="0732a11" id="0732a11">还阿罗汉果。所获福聚不如有人教一有情</a><a name="0732a12" id="0732a12">令其安住独觉菩提。何以故。憍尸迦。独觉菩</a><a name="0732a13" id="0732a13">提所有功德胜预流等百千倍故。憍尸迦。若</a><a name="0732a14" id="0732a14">善男子善女人等教化三千大千世界诸有情</a><a name="0732a15" id="0732a15">类。皆令安住独觉菩提。所获福聚不如有人</a><a name="0732a16" id="0732a16">教一有情令趣无上正等菩提。何以故。憍尸</a><a name="0732a17" id="0732a17">迦。若教有情令趣无上正等菩提。则令世间</a><a name="0732a18" id="0732a18">佛眼不断。所以者何。由有菩萨摩诃萨故。便</a><a name="0732a19" id="0732a19">有预流一来不还阿罗汉果独觉菩提。由有</a><a name="0732a20" id="0732a20">菩萨摩诃萨故。便有如来应正等觉证得无</a><a name="0732a21" id="0732a21">上正等菩提。由有菩萨摩诃萨故。便有佛宝</a><a name="0732a22" id="0732a22">法宝僧宝一切世间归依供养。以是故。憍尸</a><a name="0732a23" id="0732a23">迦。一切世间若天若魔若梵若沙门若婆罗</a><a name="0732a24" id="0732a24">门及阿素洛人非人等。应以无量上妙华鬘</a><a name="0732a25" id="0732a25">涂散等香衣服璎珞宝幢幡盖众妙珍奇伎乐</a><a name="0732a26" id="0732a26">灯明。尽诸所有供养恭敬尊重赞叹菩萨摩</a><a name="0732a27" id="0732a27">诃萨。憍尸迦。由此当知。若善男子善女人等。</a><a name="0732a28" id="0732a28">书写如是甚深般若波罗蜜多。施他读诵若</a><a name="0732a29" id="0732a29">转书写广令流布。所获福聚胜前福聚无量<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T050731c.htm'><img src='up.gif' border=0></a>
<a href='T050732b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>