<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0792c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷543)</font> 第四会 第四分随喜回向品第六之一 <font face='Arial'>T07, p0792c</h2></font><hr>
<span class='old'>
</a><a name="0792b28" id="0792b28">菩萨摩诃萨普于未来断诸有路绝戏论道。</a><a name="0792b29" id="0792b29">诸佛世尊从初发心乃至证得所求无上正等</span><a name="0792c01" id="0792c01">菩提。展转乃至入无余依般涅槃界。如是乃</a><a name="0792c02" id="0792c02">至正法灭已。于其中间所有诸佛波罗蜜多相</a><a name="0792c03" id="0792c03">应善根。若佛世尊授菩萨记波罗蜜多相应善</a><a name="0792c04" id="0792c04">根。若佛世尊授独觉记观察缘起相应善根。</a><a name="0792c05" id="0792c05">若佛世尊授声闻记彼所发起施性戒性修性</a><a name="0792c06" id="0792c06">善根。若有学位一切有漏无漏善根。若无学</a><a name="0792c07" id="0792c07">位无漏善根。若佛世尊戒蕴定蕴慧蕴解脱蕴</a><a name="0792c08" id="0792c08">解脱智见蕴。若为利乐一切有情大慈大悲</a><a name="0792c09" id="0792c09">大喜大舍。若余无量无数佛法。若佛世尊宣</a><a name="0792c10" id="0792c10">说正法。若于正法精勤修学胜解安住彼诸</a><a name="0792c11" id="0792c11">善根。若于正法诸异生类所种善根。若诸天</a><a name="0792c12" id="0792c12">龙阿素洛等听闻正法及闻法已所种善根。</a><a name="0792c13" id="0792c13">乃至傍生听闻正法及闻法已所种善根。若</a><a name="0792c14" id="0792c14">佛世尊般涅槃后诸人天等所种善根。如是</a><a name="0792c15" id="0792c15">一切合集称量。现前发起最尊最胜最上最</a><a name="0792c16" id="0792c16">妙随喜之心。复持如是随喜俱行诸福业事。</a><a name="0792c17" id="0792c17">与诸有情平等共有回向无上正等菩提。于</a><a name="0792c18" id="0792c18">如是时若正解了诸能随喜回向之法尽灭离</a><a name="0792c19" id="0792c19">变。诸所随喜回向之法自性皆空。虽如是知</a><a name="0792c20" id="0792c20">而能随喜回向无上正等菩提。复于是时若正</a><a name="0792c21" id="0792c21">解了都无有法可能随喜回向于法。何以故。</a><a name="0792c22" id="0792c22">以一切法自性皆空。空中都无能所随喜回</a><a name="0792c23" id="0792c23">向法故。虽如是知而能随喜回向无上正等</a><a name="0792c24" id="0792c24">菩提。是菩萨摩诃萨便能不堕想心见倒。所</a><a name="0792c25" id="0792c25">以者何。是菩萨摩诃萨于随喜心及所随喜</a><a name="0792c26" id="0792c26">功德善根不生执着。于回向心及所回向无</a><a name="0792c27" id="0792c27">上菩提亦不执着。由无执着不堕颠倒。如是</a><a name="0792c28" id="0792c28">菩萨所起随喜回向之心。名正无上随喜回</a><a name="0792c29" id="0792c29">向。远离一切虚妄分别。若菩萨摩诃萨于能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070792b.htm'><img src='up.gif' border=0></a>
<a href='T070793a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>