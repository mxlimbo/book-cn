<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0867a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷1)</font> 归依三宝品第一 <font face='Arial'>T08, p0867a</h2></font><hr>
<span class='old'>
</a><a name="0866c28" id="0866c28">边。慈氏当知此即如来报身圆满。言化身者</a><a name="0866c29" id="0866c29">为彼有情随所应化故。现无量阿僧企耶诸</span><a name="0867a01" id="0867a01">化佛身。其所化身或于地狱以现其身。度彼</a><a name="0867a02" id="0867a02">有情令离众苦。导以正法令发胜心。便生人</a><a name="0867a03" id="0867a03">天受胜快乐。于佛法中深生信乐。得佛法分</a><a name="0867a04" id="0867a04">获圣道果。或生鬼趣化彼有情。令离饥渴种</a><a name="0867a05" id="0867a05">种逼迫。化以正法使发胜心。便生人天受诸</a><a name="0867a06" id="0867a06">快乐。深入佛法得圣道果。或化傍生在于彼</a><a name="0867a07" id="0867a07">趣。或作迦噜啰身或作龙身。或作师子象马</a><a name="0867a08" id="0867a08">熊罴。虎豹豺狼野干狐兔。蚖蛇蝮蝎鱼鳖</a><a name="0867a09" id="0867a09">鼋鼍。白鹤孔雀凤凰鸳鸯。鹦鹉舍利种种之</a><a name="0867a10" id="0867a10">身。令诸有情离相残害慈心相向。能离种种</a><a name="0867a11" id="0867a11">诸怖畏事。示以正法令深信乐归佛法僧。得</a><a name="0867a12" id="0867a12">生人天获诸快乐。得佛法分证圣道果。或化</a><a name="0867a13" id="0867a13">有情于余国土。或日月光所不能照。如是种</a><a name="0867a14" id="0867a14">种无佛法处建立正法。令诸有情归佛法僧。</a><a name="0867a15" id="0867a15">剃除须发受佛禁戒。而作苾刍及苾刍尼。或</a><a name="0867a16" id="0867a16">作邬波索迦邬波斯迦。建立僧坊护持正法。</a><a name="0867a17" id="0867a17">安立无量无数有情。置于人天涅槃彼岸而</a><a name="0867a18" id="0867a18">得果证。或生天趣化彼有情。令离五欲心无</a><a name="0867a19" id="0867a19">染着。导以正法发菩提心。归佛法僧深入正</a><a name="0867a20" id="0867a20">法。置于涅槃解脱果证。或生人趣现处王宫</a><a name="0867a21" id="0867a21">生释种家。以巧方便化诸有情。断除三界烦</a><a name="0867a22" id="0867a22">恼忧患生老病死。故现受生踰城出家。菩提</a><a name="0867a23" id="0867a23">树下取吉祥草。坐于道场处金刚座。降伏魔</a><a name="0867a24" id="0867a24">军成等正觉。为化有情转正法轮。放大光明</a><a name="0867a25" id="0867a25">周遍一切照曜世间。自利利他悉皆圆满。或</a><a name="0867a26" id="0867a26">现寂静入大涅槃。是即名为佛化身也。如是</a><a name="0867a27" id="0867a27">种种善巧方便无量无边。皆是如来自在神</a><a name="0867a28" id="0867a28">力。此即三身体无异相</a><a name="0867a29" id="0867a29"><p>尔时薄伽梵告慈氏菩萨摩诃萨言。善男子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080866c.htm'><img src='up.gif' border=0></a>
<a href='T080867b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>