<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0832a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷550)</font> 第四会 第四分深功德品第十九 <font face='Arial'>T07, p0832a</h2></font><hr>
<span class='old'>
</a><a name="0831c28" id="0831c28">不坏断速证无相。何以故。一切佛法未圆满</a><a name="0831c29" id="0831c29">故。佛告善现。如是如是。如汝所说。尔时舍利</span><a name="0832a01" id="0832a01">子问具寿善现言。若菩萨摩诃萨梦中修空</a><a name="0832a02" id="0832a02">无相无愿三解脱门。于深般若波罗蜜多有</a><a name="0832a03" id="0832a03">增益不。善现答言。若菩萨摩诃萨觉时修此</a><a name="0832a04" id="0832a04">三解脱门。于深般若波罗蜜多有增益者。彼</a><a name="0832a05" id="0832a05">梦中修亦有增益。何以故。式洼觉无差别</a><a name="0832a06" id="0832a06">故。舍利子。若菩萨摩诃萨已得般若波罗蜜</a><a name="0832a07" id="0832a07">多。觉时修行甚深般若波罗蜜多。既名安住</a><a name="0832a08" id="0832a08">甚深般若波罗蜜多。是菩萨摩诃萨梦中修</a><a name="0832a09" id="0832a09">行甚深般若波罗蜜多。亦名安住甚深般若</a><a name="0832a10" id="0832a10">波罗蜜多。三解脱门于深般若波罗蜜多能</a><a name="0832a11" id="0832a11">为增益亦复如是。若梦若觉义无缺减。时舍</a><a name="0832a12" id="0832a12">利子问善现言。若善男子善女人等。梦中造</a><a name="0832a13" id="0832a13">业为有增益或损减不。善现答言。佛说一切</a><a name="0832a14" id="0832a14">法皆如梦所见。若梦造业无增减者。觉时所</a><a name="0832a15" id="0832a15">造业亦应无增减。然于梦中所造诸业无胜</a><a name="0832a16" id="0832a16">增减。要至觉时忆想分别。梦中所造乃令彼</a><a name="0832a17" id="0832a17">业成胜增减。如人梦中断他命已。后至觉时</a><a name="0832a18" id="0832a18">忆想分别。深自庆快其业便增。若深悔愧其</a><a name="0832a19" id="0832a19">业便减。时舍利子谓善现言。有人觉时断他</a><a name="0832a20" id="0832a20">命已。后至梦中或自庆快或深悔愧。令觉时</a><a name="0832a21" id="0832a21">业有增减不。善现报言。亦有增减。然彼增减</a><a name="0832a22" id="0832a22">不及觉时明了心中所作胜故。时舍利子问</a><a name="0832a23" id="0832a23">善现言。无所缘事若思若业俱不得生。要有</a><a name="0832a24" id="0832a24">所缘思业方起。梦中思业缘何而生。善现答</a><a name="0832a25" id="0832a25">言。如是如是。若梦若觉无所缘事思业不生。</a><a name="0832a26" id="0832a26">要有所缘思业方起。何以故。舍利子。要于见</a><a name="0832a27" id="0832a27">闻觉知法中有觉慧转。由斯起染或复起净。</a><a name="0832a28" id="0832a28">若无见闻觉知。诸法无觉慧转亦无染净。由</a><a name="0832a29" id="0832a29">此故知。若梦若觉有所缘事思业乃生。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070831c.htm'><img src='up.gif' border=0></a>
<a href='T070832b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>