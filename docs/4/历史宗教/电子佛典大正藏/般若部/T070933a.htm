<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0933a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷568)</font> 第六会 第六分法界品第四之一 <font face='Arial'>T07, p0933a</h2></font><hr>
<span class='old'>
</a><a name="0932c28" id="0932c28">复如是。天龙药叉阿素洛等。有学无学之所</a><a name="0932c29" id="0932c29">供养。如险旷野行人疲倦。遇善奖导能令安</span><a name="0933a01" id="0933a01">隐。此诸菩萨亦复如是。以巧便力奖导有情。</a><a name="0933a02" id="0933a02">令于生死安隐得出。如诸贫人依富长者方</a><a name="0933a03" id="0933a03">出险难。一切外道及婆罗门。于生死中依此</a><a name="0933a04" id="0933a04">菩萨乃得出离。如大长者无量资财。为一切</a><a name="0933a05" id="0933a05">人之所受用。此诸菩萨亦复如是。生死有情</a><a name="0933a06" id="0933a06">共所受用。如大长者欲过险难必假多伴。饮</a><a name="0933a07" id="0933a07">食资粮皆悉具足尔乃能度。此诸菩萨亦复</a><a name="0933a08" id="0933a08">如是。欲出世间生死险难。必以福慧摄诸有</a><a name="0933a09" id="0933a09">情。方度世间至一切智。如人远行多赍宝物</a><a name="0933a10" id="0933a10">为得利故。此诸菩萨亦复如是。从生死海趣</a><a name="0933a11" id="0933a11">一切智。要广修集福慧珍财。为速证得一切</a><a name="0933a12" id="0933a12">智故。如世间人求财无厌。此诸菩萨亦复如</a><a name="0933a13" id="0933a13">是。乐求胜法曾无厌心。如奖导者四事胜他</a><a name="0933a14" id="0933a14">财富位高伎能言信。此诸菩萨亦复如是。富</a><a name="0933a15" id="0933a15">诸功德处位尊高。于法自在所言无异。如人</a><a name="0933a16" id="0933a16">善导至于大城。此诸菩萨亦复如是。奖导有</a><a name="0933a17" id="0933a17">情至一切智。天王当知。诸菩萨摩诃萨行深</a><a name="0933a18" id="0933a18">般若波罗蜜多。善知可行不可行路。所谓邪</a><a name="0933a19" id="0933a19">正曲直安危。水有水无若有留难。或出离道</a><a name="0933a20" id="0933a20">皆善通达。是诸菩萨知无倒路。凡所示导不</a><a name="0933a21" id="0933a21">违众根。为大乘人说无上道。不说独觉及声</a><a name="0933a22" id="0933a22">闻道。为独觉人说独觉道。不说菩萨及声闻</a><a name="0933a23" id="0933a23">道。为声闻人说声闻道。不说独觉及菩萨道。</a><a name="0933a24" id="0933a24">为着我者说无我道。为着法者说法空道。着</a><a name="0933a25" id="0933a25">二边者为说中道。为迷乱者说止观道令不</a><a name="0933a26" id="0933a26">迷乱。为戏论者说真如道令不戏论。着生死</a><a name="0933a27" id="0933a27">者说涅槃道令出世间。为迷涂者说正直道</a><a name="0933a28" id="0933a28">令远邪路。天王。是名诸菩萨摩诃萨行深</a><a name="0933a29" id="0933a29">般若波罗蜜多知邪正路奖导有情令得出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070932c.htm'><img src='up.gif' border=0></a>
<a href='T070933b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>