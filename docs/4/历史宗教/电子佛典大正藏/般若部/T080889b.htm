<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0889b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷5)</font> 净戒波罗蜜多品第六 <font face='Arial'>T08, p0889b</h2></font><hr>
<span class='old'>
</a><a name="0889a28" id="0889a28">义语四种果报。复次离贪嫉者亦四种报。一</a><a name="0889a29" id="0889a29">者现在世中见他富贵不生贪嫉。作是思惟</span><a name="0889b01" id="0889b01">彼人富贵皆宿福生。以我贪嫉岂能侵夺。以</a><a name="0889b02" id="0889b02">是因缘应永断除悭贪嫉妒。若不除断常受</a><a name="0889b03" id="0889b03">贫穷无复威力。以是义故菩萨观之除其贪</a><a name="0889b04" id="0889b04">嫉。于他富贵生随喜心。不舍毫厘获大功德。</a><a name="0889b05" id="0889b05">二者一切爱敬身心安乐无复忧恼。威德自</a><a name="0889b06" id="0889b06">在能净心中。贪欲云翳犹如夜月众星围绕。</a><a name="0889b07" id="0889b07">贪嫉之心由斯微薄。三者所生之处常得端</a><a name="0889b08" id="0889b08">严。六根圆满财宝丰足。众人爱敬常行惠施。</a><a name="0889b09" id="0889b09">无碍辩才处众无畏。四者乃至证得无上菩</a><a name="0889b10" id="0889b10">提。众圣围绕功德最上。一切众生同受教命。</a><a name="0889b11" id="0889b11">慈氏当知此即名为离贪嫉者四种果报。复</a><a name="0889b12" id="0889b12">次离嗔恚者亦四种报。一者于现在世六根</a><a name="0889b13" id="0889b13">聪利。仪容可观人所亲附。嗔恚之人犹如枯</a><a name="0889b14" id="0889b14">树心中火然。所有枝叶悉皆干尽。众生亦尔</a><a name="0889b15" id="0889b15">被嗔恚火熏习五根。仪相枯槁人所恶见。二</a><a name="0889b16" id="0889b16">者心无嗔恚一切恼害。打骂诃责尽皆不起。</a><a name="0889b17" id="0889b17">譬如有人持迦噜罗咒。一切诸毒无能害之。</a><a name="0889b18" id="0889b18">以无恚怒增长慈心。以慈真言令三十六俱</a><a name="0889b19" id="0889b19">胝天魔鬼神悉皆摧伏。奉慈真言无所损害。</a><a name="0889b20" id="0889b20">三者于未来世以慈心梯。上生梵天一劫安</a><a name="0889b21" id="0889b21">乐。令诸众生断恶修善。四者渐次能得无上</a><a name="0889b22" id="0889b22">菩提。具足庄严三十二相八十种好炽然炳</a><a name="0889b23" id="0889b23">着。无量功德蕴集其身。慈氏当知此即名为</a><a name="0889b24" id="0889b24">离嗔恚人四种果报。复次离邪见者亦四种</a><a name="0889b25" id="0889b25">报。一者若离邪见修行正见。于现世中离恶</a><a name="0889b26" id="0889b26">知识。亲近善友闻法信受。未生不善令永不</a><a name="0889b27" id="0889b27">生。已生不善令尽除断。未生善法修习令生。</a><a name="0889b28" id="0889b28">已生善法修令增长。此正见者一切善法之</a><a name="0889b29" id="0889b29">根本也。二者能闭不善行门。于大众中名称<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080889a.htm'><img src='up.gif' border=0></a>
<a href='T080889c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>