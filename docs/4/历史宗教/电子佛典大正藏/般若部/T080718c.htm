<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0718c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷6)</font> 现化品第十一 <font face='Arial'>T08, p0718c</h2></font><hr>
<span class='old'>
</a><a name="0718b28" id="0718b28">理。答曰。若顺文字不违道理无所诤论。名</a><a name="0718b29" id="0718b29">护正法。何以故。世间凡夫皆着诸见。顺道</span><a name="0718c01" id="0718c01">理者则常说空。是故世间而起诤论。如是凡</a><a name="0718c02" id="0718c02">夫爱重有法。顺道理者于此则轻。世间说有</a><a name="0718c03" id="0718c03">常乐我净。顺道理者说无常苦不净无我。是</a><a name="0718c04" id="0718c04">故世间而生诤论。善男子。一切凡夫顺世间</a><a name="0718c05" id="0718c05">流。顺道理者逆世间流。是故世间则生诤论。</a><a name="0718c06" id="0718c06">一切凡夫着阴界入。顺道理者说一切法悉</a><a name="0718c07" id="0718c07">无所著。是故世间而起诤论。善男子。随顺</a><a name="0718c08" id="0718c08">世者不行道理。顺道理者与世相违。善思惟</a><a name="0718c09" id="0718c09">菩萨白胜天王言。大王。今者取何等法。胜</a><a name="0718c10" id="0718c10">天王答善思惟菩萨言。我不取人不取法。又</a><a name="0718c11" id="0718c11">问。云何不取。答曰。我离众生离法离。是离</a><a name="0718c12" id="0718c12">悉不可得。过去未来现在离。离不可得。诸</a><a name="0718c13" id="0718c13">佛离诸佛不离。佛国土离国土不离。法离法</a><a name="0718c14" id="0718c14">不离。善男子。如是之行名顺道理无取不取。</a><a name="0718c15" id="0718c15">尔时善思惟菩萨赞胜天王言。善哉大士。善</a><a name="0718c16" id="0718c16">哉正士。能说如是甚深般若波罗蜜。无取无</a><a name="0718c17" id="0718c17">着无名无字。灭诸戏论。离能分别及所思惟。</a><a name="0718c18" id="0718c18">尔时众中有一天子。名曰贤德。即从坐起偏</a><a name="0718c19" id="0718c19">袒右肩右膝着地。合掌向佛头面作礼而白</a><a name="0718c20" id="0718c20">佛言。世尊。如胜天王所说无分别者为是何</a><a name="0718c21" id="0718c21">法。佛告贤德天子言。无分别法即是寂静。何</a><a name="0718c22" id="0718c22">以故。取可取无。离我我所。不起不息。是名</a><a name="0718c23" id="0718c23">无分别法。善男子。菩萨摩诃萨。如是观者</a><a name="0718c24" id="0718c24">能护正法。不见能护及以所护。说此法时。众</a><a name="0718c25" id="0718c25">中十千比丘心得解脱。一千天子得远尘离</a><a name="0718c26" id="0718c26">垢法眼净。尔时善思惟菩萨白胜天王言。何</a><a name="0718c27" id="0718c27">等辩才能如是说甚深之法。胜天王答善思</a><a name="0718c28" id="0718c28">惟菩萨言。善男子。一切烦恼习性无者。所</a><a name="0718c29" id="0718c29">得辩才能如是说。过言语道不可名宣第一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080718b.htm'><img src='up.gif' border=0></a>
<a href='T080719a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>