<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0893a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷560)</font> 第五会 第五分真如品第十二 <font face='Arial'>T07, p0893a</h2></font><hr>
<span class='old'>
</a><a name="0892c28" id="0892c28">波罗蜜多书写等时为作留难。佛告善现。如</a><a name="0892c29" id="0892c29">是如是。有愚痴者福慧薄劣。于广大法心不</span><a name="0893a01" id="0893a01">信乐。新学大乘善男子等。于深般若波罗蜜</a><a name="0893a02" id="0893a02">多书写等时为作留难。于当来世有愚痴者</a><a name="0893a03" id="0893a03">福慧薄劣。自于般若波罗蜜多不能信乐。见</a><a name="0893a04" id="0893a04">他于彼书写等时。承魔威力为作障碍当知</a><a name="0893a05" id="0893a05">彼类获罪无边。多劫轮回受诸剧苦。复次善</a><a name="0893a06" id="0893a06">现。若诸菩萨于深般若波罗蜜多书写等时</a><a name="0893a07" id="0893a07">无魔事者。当知皆是佛威神力。所以者何恶</a><a name="0893a08" id="0893a08">魔眷属虽勤方便欲障般若波罗蜜多。而诸</a><a name="0893a09" id="0893a09">如来应正等觉。亦勤方便护念摄受。令书写</a><a name="0893a10" id="0893a10">等无诸留难。复次善现。譬如女人多有诸子。</a><a name="0893a11" id="0893a11">或五或十乃至百千。其母得病诸子各别勤</a><a name="0893a12" id="0893a12">求医药咸作是念。云何令我母病除愈。令无</a><a name="0893a13" id="0893a13">障难身名不灭。久住安乐苦受不生。诸妙乐</a><a name="0893a14" id="0893a14">具咸归我母。所以者何。生育我等示世间事</a><a name="0893a15" id="0893a15">甚大艰辛。作是念已竞设方便。求安隐事覆</a><a name="0893a16" id="0893a16">护母身。勿为蚊虻蛇蝎风雨人非人等非爱</a><a name="0893a17" id="0893a17">所触。勤加修饰令离众病。六根清净无诸忧</a><a name="0893a18" id="0893a18">苦。复以种种上妙乐具。供养恭敬而作是言。</a><a name="0893a19" id="0893a19">我母慈悲生育我等。诲示一切世间事业。我</a><a name="0893a20" id="0893a20">等岂得不报母恩。如是如来应正等觉。常以</a><a name="0893a21" id="0893a21">种种善巧方便。护念般若波罗蜜多。若有受</a><a name="0893a22" id="0893a22">持读诵修习思惟演说或书写者。如来亦以</a><a name="0893a23" id="0893a23">种种方便。勤加护念令无损恼。十方现在余</a><a name="0893a24" id="0893a24">世界中。一切如来应正等觉哀愍利乐诸有</a><a name="0893a25" id="0893a25">情者。亦以种种善巧方便。护念般若波罗蜜</a><a name="0893a26" id="0893a26">多。令诸恶魔不能毁灭。久住利乐一切世间。</a><a name="0893a27" id="0893a27">所以者何。甚深般若波罗蜜多。能生如来应</a><a name="0893a28" id="0893a28">正等觉。能正显了一切智智。能示世间诸法</a><a name="0893a29" id="0893a29">实相。一切智智亦从彼生。善现当知。三世诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070892c.htm'><img src='up.gif' border=0></a>
<a href='T070893b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>