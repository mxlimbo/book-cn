<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0281a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷452)</font> 第二会 第二分习近品第五十九 <font face='Arial'>T07, p0281a</h2></font><hr>
<span class='old'>
</a><a name="0280c28" id="0280c28">堕声闻及独觉地。必趣无上正等菩提。善现。</a><a name="0280c29" id="0280c29">如坚翅鸟飞腾虚空。自在翱翔久不堕落。虽</span><a name="0281a01" id="0281a01">依空戏而不据空。亦不为空之所拘碍。善现</a><a name="0281a02" id="0281a02">当知。诸菩萨摩诃萨亦复如是。虽于空无相</a><a name="0281a03" id="0281a03">无愿解脱门数数习近安住修行。而于其中</a><a name="0281a04" id="0281a04">能不作证。由不证故不堕声闻及独觉地。修</a><a name="0281a05" id="0281a05">佛十力四无所畏四无碍解大慈大悲大喜大</a><a name="0281a06" id="0281a06">舍十八佛不共法无忘失法恒住舍性陀罗尼</a><a name="0281a07" id="0281a07">门三摩地门。一切智道相智一切相智。及余</a><a name="0281a08" id="0281a08">无量无边佛法。若未圆满终不依空无相无</a><a name="0281a09" id="0281a09">愿三三摩地而证漏尽。善现。如有壮夫善闲</a><a name="0281a10" id="0281a10">射术。欲显己技仰射虚空。为令空中箭不堕</a><a name="0281a11" id="0281a11">地。复以后箭射前箭筈。如是展转经于多</a><a name="0281a12" id="0281a12">时。箭箭相承不令其堕。若欲令堕便止后箭。</a><a name="0281a13" id="0281a13">尔时诸箭方顿堕落。善现当知。诸菩萨摩诃</a><a name="0281a14" id="0281a14">萨亦复如是。行深般若波罗蜜多。方便善巧</a><a name="0281a15" id="0281a15">所摄受故。乃至无上正等菩提。因行善根未</a><a name="0281a16" id="0281a16">皆成熟。终不中道证于实际。若时无上正等</a><a name="0281a17" id="0281a17">菩提。因行善根一切成熟。尔时菩萨方证实</a><a name="0281a18" id="0281a18">际。便得无上正等菩提。是故善现。诸菩萨</a><a name="0281a19" id="0281a19">摩诃萨行深般若波罗蜜多。皆应如是审谛</a><a name="0281a20" id="0281a20">观察如先所说诸法实相</a><a name="0281a21" id="0281a21"><p>尔时具寿善现白佛言。世尊。诸菩萨摩诃萨。</a><a name="0281a22" id="0281a22">甚为希有能为难事。虽学诸法真如法界法</a><a name="0281a23" id="0281a23">性实际。虽学诸法皆毕竟空乃至自相空。虽</a><a name="0281a24" id="0281a24">学苦集灭道圣谛。虽学四念住乃至八圣道</a><a name="0281a25" id="0281a25">支。虽学空无相无愿解脱门。而于中道不堕</a><a name="0281a26" id="0281a26">声闻及独觉地。退失无上正等菩提。佛告善</a><a name="0281a27" id="0281a27">现。诸菩萨摩诃萨于诸有情誓不舍故谓作</a><a name="0281a28" id="0281a28">是愿。若诸有情未得解脱。我终不舍所起加</a><a name="0281a29" id="0281a29">行。善现。诸菩萨摩诃萨。愿力殊胜常作是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070280c.htm'><img src='up.gif' border=0></a>
<a href='T070281b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>