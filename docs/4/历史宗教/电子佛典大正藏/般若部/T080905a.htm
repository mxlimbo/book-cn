<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0905a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷9)</font> <font face='Arial'>T08, p0905a</h2></font><hr>
<span class='old'>
</a><a name="0904c28" id="0904c28">不善故。云何大悲能满一切有情所求愿故。</a><a name="0904c29" id="0904c29">云何大悲不舍普愿住无为故。云何大悲舍</span><a name="0905a01" id="0905a01">有为法故。云何大悲悭贪有情令行舍故。云</a><a name="0905a02" id="0905a02">何大悲能令有情住佛戒故。云何大慈多嗔</a><a name="0905a03" id="0905a03">有情令住忍故。云何大悲懈怠有情令精进</a><a name="0905a04" id="0905a04">故。云何大悲散乱有情令住定故。云何大悲</a><a name="0905a05" id="0905a05">愚痴有情令智慧故。佛告慈氏如是大悲。能</a><a name="0905a06" id="0905a06">令自他一切善根皆得成就。是则名为大悲</a><a name="0905a07" id="0905a07">无量</a><a name="0905a08" id="0905a08"><p>复次慈氏菩萨摩诃萨修行静虑波罗蜜多。</a><a name="0905a09" id="0905a09">云何修习大喜无量。所谓忆念一切佛法爱</a><a name="0905a10" id="0905a10">乐恭敬。不住生死不坏喜心。除诸邪见离五</a><a name="0905a11" id="0905a11">欲盖。能安有情住真实际。恒求如来三十二</a><a name="0905a12" id="0905a12">相八十种好。听闻正法顺第一义恒乐修行</a><a name="0905a13" id="0905a13">达于彼岸。圆满具足喜庆心生。譬如世间大</a><a name="0905a14" id="0905a14">节会日。一切亲族善友集会。胜妙五欲欢娱</a><a name="0905a15" id="0905a15">喜悦。菩萨亦尔起大神变游戏之时。八部龙</a><a name="0905a16" id="0905a16">天四众云集。戒定智慧解脱知见。悦乐其心</a><a name="0905a17" id="0905a17">是名大喜。又此喜者于诸有情无损害心。勤</a><a name="0905a18" id="0905a18">求一切诸佛妙法。已得未得心无暂舍。于大</a><a name="0905a19" id="0905a19">乘法心恒正解。于二乘法不生取着。舍离悭</a><a name="0905a20" id="0905a20">吝增长檀那。见乞者来心乐惠施。于他持戒</a><a name="0905a21" id="0905a21">生净信心。见毁禁人极怀怜愍。于己尸罗清</a><a name="0905a22" id="0905a22">净圆满。离三恶怖回向法身。设有毁骂安忍</a><a name="0905a23" id="0905a23">受之。于轨范师奉顺言教。顶戴尊重勤而行</a><a name="0905a24" id="0905a24">之。于诸有情善言含笑远离嚬戚先意问</a><a name="0905a25" id="0905a25">谇。住真寂定无谄无诳。不粗不曲常赞人</a><a name="0905a26" id="0905a26">善。不说他过乐与众同。行六和敬作大法师。</a><a name="0905a27" id="0905a27">开示涅槃显真实相。于尊重所起父母想。等</a><a name="0905a28" id="0905a28">视众生犹如一子。于亲教师尊重如佛。于修</a><a name="0905a29" id="0905a29">行者犹海导师。诸波罗蜜如无价宝。于说法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080904c.htm'><img src='up.gif' border=0></a>
<a href='T080905b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>