<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0241c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷444)</font> 第二会 第二分船等喻品第四十九之一 <font face='Arial'>T07, p0241c</h2></font><hr>
<span class='old'>
</a><a name="0241b28" id="0241b28">萨乘诸善男子善女人等。终不中道衰耗退</a><a name="0241b29" id="0241b29">败。超声闻地及独觉地。成熟有情严净佛土。</span><a name="0241c01" id="0241c01">疾证无上正等菩提</a><a name="0241c02" id="0241c02"><p>复次善现。譬如商人无巧便智。船在海岸未</a><a name="0241c03" id="0241c03">具装治。即持财物安置其上。牵着水中速便</a><a name="0241c04" id="0241c04">进发。当知是船中道坏没。人船财物各散异</a><a name="0241c05" id="0241c05">处。如是商人无巧便智。丧失身命及大财宝。</a><a name="0241c06" id="0241c06">如是善现。有菩萨乘诸善男子善女人等。设</a><a name="0241c07" id="0241c07">于无上正等菩提。有信有忍。有清净心。有</a><a name="0241c08" id="0241c08">胜意乐。有欲胜解。有舍精进。若不摄受甚</a><a name="0241c09" id="0241c09">深般若波罗蜜多方便善巧。则便远离般若</a><a name="0241c10" id="0241c10">静虑精进安忍净戒布施波罗蜜多。如是乃</a><a name="0241c11" id="0241c11">至远离一切智道相智一切相智。当知如是</a><a name="0241c12" id="0241c12">住菩萨乘诸善男子善女人等。中道衰败。丧</a><a name="0241c13" id="0241c13">失身命及大财宝。丧身命者。谓堕声闻或独</a><a name="0241c14" id="0241c14">觉地。失财宝者。谓失无上正等菩提。善现</a><a name="0241c15" id="0241c15">当知。譬如商人有巧便智。先在海岸装治船</a><a name="0241c16" id="0241c16">已。方牵入水知无穿穴。后持财物置上而去。</a><a name="0241c17" id="0241c17">当知是船必不坏没。人物安隐达所至处。如</a><a name="0241c18" id="0241c18">是善现。有菩萨乘诸善男子善女人等。若于</a><a name="0241c19" id="0241c19">无上正等菩提。有信有忍。有清净心。有胜</a><a name="0241c20" id="0241c20">意乐。有欲胜解。有舍精进。复能摄受甚深</a><a name="0241c21" id="0241c21">般若波罗蜜多方便善巧。便不远离般若静</a><a name="0241c22" id="0241c22">虑精进安忍净戒布施波罗蜜多。乃至不远</a><a name="0241c23" id="0241c23">离一切智道相智一切相智。由是因缘常为</a><a name="0241c24" id="0241c24">诸佛及诸菩萨摩诃萨众摄受护念。当知如</a><a name="0241c25" id="0241c25">是住菩萨乘诸善男子善女人等。终不中道</a><a name="0241c26" id="0241c26">衰耗退败。超声闻地及独觉地。成熟有情严</a><a name="0241c27" id="0241c27">净佛土。疾证无上正等菩提</a><a name="0241c28" id="0241c28"><p>复次善现。譬如有人年百二十老耄衰朽。复</a><a name="0241c29" id="0241c29">加众病。所谓风病热病淡病或三杂病。于<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070241b.htm'><img src='up.gif' border=0></a>
<a href='T070242a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>