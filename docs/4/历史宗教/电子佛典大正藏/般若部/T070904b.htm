<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0904b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷562)</font> 第五会 第五分贪行品第十七之一 <font face='Arial'>T07, p0904b</h2></font><hr>
<span class='old'>
</a><a name="0904a28" id="0904a28">法空理皆不可说。如来方便说为无尽。或说</a><a name="0904a29" id="0904a29">无量或说无边。或说为空或说无相。或说无</span><a name="0904b01" id="0904b01">愿或说无作。或说无生或说无灭。或说非有</a><a name="0904b02" id="0904b02">或说寂静。或说离染或说涅槃。诸如是等无</a><a name="0904b03" id="0904b03">量法门义实无异。皆是如来方便演说。尔时</a><a name="0904b04" id="0904b04">善现便白佛言。希有世尊。方便善巧诸法实</a><a name="0904b05" id="0904b05">性皆不可说。而为有情方便显示。如我解佛</a><a name="0904b06" id="0904b06">所说义者。诸法实性皆不可说。佛告善现。如</a><a name="0904b07" id="0904b07">是如是。所以者何。一切法性皆毕竟空。无能</a><a name="0904b08" id="0904b08">宣说毕竟空者。具寿善现复白佛言。不可说</a><a name="0904b09" id="0904b09">义有增减不。佛告善现。不可说义无增无减。</a><a name="0904b10" id="0904b10">具寿善现复白佛言。若不可说义无增无减</a><a name="0904b11" id="0904b11">者。即应布施乃至般若波罗蜜多亦无增减。</a><a name="0904b12" id="0904b12">若此六种波罗蜜多亦无增减。云何菩萨以无</a><a name="0904b13" id="0904b13">增减波罗蜜多。求证无上正等菩提。能近无</a><a name="0904b14" id="0904b14">上正等菩提。若诸菩萨增减六种波罗蜜多。</a><a name="0904b15" id="0904b15">便不能近无上菩提。佛告善现。如是如是。不</a><a name="0904b16" id="0904b16">可说义波罗蜜多皆无增减。然诸菩萨行深</a><a name="0904b17" id="0904b17">般若波罗蜜多方便善巧不作是念。如是六</a><a name="0904b18" id="0904b18">种波罗蜜多有增有减。但作是念。唯有名</a><a name="0904b19" id="0904b19">想。谓为布施乃至般若波罗蜜多。是诸菩萨</a><a name="0904b20" id="0904b20">修行布施乃至般若波罗蜜多。持此六种俱</a><a name="0904b21" id="0904b21">行作意。并依此起心及善根。与诸有情平等</a><a name="0904b22" id="0904b22">共有回向无上正等菩提。如佛无上正等菩</a><a name="0904b23" id="0904b23">提。微妙甚深而起回向。由此回向方便善巧</a><a name="0904b24" id="0904b24">增上势力。能证无上正等菩提。尔时善现便</a><a name="0904b25" id="0904b25">白佛言。何谓无上正等菩提。佛告善现。诸法</a><a name="0904b26" id="0904b26">真如是谓无上正等菩提。善现当知。诸法真</a><a name="0904b27" id="0904b27">如无增减故。诸佛无上正等菩提亦无增减。</a><a name="0904b28" id="0904b28">若诸菩萨数多安住如是真如相应作意。便</a><a name="0904b29" id="0904b29">近无上正等菩提。如是善现。不可说义虽无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070904a.htm'><img src='up.gif' border=0></a>
<a href='T070904c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>