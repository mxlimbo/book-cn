<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0891b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷6)</font> 安忍波罗蜜多品第七 <font face='Arial'>T08, p0891b</h2></font><hr>
<span class='old'>
</a><a name="0891a28" id="0891a28">理沟渠。兴功之次中遇山石。穿掘无由于斯</a><a name="0891a29" id="0891a29">便止。菩萨摩诃萨则不如是。于生死流转大</span><a name="0891b01" id="0891b01">旷野中。欲穿智渠引甘露水。既修习次遇嗔</a><a name="0891b02" id="0891b02">恚石无方除遣。唯有安忍审谛观察而穿破</a><a name="0891b03" id="0891b03">之。复次一切国王大臣长者居士。恒以璎珞</a><a name="0891b04" id="0891b04">而为庄严。诸佛法王大菩萨等。常以安忍璎</a><a name="0891b05" id="0891b05">珞而自严身。若遇众生非理欺负。大悲安忍</a><a name="0891b06" id="0891b06">而救护之。又此安忍与苾刍苾刍尼而为师。</a><a name="0891b07" id="0891b07">范。以信进念定慧而为树林。以净戒为枝</a><a name="0891b08" id="0891b08">叶。于此林内嗔火欻起。焚戒枝叶无由扑灭。</a><a name="0891b09" id="0891b09">以安忍雨而得灭除。现在未来一切苦难永无</a><a name="0891b10" id="0891b10">忧患。无安忍者于现世中。行住坐卧无有安</a><a name="0891b11" id="0891b11">乐。于未来世岂有乐耶。菩萨摩诃萨以安忍</a><a name="0891b12" id="0891b12">力而为甲胄。彼造罪人为旃荼罗。以嗔恚手</a><a name="0891b13" id="0891b13">执妄想弓。放粗语箭射安忍甲。而彼弓箭自</a><a name="0891b14" id="0891b14">然摧折。安忍甲胄一无损坏。其碎弓箭变为</a><a name="0891b15" id="0891b15">莲花。当知菩萨如是修行。是则名为安忍波</a><a name="0891b16" id="0891b16">罗蜜多。复次譬如世间阿伽陀药。能除自他</a><a name="0891b17" id="0891b17">一切毒病。菩萨亦尔忍伽陀药。能治自他一</a><a name="0891b18" id="0891b18">切嗔恚烦恼毒病。是名安忍波罗蜜多。譬如</a><a name="0891b19" id="0891b19">世间明月宝珠商主持行度大旷野。砂碛之</a><a name="0891b20" id="0891b20">中绝无水处。于夜月中持珠向月。以器承之</a><a name="0891b21" id="0891b21">水即随出。商主饮之得度旷野。菩萨亦尔持</a><a name="0891b22" id="0891b22">此安忍明月宝珠。度于生死旷野碛中。绝无</a><a name="0891b23" id="0891b23">智水烦恼之处。于佛智月持忍辱珠。承佛法</a><a name="0891b24" id="0891b24">水菩萨饮之。出于生死至涅槃岸。复次慈氏</a><a name="0891b25" id="0891b25">譬如大地。一切草木依之得生。一切有情依</a><a name="0891b26" id="0891b26">之而住。安忍亦尔一切菩萨摩诃萨。于十地</a><a name="0891b27" id="0891b27">中修习六种波罗蜜多。依之生长由斯而住。</a><a name="0891b28" id="0891b28">复次如有梯蹬极为高大。众生登陟直至梵</a><a name="0891b29" id="0891b29">天。安忍之梯高大亦尔。菩萨登陟至天中天。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080891a.htm'><img src='up.gif' border=0></a>
<a href='T080891c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>