<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0067b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷9)</font> 无作品第四十四 <font face='Arial'>T08, p0067b</h2></font><hr>
<span class='old'>
</a><a name="0067a28" id="0067a28">行中事者。是善男子善女人。终不病目耳鼻</a><a name="0067a29" id="0067a29">无病。虽身有老终不久衰随其寿终。终时不</span><a name="0067b01" id="0067b01">乱身意安隐。终不毒病误妄恶死。常有诸天</a><a name="0067b02" id="0067b02">随侍拥护。诸四天王至首陀会天常皆随护。</a><a name="0067b03" id="0067b03">善男子善女人为法师者。若月十四日十五</a><a name="0067b04" id="0067b04">日。说般若波罗蜜时。尔时诸天皆悉来会。善</a><a name="0067b05" id="0067b05">男子善女人作是说般若波罗蜜时。所得功</a><a name="0067b06" id="0067b06">德不可复计。不可复称量不可思议。佛告须</a><a name="0067b07" id="0067b07">菩提。善男子善女人。若六斋以说般若波罗</a><a name="0067b08" id="0067b08">蜜时诸天来会。所得功德不可计量。所以者</a><a name="0067b09" id="0067b09">何。般若波罗蜜者极大珍宝。须菩提。于般</a><a name="0067b10" id="0067b10">若波罗蜜珍宝中。断三恶趣断人中贫。施人</a><a name="0067b11" id="0067b11">天道人道。使一切人得生大姓梵志长者家。</a><a name="0067b12" id="0067b12">得生四王天上至三十三天。施人须陀洹道</a><a name="0067b13" id="0067b13">斯陀含阿那含阿罗汉辟支佛道。施人阿耨</a><a name="0067b14" id="0067b14">多罗三耶三菩道。何以故。于般若波罗蜜中</a><a name="0067b15" id="0067b15">广说十善事。于中学已。便知有刹利梵志大</a><a name="0067b16" id="0067b16">姓长者。知有四天王上至三十三天。便知有</a><a name="0067b17" id="0067b17">须陀洹道声闻辟支佛道。便知有三耶三佛</a><a name="0067b18" id="0067b18">道。便知有四禅四等及四空定三十七品佛</a><a name="0067b19" id="0067b19">十种力及十八法四无所畏。便知有六波罗</a><a name="0067b20" id="0067b20">蜜。知有内外空及有无空。便知有萨云若。以</a><a name="0067b21" id="0067b21">是故名为珍宝度。名为般若波罗蜜。于珍宝</a><a name="0067b22" id="0067b22">度中。亦无生者亦无灭者。亦无著者亦无断</a><a name="0067b23" id="0067b23">者。亦无取者亦无弃者。所以者何。亦无有法</a><a name="0067b24" id="0067b24">有生灭者。有着断者有取放者。须菩提。般若</a><a name="0067b25" id="0067b25">波罗蜜无有善法亦无恶法。亦无道法亦无</a><a name="0067b26" id="0067b26">俗法。亦无漏不漏亦无有为法亦无无为法。</a><a name="0067b27" id="0067b27">以是故须菩提。珍宝波罗蜜无所倚。是珍宝</a><a name="0067b28" id="0067b28">波罗蜜无有法能染者。无有法能逮者。所以</a><a name="0067b29" id="0067b29">者何。不可得法与相近者。是故无能染者。佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080067a.htm'><img src='up.gif' border=0></a>
<a href='T080067c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>