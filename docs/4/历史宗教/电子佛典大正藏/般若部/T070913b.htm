<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0913b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷564)</font> 第五会 第五分修学品第二十一 <font face='Arial'>T07, p0913b</h2></font><hr>
<span class='old'>
</a><a name="0913a28" id="0913a28">一切有情。何乃于中反作衰损。我应恭敬一</a><a name="0913a29" id="0913a29">切有情如仆事主。何乃于中反生憍慢毁辱</span><a name="0913b01" id="0913b01">凌蔑。我应忍受一切有情捶打诃骂。何容于</a><a name="0913b02" id="0913b02">彼反以暴恶<span class='corr'>身</span>语加报。我应和解一切有情</a><a name="0913b03" id="0913b03">令相敬爱。何容复起勃恶语言与彼乖诤。我</a><a name="0913b04" id="0913b04">应堪耐一切有情长时履践。犹如道路亦如</a><a name="0913b05" id="0913b05">桥梁。何容于彼反加凌辱。我求无上正等</a><a name="0913b06" id="0913b06">菩提。为拔有情生死大苦。令得究竟安乐涅</a><a name="0913b07" id="0913b07">槃。何容反欲加之以苦。我应从今尽未来际。</a><a name="0913b08" id="0913b08">如愚如哑如聋如盲。于诸有情无所分别。假</a><a name="0913b09" id="0913b09">使斩截头足手臂。挑目割耳劓鼻截舌。锯解</a><a name="0913b10" id="0913b10">一切身分支体。于彼有情终不起恶。若我起</a><a name="0913b11" id="0913b11">恶即便退坏所发无上正等觉心。障碍所求</a><a name="0913b12" id="0913b12">一切智智。不能利益安乐有情。庆喜当知。是</a><a name="0913b13" id="0913b13">诸菩萨我说中间有出罪苦。还补善义非要</a><a name="0913b14" id="0913b14">经于尔所劫数。恶魔于彼不能扰乱。疾证无</a><a name="0913b15" id="0913b15">上正等菩提。复次庆喜。诸菩萨众与求声闻</a><a name="0913b16" id="0913b16">独觉乘者不应交涉。设与交涉不应共住。设</a><a name="0913b17" id="0913b17">与共住不应与彼论义决择。勿因此故起忿</a><a name="0913b18" id="0913b18">恚心。或复令生粗恶言说。便碍无上正等菩</a><a name="0913b19" id="0913b19">提。亦坏无边菩萨行法。若诸菩萨与菩萨乘</a><a name="0913b20" id="0913b20">善男子等共住相视。尊重敬事应如大师。复</a><a name="0913b21" id="0913b21">作是念。彼是我等真净善友。同载一船同一</a><a name="0913b22" id="0913b22">所趣。同行一道同一事业。学时学处及所学</a><a name="0913b23" id="0913b23">法。若由此学皆无有异。复作是念。若彼菩萨</a><a name="0913b24" id="0913b24">住杂作意。我当于中不同彼学。若彼菩萨离</a><a name="0913b25" id="0913b25">杂作意。我当于中常同彼学。若诸菩萨如是</a><a name="0913b26" id="0913b26">学时。疾证所求一切智智。尔时善现便白佛</a><a name="0913b27" id="0913b27">言。若诸菩萨为尽故学。为不生故学。为离故</a><a name="0913b28" id="0913b28">学。为灭故学。是学一切智智不。佛告善现。若</a><a name="0913b29" id="0913b29">诸菩萨如是学时。非学一切智智。具寿善现<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070913a.htm'><img src='up.gif' border=0></a>
<a href='T070913c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>