<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0980b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷577)</font> 第九会能断金刚分 第九能断金刚分 <font face='Arial'>T07, p0980b</h2></font><hr>
<span class='old'>
</a><a name="0980a28" id="0980a28">汝分别解说。诸有发趣菩萨乘者。应如是住。</a><a name="0980a29" id="0980a29">如是修行。如是摄伏其心。具寿善现白佛言。</span><a name="0980b01" id="0980b01">如是如是世尊。愿乐欲闻。佛言善现。诸有</a><a name="0980b02" id="0980b02">发趣菩萨乘者。应当发趣如是之心。所有诸</a><a name="0980b03" id="0980b03">有情。有情摄所摄。若卵生若胎生。若湿生若</a><a name="0980b04" id="0980b04">化生。若有色若无色。若有想若无想。若非有</a><a name="0980b05" id="0980b05">想非无想。乃至有情界。施设所施设。如是一</a><a name="0980b06" id="0980b06">切。我当皆令于无余依妙涅槃界而般涅槃。</a><a name="0980b07" id="0980b07">虽度如是无量有情令灭度已。而无有情得</a><a name="0980b08" id="0980b08">灭度者。何以故。善现。若诸菩萨摩诃萨有情</a><a name="0980b09" id="0980b09">想转不应说名菩萨摩诃萨。所以者何。善现。</a><a name="0980b10" id="0980b10">若诸菩萨摩诃萨不应说言有情想转。如是</a><a name="0980b11" id="0980b11">命者想。士夫想。补特伽罗想。意生想。摩纳婆</a><a name="0980b12" id="0980b12">想。作者想。受者想转当知亦尔。何以故。善</a><a name="0980b13" id="0980b13">现。无有少法名为发趣菩萨乘者</a><a name="0980b14" id="0980b14"><p>复次善现。若菩萨摩诃萨不住于事应行布</a><a name="0980b15" id="0980b15">施。都无所住应行布施。不住于色应行布施。</a><a name="0980b16" id="0980b16">不住声香味触法应行布施。善现。如是菩萨</a><a name="0980b17" id="0980b17">摩诃萨如不住相想应行布施。何以故。善现。</a><a name="0980b18" id="0980b18">若菩萨摩诃萨都无所住而行布施。其福德</a><a name="0980b19" id="0980b19">聚不可取量。佛告善现。于汝意云何。东方虚</a><a name="0980b20" id="0980b20">空可取量不。善现答言。不也世尊。善现如是</a><a name="0980b21" id="0980b21">南西北方四维上下。周遍十方一切世界虚</a><a name="0980b22" id="0980b22">空可取量不。善现答言。不也世尊。佛言善</a><a name="0980b23" id="0980b23">现。如是如是。若菩萨摩诃萨都无所住而行</a><a name="0980b24" id="0980b24">布施。其福德聚不可取量亦复如是。善现。菩</a><a name="0980b25" id="0980b25">萨如是如不住相想应行布施</a><a name="0980b26" id="0980b26"><p>佛告善现。于汝意云何。可以诸相具足观如</a><a name="0980b27" id="0980b27">来不。善现答言。不也世尊。不应以诸相具足</a><a name="0980b28" id="0980b28">观于如来。何以故。如来说诸相具足即非诸</a><a name="0980b29" id="0980b29">相具足。说是语已佛复告具寿善现言。善现。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070980a.htm'><img src='up.gif' border=0></a>
<a href='T070980c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>