<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0050b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷7)</font> 无二品第三十七 <font face='Arial'>T08, p0050b</h2></font><hr>
<span class='old'>
</a><a name="0050a28" id="0050a28">当常拥护是善男子善女人奉行般若波罗蜜</a><a name="0050a29" id="0050a29">者令意不离萨云若意。佛告释提桓因言。是</span><a name="0050b01" id="0050b01">善男子善女人诵说般若波罗蜜时。无央数</a><a name="0050b02" id="0050b02">百千诸天。皆往到是善男子善女人所。悉叉</a><a name="0050b03" id="0050b03">手听受般若波罗蜜。是诸天子复以威神加</a><a name="0050b04" id="0050b04">是善男子善女人。令疾开解益其识辩。是为</a><a name="0050b05" id="0050b05">善男子善女人得现世之德。复次拘翼。是善</a><a name="0050b06" id="0050b06">男子善女人于四辈弟子中。说般若波罗蜜</a><a name="0050b07" id="0050b07">时。终无疲倦懈怠之心。终无能形识者。何</a><a name="0050b08" id="0050b08">况欲有轻毁之者。何以故。般若波罗蜜所拥</a><a name="0050b09" id="0050b09">护故。般若波罗蜜者分别诸法故。何谓分别。</a><a name="0050b10" id="0050b10">是道是俗。是善是不善。是无漏是有漏。是</a><a name="0050b11" id="0050b11">具足是不具足。是声闻法是辟支佛法是佛</a><a name="0050b12" id="0050b12">法。是为分别。何以故。是善男子善女人。已</a><a name="0050b13" id="0050b13">住于内外空及有无空故。用般若波罗蜜无</a><a name="0050b14" id="0050b14">有短故。亦不见能得般若波罗蜜短者。如是</a><a name="0050b15" id="0050b15">奉持般若波罗蜜者。无有能得其便者。复次</a><a name="0050b16" id="0050b16">拘翼。善男子善女人般若波罗蜜。作如是持</a><a name="0050b17" id="0050b17">作如是行者。意终不懈怠终不恐怖。何以故。</a><a name="0050b18" id="0050b18">是善男子善女人。终不见恐怖懈怠之兆。是</a><a name="0050b19" id="0050b19">为善男子善女人现世之福德。复次拘翼。若</a><a name="0050b20" id="0050b20">有善男子善女人受持般若波罗蜜供养香华</a><a name="0050b21" id="0050b21">幢幡缯盖。作是供养者。是善男子善女人。为</a><a name="0050b22" id="0050b22">父母所敬爱。兄弟宗亲朋友知识皆恭敬之。</a><a name="0050b23" id="0050b23">十方诸罗汉辟支佛诸菩萨诸佛皆共爱敬。</a><a name="0050b24" id="0050b24">是善男子善女人世间人及诸天阿须伦亦所</a><a name="0050b25" id="0050b25">爱敬。行六波罗蜜无有断绝时。终不离内外</a><a name="0050b26" id="0050b26">空及有无空时。终不离三十七品佛十八法。</a><a name="0050b27" id="0050b27">终不离诸三昧门陀邻尼门终不离菩萨神通</a><a name="0050b28" id="0050b28">教授众生净佛国土。终无断绝时。其力堪</a><a name="0050b29" id="0050b29">任降伏外谤。拘翼。是为善男子善女人受行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080050a.htm'><img src='up.gif' border=0></a>
<a href='T080050c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>