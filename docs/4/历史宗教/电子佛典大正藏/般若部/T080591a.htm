<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0591a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷2)</font> 了知诸行相品第一之一 <font face='Arial'>T08, p0591a</h2></font><hr>
<span class='old'>
</a><a name="0590c28" id="0590c28">汝所说随顺般若波罗蜜多</a><a name="0590c29" id="0590c29"><p>是时须菩提承佛神力白佛言。世尊。我于前</span><a name="0591a01" id="0591a01">后中际求菩萨摩诃萨了不可得。何以故。色</a><a name="0591a02" id="0591a02">无边。故菩萨摩诃萨亦无边。受想行识无边</a><a name="0591a03" id="0591a03">故菩萨摩诃萨亦无边。色是菩萨无所有故</a><a name="0591a04" id="0591a04">不可得。受想行识是菩萨无所有故不可得。</a><a name="0591a05" id="0591a05">世尊。如是一切时一切处一切种。求菩萨摩</a><a name="0591a06" id="0591a06">诃萨毕竟不可得。般若波罗蜜多亦不可见</a><a name="0591a07" id="0591a07">不可得。乃至一切智亦不可见不可得。如是</a><a name="0591a08" id="0591a08">一切法于一切时一切处一切种。皆不可见</a><a name="0591a09" id="0591a09">不可得。云何为法云何为非法。当以何法教</a><a name="0591a10" id="0591a10">入般若波罗蜜多。世尊。菩萨但有名字。般若</a><a name="0591a11" id="0591a11">波罗蜜多亦但有名字。而彼名字亦无所生。</a><a name="0591a12" id="0591a12">世尊。如说我我法毕竟无所生。我无自性故</a><a name="0591a13" id="0591a13">一切法亦尔。此中云何色无著无生。云何受</a><a name="0591a14" id="0591a14">想行识无著无生。一切法无性故无著无生。</a><a name="0591a15" id="0591a15">以法无性故一切法无生。是故无生亦无生。</a><a name="0591a16" id="0591a16">我今即以无生法。教入般若波罗蜜多。世尊。</a><a name="0591a17" id="0591a17">若离无生法求一切法。乃至佛菩萨法了不</a><a name="0591a18" id="0591a18">可得。何以故。若离无生法者。菩萨摩诃萨无</a><a name="0591a19" id="0591a19">能成就彼菩提行。世尊。若菩萨摩诃萨闻作</a><a name="0591a20" id="0591a20">是说心无所动。不惊不怖亦不退没。当知是</a><a name="0591a21" id="0591a21">菩萨摩诃萨行般若波罗蜜多。观想般若波</a><a name="0591a22" id="0591a22">罗蜜多。世尊。若菩萨摩诃萨于般若波罗蜜</a><a name="0591a23" id="0591a23">多。若行若观想时不受于色。不见色生不见</a><a name="0591a24" id="0591a24">色灭。如是不受受想行识。不见受想行识生</a><a name="0591a25" id="0591a25">不见受想行识灭。何以故。若色无生即非色。</a><a name="0591a26" id="0591a26">若色无灭即非色。此无生与色无二无别。无</a><a name="0591a27" id="0591a27">灭与色亦无二无别。若说色即是无二法。若</a><a name="0591a28" id="0591a28">受想行识无生即非受想行识。若受想行识</a><a name="0591a29" id="0591a29">无灭即非受想行识。此无生与受想行识无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080590c.htm'><img src='up.gif' border=0></a>
<a href='T080591b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>