<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0673b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷25)</font> 常啼菩萨品第三十之一 <font face='Arial'>T08, p0673b</h2></font><hr>
<span class='old'>
</a><a name="0673a28" id="0673a28">持一分亦共供养法上菩萨摩诃萨。作是供养</a><a name="0673a29" id="0673a29">已。复以种种妙色香华。向法上菩萨摩诃萨</span><a name="0673b01" id="0673b01">所而用散掷。以法上菩萨摩诃萨。威神力故。</a><a name="0673b02" id="0673b02">其所散华于菩萨上住虚空中。变成种种妙</a><a name="0673b03" id="0673b03">宝楼阁。是诸楼阁自然皆有真珠璎珞间错</a><a name="0673b04" id="0673b04">垂布。尔时常啼菩萨摩诃萨并长者女。见是</a><a name="0673b05" id="0673b05">相已咸作是念。善哉此相。甚为希有。法上菩</a><a name="0673b06" id="0673b06">萨摩诃萨现住菩萨地。神通威德尚能如是。</a><a name="0673b07" id="0673b07">何况成就阿耨多罗三藐三菩提已。彼诸功</a><a name="0673b08" id="0673b08">德不可称计。尔时长者女作是念已。于法上</a><a name="0673b09" id="0673b09">菩萨摩诃萨。益加恭敬尊重爱乐。并五百侍</a><a name="0673b10" id="0673b10">女亦各恭敬尊重爱乐。时长者女及五百。侍</a><a name="0673b11" id="0673b11">女。皆发阿耨多罗三藐三菩提心咸作是言。</a><a name="0673b12" id="0673b12">愿我以此善根因缘。于未来世当得成佛。为</a><a name="0673b13" id="0673b13">菩萨时亦如法上菩萨摩诃萨。爱乐尊重般</a><a name="0673b14" id="0673b14">若波罗蜜多等无有异。及广为人宣说般若</a><a name="0673b15" id="0673b15">波罗蜜多。成就般若波罗蜜多善巧方便。皆</a><a name="0673b16" id="0673b16">如法上菩萨摩诃萨今日无异。作是言已。彼</a><a name="0673b17" id="0673b17">长者女并五百侍女。即时头面礼菩萨足。礼</a><a name="0673b18" id="0673b18">已合掌退住一面。尔时常啼菩萨摩诃萨。如</a><a name="0673b19" id="0673b19">前所作供养事已。即时头面礼菩萨足。礼已</a><a name="0673b20" id="0673b20">旋绕种种称赞。欢喜瞻仰合掌而住。问法上</a><a name="0673b21" id="0673b21">菩萨摩诃萨言。大士当知。我善因缘故来至</a><a name="0673b22" id="0673b22">此。我本为求般若波罗蜜多故。于空寂林中</a><a name="0673b23" id="0673b23">思惟方便。时空中有声而谓我言。汝可东行</a><a name="0673b24" id="0673b24">求般若波罗蜜多。我如所教寻即东行。东行</a><a name="0673b25" id="0673b25">未久我复作念。向者云何而不能问彼空中</a><a name="0673b26" id="0673b26">声。东行远近于何方处。从谁得闻般若波罗</a><a name="0673b27" id="0673b27">蜜多。我于尔时忧愁啼泣即于彼住经七昼</a><a name="0673b28" id="0673b28">夜。当是忧愁啼泣之时。忽然见有如来形像。</a><a name="0673b29" id="0673b29">住于我前作如是言。善男子。从是东行五百<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080673a.htm'><img src='up.gif' border=0></a>
<a href='T080673c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>