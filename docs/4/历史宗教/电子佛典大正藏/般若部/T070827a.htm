<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0827a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷549)</font> 第四会 第四分不退相品第十七 <font face='Arial'>T07, p0827a</h2></font><hr>
<span class='old'>
</a><a name="0826c28" id="0826c28">惊疑。但随无作无相无生法性而住。是菩萨</a><a name="0826c29" id="0826c29">摩诃萨诸有所作。不信他语不随他教。而便</span><a name="0827a01" id="0827a01">动转如阿罗汉诸有所为。不信他语现证法</a><a name="0827a02" id="0827a02">性无惑无疑。一切恶魔不能倾动。如是不退</a><a name="0827a03" id="0827a03">转菩萨摩诃萨一切声闻独觉外道诸恶魔</a><a name="0827a04" id="0827a04">等。不能破坏令于菩提而生退屈。若菩萨摩</a><a name="0827a05" id="0827a05">诃萨成就如是诸行状相。定于无上正等菩</a><a name="0827a06" id="0827a06">提不复退转。复次善现。一切不退转菩萨摩</a><a name="0827a07" id="0827a07">诃萨设有恶魔来至其所。诈现亲友作如是</a><a name="0827a08" id="0827a08">言。汝等所行是生死法非菩萨行。汝等今应</a><a name="0827a09" id="0827a09">修尽苦道。速尽众苦得般涅槃。是时恶魔即</a><a name="0827a10" id="0827a10">为菩萨说堕生死相似道法。告菩萨言此是</a><a name="0827a11" id="0827a11">真道。汝修此道速尽一切生老病死得般涅</a><a name="0827a12" id="0827a12">槃。现在苦身尚应厌舍。况更求受当来苦身。</a><a name="0827a13" id="0827a13">宜自审思舍先所信。是菩萨摩诃萨闻彼语</a><a name="0827a14" id="0827a14">时。其心不动亦不惊疑。但作是念。如是说者</a><a name="0827a15" id="0827a15">定是恶魔。时彼恶魔复语菩萨。欲闻菩萨无</a><a name="0827a16" id="0827a16">益行耶。谓诸菩萨经如殑伽沙数大劫。以无</a><a name="0827a17" id="0827a17">量种上妙供具供养诸佛。复于殑伽沙等佛</a><a name="0827a18" id="0827a18">所。修无量种难行苦行。亲近承事如殑伽沙</a><a name="0827a19" id="0827a19">诸佛世尊。请问无量无边菩萨所应修道。殑</a><a name="0827a20" id="0827a20">伽沙等诸佛世尊。如所请问次第为说。是诸</a><a name="0827a21" id="0827a21">菩萨摩诃萨众。如佛教诫精勤修学经无量</a><a name="0827a22" id="0827a22">劫。尚不能证所求无上正等菩提。况今汝等</a><a name="0827a23" id="0827a23">可能证得。是时菩萨虽闻其言。而心不动亦</a><a name="0827a24" id="0827a24">无疑惑。时彼恶魔复于是处。化作无量苾刍</a><a name="0827a25" id="0827a25">形像。告菩萨曰。此诸苾刍皆于过去。经无数</a><a name="0827a26" id="0827a26">劫修无量种难行苦行。而不能得无上菩提。</a><a name="0827a27" id="0827a27">今皆退住阿罗汉果。云何汝等能证菩提。是</a><a name="0827a28" id="0827a28">诸菩萨见闻此已即作是念。定是恶魔为扰</a><a name="0827a29" id="0827a29">乱我作如是事。定无菩萨修行般若波罗蜜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070826c.htm'><img src='up.gif' border=0></a>
<a href='T070827b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>