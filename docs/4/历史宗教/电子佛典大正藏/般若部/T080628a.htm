<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0628a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷12)</font> 恶者障法品第十一之一 <font face='Arial'>T08, p0628a</h2></font><hr>
<span class='old'>
</a><a name="0627c27" id="0627c27">为诸难事。而令诸修菩萨法者。不得般若波</a><a name="0627c28" id="0627c28">罗蜜多正法听受修习书持读诵</span><a name="0628a01" id="0628a01"><p>复次须菩提。彼诸恶魔或作方便。于其初住</a><a name="0628a02" id="0628a02">大乘善男子前作如是言。汝所听受非真般</a><a name="0628a03" id="0628a03">若波罗蜜多。我有经法。是真般若波罗蜜多。</a><a name="0628a04" id="0628a04">汝当随我如是修学。须菩提。彼诸恶魔以是</a><a name="0628a05" id="0628a05">方便欲坏善法。而初住大乘善男子等。少智</a><a name="0628a06" id="0628a06">少信未得阿耨多罗三藐三菩提记。其心怯</a><a name="0628a07" id="0628a07">弱为魔所摄。魔所摄故。即不得此般若波罗</a><a name="0628a08" id="0628a08">蜜多正法。听<span class='corr'>受</span>修习书持读诵。须菩提。此因</a><a name="0628a09" id="0628a09">缘者。应当觉知是为魔事</a><a name="0628a10" id="0628a10"><p>复次须菩提。彼诸恶魔或时现身。作苾刍相</a><a name="0628a11" id="0628a11">以坏法心。妄修菩萨甚深胜行。而返于中以</a><a name="0628a12" id="0628a12">声闻果谓证实际。须菩提。此因缘者。应当觉</a><a name="0628a13" id="0628a13">知是为魔事</a><a name="0628a14" id="0628a14"><p>复次须菩提。彼诸恶魔。以如是等种种方便。</a><a name="0628a15" id="0628a15">于此般若波罗蜜多正法作诸障难。不令有</a><a name="0628a16" id="0628a16">人书持读诵。是故修菩萨法者。常当觉知觉</a><a name="0628a17" id="0628a17">已远离。即起勇猛胜精进心。坚固安住正念</a><a name="0628a18" id="0628a18">正知</a><a name="0628a19" id="0628a19"><p>尔时尊者须菩提白佛言。如是世尊。如是善</a><a name="0628a20" id="0628a20">逝。譬如大珍宝聚。多有怨贼常欲伺求而为</a><a name="0628a21" id="0628a21">窃盗。何以故。珍宝难得价直无量。以是因缘</a><a name="0628a22" id="0628a22">多诸怨贼。今此般若波罗蜜多大法宝聚。亦</a><a name="0628a23" id="0628a23">复如是多诸障难。常有恶魔伺求其便。是故</a><a name="0628a24" id="0628a24">所有初住大乘善男子等。少智少信其心怯</a><a name="0628a25" id="0628a25">弱。于此甚深广大法中。不得听受修习书持</a><a name="0628a26" id="0628a26">读诵者。知彼皆是魔力所加。世尊。若复有人</a><a name="0628a27" id="0628a27">于如是等诸难事中。勇猛精进心不懈退。于</a><a name="0628a28" id="0628a28">此法门坚固修习书持读诵者。岂非诸佛神</a><a name="0628a29" id="0628a29">通威力所加持耶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080627c.htm'><img src='up.gif' border=0></a>
<a href='T080628b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>