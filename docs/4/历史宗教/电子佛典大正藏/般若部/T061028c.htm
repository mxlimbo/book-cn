<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1028c</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷392)</font> 初分成熟有情品第七十一之一 <font face='Arial'>T06, p1028c</h2></font><hr>
<span class='old'>
</a><a name="1028b28" id="1028b28">精勤自断颠倒。亦应教他令断颠倒。自脱生</a><a name="1028b29" id="1028b29">死亦应教他令脱生死。自获大利。亦应教他</span><a name="1028c01" id="1028c01">令获大利。善现。诸菩萨摩诃萨常应如是修</a><a name="1028c02" id="1028c02">行布施波罗蜜多。由此布施波罗蜜多。从初</a><a name="1028c03" id="1028c03">发心乃至究竟不堕恶趣。为欲饶益诸有情</a><a name="1028c04" id="1028c04">故。多生人趣作转轮王。所以者何。随种势力</a><a name="1028c05" id="1028c05">获如是果。谓彼菩萨作轮王时。见乞者来便</a><a name="1028c06" id="1028c06">作是念。我为何事流转生死作转轮王。岂我</a><a name="1028c07" id="1028c07">不为利乐有情住生死中受斯胜果不由余</a><a name="1028c08" id="1028c08">事。作是念已。告乞者言。随汝所须皆当施与。</a><a name="1028c09" id="1028c09">汝取物时如取己物勿作他想。所以者何。我</a><a name="1028c10" id="1028c10">为汝等得利乐故而受此身。积集财物。故此</a><a name="1028c11" id="1028c11">财物是汝等有。随汝自取。若自受用。若转施</a><a name="1028c12" id="1028c12">他。莫有疑难。是菩萨摩诃萨如是怜愍诸有</a><a name="1028c13" id="1028c13">情时。无缘大悲速得圆满。由此大悲速圆满</a><a name="1028c14" id="1028c14">故。虽常利乐无量有情。而于有情都无所得。</a><a name="1028c15" id="1028c15">亦复不得所获胜果。能如实知。但由假想世</a><a name="1028c16" id="1028c16">俗言说。施设利乐诸有情事。又如实知所施</a><a name="1028c17" id="1028c17">设事皆如谷响。虽现似有而无真实。由此于</a><a name="1028c18" id="1028c18">法都无所取</a><a name="1028c19" id="1028c19"><p>善现。诸菩萨摩诃萨常应如是修行布施波</a><a name="1028c20" id="1028c20">罗蜜多。谓于有情都无所吝。乃至能施自身</a><a name="1028c21" id="1028c21">骨肉。况不能舍诸外资具。谓诸资具。摄受有</a><a name="1028c22" id="1028c22">情令速解脱生老病死。时具寿善现白佛言。</a><a name="1028c23" id="1028c23">世尊。何等资具摄诸有情。令速解脱生老病</a><a name="1028c24" id="1028c24">死。佛告善现。所谓布施波罗蜜多资具。若净</a><a name="1028c25" id="1028c25">戒安忍精进静虑般若波罗蜜多资具。若内</a><a name="1028c26" id="1028c26">空资具。若外空内外空空空大空胜义空有</a><a name="1028c27" id="1028c27">为空无为空毕竟空无际空散空无变异空本</a><a name="1028c28" id="1028c28">性空自相空共相空一切法空不可得空无性</a><a name="1028c29" id="1028c29">空自性空无性自性空资具。若四念住资具。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T061028b.htm'><img src='up.gif' border=0></a>
<a href='T061029a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>