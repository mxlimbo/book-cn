<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0225 大明度经 0499c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 225 大明度经</font> <font face='Arial'>(卷5)</font> 善友品第十九 <font face='Arial'>T08, p0499c</h2></font><hr>
<span class='old'>
</a><a name="0499b28" id="0499b28">得是是空不对曰。如空。天中天佛。言但用是</a><a name="0499b29" id="0499b29">故若无解时。对曰。如是天中天。极安隐人民</span><a name="0499c01" id="0499c01">欲得是因致是勤苦无休。佛言。人民所欲故</a><a name="0499c02" id="0499c02">便着。当作是知。人民所生本从是中无所</a><a name="0499c03" id="0499c03">取。无所取者不作是无。是无灭尽时。无生增</a><a name="0499c04" id="0499c04">益者。作是晓知。是闿士大士求明度。善业白</a><a name="0499c05" id="0499c05">佛言闿士为不求五阴。作是知晓。为求明度</a><a name="0499c06" id="0499c06">为悉等求。诸应仪缘一觉所不及。有德之人求</a><a name="0499c07" id="0499c07">巍巍之道。无能逮者。当作是行。昼夜疾近无</a><a name="0499c08" id="0499c08">上正真道最正觉。佛言。云何四天下群生都</a><a name="0499c09" id="0499c09">获为人。当求无上正真。发意索佛道各尽</a><a name="0499c10" id="0499c10">寿布施与无上正真道。于善业意云何。其福</a><a name="0499c11" id="0499c11">宁多不。对曰。甚多天中天。佛言。得明度净定</a><a name="0499c12" id="0499c12">守一日。如中教作是念行是福过彼何以故</a><a name="0499c13" id="0499c13">众生行无能及是慈者。斯高士深入智中。晓</a><a name="0499c14" id="0499c14">了是智悉具足是世间勤苦即兴普慈愍伤</a><a name="0499c15" id="0499c15">一切。道眼彻视见群生。成就具足高志。行</a><a name="0499c16" id="0499c16">无懈怠以其不懈得是。彼闿士弘慈普至。不</a><a name="0499c17" id="0499c17">以斯相住亦不用余住其智大明。虽未住</a><a name="0499c18" id="0499c18">无上正真道。一切刹土皆共尊。举正上真道</a><a name="0499c19" id="0499c19">终不还。若受供养衣服饭食床卧医药。是明</a><a name="0499c20" id="0499c20">度心其中立所受施除去近一切智所食无罪</a><a name="0499c21" id="0499c21">益于众生。悉示道住。无边极处悉照明之。</a><a name="0499c22" id="0499c22">诸在牢狱中者悉度脱之。示其道眼随是行。</a><a name="0499c23" id="0499c23">莫念相。莫作异念持短。入明度中高行莫</a><a name="0499c24" id="0499c24">懈。譬如得明月珠已复亡之。大愁毒坐起忧</a><a name="0499c25" id="0499c25">念想如亡七宝。作是念。云何我亡是宝。欲索</a><a name="0499c26" id="0499c26">珍宝者常坚持心。无得失一切智。何以故。明</a><a name="0499c27" id="0499c27">度虚空亦不增减。善业言。虚空云何闿士大</a><a name="0499c28" id="0499c28">士成就其行。近无上正真道。佛言。闿士大士</a><a name="0499c29" id="0499c29">亦不增不减。经中说时闻之不恐不怖。当知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080499b.htm'><img src='up.gif' border=0></a>
<a href='T080500a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>