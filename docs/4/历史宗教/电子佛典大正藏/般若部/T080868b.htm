<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0868b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷1)</font> 归依三宝品第一 <font face='Arial'>T08, p0868b</h2></font><hr>
<span class='old'>
</a><br><a name="0868a28" id="0868a28">　　烦恼犹如众蜜蜂　　　其蜜即喻如来藏</a><br><a name="0868a29" id="0868a29">　　此蜜众蜂共围绕　　　智者护身能取蜜</span><br><a name="0868b01" id="0868b01">　　无相六度为方便　　　而能证彼法界身</a><br><a name="0868b02" id="0868b02">　　譬如五谷[<a href='javascript:showpic("images/025319.gif")'>禾*会</a>]未除　　　不堪与人充美膳</a><br><a name="0868b03" id="0868b03">　　菩萨烦恼糠未遣　　　不能施人甘露饭</a><br><a name="0868b04" id="0868b04">　　行人遗宝落秽处　　　设经万岁无损污</a><br><a name="0868b05" id="0868b05">　　天眼见宝知所在　　　收取洗拭随意用</a><br><a name="0868b06" id="0868b06">　　佛见众生性无二　　　为欲涤除烦恼秽</a><br><a name="0868b07" id="0868b07">　　大乘甘露而为水　　　涤尽尘劳佛性现</a><br><a name="0868b08" id="0868b08">　　譬如新生五谷芽　　　说米有无未决定</a><br><a name="0868b09" id="0868b09">　　佛性不离有无中　　　唯佛自证方明了</a><br><a name="0868b10" id="0868b10">　　法宝自性恒清净　　　诸佛世尊如是说</a><br><a name="0868b11" id="0868b11">　　客尘烦恼之所覆　　　如云能翳日光明</a><br><a name="0868b12" id="0868b12">　　无垢法宝众德备　　　常乐我净悉圆满</a><br><a name="0868b13" id="0868b13">　　法性清净云何求　　　无分别智而能证</a><br><a name="0868b14" id="0868b14">　　譬如池水净无垢　　　其中莲花妙无染</a><br><a name="0868b15" id="0868b15">　　如月蚀已重光明　　　亦如皎日出云翳</a><br><a name="0868b16" id="0868b16">　　无垢功德遍庄严　　　涤除烦恼光明现　</p></a><a name="0868b17" id="0868b17"><p>佛告慈氏当知第一法宝。即是摩诃般若解</a><a name="0868b18" id="0868b18">脱法身</a><a name="0868b19" id="0868b19"><p>复次慈氏应知第二法宝者。谓即戒定智慧</a><a name="0868b20" id="0868b20">诸妙功德。所谓三十七菩提分法。谓四念住</a><a name="0868b21" id="0868b21">四正断四神足五根五力七觉分八圣道。此</a><a name="0868b22" id="0868b22">三十七法与前清净法宝而为方便。云何方</a><a name="0868b23" id="0868b23">便。以修此法而能证彼清净法身。当知此即</a><a name="0868b24" id="0868b24">第二法宝</a><a name="0868b25" id="0868b25"><p>复次慈氏云何名为第三法宝。所谓过去无</a><a name="0868b26" id="0868b26">量殑伽沙诸佛世尊所说正法。我今亦当作</a><a name="0868b27" id="0868b27">如是说。所谓八万四千诸妙法蕴。调伏纯熟</a><a name="0868b28" id="0868b28">有缘众生。而令阿难陀等诸大弟子。一闻于</a><a name="0868b29" id="0868b29">耳皆悉忆持。摄为五分。一素咀缆二毗奈耶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080868a.htm'><img src='up.gif' border=0></a>
<a href='T080868c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>