<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0359b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷19)</font> 净愿品第六十四 <font face='Arial'>T08, p0359b</h2></font><hr>
<span class='old'>
</a><a name="0359a28" id="0359a28">故。般若波罗蜜毕竟离。禅那波罗蜜毗梨</a><a name="0359a29" id="0359a29">耶波罗蜜羼提波罗蜜尸罗波罗蜜檀那波</span><a name="0359b01" id="0359b01">罗蜜毕竟离。乃至阿耨多罗三藐三菩提亦</a><a name="0359b02" id="0359b02">毕竟离。若法毕竟离则不应修不应坏。行</a><a name="0359b03" id="0359b03">般若波罗蜜亦无有法可得毕竟离故。世</a><a name="0359b04" id="0359b04">尊。若般若波罗蜜毕竟离者。云何因般若波</a><a name="0359b05" id="0359b05">罗蜜得阿耨多罗三藐三菩提。阿耨多罗三</a><a name="0359b06" id="0359b06">藐三菩提亦毕竟离。二离中云何能有所得。</a><a name="0359b07" id="0359b07">佛告须菩提。善哉善哉。是般若波罗蜜毕竟</a><a name="0359b08" id="0359b08">离。禅那波罗蜜毗梨耶波罗蜜羼提波罗蜜</a><a name="0359b09" id="0359b09">尸罗波罗蜜檀那波罗蜜毕竟离。乃至一切</a><a name="0359b10" id="0359b10">种智毕竟离。须菩提。若般若波罗蜜毕竟离。</a><a name="0359b11" id="0359b11">乃至一切种智毕竟离。以是故能得阿耨多</a><a name="0359b12" id="0359b12">罗三藐三菩提。须菩提。若般若波罗蜜非毕</a><a name="0359b13" id="0359b13">竟离。乃至一切种智非毕竟离。是不名般</a><a name="0359b14" id="0359b14">若波罗蜜。不名禅波罗蜜乃至一切种智。</a><a name="0359b15" id="0359b15">须菩提。若般若波罗蜜毕竟离。乃至一切种</a><a name="0359b16" id="0359b16">智毕竟离。以是故。须菩提。非不因般若波</a><a name="0359b17" id="0359b17">罗蜜得阿耨多罗三藐三菩提。亦不以离</a><a name="0359b18" id="0359b18">得离。而得阿耨多罗三藐三菩提。非不因</a><a name="0359b19" id="0359b19">般若波罗蜜。须菩提白佛言。世尊。菩萨摩诃</a><a name="0359b20" id="0359b20">萨所行义甚深。佛言。如是须菩提。菩萨摩</a><a name="0359b21" id="0359b21">诃萨所行义甚深。须菩提。诸菩萨摩诃萨能</a><a name="0359b22" id="0359b22">为难事。所谓行是深义。而不证声闻辟支</a><a name="0359b23" id="0359b23">佛地。须菩提白佛言。世尊。如我从佛闻义。</a><a name="0359b24" id="0359b24">菩萨摩诃萨所行不为难。何以故。是菩萨</a><a name="0359b25" id="0359b25">摩诃萨不得是义可作证。亦不得般若波</a><a name="0359b26" id="0359b26">罗蜜作证。亦无作证者。世尊。若一切法不</a><a name="0359b27" id="0359b27">可得。何等是义可作证。何等是般若波罗</a><a name="0359b28" id="0359b28">蜜作证。何等是作证者。作证已得阿耨多</a><a name="0359b29" id="0359b29">罗三藐三菩提。世尊。是名菩萨摩诃萨无所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080359a.htm'><img src='up.gif' border=0></a>
<a href='T080359c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>