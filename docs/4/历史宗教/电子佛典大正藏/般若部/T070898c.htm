<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0898c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷561)</font> 第五会 第五分如来品第十五之一 <font face='Arial'>T07, p0898c</h2></font><hr>
<span class='old'>
</a><a name="0898b28" id="0898b28">随顺虚空观察般若波罗蜜多。是为随顺一</a><a name="0898b29" id="0898b29">切智心观察般若波罗蜜多。所以者何。以一</span><a name="0898c01" id="0898c01">切智无量无边。若无量无边即非色亦非受</a><a name="0898c02" id="0898c02">想行识。无得无现观无智无识。无生无灭无</a><a name="0898c03" id="0898c03">修无作。无所从来亦无所去。无方无域亦无</a><a name="0898c04" id="0898c04">所住。唯可说为无量无边。善现当知。虚空无</a><a name="0898c05" id="0898c05">量无边故一切智亦无量无边。一切智无量</a><a name="0898c06" id="0898c06">无边故无能证者。非色能证乃至非识能证。</a><a name="0898c07" id="0898c07">非布施波罗蜜多能证。乃至非般若波罗蜜</a><a name="0898c08" id="0898c08">多能证。所以者何。色乃至识即一切智无二</a><a name="0898c09" id="0898c09">无别。布施波罗蜜多乃至般若波罗蜜多即</a><a name="0898c10" id="0898c10">一切智无二无别</a><a name="0898c11" id="0898c11"><p>尔时欲界梵世天子。俱诣佛所同白佛言。如</a><a name="0898c12" id="0898c12">是般若波罗蜜多。极为甚深难见难觉。尔时</a><a name="0898c13" id="0898c13">佛告诸天子言。如是如是。如汝所说。我观此</a><a name="0898c14" id="0898c14">义初成佛时。宴坐思惟不乐说法。谓作是念。</a><a name="0898c15" id="0898c15">我法甚深非诸世间卒能信受。我所证法即</a><a name="0898c16" id="0898c16">是般若波罗蜜多。此法甚深非能证非所证。</a><a name="0898c17" id="0898c17">无证处无证时。由此而证亦不可得。天子当</a><a name="0898c18" id="0898c18">知。虚空甚深故此法甚深。我甚深故此法甚</a><a name="0898c19" id="0898c19">深。一切法性无来去故此法甚深。时诸天子</a><a name="0898c20" id="0898c20">复白佛言。甚奇世尊。佛所说法一切世间极</a><a name="0898c21" id="0898c21">难信解。佛所说法无取无舍。世间有情行取</a><a name="0898c22" id="0898c22">舍故。尔时佛告诸天子言。如是如是。如汝所</a><a name="0898c23" id="0898c23">说。具寿善现便白佛言。佛所说法微妙甚深。</a><a name="0898c24" id="0898c24">于一切法皆能随顺。无所障碍与虚空等。佛</a><a name="0898c25" id="0898c25">所说法毕竟不生。一切生法不可得故。佛所</a><a name="0898c26" id="0898c26"><span class='corr'>说</span>法都无处所。一切处所不可得故。佛言。善</a><a name="0898c27" id="0898c27">现。如是如是。时诸天子便白佛言。大德善现</a><a name="0898c28" id="0898c28">是真佛子随如来生。诸有所说一切皆与空</a><a name="0898c29" id="0898c29">相应故。尔时善现语诸天子。汝等说我随如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070898b.htm'><img src='up.gif' border=0></a>
<a href='T070899a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>