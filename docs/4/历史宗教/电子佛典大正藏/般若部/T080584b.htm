<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0584b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷10)</font> 昙无竭品第二十八 <font face='Arial'>T08, p0584b</h2></font><hr>
<span class='old'>
</a><a name="0584a28" id="0584a28">空性即是如来。善男子。离是诸法无有如来。</a><a name="0584a29" id="0584a29">是诸法如诸如来如。皆是一如无二无别。善男</span><a name="0584b01" id="0584b01">子。是如唯一无二无三。离诸数无所有。善男</a><a name="0584b02" id="0584b02">子。譬如春末后月日中热时见野马动。愚夫</a><a name="0584b03" id="0584b03">逐之谓当得水。善男子。于意云何。是水从</a><a name="0584b04" id="0584b04">何所来。为从东海来。南西北海来。萨陀波仑</a><a name="0584b05" id="0584b05">白大师言。焰中尚无有水。<span class='corr'></span>况有来处去</a><a name="0584b06" id="0584b06">处。但是愚人无有智故。于无水中而生水想。</a><a name="0584b07" id="0584b07">实无有水。善男子。若有人以如来身色音声</a><a name="0584b08" id="0584b08">而生贪着。如是人等分别诸佛有去来相。当</a><a name="0584b09" id="0584b09">知是等愚痴无智。如无水中而生水想。何以</a><a name="0584b10" id="0584b10">故。诸佛如来不应以色身见。诸佛如来皆是</a><a name="0584b11" id="0584b11">法身故。善男子。诸法实相无来无去。诸佛</a><a name="0584b12" id="0584b12">如来亦复如是。善男子。譬如幻师幻作象兵</a><a name="0584b13" id="0584b13">马兵车兵步兵无来无去。当知诸佛无来无</a><a name="0584b14" id="0584b14">去亦复如是。善男子。如人梦中见有如来。若</a><a name="0584b15" id="0584b15">一若二若十若二十。若五十若百若过百</a><a name="0584b16" id="0584b16">数觉已乃至不见有一如来。善男子。于意云</a><a name="0584b17" id="0584b17">何。是诸如来从何所来去。至何所。萨陀波仑</a><a name="0584b18" id="0584b18">白大师言。梦无定法皆是虚妄。善男子。如</a><a name="0584b19" id="0584b19">来说一切法虚妄如梦。若人不知诸法虚妄</a><a name="0584b20" id="0584b20">如梦。以色身名字语言章句而生贪着。如是</a><a name="0584b21" id="0584b21">人等分别诸佛而有来去。不知诸法相故。若</a><a name="0584b22" id="0584b22">人于佛分别来去。当知是人凡夫无智。数</a><a name="0584b23" id="0584b23">受生死往来六道。离般若波罗蜜离于佛</a><a name="0584b24" id="0584b24">法。善男子。若能如实知佛所说一切诸法虚</a><a name="0584b25" id="0584b25">妄如梦。是人于法则不分别若来若去若生</a><a name="0584b26" id="0584b26">若灭。若不分别。是人则以诸法实相而观</a><a name="0584b27" id="0584b27">如来。若以法相知如来者。是人则不分别如</a><a name="0584b28" id="0584b28">来若来若去。若能如是知诸法相。是人则</a><a name="0584b29" id="0584b29">行般若波罗蜜。近阿耨多罗三藐三菩提。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080584a.htm'><img src='up.gif' border=0></a>
<a href='T080584c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>