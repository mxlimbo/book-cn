<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0620b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷9)</font> 赞持品第十之一 <font face='Arial'>T08, p0620b</h2></font><hr>
<span class='old'>
</a><a name="0620a28" id="0620a28">多法门。能受持读诵记念思惟为人演说。如</a><a name="0620a29" id="0620a29">所说学如所说行如理相应。是人已于无量</span><a name="0620b01" id="0620b01">无数佛世尊所。恭敬供养种诸善根。又若有</a><a name="0620b02" id="0620b02">人。闻此般若波罗蜜多法门。不惊不怖不退</a><a name="0620b03" id="0620b03">不没者。是人久于过去如来应供正等正觉</a><a name="0620b04" id="0620b04">所。已曾听受此甚深法请问其义。于是法中</a><a name="0620b05" id="0620b05">如理修习。是故今闻不生惊怖。如所说学如</a><a name="0620b06" id="0620b06">所说行如理相应</a><a name="0620b07" id="0620b07"><p>尔时尊者舍利子。知帝释天主心所念已即</a><a name="0620b08" id="0620b08">白佛言。世尊。若有人闻此甚深般若波罗蜜</a><a name="0620b09" id="0620b09">多法门。发信解心尊重恭敬。受持读诵为人</a><a name="0620b10" id="0620b10">演说。如所说学如所说行如理相应者。是人</a><a name="0620b11" id="0620b11">应如不退转菩萨摩诃萨功德无异。何以故。</a><a name="0620b12" id="0620b12">此甚深般若波罗蜜多法门。若人以少善根</a><a name="0620b13" id="0620b13">不能得闻。又若于先佛所不曾修习者。是故</a><a name="0620b14" id="0620b14">今时即不能生清净信解。又复世尊。若有人</a><a name="0620b15" id="0620b15">闻此甚深般若波罗蜜多法门。生违背毁谤</a><a name="0620b16" id="0620b16">者。当知是人于先佛所曾闻是法。尔时已生</a><a name="0620b17" id="0620b17">违背毁谤。何以故。是人虽复以少善根。先</a><a name="0620b18" id="0620b18">得闻此甚深般若波罗蜜多法门。而为懈怠</a><a name="0620b19" id="0620b19">所覆。不起精进无信无忍。于甚深法不生爱</a><a name="0620b20" id="0620b20">乐。由不乐故不能解了。以其不了又复不能</a><a name="0620b21" id="0620b21">请问诸佛及佛弟子。由是缘故今闻此法起</a><a name="0620b22" id="0620b22">违谤者。当知往昔已生违谤</a><a name="0620b23" id="0620b23"><p>尔时帝释天主白佛言。世尊。若人敬礼般若</a><a name="0620b24" id="0620b24">波罗蜜多者。是即敬礼诸佛一切智智</a><a name="0620b25" id="0620b25"><p>佛告帝释天主言。如是如是。憍尸迦。若人敬</a><a name="0620b26" id="0620b26">礼般若波罗蜜多。是即敬礼诸佛一切智智。</a><a name="0620b27" id="0620b27">何以故。从一切智智。生般若波罗蜜多。般若</a><a name="0620b28" id="0620b28">波罗蜜多复生一切智智。诸菩萨摩诃萨行</a><a name="0620b29" id="0620b29">般若波罗蜜多时。当如是住般若波罗蜜多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080620a.htm'><img src='up.gif' border=0></a>
<a href='T080620c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>