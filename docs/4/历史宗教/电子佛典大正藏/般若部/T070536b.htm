<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0536b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷498)</font> 第三会 第三分善现品第三之一 <font face='Arial'>T07, p0536b</h2></font><hr>
<span class='old'>
</a><a name="0536a28" id="0536a28">摩诃萨众宣说般若波罗蜜多。如我今者于</a><a name="0536a29" id="0536a29">此三千大千世界宣说般若波罗蜜多。有十</span><a name="0536b01" id="0536b01">二京天人等众。于一切法得无生忍。今于十</a><a name="0536b02" id="0536b02">方无量无数无边世界。各有无量无数无边</a><a name="0536b03" id="0536b03">诸有情类。闻彼诸佛为诸菩萨摩诃萨众宣</a><a name="0536b04" id="0536b04">说般若波罗蜜多。于空法中深生信解。皆发</a><a name="0536b05" id="0536b05">无上正等觉心。勤修菩萨摩诃萨行</a><a name="0536b06" id="0536b06"><p><b>　　<A NAME="n267"></A>第三分天帝品第四之一</b></a><a name="0536b07" id="0536b07"><p>尔时于此三千大千佛之世界。所有一切四</a><a name="0536b08" id="0536b08">大天王及诸天帝。展转乃至色究竟天。各与</a><a name="0536b09" id="0536b09">无量百千俱胝那庾多众俱来会坐。是诸天</a><a name="0536b10" id="0536b10">众净业所感异熟身光虽能照曜。而比如来</a><a name="0536b11" id="0536b11">所现常光。百分不及一。千分不及一。乃至邬</a><a name="0536b12" id="0536b12">波尼杀昙分亦不及一。所以者何。佛身常光</a><a name="0536b13" id="0536b13">威德炽盛。于诸光中最尊最胜。最上最妙。无</a><a name="0536b14" id="0536b14">比无等。无上第一。蔽诸天光皆令不现。如秋</a><a name="0536b15" id="0536b15">满月映夺众星。时天帝释白善现言。今此三</a><a name="0536b16" id="0536b16">千大千世界。所有一切四大天王及诸天帝。</a><a name="0536b17" id="0536b17">展转乃至色究竟天。各与眷属皆来集会。欲</a><a name="0536b18" id="0536b18">闻大德宣说般若波罗蜜多。唯愿大德哀愍</a><a name="0536b19" id="0536b19">为说。大德。何谓菩萨摩诃萨甚深般若波罗</a><a name="0536b20" id="0536b20">蜜多。云何菩萨摩诃萨应住般若波罗蜜多。</a><a name="0536b21" id="0536b21">云何菩萨摩诃萨应学般若波罗蜜多。尔时</a><a name="0536b22" id="0536b22">具寿善现告天帝释言。憍尸迦。汝等天众皆</a><a name="0536b23" id="0536b23">应谛听善思念之。吾当承佛威神之力。顺如</a><a name="0536b24" id="0536b24">来意为诸菩萨摩诃萨众宣说般若波罗蜜</a><a name="0536b25" id="0536b25">多。如菩萨摩诃萨可于其中应如是住应如</a><a name="0536b26" id="0536b26">是学。憍尸迦。汝诸天等未发无上菩提心者</a><a name="0536b27" id="0536b27">今皆应发。憍尸迦。诸有已入声闻独觉正性</a><a name="0536b28" id="0536b28">离生。不复能发大菩提心。何以故。憍尸迦。</a><a name="0536b29" id="0536b29">彼于生死流已作限隔故。其中若有能发无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070536a.htm'><img src='up.gif' border=0></a>
<a href='T070536c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>