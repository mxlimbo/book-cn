<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0935a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷568)</font> 第六会 第六分念住品第五 <font face='Arial'>T07, p0935a</h2></font><hr>
<span class='old'>
</a><a name="0934c28" id="0934c28">读诵不知时节。见善不重见恶不怖。如象无</a><a name="0934c29" id="0934c29">钩马无辔勒。放逸不制喜生嗔忿。心无慈念</span><a name="0935a01" id="0935a01">见苦不愍。遇疾不瞻于死不怖。处大火聚都</a><a name="0935a02" id="0935a02">不求出。应作不作非作反作。不思而思应思</a><a name="0935a03" id="0935a03">不思。非望而求不出谓出。非路谓路未得谓</a><a name="0935a04" id="0935a04">得。乐习重恶远离大善。毁訾大乘及大乘人。</a><a name="0935a05" id="0935a05">赞叹小道及学小者。多乐斗乱好粗恶言。心</a><a name="0935a06" id="0935a06">无慈悲令他怖畏。出言粗鄙语无一实。乐着</a><a name="0935a07" id="0935a07">戏论而不能舍。如是等事名障善法。天王当</a><a name="0935a08" id="0935a08">知。诸菩萨摩诃萨行深般若波罗蜜多。修习</a><a name="0935a09" id="0935a09">空行灭戏论法。作是思惟。所观境界皆悉空</a><a name="0935a10" id="0935a10">无。能观之心亦复非有。无能所观二种差别。</a><a name="0935a11" id="0935a11">诸法一相。所谓无相。如是思惟遣内外相。不</a><a name="0935a12" id="0935a12">见身心亦不见法。次第相续修学止观。观谓</a><a name="0935a13" id="0935a13">如实见法。止谓一心不乱。菩萨如是修观行</a><a name="0935a14" id="0935a14">已即得净戒。戒清净故行亦清净。是名菩萨</a><a name="0935a15" id="0935a15">行深般若波罗蜜多观行清净。天王当知。诸</a><a name="0935a16" id="0935a16">菩萨摩诃萨行深般若波罗蜜多。护持如来</a><a name="0935a17" id="0935a17">无上法藏听受正法。为护法故不为利养。为</a><a name="0935a18" id="0935a18">三宝种不断绝故。不为恭敬。为欲守护大乘</a><a name="0935a19" id="0935a19">行故。不为名誉。无归依者令得归依。无救济</a><a name="0935a20" id="0935a20">者令得救济。无安乐者令得安乐。无慧眼者</a><a name="0935a21" id="0935a21">令得慧眼。修小乘者示声闻道。学中乘者示</a><a name="0935a22" id="0935a22">独觉道。行大乘者示无上道。如是听法为无</a><a name="0935a23" id="0935a23">上智。终不为得下劣之乘。天王当知。诸菩萨</a><a name="0935a24" id="0935a24">摩诃萨行深般若波罗蜜多。善知种种毗奈</a><a name="0935a25" id="0935a25">耶法。谓毗奈耶。毗奈耶行。毗奈耶甚深。毗奈</a><a name="0935a26" id="0935a26">耶微细。净与不净有失无失。别解脱本。声</a><a name="0935a27" id="0935a27">闻毗奈耶。菩萨毗奈耶。是诸菩萨行深般若</a><a name="0935a28" id="0935a28">波罗蜜多。于如是等毗奈耶法皆悉善知。天</a><a name="0935a29" id="0935a29">王当知。诸菩萨摩诃萨行深般若波罗蜜多。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070934c.htm'><img src='up.gif' border=0></a>
<a href='T070935b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>