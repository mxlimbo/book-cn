<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0865a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷1)</font> <font face='Arial'>T08, p0865a</h2></font><hr>
<span class='old'>
<p><p></span><a name="0865a01" id="0865a01"></a><a name="0865a02" id="0865a02"><p><b>　　<A NAME="n676"></A>No. 261</b></a><a name="0865a03" id="0865a03"><p><b>　　<A NAME="n677"></A>大乘理趣六波罗蜜多经序</b></a><a name="0865a04" id="0865a04"></a><a name="0865a05" id="0865a05"><p><span class='byline'>　　　　御制</span><br></a><a name="0865a06" id="0865a06"><p>大朴既散有为遂作。名利牵乎代。巧智丧乎</a><a name="0865a07" id="0865a07">真。爱恶攻其性情。因缘竖其染习。内则百虑</a><a name="0865a08" id="0865a08">无节。外则六根竞诱。天理灭而莫知。道源</a><a name="0865a09" id="0865a09">迷而忘返。沦溺苦海劫尽还初。惟至人了万</a><a name="0865a10" id="0865a10">物之宗。趣三界之表。廓独立而不改。遍诸有</a><a name="0865a11" id="0865a11">而常然。故能开导群疑济拔流品。六波罗蜜</a><a name="0865a12" id="0865a12">经者。众法之津梁。度门之圆极也。昔日月灯</a><a name="0865a13" id="0865a13">明如来为菩萨说。历劫旷远真偈寂寥。文殊</a><a name="0865a14" id="0865a14">师利往于耆阇会中。尝与弥勒菩萨语及斯</a><a name="0865a15" id="0865a15">事。成一切种智。会无量义因。唯佛能知唯佛</a><a name="0865a16" id="0865a16">能说。教必有主其在兹乎。是以释迦如来。为</a><a name="0865a17" id="0865a17">法而出俟时而现。三身不异故处代而常</a><a name="0865a18" id="0865a18">离。万行无修故随方而自在。运慈悲之力开</a><a name="0865a19" id="0865a19">护摄之门。因其六尘示之六度。导于法分令</a><a name="0865a20" id="0865a20">证法身。结习纷纶乘理而悟。是真般若之旨</a><a name="0865a21" id="0865a21">也。故有慈氏善问大音赞言。天垂宝花云集</a><a name="0865a22" id="0865a22">仙盖。甘露流液光明烛幽。使迷方浅深皆得</a><a name="0865a23" id="0865a23">自然之慧。恒沙亿众能通般若之智。尝试论</a><a name="0865a24" id="0865a24">之先儒有言。诚者自成而道自导也。夫诚己</a><a name="0865a25" id="0865a25">于内。则不勉而中不思而得。诚物于外。则不</a><a name="0865a26" id="0865a26">言而应不为而成。其内者证法之身。其外者</a><a name="0865a27" id="0865a27">大悲之力。德产之致也密化育之功也。大春</a><a name="0865a28" id="0865a28">风发吹万类咸滋。旭日升昼群阴尽释。乾坤</a><a name="0865a29" id="0865a29">易简之道是则大同。神明幽赞之情孰云区<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080864b.htm'><img src='up.gif' border=0></a>
<a href='T080865b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>