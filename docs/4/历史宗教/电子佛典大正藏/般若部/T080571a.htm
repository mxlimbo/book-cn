<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0571a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷7)</font> 阿毗跋致觉魔品第十九 <font face='Arial'>T08, p0571a</h2></font><hr>
<span class='old'>
</a><a name="0570c28" id="0570c28">须菩提。我不说菩萨远离在于阿练若处空</a><a name="0570c29" id="0570c29">闲处山间树下旷绝之处。世尊。若阿练若处</span><a name="0571a01" id="0571a01">空闲处山间树下旷绝之处。不名远离者。更</a><a name="0571a02" id="0571a02">有何等远离。须菩提。若菩萨远离声闻辟支</a><a name="0571a03" id="0571a03">佛心。如是远离。若近聚落亦名远离。若在阿</a><a name="0571a04" id="0571a04">练若处空闲处山间树下旷绝之处。亦名远</a><a name="0571a05" id="0571a05">离。须菩提。如是远离我所听许。若菩萨昼夜</a><a name="0571a06" id="0571a06">修行如是远离。若近聚落亦名远离。若在阿</a><a name="0571a07" id="0571a07">练若处空闲处山间树下旷绝之处。亦名远</a><a name="0571a08" id="0571a08">离。须菩提。若恶魔所称赞远离。阿练若处空</a><a name="0571a09" id="0571a09">闲处山间树下旷绝之处。是菩萨虽有如是</a><a name="0571a10" id="0571a10">远离。而不远离声闻辟支佛心。不修般若波</a><a name="0571a11" id="0571a11">罗蜜。不为具足一切智慧。是则名为杂糅行</a><a name="0571a12" id="0571a12">者。是菩萨行是远离则不清净。轻余菩萨近</a><a name="0571a13" id="0571a13">聚落住心清净者。远离声闻辟支佛心者。不</a><a name="0571a14" id="0571a14">杂恶不善法。得诸禅定背舍三昧诸神通力。</a><a name="0571a15" id="0571a15">通达般若波罗蜜者。是无方便菩萨虽在百</a><a name="0571a16" id="0571a16">由旬空旷之处。但有鸟兽寇贼恶鬼所行处</a><a name="0571a17" id="0571a17">住。若百千万亿岁若过是数。而不能知真远</a><a name="0571a18" id="0571a18">离相。远于真远离。不知深心发阿耨多罗三藐</a><a name="0571a19" id="0571a19">三菩提心。如是菩萨。亦名愦闹行者。若贪着</a><a name="0571a20" id="0571a20">依止如是远离。是则不能令我心喜。何以故。</a><a name="0571a21" id="0571a21">我所听许远离行中。不见是人。是人无有</a><a name="0571a22" id="0571a22">如是远离。须菩提。复有恶魔到菩萨所住虚</a><a name="0571a23" id="0571a23">空中作是言。善哉善哉。汝所行者是真远离</a><a name="0571a24" id="0571a24">佛所称赞。以是远离。汝当疾得阿耨多罗三</a><a name="0571a25" id="0571a25">藐三菩提。是菩萨从远离所来至聚落。见余</a><a name="0571a26" id="0571a26">比丘求佛道者心性和柔。便生轻慢。汝是愦</a><a name="0571a27" id="0571a27">闹行者。须菩提。是菩萨以愦闹为真远离。以</a><a name="0571a28" id="0571a28">真远离为愦闹。如是说其过恶。不生恭敬心。</a><a name="0571a29" id="0571a29">应恭敬而反轻慢。应轻慢而反恭敬。作是念。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080570c.htm'><img src='up.gif' border=0></a>
<a href='T080571b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>