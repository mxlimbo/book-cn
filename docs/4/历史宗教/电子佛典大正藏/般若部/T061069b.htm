<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1069b</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷400)</font> 初分法涌菩萨品第七十八之一 <font face='Arial'>T06, p1069b</h2></font><hr>
<span class='old'>
</a><a name="1069a28" id="1069a28">法。若于如是诸佛所说甚深法义。能如实知</a><a name="1069a29" id="1069a29">不执佛身是名是色。亦不谓佛有来有去。当</span><a name="1069b01" id="1069b01">知彼人于佛所说甚深法义如实解了。不执</a><a name="1069b02" id="1069b02">诸法有来有去有生有灭有染有净。由不执</a><a name="1069b03" id="1069b03">故能行般若波罗蜜多。亦能勤修一切佛法。</a><a name="1069b04" id="1069b04">则为邻近所求无上正等菩提。亦名如来真</a><a name="1069b05" id="1069b05">净弟子。终不虚受国人信施。能与一切作良</a><a name="1069b06" id="1069b06">福田。应受世间人天供养</a><a name="1069b07" id="1069b07"><p>复次善男子。如大海中有诸珍宝。如是珍宝</a><a name="1069b08" id="1069b08">非十方来。亦非有情于中造作。亦非此宝无</a><a name="1069b09" id="1069b09">因缘生。然诸有情善根力故。令大海内有诸</a><a name="1069b10" id="1069b10">宝生。是宝生时依因缘力和合故有。无所从</a><a name="1069b11" id="1069b11">来。是宝灭时于十方面亦无所去。但由有情</a><a name="1069b12" id="1069b12">善根力尽令彼灭没。所以者何。诸有为法。缘</a><a name="1069b13" id="1069b13">合故生。缘离故灭。于中都无生者灭者。是</a><a name="1069b14" id="1069b14">故诸法无来无去。诸如来身亦复如是。于十</a><a name="1069b15" id="1069b15">方面无所从来。亦非于中有造作者。亦不可</a><a name="1069b16" id="1069b16">说无因缘生。然依本修净行圆满。为因缘</a><a name="1069b17" id="1069b17">故及依有情先修见佛。业成熟故有如来身</a><a name="1069b18" id="1069b18">出现于世。佛身灭时于十方面亦无所去。但</a><a name="1069b19" id="1069b19">由因缘和合力尽即便灭没。是故诸佛无来</a><a name="1069b20" id="1069b20">无去</a><a name="1069b21" id="1069b21"><p>复次善男子。譬如箜篌依止种种因缘和合</a><a name="1069b22" id="1069b22">而有声生。是声因缘。所谓槽颈绳棍弦等人</a><a name="1069b23" id="1069b23">功作意。如是一一不能生声。要和合时其声</a><a name="1069b24" id="1069b24">方起。是声生位无所从来。于息灭时无所至</a><a name="1069b25" id="1069b25">去。善男子。诸如来身亦复如是。依止种种因</a><a name="1069b26" id="1069b26">缘而生。是身因缘。所谓无量福德智慧。及诸</a><a name="1069b27" id="1069b27">有情所修见佛善根成熟。如是一一不能生</a><a name="1069b28" id="1069b28">身。要和合时其身方起。是身生位无所从来。</a><a name="1069b29" id="1069b29">于灭没时无所至去。善男子。汝于如来应正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T061069a.htm'><img src='up.gif' border=0></a>
<a href='T061069c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>