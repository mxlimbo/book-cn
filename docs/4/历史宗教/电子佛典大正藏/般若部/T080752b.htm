<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0235 金刚般若波罗蜜经 0752b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 235 金刚般若波罗蜜经</font> <font face='Arial'>(卷1)</font> <font face='Arial'>T08, p0752b</h2></font><hr>
<span class='old'>
</a><a name="0752a28" id="0752a28">功德。须菩提。以诸菩萨不受福德故。须</a><a name="0752a29" id="0752a29">菩提白佛言。世尊。云何菩萨不受福德。须</span><a name="0752b01" id="0752b01">菩提。菩萨所作福德不应贪着。是故说不</a><a name="0752b02" id="0752b02">受福德</a><a name="0752b03" id="0752b03"><p>须菩提。若有人言如来若来若去若坐若</a><a name="0752b04" id="0752b04">卧。是人不解我所说义。何以故。如来者无</a><a name="0752b05" id="0752b05">所从来亦无所去故名如来</a><a name="0752b06" id="0752b06"><p>须菩提。若善男子善女人。以三千大千世界</a><a name="0752b07" id="0752b07">碎为微尘。于意云何。是微尘众宁为多不。</a><a name="0752b08" id="0752b08">甚多世尊。何以故。若是微尘众实有者。佛</a><a name="0752b09" id="0752b09">则不说是微尘众。所以者何。佛说微尘众</a><a name="0752b10" id="0752b10">则非微尘众。是名微尘众。世尊。如来所说</a><a name="0752b11" id="0752b11">三千大千世界则非世界。是名世界。何以</a><a name="0752b12" id="0752b12">故。若世界实有者则是一合相。如来说一合</a><a name="0752b13" id="0752b13">相则非一合相。是名一合相。须菩提。一合</a><a name="0752b14" id="0752b14">相者则是不可说。但凡夫之人贪着其事</a><a name="0752b15" id="0752b15"><p>须菩提。若人言佛说我见人见众生见寿者</a><a name="0752b16" id="0752b16">见。须菩提。于意云何。是人解我所说义</a><a name="0752b17" id="0752b17">不。世尊。是人不解如来所说义。何以故。</a><a name="0752b18" id="0752b18">世尊说我见人见众生见寿者见即非我见</a><a name="0752b19" id="0752b19">人见众生见寿者见。是名我见人见众生见</a><a name="0752b20" id="0752b20">寿者见。须菩提。发阿耨多罗三藐三菩提心</a><a name="0752b21" id="0752b21">者。于一切法。应如是知如是见如是信解</a><a name="0752b22" id="0752b22">不生法相。须菩提。所言法相者。如来说即</a><a name="0752b23" id="0752b23">非法相。是名法相。须菩提。若有人以满</a><a name="0752b24" id="0752b24">无量阿僧祇世界七宝持用布施。若有善男</a><a name="0752b25" id="0752b25">子善女人发菩萨心者。持于此经乃至四</a><a name="0752b26" id="0752b26">句偈等。受持读诵为人演说其福胜彼。云何</a><a name="0752b27" id="0752b27">为人演说。不取于相如如不动。何以故<p class='lg'></a><br><a name="0752b28" id="0752b28">　　一切有为法　　　如梦幻泡影</a><br><a name="0752b29" id="0752b29">　　如露亦如电　　　应作如是观　</p></a><a name="0752b30" id="0752b30">佛说是经已。长老须菩提及诸比丘比丘尼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080752a.htm'><img src='up.gif' border=0></a>
<a href='T080752c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>