<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0016b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷3)</font> 空行品第十二 <font face='Arial'>T08, p0016b</h2></font><hr>
<span class='old'>
</a><a name="0016a28" id="0016a28">所有。有三昧名于诸法无所生。是诸菩萨</a><a name="0016a29" id="0016a29">摩诃萨无量无限广大之用。非声闻辟支佛</span><a name="0016b01" id="0016b01">所知。菩萨摩诃萨不离是三昧便疾得阿耨</a><a name="0016b02" id="0016b02">多罗三耶三菩。舍利弗问须菩提。但是三昧</a><a name="0016b03" id="0016b03">使菩萨疾成阿耨多罗三耶三菩耶。颇复有</a><a name="0016b04" id="0016b04">余三昧。须菩提报言。亦复有余三昧令菩萨</a><a name="0016b05" id="0016b05">疾成得佛。舍利弗问言。何者是。须菩提言。</a><a name="0016b06" id="0016b06">有三昧名首楞严菩萨行。是三昧亦疾得佛。</a><a name="0016b07" id="0016b07">复有宝印三昧。师子游步三昧。月三昧。作</a><a name="0016b08" id="0016b08">月幢三昧。诸法印三昧。照顶三昧。真法性</a><a name="0016b09" id="0016b09">三昧。必造幢三昧。金刚三昧。诸法所入印</a><a name="0016b10" id="0016b10">三昧。三昧王所入三昧。王印三昧。力进三昧。</a><a name="0016b11" id="0016b11">宝器三昧。必入辩才三昧。如是等三昧。菩萨</a><a name="0016b12" id="0016b12">摩诃萨悉学已便疾得佛。舍利弗。复有无央</a><a name="0016b13" id="0016b13">数不可计三昧。菩萨所应学。亦复令菩萨疾</a><a name="0016b14" id="0016b14">得佛。须菩提承佛威神言。若有菩萨摩诃萨</a><a name="0016b15" id="0016b15">行是三昧者。已为过去佛所授决已。今现在</a><a name="0016b16" id="0016b16">诸佛亦授其决已。亦不见三昧亦不念三昧。</a><a name="0016b17" id="0016b17">亦不贡高念言我得是三昧。亦不念言我住</a><a name="0016b18" id="0016b18">是三昧。都无三昧想。舍利弗问须菩提言。</a><a name="0016b19" id="0016b19">诸有住是三昧者。为已从过去诸佛授记已</a><a name="0016b20" id="0016b20">耶。须菩提言。不也舍利弗。何以故。般若波</a><a name="0016b21" id="0016b21">罗蜜及三昧菩萨无有异。菩萨则是三昧。三</a><a name="0016b22" id="0016b22">昧则是菩萨。般若波罗蜜亦尔等无有异。而</a><a name="0016b23" id="0016b23">善男子不知诸法等三昧。何以故不知。菩萨</a><a name="0016b24" id="0016b24">以不见是三昧。是故不知。于是世尊赞叹须</a><a name="0016b25" id="0016b25">菩提言。善哉善哉。如我所叹誉。汝于诸空</a><a name="0016b26" id="0016b26">寂行者第一。菩萨摩诃萨当作是学六波罗</a><a name="0016b27" id="0016b27">蜜及三十七品及佛十八法。舍利弗白佛言。</a><a name="0016b28" id="0016b28">菩萨摩诃萨当作是学般若波罗蜜耶。佛言。</a><a name="0016b29" id="0016b29">当作是学六波罗蜜三十七品及佛十八法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080016a.htm'><img src='up.gif' border=0></a>
<a href='T080016c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>