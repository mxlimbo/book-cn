<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0716a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷5)</font> 证劝品第九 <font face='Arial'>T08, p0716a</h2></font><hr>
<span class='old'>
</a><a name="0715c28" id="0715c28">色。帝释色。梵王色。霜色。雌黄色。朱色。薝</a><a name="0715c29" id="0715c29">卜伽色。须摩那色。婆利师迦色。波头摩色。</span><a name="0716a01" id="0716a01">拘勿头色。分陀利色。功德天色。鹅色。孔雀</a><a name="0716a02" id="0716a02">色。珊瑚色。如意珠色。虚空色。天见是天人</a><a name="0716a03" id="0716a03">见是人。大王。十方恒河沙世界中。一切众</a><a name="0716a04" id="0716a04">生色形相貌。菩萨摩诃萨悉现如是。何以故。</a><a name="0716a05" id="0716a05">菩萨摩诃萨行般若波罗蜜。不舍一众生故</a><a name="0716a06" id="0716a06">遍能摄取。何以故。一切众生心各不同。是</a><a name="0716a07" id="0716a07">故菩萨种种示现。何以故。菩萨摩诃萨。过</a><a name="0716a08" id="0716a08">去世中有大愿力。随诸众生心所乐见而受</a><a name="0716a09" id="0716a09">化者。即为示现所欲见身。大王。如净明镜</a><a name="0716a10" id="0716a10">本无影像。随诸外色若好若丑。种种悉现。亦</a><a name="0716a11" id="0716a11">不分别我体明净能现众色。菩萨摩诃萨行</a><a name="0716a12" id="0716a12">般若波罗蜜亦复如是。无功用心随众生乐。</a><a name="0716a13" id="0716a13">种种示现悉令悦彼。而不分别我能现身。大</a><a name="0716a14" id="0716a14">王。菩萨摩诃萨行般若波罗蜜。于一座中随</a><a name="0716a15" id="0716a15">诸听众。或见菩萨说法。或见佛说法。或见</a><a name="0716a16" id="0716a16">辟支佛说法。或见声闻说法。或见帝释。或见</a><a name="0716a17" id="0716a17">梵王。或见摩醯首罗。或见围纽天。或见四</a><a name="0716a18" id="0716a18">天王。或见转轮圣王。或见沙门。或见婆罗</a><a name="0716a19" id="0716a19">门。或见刹利。或见毗舍首陀。或见居士。或见</a><a name="0716a20" id="0716a20">长者。或见坐宝台中。或见坐莲华上。或见</a><a name="0716a21" id="0716a21">行在地上。或见飞腾虚空。或见说法。或入</a><a name="0716a22" id="0716a22">三昧。大王。菩萨摩诃萨行般若波罗蜜为度</a><a name="0716a23" id="0716a23">众生。无一形相及一威仪不示现者。大王。般</a><a name="0716a24" id="0716a24">若波罗蜜。无形无相。犹如虚空遍一切处。</a><a name="0716a25" id="0716a25">譬如虚空无诸戏论。般若波罗蜜亦复如是</a><a name="0716a26" id="0716a26">过诸语言。又如虚空世所受用。般若波罗蜜</a><a name="0716a27" id="0716a27">亦复如是。一切凡圣之所受用。又如虚空无</a><a name="0716a28" id="0716a28">有分别。般若波罗蜜亦复如是无分别心。譬</a><a name="0716a29" id="0716a29">如虚空容受众色。般若波罗蜜亦能容受一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080715c.htm'><img src='up.gif' border=0></a>
<a href='T080716b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>