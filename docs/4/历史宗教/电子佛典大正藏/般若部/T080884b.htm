<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0884b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷4)</font> 布施波罗蜜多品第五 <font face='Arial'>T08, p0884b</h2></font><hr>
<span class='old'>
</a><a name="0884a28" id="0884a28">与一切众生。得百福相庄严其身。若施宝冠</a><a name="0884a29" id="0884a29">庄严之具。璎珞环钏耳珰珠鬘种种校饰。愿</span><a name="0884b01" id="0884b01">与一切众生。获八十种好庄严法身。若施阿</a><a name="0884b02" id="0884b02">兰若修道之处。愿与一切众生。得四圣种依</a><a name="0884b03" id="0884b03">止之所。若施伏藏愿与一切众生。得佛无上</a><a name="0884b04" id="0884b04">功德法财。若施七宝及转轮王位自在安乐。</a><a name="0884b05" id="0884b05">愿与一切众生。得大力用以妙法手。拔济众</a><a name="0884b06" id="0884b06">生出十恶业。以十善水洗令清净。以净戒香</a><a name="0884b07" id="0884b07">用涂其身。除断一切恶名臭气。以惭愧衣服</a><a name="0884b08" id="0884b08">而为覆盖。以佛功德而为璎珞。以忍辱为花</a><a name="0884b09" id="0884b09">鬘庄严其身。以静虑为床座安处不动。以菩</a><a name="0884b10" id="0884b10">提冠置于顶上。处法王位而受灌顶。慈氏当</a><a name="0884b11" id="0884b11">知如是施者。此即名为菩萨行于小施</a><a name="0884b12" id="0884b12"><p>复次言大施者。菩萨摩诃萨于所爱敬贞顺</a><a name="0884b13" id="0884b13">妻妾。及以端正孝友男女。爱无双者以用布</a><a name="0884b14" id="0884b14">施。若我不舍此妻子者。云何得与一切众生</a><a name="0884b15" id="0884b15">为法父母。及能怜爱一切众生。悲愍救护如</a><a name="0884b16" id="0884b16">己爱子。能令离于生老病死。以是义故菩萨</a><a name="0884b17" id="0884b17">摩诃萨。一切宠爱珍惜之者悉皆布施。乃至</a><a name="0884b18" id="0884b18">成佛无上菩提。慈氏当知如是施者。名为菩</a><a name="0884b19" id="0884b19">萨行于大施</a><a name="0884b20" id="0884b20"><p>复次第一义施者。菩萨摩诃萨以清净心。于</a><a name="0884b21" id="0884b21">自身手足皮肉骨髓。头目耳鼻乃至身命。以</a><a name="0884b22" id="0884b22">用布施心无吝惜。以此功德愿与一切众生。</a><a name="0884b23" id="0884b23">于当来世得佛金刚不坏之身。若施手足心</a><a name="0884b24" id="0884b24">无吝惜。愿与一切众生。于生死流转漂溺瀑</a><a name="0884b25" id="0884b25">河。无救护者。授正法手拔济令出置安乐地。</a><a name="0884b26" id="0884b26">若施耳鼻舌时。愿与一切众生于当来世。悉</a><a name="0884b27" id="0884b27">得诸佛清净五根。以是妙法庄严众生。若以</a><a name="0884b28" id="0884b28">血肉施诸众生。如是施时愿与一切众生。当</a><a name="0884b29" id="0884b29">得此身犹如大地。与诸有情作依止处。亦如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080884a.htm'><img src='up.gif' border=0></a>
<a href='T080884c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>