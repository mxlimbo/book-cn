<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0756c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷537)</font> 第三会 第三分宣化品第三十一之一 <font face='Arial'>T07, p0756c</h2></font><hr>
<span class='old'>
</a><a name="0756b28" id="0756b28">谓是地狱傍生鬼界人及诸天种种差别。谓</a><a name="0756b29" id="0756b29">四大王众天乃至非想非非想处。及有三乘</span><a name="0756c01" id="0756c01">分位差别。由如是业施设地狱。由如是业施</a><a name="0756c02" id="0756c02">设傍生。由如是业施设鬼界。由如是业施设</a><a name="0756c03" id="0756c03">人趣。有赡部洲胜身牛货俱卢洲等种种差</a><a name="0756c04" id="0756c04">别。由如是业施设天趣。有四大王众天乃至</a><a name="0756c05" id="0756c05">非想非非想处种种差别。由如是业施设预</a><a name="0756c06" id="0756c06">流乃至独觉。由如是业施设菩萨及诸如来。</a><a name="0756c07" id="0756c07">世尊。无性之法必无作用。如何可言。由此</a><a name="0756c08" id="0756c08">业故生于地狱。如是乃至由此业故生于非</a><a name="0756c09" id="0756c09">想非非想处。由此业故得预流果广说乃至</a><a name="0756c10" id="0756c10">独觉菩提。由此业故入菩萨位行菩萨道。由</a><a name="0756c11" id="0756c11">此业故便能证得一切智智。说名如来应正</a><a name="0756c12" id="0756c12">等觉。利益安乐一切有情。佛告善现。如是</a><a name="0756c13" id="0756c13">如是。如汝所说。无性法中不可施设诸法有</a><a name="0756c14" id="0756c14">异。无业无果亦无作用。但诸愚夫不了圣法</a><a name="0756c15" id="0756c15">毗奈耶故。不如实知诸法皆以无性为性。愚</a><a name="0756c16" id="0756c16">痴颠倒发起诸业。<span class='corr'>随</span>业差别受种种身。依如</a><a name="0756c17" id="0756c17">是身品类差别。施设地狱傍生鬼界人及诸</a><a name="0756c18" id="0756c18">天乃至非想非非想处。为欲拔济如是愚夫</a><a name="0756c19" id="0756c19">愚痴颠倒受生死苦。施设圣法及毗奈耶分</a><a name="0756c20" id="0756c20">位差别依此分位施设预流乃至独觉菩萨如</a><a name="0756c21" id="0756c21">来。然一切法无不皆以无性为性。无性法中</a><a name="0756c22" id="0756c22">实无异法。无业无果亦无作用。无性之法恒</a><a name="0756c23" id="0756c23">无性故。复次善现。如汝所说。无性之法必</a><a name="0756c24" id="0756c24">无作用。如何可言。由如是业得预流果。乃</a><a name="0756c25" id="0756c25">至证得一切智智。说名如来应正等觉。利益</a><a name="0756c26" id="0756c26">安乐一切有情。善现。于意云何。诸所修道</a><a name="0756c27" id="0756c27">是无性不。诸预流果一来不还阿罗汉果独</a><a name="0756c28" id="0756c28">觉菩提诸菩萨道一切智智是无性不。善现</a><a name="0756c29" id="0756c29">对曰。如是如是。诸所修道广说乃至一切智<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070756b.htm'><img src='up.gif' border=0></a>
<a href='T070757a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>