<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0115c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷16)</font> 种树品第七十一 <font face='Arial'>T08, p0115c</h2></font><hr>
<span class='old'>
</a><a name="0115b28" id="0115b28">言。如是如是。诸天世人皆当为之作礼。世</a><a name="0115b29" id="0115b29">尊。初发意菩萨为众生故。发阿耨多罗三</span><a name="0115c01" id="0115c01">耶三菩。得几所福。佛言。若有善男子善女人。</a><a name="0115c02" id="0115c02">教三千大千刹土中众生。皆立于罗汉辟支</a><a name="0115c03" id="0115c03">佛道。于意云何。得福宁多不。须菩提言。世</a><a name="0115c04" id="0115c04">尊。甚多甚多。佛言。不如是菩萨为众生发</a><a name="0115c05" id="0115c05">阿耨多罗三耶三菩意。其福倍多百倍千倍</a><a name="0115c06" id="0115c06">巨亿万倍。佛言。复置是三千大千刹土。若</a><a name="0115c07" id="0115c07">复有人教三千大千刹土中众生。令立黠地</a><a name="0115c08" id="0115c08">信地八地见地薄地净地已办地辟支佛地。</a><a name="0115c09" id="0115c09">其福不如发意菩萨为众生发阿耨多罗三耶</a><a name="0115c10" id="0115c10">三菩。其福甚多。百倍千倍巨亿万倍。须菩提。</a><a name="0115c11" id="0115c11">三千大千刹土中众生皆初发意。其福不如</a><a name="0115c12" id="0115c12">以正定菩萨功德。出彼上百千亿万倍。复令</a><a name="0115c13" id="0115c13">三千大千刹土满中成就菩萨。其福不如如</a><a name="0115c14" id="0115c14">来百千巨亿万倍。须菩提白佛言。新发意菩</a><a name="0115c15" id="0115c15">萨当念何等。佛言。当念萨云若。世尊。萨云</a><a name="0115c16" id="0115c16">若者。为何等务为何等尊相像。佛言。萨云</a><a name="0115c17" id="0115c17">若者无所有亦无有想。亦无无想。亦不生</a><a name="0115c18" id="0115c18">亦不现。须菩提言。世尊。但萨云若无所有。</a><a name="0115c19" id="0115c19">五阴内外空及有无空。四禅四等四无形禅。</a><a name="0115c20" id="0115c20">三十七品及三三昧。八惟无九次第十种力</a><a name="0115c21" id="0115c21">四无所畏。大慈大悲四无碍慧。佛十八法及</a><a name="0115c22" id="0115c22">六神通。诸有为无为性。复无所有耶。佛告</a><a name="0115c23" id="0115c23">须菩提。萨云若者自无所有。自无所有者空。</a><a name="0115c24" id="0115c24">世尊。何以故无所有。佛言。无所作者为无</a><a name="0115c25" id="0115c25">所有。以是故诸法所有无所有皆空。又须菩</a><a name="0115c26" id="0115c26">提。诸法空无相无愿。诸法如如诸法如真际</a><a name="0115c27" id="0115c27">诸法如法性。是故诸法所有皆无所有皆空。</a><a name="0115c28" id="0115c28">世尊。若诸法所有皆无所有者。何等是初发</a><a name="0115c29" id="0115c29">意菩萨沤和拘舍罗。行六波罗蜜行四禅四<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080115b.htm'><img src='up.gif' border=0></a>
<a href='T080116a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>