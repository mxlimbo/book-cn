<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0722c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷7)</font> 二行品第十四 <font face='Arial'>T08, p0722c</h2></font><hr>
<span class='old'>
</a><a name="0722b28" id="0722b28">来一切功德。般若波罗蜜摩诃迦楼那二法</a><a name="0722b29" id="0722b29">为体。离分别相无功用心利益众生。皆称彼</span><a name="0722c01" id="0722c01">意无时暂舍。文殊师利。菩萨摩诃萨行般若</a><a name="0722c02" id="0722c02">波罗蜜。与一切功德相应。三十二相八十种</a><a name="0722c03" id="0722c03">好。佛威神力悉能示现种种相貌。随诸众生</a><a name="0722c04" id="0722c04">根欲性行。或升兜率或从彼下。或现处胎。或</a><a name="0722c05" id="0722c05">现初生。或现童子。或园游戏。或现出家。或</a><a name="0722c06" id="0722c06">现苦行。或诣菩提树。或现成佛。或现转法</a><a name="0722c07" id="0722c07">轮。或现涅槃。如是种种为诸众生。尽竭生</a><a name="0722c08" id="0722c08">死。文殊师利。是名菩萨摩诃萨行般若波罗</a><a name="0722c09" id="0722c09">蜜境界。文殊师利菩萨白佛言。希有世尊。如</a><a name="0722c10" id="0722c10">此甚深般若波罗蜜。诸佛境界不可思议。佛</a><a name="0722c11" id="0722c11">告文殊师利菩萨言。如是如是。如汝所说。般</a><a name="0722c12" id="0722c12">若波罗蜜是不共法不可思议。何以故。一切</a><a name="0722c13" id="0722c13">凡夫声闻缘觉。不能通达。非其境界故。除</a><a name="0722c14" id="0722c14">佛如来更无得者。何以故。如如之理义甚</a><a name="0722c15" id="0722c15">深故。自在不动无漏界摄。教化众生利益圆</a><a name="0722c16" id="0722c16">满。是以名为诸佛境界。过诸语言第一义摄。</a><a name="0722c17" id="0722c17">无有觉观分别思量绝诸譬类。一切法中最</a><a name="0722c18" id="0722c18">为上品。不住生死不住涅槃。文殊师利。菩</a><a name="0722c19" id="0722c19">萨摩诃萨行般若波罗蜜。凡有五事不可思</a><a name="0722c20" id="0722c20">议。一者自性。二者方处。三者住。四者一异。</a><a name="0722c21" id="0722c21">五者利益。文殊师利。云何自性不可思议。色</a><a name="0722c22" id="0722c22">即是如求不可得。离色有如求不可得。受想</a><a name="0722c23" id="0722c23">行识亦复如是。地大即如求不可得。离地求</a><a name="0722c24" id="0722c24">如亦不可得。水火风大一切皆尔。眼入即如</a><a name="0722c25" id="0722c25">求不可得。离眼求如亦不可得。耳鼻舌身意</a><a name="0722c26" id="0722c26">一切皆尔。有法是如求不可得。无法是如亦</a><a name="0722c27" id="0722c27">不可得。若在欲界不可思议。若离欲界亦不</a><a name="0722c28" id="0722c28">可思议。色无色界一切皆尔。若在东方不可思</a><a name="0722c29" id="0722c29">议。若离东方不可思议。南西北方四维上下<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080722b.htm'><img src='up.gif' border=0></a>
<a href='T080723a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>