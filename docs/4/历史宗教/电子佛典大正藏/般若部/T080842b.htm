<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0246 仁王护国般若波罗蜜多经 0842b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 246 仁王护国般若波罗蜜多经</font> <font face='Arial'>(卷2)</font> 奉持品第七 <font face='Arial'>T08, p0842b</h2></font><hr>
<span class='old'>
</a><a name="0842a28" id="0842a28"><p>复次远行地菩萨摩诃萨。修无生忍证法无</a><a name="0842a29" id="0842a29">别。断诸业果细现行相。住于灭定起殊胜行。</span><a name="0842b01" id="0842b01">虽常寂灭广化众生。示入声闻常随佛智。示</a><a name="0842b02" id="0842b02">同外道示作魔王。随顺世间而常出世。于十</a><a name="0842b03" id="0842b03">阿僧祇劫行百万三昧。善巧方便广宣法藏。</a><a name="0842b04" id="0842b04">一切庄严皆得圆满</a><a name="0842b05" id="0842b05"><p>复次不动地菩萨摩诃萨。住无生忍体无增</a><a name="0842b06" id="0842b06">减。断诸功用心心寂灭。无身心相犹如虚空。</a><a name="0842b07" id="0842b07">此菩萨佛心菩提心涅槃心。悉皆不起由本</a><a name="0842b08" id="0842b08">愿故。诸佛加持能一念顷。而起智业双照平</a><a name="0842b09" id="0842b09">等。以十力智遍不可说大千世界。随诸众生</a><a name="0842b10" id="0842b10">普皆利乐。于千阿僧祇劫。满足百万大愿。心</a><a name="0842b11" id="0842b11">心趣入一切种一切智智</a><a name="0842b12" id="0842b12"><p>复次善慧地菩萨摩诃萨。住上无生忍灭心</a><a name="0842b13" id="0842b13">心相。证智自在断无碍障。具大神通修力无</a><a name="0842b14" id="0842b14">畏。善能守护诸佛法藏。得无碍解法义词辩。</a><a name="0842b15" id="0842b15">演说正法无断无尽。一刹那顷于不可说诸</a><a name="0842b16" id="0842b16">世界中。随诸众生所有问难。一音解释普令</a><a name="0842b17" id="0842b17">欢喜。于万阿僧祇劫。能现百万恒河沙等诸</a><a name="0842b18" id="0842b18">佛神力。无尽法藏利益圆满</a><a name="0842b19" id="0842b19"><p>复次法云地菩萨摩诃萨无量智慧。思惟观</a><a name="0842b20" id="0842b20">察从发信心。经百万阿僧祇劫。广集无量助</a><a name="0842b21" id="0842b21">道法。增长无边大福智。证业自在断神通障。</a><a name="0842b22" id="0842b22">于一念顷能遍十方百万亿阿僧祇世界微尘</a><a name="0842b23" id="0842b23">数国土。悉知一切众生心行上中下根为说</a><a name="0842b24" id="0842b24">三乘。普令修习波罗蜜多。入佛行处力无所</a><a name="0842b25" id="0842b25">畏。随顺如来寂灭转依。善男子从初习忍至</a><a name="0842b26" id="0842b26">金刚定。皆名为伏一切烦恼无相信忍。照胜</a><a name="0842b27" id="0842b27">义谛灭诸烦恼。生解脱智渐渐伏灭。以生灭</a><a name="0842b28" id="0842b28">心得无生灭。此心若灭即无明灭。金刚定前</a><a name="0842b29" id="0842b29">所有知见皆不名见。唯佛顿解具一切智。所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080842a.htm'><img src='up.gif' border=0></a>
<a href='T080842c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>