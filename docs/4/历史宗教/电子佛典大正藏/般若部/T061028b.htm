<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1028b</TITLE>
</head> 
<BODY id='T06' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷392)</font> 初分成熟有情品第七十一之一 <font face='Arial'>T06, p1028b</h2></font><hr>
<span class='old'>
</a><a name="1028a28" id="1028a28">巧能化有情。得预流果。或一来果。或不还果。</a><a name="1028a29" id="1028a29">或阿罗汉果。或独觉菩提。或趣无上正等菩</span><a name="1028b01" id="1028b01">提。如是善现。诸菩萨摩诃萨修行布施波罗</a><a name="1028b02" id="1028b02">蜜多时。依布施法成熟有情令获利乐</a><a name="1028b03" id="1028b03">善现。是菩萨摩诃萨自行布施波罗蜜多。亦</a><a name="1028b04" id="1028b04">劝他行布施波罗蜜多。无倒称扬行布施波</a><a name="1028b05" id="1028b05">罗蜜多法。欢喜赞叹行布施波罗蜜多者。善</a><a name="1028b06" id="1028b06">现。是菩萨摩诃萨修行如是大布施已。或生</a><a name="1028b07" id="1028b07">刹帝利大族众同分中。或生婆罗门大族众</a><a name="1028b08" id="1028b08">同分中。或生长者大族众同分中。或生居士</a><a name="1028b09" id="1028b09">大族众同分中。或作小王。于小国土富贵自</a><a name="1028b10" id="1028b10">在。或作大王。于大国土富贵自在。或作轮王。</a><a name="1028b11" id="1028b11">于四洲界富贵自在。善现。是菩萨摩诃萨生</a><a name="1028b12" id="1028b12">如是等诸尊贵处。以四摄事摄诸有情。何等</a><a name="1028b13" id="1028b13">为四。一者布施。二者爱语。三者利行。四者</a><a name="1028b14" id="1028b14">同事。是菩萨摩诃萨以四摄事摄有情时。先</a><a name="1028b15" id="1028b15">教有情安住布施。由是渐次令住净戒安忍</a><a name="1028b16" id="1028b16">精进静虑般若。复令安住四静虑四无量四</a><a name="1028b17" id="1028b17">无色定。复令安住四念住四正断四神足五</a><a name="1028b18" id="1028b18">根五力七等觉支八圣道支。复令安住空三</a><a name="1028b19" id="1028b19">摩地无相三摩地无愿三摩地。是菩萨摩诃</a><a name="1028b20" id="1028b20">萨。令诸有情住如是等诸善法已。或令趣入</a><a name="1028b21" id="1028b21">正性离生。得预流果。得一来果。得不还果。得</a><a name="1028b22" id="1028b22">阿罗汉果。或令趣入正性离生。渐次证得独</a><a name="1028b23" id="1028b23">觉菩提。或令趣入正性离生。渐次修学诸菩</a><a name="1028b24" id="1028b24">萨地。速趣无上正等菩提。复告彼言。诸善男</a><a name="1028b25" id="1028b25">子。当发大愿速趣无上正等菩提。作诸有情</a><a name="1028b26" id="1028b26">利益安乐。诸有情类所著诸法都无自性。但</a><a name="1028b27" id="1028b27">由颠倒虚妄分别谓之为有。是故汝等。常当</a><a name="1028b28" id="1028b28">精勤自断颠倒。亦应教他令断颠倒。自脱生</a><a name="1028b29" id="1028b29">死亦应教他令脱生死。自获大利。亦应教他<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T061028a.htm'><img src='up.gif' border=0></a>
<a href='T061028c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>