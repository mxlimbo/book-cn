<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0014a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷403)</font> 第二会 第二分观照品第三之一 <font face='Arial'>T07, p0014a</h2></font><hr>
<span class='old'>
</a><a name="0013c28" id="0013c28">应故应言与般若波罗蜜多相应。舍利子。修</a><a name="0013c29" id="0013c29">行般若波罗蜜多菩萨摩诃萨。与如是七空</span><a name="0014a01" id="0014a01">相应时。不见色若相应若不相应。不见受想</a><a name="0014a02" id="0014a02">行识若相应若不相应。不见色若生法若灭</a><a name="0014a03" id="0014a03">法。不见受想行识若生法若灭法。不见色若</a><a name="0014a04" id="0014a04">染法若净法。不见受想行识若染法若净法。</a><a name="0014a05" id="0014a05">不见色与受合不见受与想合。不见想与行</a><a name="0014a06" id="0014a06">合。不见行与识合。何以故。无有少法与法</a><a name="0014a07" id="0014a07">合者。以本性空故。舍利子。诸色空彼非色。</a><a name="0014a08" id="0014a08">诸受想行识空彼非受想行识。何以故。舍利</a><a name="0014a09" id="0014a09">子。诸色空彼非变碍相。诸受空彼非领纳相。</a><a name="0014a10" id="0014a10">诸想空彼非取像相。诸行空彼非造作相。诸</a><a name="0014a11" id="0014a11">识空彼非了别相。何以故。舍利子。色不异</a><a name="0014a12" id="0014a12">空。空不异色。色即是空。空即是色。受想行</a><a name="0014a13" id="0014a13">识不异空。空不异受想行识。受想行识即是</a><a name="0014a14" id="0014a14">空。空即是受想行识。舍利子。是诸法空相。</a><a name="0014a15" id="0014a15">不生不灭。不染不净。不增不减。非过去非未</a><a name="0014a16" id="0014a16">来非现在。如是空中无色无受想行识。无眼</a><a name="0014a17" id="0014a17">处无耳鼻舌身意处。无色处无声香味触法</a><a name="0014a18" id="0014a18">处。无眼界色界眼识界。无耳界声界耳识界。</a><a name="0014a19" id="0014a19">无鼻界香界鼻识界。无舌界味界舌识界。无</a><a name="0014a20" id="0014a20">身界触界身识界。无意界法界意识界。无无</a><a name="0014a21" id="0014a21">明亦无无明灭。乃至无老死愁叹苦忧恼。亦</a><a name="0014a22" id="0014a22">无老死愁叹苦忧恼灭。无苦圣谛无集灭道</a><a name="0014a23" id="0014a23">圣谛。无得无现观。无预流无预流果。无一</a><a name="0014a24" id="0014a24">来无一来果。无不还无不还果。无阿罗汉无</a><a name="0014a25" id="0014a25">阿罗汉果。无独觉无独觉菩提。无菩萨无菩</a><a name="0014a26" id="0014a26">萨行。无正等觉无正等觉菩提。舍利子。修</a><a name="0014a27" id="0014a27">行般若波罗蜜多菩萨摩诃萨。与如是法相</a><a name="0014a28" id="0014a28">应故应言与般若波罗蜜多相应</a><a name="0014a29" id="0014a29"><p>复次舍利子。修行般若波罗蜜多菩萨摩诃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070013c.htm'><img src='up.gif' border=0></a>
<a href='T070014b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>