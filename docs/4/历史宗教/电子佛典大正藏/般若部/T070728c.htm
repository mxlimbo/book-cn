<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0728c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷531)</font> 第三会 第三分妙相品第二十八之一 <font face='Arial'>T07, p0728c</h2></font><hr>
<span class='old'>
</a><a name="0728b28" id="0728b28">四静虑空四无量四无色定亦空。当知四念</a><a name="0728b29" id="0728b29">住空乃至八圣道支亦空。当知空解脱门空</span><a name="0728c01" id="0728c01">无相无愿解脱门亦空。当知八解脱空乃至</a><a name="0728c02" id="0728c02">十遍处亦空。当知净观地空乃至如来地亦</a><a name="0728c03" id="0728c03">空。当知极喜地空乃至法云地亦空。当知陀</a><a name="0728c04" id="0728c04">罗尼门空三摩地门亦空。当知五眼空六神</a><a name="0728c05" id="0728c05">通亦空。当知如来十力空乃至十八佛不共</a><a name="0728c06" id="0728c06">法亦空。当知大慈空大悲大喜大舍亦空。当</a><a name="0728c07" id="0728c07">知三十二相空八十随好亦空。当知无忘失</a><a name="0728c08" id="0728c08">法空恒住舍性亦空。当知一切智空道相智</a><a name="0728c09" id="0728c09">一切相智亦空。当知预流果空乃至独觉菩</a><a name="0728c10" id="0728c10">提亦空。当知一切菩萨摩诃萨行空诸佛无</a><a name="0728c11" id="0728c11">上正等菩提亦空。当知严净佛土空成熟有</a><a name="0728c12" id="0728c12">情亦空。如是善现。诸菩萨摩诃萨行深般若</a><a name="0728c13" id="0728c13">波罗蜜多时。见一切法无不空已。为诸有情</a><a name="0728c14" id="0728c14">宣说诸法令离颠倒。虽为有情宣说诸法。而</a><a name="0728c15" id="0728c15">于有情及一切法都无所得。于诸空相不增</a><a name="0728c16" id="0728c16">不减无取无舍。由此因缘虽说诸法而无所</a><a name="0728c17" id="0728c17">说。善现当知。是菩萨摩诃萨。于一切法如</a><a name="0728c18" id="0728c18">是观时得无障智。由此智故不坏诸法无二</a><a name="0728c19" id="0728c19">分别。为诸有情如实宣说。令离妄想颠倒执</a><a name="0728c20" id="0728c20">着。随其所应趣三乘果。如有如来化作一佛。</a><a name="0728c21" id="0728c21">是佛复能化作无量俱胝有情。时彼化佛教</a><a name="0728c22" id="0728c22">所化众。或令修行布施净戒安忍精进静虑</a><a name="0728c23" id="0728c23">般若波罗蜜多。广说乃至或令修行一切相</a><a name="0728c24" id="0728c24">智。或令安住预流果乃至独觉菩提。或令安</a><a name="0728c25" id="0728c25">住一切菩萨摩诃萨行。或令安住诸佛无上</a><a name="0728c26" id="0728c26">正等菩提。于意云何。是时化佛及所化众。颇</a><a name="0728c27" id="0728c27">于诸法有所分别有破坏不。善现答言。不也</a><a name="0728c28" id="0728c28">世尊。诸所变化于一切法无分别故。佛告善</a><a name="0728c29" id="0728c29">现。由此因缘当知菩萨摩诃萨众亦复如是。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070728b.htm'><img src='up.gif' border=0></a>
<a href='T070729a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>