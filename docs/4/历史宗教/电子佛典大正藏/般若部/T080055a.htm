<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0055a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷8)</font> 功德品第三十九 <font face='Arial'>T08, p0055a</h2></font><hr>
<span class='old'>
</a><a name="0054c28" id="0054c28">持般若波罗蜜者。不以二事亦非不二。受行</a><a name="0054c29" id="0054c29">五波罗蜜。亦不以二道亦非不二。亦不以二</span><a name="0055a01" id="0055a01">事念内外空及有无空。亦不以二事道行三</a><a name="0055a02" id="0055a02">十七品。亦不以二事道行萨云若。复次拘</a><a name="0055a03" id="0055a03">翼。若善男子善女人。以无央数方便持般</a><a name="0055a04" id="0055a04">若波罗蜜。教化众生。使学受持讽诵解说广</a><a name="0055a05" id="0055a05">演其义。不以二事观般若波罗蜜。亦不以</a><a name="0055a06" id="0055a06">相亦不以无相。亦不合亦不散。亦不应非不</a><a name="0055a07" id="0055a07">应。亦不举亦不下。亦不着亦不断。亦不生</a><a name="0055a08" id="0055a08">亦不灭亦不持非不持。亦不处非不处。亦</a><a name="0055a09" id="0055a09">不实亦不虚。亦不垢亦不净。亦不信非不信。</a><a name="0055a10" id="0055a10">亦不法非不法。亦不如非不如。亦不真际非</a><a name="0055a11" id="0055a11">不真际。如是拘翼。善男子善女人受持般若</a><a name="0055a12" id="0055a12">波罗蜜。授与他人使讽诵学。事事分别解说</a><a name="0055a13" id="0055a13">其义章句分明。持是教人所得功德。胜自讽</a><a name="0055a14" id="0055a14">诵守行其事。若善男子善女人。自学般若波</a><a name="0055a15" id="0055a15">罗蜜。讽诵解说身自供养。复教他人令讽诵</a><a name="0055a16" id="0055a16">学为解中义分别。其慧明了具足者。是善男</a><a name="0055a17" id="0055a17">子善女人。所得功德最倍益多。释提桓因白</a><a name="0055a18" id="0055a18">佛言。世尊。是善男子善女人。受学般若波</a><a name="0055a19" id="0055a19">罗蜜者。当具足受解其句义。佛言。如是如是。</a><a name="0055a20" id="0055a20">拘翼善男子善女人受学般若波罗蜜者。当</a><a name="0055a21" id="0055a21">具足受解其句义。如是受学者。是善男子善</a><a name="0055a22" id="0055a22">女人。得无央数不可计善本之德。若有善男</a><a name="0055a23" id="0055a23">子善女人。尽其形寿供食十方诸佛如来随</a><a name="0055a24" id="0055a24">其所乐。其人殖福宁为多不。释提桓因言。</a><a name="0055a25" id="0055a25">甚多甚多。佛言。故不如是善男子善女人以</a><a name="0055a26" id="0055a26">无央数方便持般若波罗蜜授与他人。使学</a><a name="0055a27" id="0055a27">守行具足解慧了其句义者。所得功德福最</a><a name="0055a28" id="0055a28">甚多。何以故过去当来现在诸佛本行菩萨</a><a name="0055a29" id="0055a29">道时皆于般若波罗蜜中学。成得阿惟三佛。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080054c.htm'><img src='up.gif' border=0></a>
<a href='T080055b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>