<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0938c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷569)</font> 第六会 第六分法性品第六 <font face='Arial'>T07, p0938c</h2></font><hr>
<span class='old'>
</a><a name="0938b28" id="0938b28">若波罗蜜多。如是观法不见能观不见所观。</a><a name="0938b29" id="0938b29">即时能得游戏自在。何以故。自心清净能见</span><a name="0938c01" id="0938c01">一切有情净故。天王当知。譬如虚空遍满一</a><a name="0938c02" id="0938c02">切。是诸菩萨行深般若波罗蜜多心亦如是。</a><a name="0938c03" id="0938c03">说此法时众中八万四千天人俱发无上正等</a><a name="0938c04" id="0938c04">觉心。三万二千菩萨得无生法忍。八万四千</a><a name="0938c05" id="0938c05">有情远尘离垢生净法眼。一万二千苾刍诸</a><a name="0938c06" id="0938c06">漏永尽</a><a name="0938c07" id="0938c07"><p>尔时佛告最胜天言。天王当知。诸菩萨摩诃</a><a name="0938c08" id="0938c08">萨行深般若波罗蜜多心得清净深如大海。</a><a name="0938c09" id="0938c09">福德智慧不可测量。能现出世诸功德宝。有</a><a name="0938c10" id="0938c10">情用之乃至菩提无有竭尽。菩萨福德亦复</a><a name="0938c11" id="0938c11">不减。犹如大海多出众宝。菩萨智慧甚深难</a><a name="0938c12" id="0938c12">入。声闻独觉无能涉者。亦如大海小兽不入。</a><a name="0938c13" id="0938c13">菩萨智慧广大无边。何以故。无著无住无色</a><a name="0938c14" id="0938c14">无相。菩萨智慧从初至后次第转深。初菩提</a><a name="0938c15" id="0938c15">心后一切智。菩萨法尔。不与烦恼恶友共住。</a><a name="0938c16" id="0938c16">世间智慧若入菩萨智慧海中。一相一味。所</a><a name="0938c17" id="0938c17">谓无相。趣一切智无分别味。菩萨智慧观一</a><a name="0938c18" id="0938c18">切法不见增减。何以故。通达平等深法性故。</a><a name="0938c19" id="0938c19">菩萨所有大慈悲力不违本愿。一切圣者之</a><a name="0938c20" id="0938c20">所依处。为诸有情永劫说法无有穷尽。天王。</a><a name="0938c21" id="0938c21">菩萨行深般若波罗蜜多。通达如是甚深法</a><a name="0938c22" id="0938c22">性。天王。菩萨善能通达世俗谛法。虽说诸色</a><a name="0938c23" id="0938c23">而非实有。推求此色终不取着。受想行识亦</a><a name="0938c24" id="0938c24">复如是。虽说地界而非实有。推求地界终不</a><a name="0938c25" id="0938c25">取着。水火风空识界亦复如是。虽说眼处而</a><a name="0938c26" id="0938c26">非实有。推求眼处终不取着。耳鼻舌身意处</a><a name="0938c27" id="0938c27">亦复如是。虽说色处而非实有。推求色处终</a><a name="0938c28" id="0938c28">不取着。声香味触法处亦复如是。虽复说我</a><a name="0938c29" id="0938c29">而非实有。推求此我终不取着。有情乃至知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070938b.htm'><img src='up.gif' border=0></a>
<a href='T070939a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>