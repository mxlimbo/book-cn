<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0586a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷10)</font> 昙无竭品第二十八 <font face='Arial'>T08, p0586a</h2></font><hr>
<span class='old'>
</a><a name="0585c28" id="0585c28">受此华已。以半散地以半供养昙无竭菩萨。</a><a name="0585c29" id="0585c29">尔时昙无竭菩萨过七日已从三昧起。与无</span><a name="0586a01" id="0586a01">量百千万众恭敬围绕趣法座所。坐法座上</a><a name="0586a02" id="0586a02">说般若波罗蜜。萨陀波仑见昙无竭菩萨心</a><a name="0586a03" id="0586a03">大喜乐。譬如比丘入第三禅。尔时萨陀波仑</a><a name="0586a04" id="0586a04">及五百女人散华供养。头面礼足却坐一面。</a><a name="0586a05" id="0586a05">昙无竭菩萨因萨陀波仑。为大众说言。诸法</a><a name="0586a06" id="0586a06">等故般若波罗蜜亦等。诸法离故般若波罗</a><a name="0586a07" id="0586a07">蜜亦离。诸法不动故般若波罗蜜亦不动。诸</a><a name="0586a08" id="0586a08">法无念故般若波罗蜜亦无念。诸法无畏故</a><a name="0586a09" id="0586a09">般若波罗蜜亦无畏。诸法一味故般若波罗</a><a name="0586a10" id="0586a10">蜜亦一味。诸法无边故般若波罗蜜亦无边。</a><a name="0586a11" id="0586a11">诸法无生故般若波罗蜜亦无生。诸法无灭</a><a name="0586a12" id="0586a12">故般若波罗蜜亦无灭。如虚空无边般若波</a><a name="0586a13" id="0586a13">罗蜜亦无边。如大海无边般若波罗蜜亦无</a><a name="0586a14" id="0586a14">边。如须弥山庄严般若波罗蜜亦庄严。如虚</a><a name="0586a15" id="0586a15">空无分别般若波罗蜜亦无分别。色无边故</a><a name="0586a16" id="0586a16">般若波罗蜜亦无边。受想行识无边故般若</a><a name="0586a17" id="0586a17">波罗蜜无边。地种无边故般若波罗蜜无边。</a><a name="0586a18" id="0586a18">水种火种风种空种无边故般若波罗蜜无</a><a name="0586a19" id="0586a19">边。如金刚等故般若波罗蜜亦等。诸法无坏</a><a name="0586a20" id="0586a20">故般若波罗蜜无坏。诸法性不可得故般若</a><a name="0586a21" id="0586a21">波罗蜜性不可得。诸法无等故般若波罗蜜</a><a name="0586a22" id="0586a22">无等。诸法无所作故般若波罗蜜无所作。诸</a><a name="0586a23" id="0586a23">法不可思议故般若波罗蜜不可思议。是时</a><a name="0586a24" id="0586a24">萨陀波仑菩萨即于坐所。得诸法等三昧。诸</a><a name="0586a25" id="0586a25">法离三昧。诸法不动三昧。诸法无念三昧。诸</a><a name="0586a26" id="0586a26">法无畏三昧。诸法一味三昧。诸法无边三昧。</a><a name="0586a27" id="0586a27">诸法无生三昧。诸法无灭三昧。虚空无边三</a><a name="0586a28" id="0586a28">昧。大海无边三昧。须弥山庄严三昧。如虚</a><a name="0586a29" id="0586a29">空无分别三昧。色无边三昧。受想行识无边<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080585c.htm'><img src='up.gif' border=0></a>
<a href='T080586b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>