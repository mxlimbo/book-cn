<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0395b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷473)</font> 第二会 第二分实际品第七十八之一 <font face='Arial'>T07, p0395b</h2></font><hr>
<span class='old'>
</a><a name="0395a28" id="0395a28">皆空。善现。是菩萨摩诃萨行深般若波罗蜜</a><a name="0395a29" id="0395a29">多时。成就如是方便善巧。能善成熟诸有情</span><a name="0395b01" id="0395b01">类。以无量门。为说布施及净戒果俱不可得。</a><a name="0395b02" id="0395b02">令知布施及净戒果自性皆空。彼既了知所</a><a name="0395b03" id="0395b03">修布施及净戒果自性空已。能于其中不生</a><a name="0395b04" id="0395b04">执着。由不执着心无散乱。无散乱故能发妙</a><a name="0395b05" id="0395b05">慧。由此妙慧永断随眠及诸缠已。入无余依</a><a name="0395b06" id="0395b06">般涅槃界。善现。如是依世俗说不依胜义。所</a><a name="0395b07" id="0395b07">以者何。空中无有少法可得。若已涅槃。若当</a><a name="0395b08" id="0395b08">涅槃。若今涅槃。若涅槃者。若由此故得般涅</a><a name="0395b09" id="0395b09">槃。如是一切都无所有皆毕竟空。毕竟空性</a><a name="0395b10" id="0395b10">即是涅槃。离此涅槃无别有法</a><a name="0395b11" id="0395b11"><p>复次善现。诸菩萨摩诃萨行深般若波罗蜜</a><a name="0395b12" id="0395b12">多时。成就如是方便善巧。由此方便善巧力</a><a name="0395b13" id="0395b13">故。见诸有情心多嗔忿。深生慈愍方便教诫。</a><a name="0395b14" id="0395b14">作如是言。汝等今者应修安忍乐安忍法。调</a><a name="0395b15" id="0395b15">伏其心受安忍行。汝所嗔法自性皆空。云何</a><a name="0395b16" id="0395b16">于中而生嗔忿。汝等复应如实观察。我由何</a><a name="0395b17" id="0395b17">法而生嗔忿。谁能嗔忿。嗔忿于谁。如是诸法</a><a name="0395b18" id="0395b18">皆本性空。本性空法未曾不空。如是空性非</a><a name="0395b19" id="0395b19">佛所作。非菩萨作。非独觉作。非声闻作。亦非</a><a name="0395b20" id="0395b20">天龙诸神药叉健达缚阿素洛揭路荼紧捺洛</a><a name="0395b21" id="0395b21">莫呼洛伽人非人作。亦非四大王众天乃至</a><a name="0395b22" id="0395b22">他化自在天作。亦非梵众天乃至色究竟天</a><a name="0395b23" id="0395b23">作。亦非空无边处天乃至非想非非想处天</a><a name="0395b24" id="0395b24">作。汝等复应如实观察。如是嗔忿由何而生。</a><a name="0395b25" id="0395b25">为属于谁。复于谁起。当获何果现得何利。是</a><a name="0395b26" id="0395b26">一切法皆本性空。非空性中有所嗔忿。故应</a><a name="0395b27" id="0395b27">安忍以自饶益。如是善现。诸菩萨摩诃萨行</a><a name="0395b28" id="0395b28">深般若波罗蜜多时。成就最胜方便善巧。安</a><a name="0395b29" id="0395b29">立有情于性空理。性空因果。渐以无上正等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070395a.htm'><img src='up.gif' border=0></a>
<a href='T070395c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>