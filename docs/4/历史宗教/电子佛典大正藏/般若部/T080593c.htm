<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0593c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷2)</font> 帝释天主品第二 <font face='Arial'>T08, p0593c</h2></font><hr>
<span class='old'>
</a><a name="0593b28" id="0593b28">不从心生不从树出。须菩提言。憍尸迦。此华</a><a name="0593b29" id="0593b29">若不从树生又非心出者即是无生。若其无</span><a name="0593c01" id="0593c01">生即不名华。帝释天主即作是念。此尊者须</a><a name="0593c02" id="0593c02">菩提智慧甚深。于名句文而善宣说。随其所</a><a name="0593c03" id="0593c03">说不坏假名说如实义。作是念已即白须菩</a><a name="0593c04" id="0593c04">提言。如尊者所说。菩萨摩诃萨应如是学</a><a name="0593c05" id="0593c05"><p>尔时尊者须菩提告帝释天主言。憍尸迦。如</a><a name="0593c06" id="0593c06">是如是。菩萨摩诃萨当如是学。如是学者不</a><a name="0593c07" id="0593c07">学须陀洹果。不学斯陀含果。不学阿那含</a><a name="0593c08" id="0593c08">果。不学阿罗汉果。不学缘觉果。若不学如</a><a name="0593c09" id="0593c09">是果是即学一切智安住佛法。如是安住者</a><a name="0593c10" id="0593c10">即学无量无边佛法。如是学者虽学色法无</a><a name="0593c11" id="0593c11">所增减。虽学受想行识亦无所增减。若于色</a><a name="0593c12" id="0593c12">受想行识不增减学者。即不取色学不取受</a><a name="0593c13" id="0593c13">想行识学。不舍色学不舍受想行识学。若法</a><a name="0593c14" id="0593c14">无取无舍即法无生无灭。若了一切法无取</a><a name="0593c15" id="0593c15">无舍无生无灭。如是学者是即名为学一切</a><a name="0593c16" id="0593c16">智。出生一切智</a><a name="0593c17" id="0593c17"><p>尔时尊者舍利子白须菩提言。若菩萨摩诃</a><a name="0593c18" id="0593c18">萨。于法无所取故。学无生灭故。学者彼一切</a><a name="0593c19" id="0593c19">智。亦无所取故。学无生灭故。学菩萨摩诃萨。</a><a name="0593c20" id="0593c20">若如是学者。当为修学一切智不。须菩提言。</a><a name="0593c21" id="0593c21">如是如是。彼一切智乃至一切佛法。无所取</a><a name="0593c22" id="0593c22">无生灭。如是修学者。是为菩萨摩诃萨学一</a><a name="0593c23" id="0593c23">切智</a><a name="0593c24" id="0593c24"><p>尔时帝释天主。白尊者舍利子言。菩萨摩诃</a><a name="0593c25" id="0593c25">萨。般若波罗蜜多当于何求。舍利子言。憍尸</a><a name="0593c26" id="0593c26">迦。菩萨摩诃萨般若波罗蜜多。当于须菩提</a><a name="0593c27" id="0593c27">所转中求。帝释天主言。尊者舍利子。彼须菩</a><a name="0593c28" id="0593c28">提所说般若波罗蜜多。是何神力所加持故。</a><a name="0593c29" id="0593c29">舍利子言。憍尸迦。当知是佛神力所加持故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080593b.htm'><img src='up.gif' border=0></a>
<a href='T080594a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>