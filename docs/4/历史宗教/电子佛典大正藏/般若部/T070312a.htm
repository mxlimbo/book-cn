<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0312a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷458)</font> 第二会 第二分实语品第六十五之一 <font face='Arial'>T07, p0312a</h2></font><hr>
<span class='old'>
</a><a name="0311c28" id="0311c28">达无碍。修行布施净戒安忍精进静虑般若</a><a name="0311c29" id="0311c29">波罗蜜多令得圆满。如是乃至修行一切智</span><a name="0312a01" id="0312a01">道相智一切相智令得圆满。是菩萨摩诃萨</a><a name="0312a02" id="0312a02">若住声闻或独觉地。不证无上正等菩提。</a><a name="0312a03" id="0312a03">无有是处。是故菩萨摩诃萨众。欲证无上</a><a name="0312a04" id="0312a04">正等菩提。应于般若波罗蜜多甚深义趣善</a><a name="0312a05" id="0312a05">达无碍。修行布施净戒安忍精进静虑般若</a><a name="0312a06" id="0312a06">波罗蜜多令速圆满。如是乃至修行一切智</a><a name="0312a07" id="0312a07">道相智一切相智令速圆满。是故庆喜。我</a><a name="0312a08" id="0312a08">以般若波罗蜜多付嘱于汝。应正受持读诵</a><a name="0312a09" id="0312a09">通利无令忘失。庆喜当知。除此般若波罗蜜</a><a name="0312a10" id="0312a10">多甚深经典。受持所余我所说法。设有忘</a><a name="0312a11" id="0312a11">失其罪尚轻。若于般若波罗蜜多甚深经典。</a><a name="0312a12" id="0312a12">不善受持下至一句有所忘失其罪甚重。庆</a><a name="0312a13" id="0312a13">喜当知。若于般若波罗蜜多甚深经典。下至</a><a name="0312a14" id="0312a14">一句能善受持不忘失者获福无量。若于般</a><a name="0312a15" id="0312a15">若波罗蜜多甚深经典。不善受持下至一句</a><a name="0312a16" id="0312a16">有忘失者。所获重罪量同前福。是故庆喜。我</a><a name="0312a17" id="0312a17">以般若波罗蜜多甚深经典殷勤付汝。当正</a><a name="0312a18" id="0312a18">受持读诵通利。如理思惟广为他说。分别</a><a name="0312a19" id="0312a19">开示令听受者究竟解了文义意趣。复能为</a><a name="0312a20" id="0312a20">他如理演说。庆喜当知。若善男子善女人等。</a><a name="0312a21" id="0312a21">于此般若波罗蜜多甚深经典。受持读诵究</a><a name="0312a22" id="0312a22">竟通利。如理思惟广为他说。则为受持摄取</a><a name="0312a23" id="0312a23">过去未来现在一切如来应正等觉所证无上</a><a name="0312a24" id="0312a24">正等菩提。庆喜当知。若善男子善女人等。</a><a name="0312a25" id="0312a25">起殷净心。现于我所。欲以种种上妙花鬘涂</a><a name="0312a26" id="0312a26">散等香衣服璎珞宝幢幡盖伎乐灯明。供养</a><a name="0312a27" id="0312a27">恭敬尊重赞叹无厌倦者。当于般若波罗蜜</a><a name="0312a28" id="0312a28">多甚深经典。至心听闻受持读诵。究竟通利</a><a name="0312a29" id="0312a29">如理思惟。广为他说。或复书写众宝庄严。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070311c.htm'><img src='up.gif' border=0></a>
<a href='T070312b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>