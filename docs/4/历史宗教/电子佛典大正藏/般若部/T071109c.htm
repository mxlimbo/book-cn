<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1109c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷600)</font> 第十六会般若波罗蜜多分 第十六般若波罗蜜多分之一 <font face='Arial'>T07, p1109c</h2></font><hr>
<span class='old'>
</a><a name="1109b28" id="1109b28">微笑放大光明。普照三千大千世界。人中天</a><a name="1109b29" id="1109b29">上两处有情。因佛光明互得相见。时此众</span><a name="1109c01" id="1109c01">会天龙药叉健达缚阿素洛揭路茶紧捺洛</a><a name="1109c02" id="1109c02">莫呼洛伽及余神众。皆持种种天妙华香。奉</a><a name="1109c03" id="1109c03">散世尊而为供养。复发广大赞咏声言。甚奇</a><a name="1109c04" id="1109c04">如来大威神力。护持法藏及修行者。令恶魔</a><a name="1109c05" id="1109c05">军不能坏灭。断诸魔罥得大自在。于所修行</a><a name="1109c06" id="1109c06">速至究竟。若有净信诸善男子善女人等。于</a><a name="1109c07" id="1109c07">此法门受持读诵为他广说。不复怖畏诸恶</a><a name="1109c08" id="1109c08">魔军。若诸菩萨于此法门。受持读诵为他广</a><a name="1109c09" id="1109c09">说。便能降伏诸恶魔军。一切恶魔不能留</a><a name="1109c10" id="1109c10">难。尔时佛告善勇猛言。如是如是。如天等</a><a name="1109c11" id="1109c11">说。善勇猛。如来于此无上法门。为诸恶魔</a><a name="1109c12" id="1109c12">已结疆界。令恶魔众所有罥网于此法门不</a><a name="1109c13" id="1109c13">能为碍。善勇猛。如来今者依此法门。摧诸</a><a name="1109c14" id="1109c14">恶魔所有势力。善勇猛如来今者护此法门。</a><a name="1109c15" id="1109c15">制诸恶魔令不侵损。善勇猛。若有净信诸善</a><a name="1109c16" id="1109c16">男子善女人等。于此法门受持读诵广为他</a><a name="1109c17" id="1109c17">说。一切恶魔不能扰乱。而能降伏诸恶魔</a><a name="1109c18" id="1109c18">怨。若诸菩萨于此法门受持读诵广为他说。</a><a name="1109c19" id="1109c19">普能降伏一切魔军。施诸有情利益安乐。</a><a name="1109c20" id="1109c20">善勇猛。如是法门非诸杂染弊有情类手所</a><a name="1109c21" id="1109c21">能得。善勇猛。如是法门。非魔罥网所拘絷</a><a name="1109c22" id="1109c22">者之所行地。善勇猛。如是法门是性调善极</a><a name="1109c23" id="1109c23">聪慧者之所行地。善勇猛。如极调柔聪慧象</a><a name="1109c24" id="1109c24">马。非小王等之所乘御。亦非出现于弊恶</a><a name="1109c25" id="1109c25">时。唯为轮王之所受用。由斯出现于彼世时。</a><a name="1109c26" id="1109c26">如是调柔极聪慧者。方能受用此深法门故。</a><a name="1109c27" id="1109c27">此法门乃堕其手。善勇猛。譬如斋戒龙王。</a><a name="1109c28" id="1109c28">善住龙王。哀罗筏拏龙王。彼不为人之所受</a><a name="1109c29" id="1109c29">用及为见故而现在前。亦复不为诸余天众<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071109b.htm'><img src='up.gif' border=0></a>
<a href='T071110a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>