<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0800b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷544)</font> 第四会 第四分地狱品第七 <font face='Arial'>T07, p0800b</h2></font><hr>
<span class='old'>
</a><a name="0800a28" id="0800a28">善现当知。即一切法毕竟空故。性远离故。永</a><a name="0800a29" id="0800a29">寂静故名不可得。即不可得说名般若波罗</span><a name="0800b01" id="0800b01">蜜多。善现当知。若时无想亦无等想施设言</a><a name="0800b02" id="0800b02">说是时名为甚深般若波罗蜜多</a><a name="0800b03" id="0800b03"><p>具寿善现复白佛言。诸菩萨摩诃萨积行久</a><a name="0800b04" id="0800b04">如。能勤修学甚深般若波罗蜜多。佛告善现。</a><a name="0800b05" id="0800b05">此应分别以诸菩萨根差别故。善现当知。有</a><a name="0800b06" id="0800b06">菩萨摩诃萨从初发心遇真善友方便摄受。</a><a name="0800b07" id="0800b07">即能修学甚深般若波罗蜜多。是菩萨摩诃</a><a name="0800b08" id="0800b08">萨有方便善巧故不谤正法。不见诸法有增</a><a name="0800b09" id="0800b09">有减。常不远离菩萨正行。常不远离诸佛菩</a><a name="0800b10" id="0800b10">萨。恒种善根身心清净。严净佛土成熟有情。</a><a name="0800b11" id="0800b11">疾能证得一切智智。有菩萨乘善男子等。虽</a><a name="0800b12" id="0800b12">曾得见多百千佛。于诸佛所修行梵行。而有</a><a name="0800b13" id="0800b13">所得为方便故。不能修学甚深般若波罗蜜</a><a name="0800b14" id="0800b14">多。闻说如是甚深般若波罗蜜多。不生信解</a><a name="0800b15" id="0800b15">即便舍去。所以者何。是菩萨乘善男子等。过</a><a name="0800b16" id="0800b16">去佛所曾闻宣说甚深般若波罗蜜多不生恭</a><a name="0800b17" id="0800b17">敬。不恭敬故不数听闻。不数闻故不能亲近。</a><a name="0800b18" id="0800b18">不亲近故不能请问。不请问故不能信解。不</a><a name="0800b19" id="0800b19">信解故舍众而去。由此因缘造作增长匮正</a><a name="0800b20" id="0800b20">法业。由宿习力今闻说此甚深般若波罗蜜</a><a name="0800b21" id="0800b21">多。还复舍去不生恭敬不能信受。不信受故</a><a name="0800b22" id="0800b22">若身若心皆不和合。不和合故于此般若波</a><a name="0800b23" id="0800b23">罗蜜多甚深义趣不能解了。彼于般若波罗</a><a name="0800b24" id="0800b24">蜜多甚深义趣。不能信受不能听闻。不能解</a><a name="0800b25" id="0800b25">了不能观察。造作增长匮正法业。由此业故</a><a name="0800b26" id="0800b26">造作增长恶慧罪业。由此业故闻深般若波</a><a name="0800b27" id="0800b27">罗蜜多毁谤厌舍。善现当知。是菩萨乘善男</a><a name="0800b28" id="0800b28">子等。毁谤厌舍甚深般若波罗蜜多。当知即</a><a name="0800b29" id="0800b29">为毁谤厌舍三世诸佛一切智智。由此因缘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070800a.htm'><img src='up.gif' border=0></a>
<a href='T070800c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>