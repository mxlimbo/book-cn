<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0281b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷8)</font> 灭诤品第三十一 <font face='Arial'>T08, p0281b</h2></font><hr>
<span class='old'>
</a><a name="0281a28" id="0281a28">安立众生于须陀洹果乃至阿罗汉果辟支</a><a name="0281a29" id="0281a29">佛道佛道。憍尸迦。是为菩萨摩诃萨行般</span><a name="0281b01" id="0281b01">若波罗蜜得现世功德后世功德。得阿耨多</a><a name="0281b02" id="0281b02">罗三藐三菩提转法轮。所愿满足入无余涅</a><a name="0281b03" id="0281b03">槃。憍尸迦。是为菩萨摩诃萨后世功德。复</a><a name="0281b04" id="0281b04">次憍尸迦。善男子善女人。是般若波罗蜜</a><a name="0281b05" id="0281b05">若闻受持亲近读诵为他说正忆念。其所住</a><a name="0281b06" id="0281b06">处魔若魔民若外道梵志增上慢人。欲轻</a><a name="0281b07" id="0281b07">毁难问破坏般若波罗蜜终不能成。其人</a><a name="0281b08" id="0281b08">恶心转灭功德转增。闻是般若波罗蜜故渐</a><a name="0281b09" id="0281b09">以三乘道得尽众苦。譬如憍尸迦有药</a><a name="0281b10" id="0281b10">名摩只。有蛇饥行索食。见虫欲啖。虫趣</a><a name="0281b11" id="0281b11">药所。药气力故蛇不能前即自还去。何以</a><a name="0281b12" id="0281b12">故。以是药力能胜毒故。憍尸迦。摩只药有</a><a name="0281b13" id="0281b13">如是力。是善男子善女人。是般若波罗蜜</a><a name="0281b14" id="0281b14">若闻受持亲近读诵为他说正忆念。若有</a><a name="0281b15" id="0281b15">种种斗诤起欲来破坏者。以般若波罗蜜威</a><a name="0281b16" id="0281b16">力故。随所起处即疾消灭。其人即生善心</a><a name="0281b17" id="0281b17">增益功德。何以故。是般若波罗蜜能灭诸法</a><a name="0281b18" id="0281b18">诤乱。何等诸法。所谓淫怒痴无明乃至大</a><a name="0281b19" id="0281b19">苦聚诸盖结使缠。我见人见众生见。断见常</a><a name="0281b20" id="0281b20">见垢见净见有见无见。如是一切诸见。悭贪</a><a name="0281b21" id="0281b21">犯戒嗔恚懈怠乱意无智。常想乐想净想我</a><a name="0281b22" id="0281b22">想。如是等爱行。着色着受想行识。着檀</a><a name="0281b23" id="0281b23">那波罗蜜尸罗波罗蜜羼提波罗蜜毗梨耶</a><a name="0281b24" id="0281b24">波罗蜜禅那波罗蜜般若波罗蜜。着内空外</a><a name="0281b25" id="0281b25">空内外空乃至无法有法空。着四念处乃至</a><a name="0281b26" id="0281b26">十八不共法。着一切智一切种智着涅槃。</a><a name="0281b27" id="0281b27">是一切法诤乱尽能消灭不令增长。复次憍</a><a name="0281b28" id="0281b28">尸迦。三千大千世界中诸四天王天诸释提</a><a name="0281b29" id="0281b29">桓因诸梵天王乃至阿迦尼吒天。常守护是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080281a.htm'><img src='up.gif' border=0></a>
<a href='T080281c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>