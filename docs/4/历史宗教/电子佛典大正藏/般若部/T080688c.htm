<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0231 胜天王般若波罗蜜经 0688c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 231 胜天王般若波罗蜜经</font> <font face='Arial'>(卷1)</font> 通达品第一 <font face='Arial'>T08, p0688c</h2></font><hr>
<span class='old'>
</a><a name="0688b28" id="0688b28">惟。阿耨多罗三藐三菩提不止以持戒得。应</a><a name="0688b29" id="0688b29">当遍学菩萨戒行。戒性清凉寂静不生。自性</span><a name="0688c01" id="0688c01">离故。菩萨摩诃萨学般若波罗蜜。作是思</a><a name="0688c02" id="0688c02">惟。云何持戒能断烦恼。烦恼三种贪恚愚痴。</a><a name="0688c03" id="0688c03">又各三品谓上中下。须知对治。贪欲重者修</a><a name="0688c04" id="0688c04">不净观。具足观身三十六物。嗔恚多者修慈</a><a name="0688c05" id="0688c05">悲观。多愚痴者修因缘观。不见能观及所观</a><a name="0688c06" id="0688c06">法。无二无别自性离故。菩萨摩诃萨学般若</a><a name="0688c07" id="0688c07">波罗蜜。复作是念。云何菩萨摩诃萨离不正</a><a name="0688c08" id="0688c08">思惟。菩萨摩诃萨不生是心。我行寂静行离</a><a name="0688c09" id="0688c09">行空。诸余沙门婆罗门在喧挠中不乐空行。</a><a name="0688c10" id="0688c10">见不二别知自性离即灭邪念。菩萨摩诃萨</a><a name="0688c11" id="0688c11">学般若波罗蜜。虽知诸法离而深畏罪业。如</a><a name="0688c12" id="0688c12">佛所说应持净戒。修习功德乃至般若波罗</a><a name="0688c13" id="0688c13">蜜。少不善法不与共居。世尊所说。譬如毒药</a><a name="0688c14" id="0688c14">多少皆害。菩萨摩诃萨学般若波罗蜜。常生</a><a name="0688c15" id="0688c15">怖畏信行相应。菩萨摩诃萨于空旷处独行</a><a name="0688c16" id="0688c16">无侣。或有沙门婆罗门等。赍持金银琉璃真</a><a name="0688c17" id="0688c17">珠玛瑙虎珀珊瑚车磲白玉。以寄菩萨。不起</a><a name="0688c18" id="0688c18">贪着无有取心。作是思惟。世尊届个自割</a><a name="0688c19" id="0688c19">身取肉而食。于他之财不与弗取。菩萨摩诃</a><a name="0688c20" id="0688c20">萨学般若波罗蜜持戒坚固。若魔及魔眷属</a><a name="0688c21" id="0688c21">以妙色形逼试菩萨。心不动摇作是思惟。世</a><a name="0688c22" id="0688c22">尊所说一切诸法如梦幻化。无二无别自性</a><a name="0688c23" id="0688c23">离故。菩萨摩诃萨学般若波罗蜜。虽勤持戒</a><a name="0688c24" id="0688c24">不求生人若作人王。不求生天若作天王。身</a><a name="0688c25" id="0688c25">离三失。无口四过。意免三愆。如此持戒不</a><a name="0688c26" id="0688c26">见我能持不见戒相。无二无别自性离故。是</a><a name="0688c27" id="0688c27">名菩萨摩诃萨学般若波罗蜜通达尸罗波罗</a><a name="0688c28" id="0688c28">蜜。大王。菩萨摩诃萨学般若波罗蜜行羼提</a><a name="0688c29" id="0688c29">波罗蜜。菩萨摩诃萨于其内心常能生忍。忧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080688b.htm'><img src='up.gif' border=0></a>
<a href='T080689a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>