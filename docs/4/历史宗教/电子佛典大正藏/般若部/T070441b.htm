<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0441b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷481)</font> 第三会 第三分舍利子品第二之一 <font face='Arial'>T07, p0441b</h2></font><hr>
<span class='old'>
</a><a name="0441a28" id="0441a28"><p>复次舍利子。有菩萨摩诃萨安住施戒波罗</a><a name="0441a29" id="0441a29">蜜多。摄多百千转轮王报。由斯值遇无量百</span><a name="0441b01" id="0441b01">千诸佛世尊。供养恭敬尊重赞叹无空过者。</a><a name="0441b02" id="0441b02">复次舍利子。有菩萨摩诃萨安住六种波罗</a><a name="0441b03" id="0441b03">蜜多。常为有情作法明照。恒不远离佛法光</a><a name="0441b04" id="0441b04">明。如是展转乃至证得所求无上正等菩提。</a><a name="0441b05" id="0441b05">舍利子。是菩萨摩诃萨由此因缘。于诸佛法</a><a name="0441b06" id="0441b06">常能现起。是故舍利子。诸菩萨摩诃萨修行</a><a name="0441b07" id="0441b07">般若波罗蜜多。常不应起有罪身业语业意</a><a name="0441b08" id="0441b08">业。时舍利子白佛言。世尊。云何名为有罪身</a><a name="0441b09" id="0441b09">业语业意业。佛告舍利子。若菩萨摩诃萨作</a><a name="0441b10" id="0441b10">如是念。何等是身。我由此身而起身业。何等</a><a name="0441b11" id="0441b11">是语。我由此语而起语业。何等是意。我由此</a><a name="0441b12" id="0441b12">意而起意业。舍利子。是名有罪身语意业。舍</a><a name="0441b13" id="0441b13">利子。诸菩萨摩诃萨修行般若波罗蜜多。不</a><a name="0441b14" id="0441b14">得身及身业。不得语及语业。不得意及意业。</a><a name="0441b15" id="0441b15">舍利子。若菩萨摩诃萨修行般若波罗蜜多。</a><a name="0441b16" id="0441b16">得身语意及彼业者。便起悭贪犯戒忿恚懈</a><a name="0441b17" id="0441b17">怠散乱恶慧之心。舍利子。若菩萨摩诃萨修</a><a name="0441b18" id="0441b18">行般若波罗蜜多起如是心。无有是处。又舍</a><a name="0441b19" id="0441b19">利子。诸菩萨摩诃萨修行般若波罗蜜多。起</a><a name="0441b20" id="0441b20">身语意三种粗重。亦无是处。何以故。舍利子。</a><a name="0441b21" id="0441b21">诸菩萨摩诃萨修行六种波罗蜜多。能净身</a><a name="0441b22" id="0441b22">语意三种粗重故。时舍利子白佛言。世尊。云</a><a name="0441b23" id="0441b23">何菩萨摩诃萨净身语意三种粗重。佛告舍</a><a name="0441b24" id="0441b24">利子。诸菩萨摩诃萨修行般若波罗蜜多。不</a><a name="0441b25" id="0441b25">得身及身粗重。不得语及语粗重。不得意及</a><a name="0441b26" id="0441b26">意粗重。舍利子。如是菩萨摩诃萨能净身语</a><a name="0441b27" id="0441b27">意三种粗重。又舍利子。若菩萨摩诃萨从初</a><a name="0441b28" id="0441b28">发心。能具受持十善业道。不起声闻独觉作</a><a name="0441b29" id="0441b29">意。恒念度脱一切有情。舍利子。是菩萨摩诃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070441a.htm'><img src='up.gif' border=0></a>
<a href='T070441c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>