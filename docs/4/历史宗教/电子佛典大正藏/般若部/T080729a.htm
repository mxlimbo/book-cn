<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0232 文殊师利所说摩诃般若波罗蜜经 0729a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 232 文殊师利所说摩诃般若波罗蜜经</font> <font face='Arial'>(卷1)</font> <font face='Arial'>T08, p0729a</h2></font><hr>
<span class='old'>
</a><a name="0728c29" id="0728c29"><p>佛告文殊师利。汝谓恒沙诸佛入涅槃耶。文</a><a name="0728c30" id="0728c30">殊师利言。诸佛一相不可思议。佛语文殊师</span><a name="0729a01" id="0729a01">利。如是如是。佛是一相不思议相。文殊师利</a><a name="0729a02" id="0729a02">白佛言。世尊。佛今住世耶。佛语文殊师利。如</a><a name="0729a03" id="0729a03">是如是。文殊师利言。若佛住世。恒沙诸佛亦</a><a name="0729a04" id="0729a04">应住世。何以故。一切诸佛皆同一相不思议</a><a name="0729a05" id="0729a05">相。不思议相无生无灭。若未来诸佛出兴于</a><a name="0729a06" id="0729a06">世。一切诸佛亦皆出世。何以故。不思议中无</a><a name="0729a07" id="0729a07">过去未来现在相。但众生取着。谓有出世谓</a><a name="0729a08" id="0729a08">佛灭度。佛语文殊师利。此是如来。阿罗汉。</a><a name="0729a09" id="0729a09">阿鞞跋致菩萨所解。何以故。是三种人。闻甚</a><a name="0729a10" id="0729a10">深法。能不诽谤。亦不赞叹。文殊师利白佛言。</a><a name="0729a11" id="0729a11">世尊。如是不思议法。谁当诽谤谁当赞叹</a><a name="0729a12" id="0729a12"><p>佛告文殊师利。如来不思议。凡夫亦不思</a><a name="0729a13" id="0729a13">议。文殊师利白佛言。世尊。凡夫亦不思议耶。</a><a name="0729a14" id="0729a14">佛言。亦不思议。何以故。一切心相皆不思议。</a><a name="0729a15" id="0729a15">文殊师利言。若如是说。如来不思议。凡夫亦</a><a name="0729a16" id="0729a16">不思议。今无数诸佛求于涅槃徒自疲劳。何</a><a name="0729a17" id="0729a17">以故。不思议法即是涅槃。等无异故。文殊师</a><a name="0729a18" id="0729a18">利言。如是凡夫不思议诸佛不思议。若善男</a><a name="0729a19" id="0729a19">子善女人。久习善根近善知识乃能了知</a><a name="0729a20" id="0729a20"><p>佛告文殊师利。汝欲使如来于众生中为最</a><a name="0729a21" id="0729a21">胜耶。文殊师利言。我欲使如来于诸众生为</a><a name="0729a22" id="0729a22">最第一。但众生相亦不可得。佛言。汝欲使如</a><a name="0729a23" id="0729a23">来得不思议法耶。文殊师利言。欲使如来得</a><a name="0729a24" id="0729a24">不思议法。而于诸法无成就者。佛告文殊师</a><a name="0729a25" id="0729a25">利汝欲使如来说法教化耶。文殊师利白佛</a><a name="0729a26" id="0729a26">言我欲使如来说法教化。而是说及听者皆</a><a name="0729a27" id="0729a27">不可得。何以故。住法界故。法界众生无差</a><a name="0729a28" id="0729a28">别相</a><a name="0729a29" id="0729a29"><p>佛告文殊师利。汝欲使如来为无上福田耶。</a><a name="0729a30" id="0729a30">文殊师利言。如来是无尽福田是无尽相。无<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080728c.htm'><img src='up.gif' border=0></a>
<a href='T080729b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>