<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0236b 金刚般若波罗蜜经 0761c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 236b 金刚般若波罗蜜经</font> <font face='Arial'>(卷1)</font> <font face='Arial'>T08, p0761c</h2></font><hr>
<span class='old'>
</a><a name="0761b28" id="0761b28">须菩提。汝意云何。是邻虚聚宁为多不。</a><a name="0761b29" id="0761b29">须菩提言。彼邻虚聚。甚多世尊。何以故。</span><a name="0761c01" id="0761c01">世尊。若邻虚聚是实有者。世尊则不应说</a><a name="0761c02" id="0761c02">名邻虚聚。何以故。世尊。所说此邻虚聚。</a><a name="0761c03" id="0761c03">如来说非邻虚聚。是故说名为邻虚聚。如</a><a name="0761c04" id="0761c04">来所说三千大千世界则非世界。故说三</a><a name="0761c05" id="0761c05">千大千世界。何以故。世尊。若执世界为</a><a name="0761c06" id="0761c06">实有者是聚一执。此聚一执如来说非执。</a><a name="0761c07" id="0761c07">故说聚一执。佛世尊言。须菩提。此聚</a><a name="0761c08" id="0761c08">一执但世言说。须菩提。是法非可言法。婴</a><a name="0761c09" id="0761c09">儿凡夫偏言所取。须菩提。若有人言如来</a><a name="0761c10" id="0761c10">说我见众生见寿者见受者见。须菩提。汝</a><a name="0761c11" id="0761c11">意云何。是人言说为正语不。须菩提言。不</a><a name="0761c12" id="0761c12">也世尊。不也修伽陀。何以故。如来所说</a><a name="0761c13" id="0761c13">我见众生见寿者见受者见即是非见。是</a><a name="0761c14" id="0761c14">故说我见众生见寿者见受者见。须菩提。</a><a name="0761c15" id="0761c15">若人行菩萨乘。如是应知应见应信。一切</a><a name="0761c16" id="0761c16">诸法如是应修。为令法想不得生起。何以</a><a name="0761c17" id="0761c17">故。须菩提。是法想法想者。如来说即非想</a><a name="0761c18" id="0761c18">故说法想。须菩提。若有菩萨摩诃萨。以</a><a name="0761c19" id="0761c19">满无数无量世界七宝。持用布施。若有善</a><a name="0761c20" id="0761c20">男子善女人。从此般若波罗蜜经乃至四</a><a name="0761c21" id="0761c21">句偈等受持读诵。教他修行为他广说。是</a><a name="0761c22" id="0761c22">善男子善女人。以是因缘所生福德最多</a><a name="0761c23" id="0761c23">于彼无量无数。云何显说此经。如无所显</a><a name="0761c24" id="0761c24">说故言显说。如如不动恒有正说应观有</a><a name="0761c25" id="0761c25">为法如闇翳灯幻露泡梦电云。尔时世尊</a><a name="0761c26" id="0761c26">说是经已大德须菩提心进欢喜。及诸比</a><a name="0761c27" id="0761c27">丘比丘尼优婆塞优婆夷众人天阿修罗等</a><a name="0761c28" id="0761c28">一切世间踊跃欢喜信受奉行</a><a name="0761c29" id="0761c29">金刚般若波罗蜜经
<p><p><p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080761b.htm'><img src='up.gif' border=0></a>
<a href='T080762a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>