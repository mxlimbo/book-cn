<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0039c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷6)</font> 无住品第二十八 <font face='Arial'>T08, p0039c</h2></font><hr>
<span class='old'>
</a><a name="0039b28" id="0039b28">千刹土尽作金刚不当于中住。使我佛树中</a><a name="0039b29" id="0039b29">出香。一切众生闻其香者无有三毒。不起声</span><a name="0039c01" id="0039c01">闻辟支佛意。有闻是香者身病意病皆悉除</a><a name="0039c02" id="0039c02">愈令我佛土不闻五阴色痛想行识六波罗蜜</a><a name="0039c03" id="0039c03">之声不当于中住。令我佛国不闻三十七品</a><a name="0039c04" id="0039c04">及十八法。不闻须陀洹上至佛之声不当于</a><a name="0039c05" id="0039c05">中住。何以故。如来无所著等正觉成阿惟三</a><a name="0039c06" id="0039c06">佛。于诸法亦无所得。如是拘翼。菩萨于般</a><a name="0039c07" id="0039c07">若波罗蜜无所倚住。尔时尊者舍利弗意念。</a><a name="0039c08" id="0039c08">菩萨摩诃萨当云何住。须菩提知舍利弗意</a><a name="0039c09" id="0039c09">所念。便问舍利弗。于意云何。诸佛为住何</a><a name="0039c10" id="0039c10">所。舍利弗报言。诸佛无所住。不住意有所</a><a name="0039c11" id="0039c11">止。亦不于五阴住。亦不住于成就。亦不住</a><a name="0039c12" id="0039c12">于不成就。亦不住于有为无为。不于十八法</a><a name="0039c13" id="0039c13">萨云若有所住。须菩提言。菩萨摩诃萨住般</a><a name="0039c14" id="0039c14">若波罗蜜中。当如诸如来无所著等正觉住</a><a name="0039c15" id="0039c15">如不住。菩萨当作是住。住无处所住。于是</a><a name="0039c16" id="0039c16">会中有天子作是念。诸阅叉所语所说悉皆</a><a name="0039c17" id="0039c17">可知。尊者须菩提所说般若波罗蜜教了不</a><a name="0039c18" id="0039c18">可知。须菩提。知诸天子意所念。语诸天子</a><a name="0039c19" id="0039c19">言。不解不知耶。诸天子言尔须菩提。实不</a><a name="0039c20" id="0039c20">解不知也。须菩提语诸天子言。我所说者常</a><a name="0039c21" id="0039c21">不见一字教亦无听者。何以故。般若波罗蜜</a><a name="0039c22" id="0039c22">者非文字亦无听闻。何以故。诸天子。诸如</a><a name="0039c23" id="0039c23">来无所著等正觉道亦无文字。诸天子。譬如</a><a name="0039c24" id="0039c24">如来化作佛作四辈弟子。作是化已。为说</a><a name="0039c25" id="0039c25">化诸法。于诸天子意云何。是颇有教有说</a><a name="0039c26" id="0039c26">宁有受者不。诸天子言。唯须菩提。是无所</a><a name="0039c27" id="0039c27">有。须菩提言。诸法譬如化。亦无所说者。亦</a><a name="0039c28" id="0039c28">无受者。亦无知者。譬如士夫梦中见佛。佛</a><a name="0039c29" id="0039c29">为说法。于意云何。有说有受者不。诸天子<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080039b.htm'><img src='up.gif' border=0></a>
<a href='T080040a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>