<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0416a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷477)</font> 第二会 第二分正定品第八十一 <font face='Arial'>T07, p0416a</h2></font><hr>
<span class='old'>
</a><a name="0415c28" id="0415c28">住诸余法耶。佛告善现。岂有余法非深般若</a><a name="0415c29" id="0415c29">波罗蜜多之所摄受。而汝今者生如是疑。具</span><a name="0416a01" id="0416a01">寿善现复白佛言。甚深般若波罗蜜多既自</a><a name="0416a02" id="0416a02">性空。云何可说甚深般若波罗蜜多摄一切</a><a name="0416a03" id="0416a03">法。非于空中可说有法摄与不摄。佛告善现</a><a name="0416a04" id="0416a04">岂不诸法诸法性空。善现对曰。如是如是。佛</a><a name="0416a05" id="0416a05">告善现。若一切法一切性空。岂不空中摄一</a><a name="0416a06" id="0416a06">切法。善现对曰。如是如是。佛告善现。由此因</a><a name="0416a07" id="0416a07">缘甚深般若波罗蜜多摄一切法。当知菩萨</a><a name="0416a08" id="0416a08">住深般若波罗蜜多。能作如是方便善巧</a><a name="0416a09" id="0416a09">尔时具寿善现白佛言。世尊。云何菩萨摩诃</a><a name="0416a10" id="0416a10">萨行深般若波罗蜜多时。安住诸法自性空</a><a name="0416a11" id="0416a11">中。引发神通波罗蜜多。安住神通波罗蜜多。</a><a name="0416a12" id="0416a12">能往十方殑伽沙等诸佛世界。供养恭敬诸</a><a name="0416a13" id="0416a13">佛世尊。于诸佛所听受正法。种植无量殊胜</a><a name="0416a14" id="0416a14">善根。佛告善现。诸菩萨摩诃萨行深般若波</a><a name="0416a15" id="0416a15">罗蜜多时。遍观十方殑伽沙等诸佛世界及</a><a name="0416a16" id="0416a16">诸佛众。并所说法自性皆空。唯有世俗假说</a><a name="0416a17" id="0416a17">名字。说为世界佛众及法。如是世俗假说名</a><a name="0416a18" id="0416a18">字亦自性空。善现当知。若十方界及诸佛众</a><a name="0416a19" id="0416a19">并所说法。假说名字自性不空。则所说空应</a><a name="0416a20" id="0416a20">成一分。以所说空非成一分故。一切法自性</a><a name="0416a21" id="0416a21">皆空。其理周圆无二无别。诸菩萨摩诃萨行</a><a name="0416a22" id="0416a22">深般若波罗蜜多时。由遍观空方便善巧。引</a><a name="0416a23" id="0416a23">发神通波罗蜜多。安住神通波罗蜜多。便能</a><a name="0416a24" id="0416a24">引发天眼天耳神境他心宿住随念。及知漏</a><a name="0416a25" id="0416a25">尽微妙通慧。善现。当知。诸菩萨摩诃萨非离</a><a name="0416a26" id="0416a26">神通波罗蜜多。有能自在成熟有情严净佛</a><a name="0416a27" id="0416a27">土。证得无上正等菩提。是故神通波罗蜜多</a><a name="0416a28" id="0416a28">是菩提道。诸菩萨摩诃萨皆依此道。求趣无</a><a name="0416a29" id="0416a29">上正等菩提。于求趣时能自圆满一切善法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070415c.htm'><img src='up.gif' border=0></a>
<a href='T070416b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>