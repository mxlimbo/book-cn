<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0301b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷11)</font> 随喜品第三十九 <font face='Arial'>T08, p0301b</h2></font><hr>
<span class='old'>
</a><a name="0301a28" id="0301a28">方便力故。胜前善男子善女人取相有所</a><a name="0301a29" id="0301a29">得者。尔时佛告四天王天乃至阿迦尼吒诸</span><a name="0301b01" id="0301b01">天子。若三千大千世界中所有众生。皆发</a><a name="0301b02" id="0301b02">阿耨多罗三藐三菩提心。是一切菩萨念过</a><a name="0301b03" id="0301b03">去未来现在诸佛及声闻辟支佛诸善根。从</a><a name="0301b04" id="0301b04">初发意乃至法住。于其中间所有善根。并</a><a name="0301b05" id="0301b05">余一切众生所有善根。所谓布施持戒忍辱</a><a name="0301b06" id="0301b06">精进一心智慧。檀那波罗蜜乃至般若波罗</a><a name="0301b07" id="0301b07">蜜。戒众定众慧众解脱众解脱知见众。如是</a><a name="0301b08" id="0301b08">等诸余无量佛法一切和合随喜。随喜已回</a><a name="0301b09" id="0301b09">向阿耨多罗三藐三菩提。以取相有所得故。</a><a name="0301b10" id="0301b10">复有善男子善女人发阿耨多罗三藐三菩</a><a name="0301b11" id="0301b11">提心。念过去未来现在诸佛及声闻辟支佛。</a><a name="0301b12" id="0301b12">从初发意乃至法住。于其中间所有善根。</a><a name="0301b13" id="0301b13">并余一切众生所有善根。所谓布施持戒忍</a><a name="0301b14" id="0301b14">辱精进一心智慧。檀那波罗蜜乃至无量诸</a><a name="0301b15" id="0301b15">佛法。一切和合称量。以无所得故。无二</a><a name="0301b16" id="0301b16">法故。无有相法故。不着法故。无觉法</a><a name="0301b17" id="0301b17">故。是最上随喜。第一最妙无上无与等随</a><a name="0301b18" id="0301b18">喜。随喜已回向阿耨多罗三藐三菩提。是</a><a name="0301b19" id="0301b19">善男子善女人功德。胜前善男子善女人功</a><a name="0301b20" id="0301b20">德百倍千倍百千万亿倍。乃至算数譬喻所</a><a name="0301b21" id="0301b21">不能及。尔时须菩提白佛言。世尊。世尊</a><a name="0301b22" id="0301b22">说善男子善女人和合诸善根称量随喜回</a><a name="0301b23" id="0301b23">向最上第一最妙无上无与等。世尊。云何名</a><a name="0301b24" id="0301b24">随喜最上。乃至无与等。佛言。若善男子善女</a><a name="0301b25" id="0301b25">人于过去未来现在诸法。不取不舍不念</a><a name="0301b26" id="0301b26">非不念不得非不得。是诸法中亦无有法</a><a name="0301b27" id="0301b27">生者灭者若垢若净。诸法不增不减不来不</a><a name="0301b28" id="0301b28">去。不合不散不入不出。如过去未来现</a><a name="0301b29" id="0301b29">在诸法相。如如相法性法住法位。我亦如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080301a.htm'><img src='up.gif' border=0></a>
<a href='T080301c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>