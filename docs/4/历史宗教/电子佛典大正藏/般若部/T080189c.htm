<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0222 光赞经 0189c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 222 光赞经</font> <font face='Arial'>(卷6)</font> 三昧品第十六 <font face='Arial'>T08, p0189c</h2></font><hr>
<span class='old'>
</a><a name="0189b28" id="0189b28">方亦空。南方西方北方东南西南西北东</a><a name="0189b29" id="0189b29">北方上方下方。皆亦悉空。不可毁伤不可坏</span><a name="0189c01" id="0189c01">起。所以者何。本净故也。何谓真妙空者。曰</a><a name="0189c02" id="0189c02">无为者也其无为者无为亦空。不可毁伤不</a><a name="0189c03" id="0189c03">可坏起。所以者何。本净故也。是谓真妙空。</a><a name="0189c04" id="0189c04">彼何谓所有空。所有空者。谓欲界色界无</a><a name="0189c05" id="0189c05">色界空。不可毁伤不可坏起。所以者何。本</a><a name="0189c06" id="0189c06">净故也。彼何谓无为空。所谓无为空者。不</a><a name="0189c07" id="0189c07">起不灭亦不自在。亦无所住存在真谛。是</a><a name="0189c08" id="0189c08">为无为空。彼所谓无为空。其无为空者。不</a><a name="0189c09" id="0189c09">可毁伤不可坏起。所以者何。本净故也。彼</a><a name="0189c10" id="0189c10">何谓究竟空。究竟空者。谓不可得崖际。</a><a name="0189c11" id="0189c11">所以者何。本净故也。是谓究竟空。彼何</a><a name="0189c12" id="0189c12">谓广远空。谓不见来亦无所得。所以者何。</a><a name="0189c13" id="0189c13">本净故也。是谓广远空。彼何谓不分别空。</a><a name="0189c14" id="0189c14">彼无能舍法亦无所住。所以者何。本净故也。</a><a name="0189c15" id="0189c15">是为不分别空。彼何谓本净空。悉能解了</a><a name="0189c16" id="0189c16">一切诸法。悉为本净。有为无为。非声闻所</a><a name="0189c17" id="0189c17">作非辟支佛所作。是谓本净空。彼何谓一</a><a name="0189c18" id="0189c18">切法空。一切法者。谓色痛痒思想生死识。</a><a name="0189c19" id="0189c19">眼耳鼻舌身意。色声香味细滑之法。眼色</a><a name="0189c20" id="0189c20">识耳声识鼻香识舌味识身细滑识意法识。</a><a name="0189c21" id="0189c21">眼所更耳鼻舌身意所更。痛痒之事。有为</a><a name="0189c22" id="0189c22">法无为法。是谓为一切法空。诸法法空。无</a><a name="0189c23" id="0189c23">所毁伤不可坏起。所以者何。用本净故。是</a><a name="0189c24" id="0189c24">谓一切法空。彼何谓自然相空。为色相故色</a><a name="0189c25" id="0189c25">无所有相。受痛痒思相造生死相。知生死识</a><a name="0189c26" id="0189c26">相。痛痒思想生死识。亦复如是。眼耳鼻舌</a><a name="0189c27" id="0189c27">身意。色声香味细滑法。及十八种一切所更。</a><a name="0189c28" id="0189c28">有为法相无为法相。是一切法自然相空。彼</a><a name="0189c29" id="0189c29">何谓不可得无所有空。一切诸法亦不可得。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080189b.htm'><img src='up.gif' border=0></a>
<a href='T080190a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>