<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0576c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷505)</font> 第三会 第三分地狱品第十之一 <font face='Arial'>T07, p0576c</h2></font><hr>
<span class='old'>
</a><a name="0576b28" id="0576b28">相空故。脱一切生死。非常非坏故。能为依怙。</a><a name="0576b29" id="0576b29">施诸有情诸法宝故。能成圆满如来十力。一</span><a name="0576c01" id="0576c01">切他论不能屈故。能转三转十二行相无上</a><a name="0576c02" id="0576c02">法轮。达一切法无转还故。能示诸法无倒。自</a><a name="0576c03" id="0576c03">性显了无性自性空故。世尊。诸有情类于此</a><a name="0576c04" id="0576c04">般若波罗蜜多。应云何住。尔时佛告舍利子</a><a name="0576c05" id="0576c05">言。诸有情类于此般若波罗蜜多。应如佛住</a><a name="0576c06" id="0576c06">供养礼敬思惟般若波罗蜜多应如供养礼敬</a><a name="0576c07" id="0576c07">思惟佛薄伽梵。何以故。舍利子。佛不异般若</a><a name="0576c08" id="0576c08">波罗蜜多。般若波罗蜜多不异佛。佛即是般</a><a name="0576c09" id="0576c09">若波罗蜜多。般若波罗蜜多即是佛。所以者</a><a name="0576c10" id="0576c10">何。诸佛菩萨独觉声闻。皆由般若波罗蜜多</a><a name="0576c11" id="0576c11">而得出现。一切世间十善业道四静虑四无</a><a name="0576c12" id="0576c12">量四无色定五神通。亦由般若波罗蜜多而</a><a name="0576c13" id="0576c13">得出现。一切布施波罗蜜多广说乃至一切</a><a name="0576c14" id="0576c14">相智。亦由般若波罗蜜多而得出现。时天帝</a><a name="0576c15" id="0576c15">释窃作是念。今舍利子以何因缘问佛斯事。</a><a name="0576c16" id="0576c16">时舍利子知彼心念便告之言。憍尸迦。诸菩</a><a name="0576c17" id="0576c17">萨摩诃萨由此般若波罗蜜多所摄受故方便</a><a name="0576c18" id="0576c18">善巧。能于三世十方诸佛从初发心乃至法</a><a name="0576c19" id="0576c19">住。于其中间所有功德。若诸声闻独觉菩萨</a><a name="0576c20" id="0576c20">余有情类所有善根。如是一切能以无相及无</a><a name="0576c21" id="0576c21">所得而为方便。合集称量现前随喜。既随喜</a><a name="0576c22" id="0576c22">已与诸有情平等共有回向无上正等菩提。</a><a name="0576c23" id="0576c23">由此因缘故问斯事。复次憍尸迦。诸菩萨摩</a><a name="0576c24" id="0576c24">诃萨所学般若波罗蜜多。超胜布施乃至静</a><a name="0576c25" id="0576c25">虑波罗蜜多无边倍数。如生盲人百千等众。</a><a name="0576c26" id="0576c26">无净眼者善引导之。犹尚不能近趣正道。况</a><a name="0576c27" id="0576c27">能远达丰乐大城。如是前五波罗蜜多诸生</a><a name="0576c28" id="0576c28">盲众。若无般若波罗蜜多净眼者导。尚不能</a><a name="0576c29" id="0576c29">趣菩萨正道。况能远达一切智城。复次憍尸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070576b.htm'><img src='up.gif' border=0></a>
<a href='T070577a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>