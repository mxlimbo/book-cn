<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0757a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷537)</font> 第三会 第三分宣化品第三十一之一 <font face='Arial'>T07, p0757a</h2></font><hr>
<span class='old'>
</a><a name="0756c28" id="0756c28">觉菩提诸菩萨道一切智智是无性不。善现</a><a name="0756c29" id="0756c29">对曰。如是如是。诸所修道广说乃至一切智</span><a name="0757a01" id="0757a01">智皆是无性佛告善现。于意云何。无性法为</a><a name="0757a02" id="0757a02">能得无性法不。善现对曰。不也世尊。佛告</a><a name="0757a03" id="0757a03">善现。无性及道是一切法。皆非相应非不相</a><a name="0757a04" id="0757a04">应。无色无见无对一相所谓无相。愚夫异生</a><a name="0757a05" id="0757a05">于无相法虚妄分别起有相想。执着诸蕴诸</a><a name="0757a06" id="0757a06">处诸界。于无常中妄生常想于诸苦中妄生</a><a name="0757a07" id="0757a07">乐想。于无我中妄生我想。于不净中妄生净</a><a name="0757a08" id="0757a08">想愚痴颠倒。于无性法执著有性。由此因</a><a name="0757a09" id="0757a09">缘诸菩萨摩诃萨行深般若波罗蜜多。成就</a><a name="0757a10" id="0757a10">殊胜方便善巧。拔济如是诸有情类。令离颠</a><a name="0757a11" id="0757a11">倒虚妄分别方便安置无相法中。令勤修学</a><a name="0757a12" id="0757a12">解脱生死。证得涅槃毕竟安乐</a><a name="0757a13" id="0757a13"><p>具寿善现复白佛言。颇有少物是真是实非</a><a name="0757a14" id="0757a14">虚非妄愚夫异生于中执着造作诸业由此因</a><a name="0757a15" id="0757a15">缘轮回诸趣。不能解脱生死苦。不若无少物</a><a name="0757a16" id="0757a16">是真是实非虚非妄。云何愚夫于中执着。造</a><a name="0757a17" id="0757a17">作诸业轮回诸趣佛告善现。愚夫异生所执</a><a name="0757a18" id="0757a18">着物。乃至无有如细毛端。是真是实非虚非</a><a name="0757a19" id="0757a19">妄。执着彼故造作诸业。由此因缘轮回诸趣。</a><a name="0757a20" id="0757a20">不能解脱生死众苦。唯有颠倒虚妄执着。吾</a><a name="0757a21" id="0757a21">今为汝广说譬喻。重显斯义令其易了诸有</a><a name="0757a22" id="0757a22">智者由譬喻故。于所说义便生正解。善现。于</a><a name="0757a23" id="0757a23">意云何。梦中见人受五欲乐。梦中颇有少分</a><a name="0757a24" id="0757a24">实事可令彼人受欲乐不。善现对曰。不也世</a><a name="0757a25" id="0757a25">尊。梦所见人尚非实有。况有实事可令彼人</a><a name="0757a26" id="0757a26">住在梦中受五欲乐。佛告善现。于意云何颇</a><a name="0757a27" id="0757a27">有诸法或是有漏或是无漏。或是世间或是</a><a name="0757a28" id="0757a28">出世间。或是有为或是无为。非如梦中所见</a><a name="0757a29" id="0757a29">事不。善现。对曰。不也世尊。定无有法或是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070756c.htm'><img src='up.gif' border=0></a>
<a href='T070757b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>