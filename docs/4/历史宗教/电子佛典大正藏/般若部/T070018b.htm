<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0018b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷404)</font> 第二会 第二分观照品第三之一 <font face='Arial'>T07, p0018b</h2></font><hr>
<span class='old'>
</a><a name="0018a28" id="0018a28"><p>舍利子。复有菩萨摩诃萨无方便善巧故入</a><a name="0018a29" id="0018a29">初静虑。入第二第三第四静虑。亦行六种波</span><a name="0018b01" id="0018b01">罗蜜多。是菩萨摩诃萨得静虑故生长寿天。</a><a name="0018b02" id="0018b02">随彼寿尽来生人中。值遇诸佛供养恭敬尊</a><a name="0018b03" id="0018b03">重赞叹。虽行六种波罗蜜多。而根昧钝不甚</a><a name="0018b04" id="0018b04">明利。舍利子。复有菩萨摩诃萨入初静虑乃</a><a name="0018b05" id="0018b05">至第四静虑。亦行六种波罗蜜多。是菩萨摩</a><a name="0018b06" id="0018b06">诃萨无方便善巧故舍诸静虑而生欲界。当</a><a name="0018b07" id="0018b07">知是菩萨摩诃萨亦根昧钝不甚明利。舍利</a><a name="0018b08" id="0018b08">子。复有菩萨摩诃萨入初静虑。入第二第三</a><a name="0018b09" id="0018b09">第四静虑。入慈无量。入悲喜舍无量。入空</a><a name="0018b10" id="0018b10">无边处定。入识无边处无所有处非想非非</a><a name="0018b11" id="0018b11">想处定。修四念住四正断四神足五根五力</a><a name="0018b12" id="0018b12">七等觉支八圣道支。修佛十力四无所畏四</a><a name="0018b13" id="0018b13">无碍解大慈大悲大喜大舍十八佛不共法。</a><a name="0018b14" id="0018b14">是菩萨摩诃萨有方便善巧故。不随静虑无</a><a name="0018b15" id="0018b15">量无色势力而生。但生有佛世界值遇诸佛。</a><a name="0018b16" id="0018b16">供养恭敬尊重赞叹。常与般若波罗蜜多相</a><a name="0018b17" id="0018b17">应。当知是菩萨摩诃萨此贤劫中定得无上</a><a name="0018b18" id="0018b18">正等菩提。舍利子。复有菩萨摩诃萨入初静</a><a name="0018b19" id="0018b19">虑乃至第四静虑。入慈无量乃至舍无量。入</a><a name="0018b20" id="0018b20">空无边处定乃至非想非非想处定。是菩萨</a><a name="0018b21" id="0018b21">摩诃萨有方便善巧故。不随静虑无量无色</a><a name="0018b22" id="0018b22">势力而生。还生欲界若刹帝利大族若婆罗</a><a name="0018b23" id="0018b23">门大族若长者大族若居士大族。为欲成熟</a><a name="0018b24" id="0018b24">诸有情故。不为贪染后有故生</a><a name="0018b25" id="0018b25"><p>舍利子。复有菩萨摩诃萨入初静虑乃至第</a><a name="0018b26" id="0018b26">四静虑。入慈无量乃至舍无量。入空无边处</a><a name="0018b27" id="0018b27">定乃至非想非非想处定。是菩萨摩诃萨有</a><a name="0018b28" id="0018b28">方便善巧故。不随静虑无量无色势力而生。</a><a name="0018b29" id="0018b29">或生四大王众天或生三十三天或生夜摩天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070018a.htm'><img src='up.gif' border=0></a>
<a href='T070018c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>