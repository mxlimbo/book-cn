<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0869c</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷556)</font> 第五会 第五分善现品第一 <font face='Arial'>T07, p0869c</h2></font><hr>
<span class='old'>
</a><a name="0869b28" id="0869b28">乃能作大饶益。尔时菩萨作是思惟。如我自</a><a name="0869b29" id="0869b29">性于一切法。以一切种一切处时求不可得。</span><a name="0869c01" id="0869c01">内外诸法亦复如是。都无所有皆不可得。若</a><a name="0869c02" id="0869c02">住此想便不见有难行苦行。由此能为无边</a><a name="0869c03" id="0869c03">有情修多百千难行苦行。与有情类作大饶</a><a name="0869c04" id="0869c04">益。时舍利子问善现言。是诸菩萨实无生不。</a><a name="0869c05" id="0869c05">善现答言。如是如是。一切菩萨皆实无生。舍</a><a name="0869c06" id="0869c06">利子言。为但菩萨实是无生。为一切智亦实</a><a name="0869c07" id="0869c07">无生。善现答言。此一切智亦实无生。舍利子</a><a name="0869c08" id="0869c08">言。为但一切智实是无生。为诸异生类亦实</a><a name="0869c09" id="0869c09">无生。善现答言。诸异生类亦实无生。舍利子</a><a name="0869c10" id="0869c10">言。若诸菩萨皆实无生。诸菩萨法亦应无生。</a><a name="0869c11" id="0869c11">若一切智实是无生。一切智法亦应无生。若</a><a name="0869c12" id="0869c12">异生类实是无生。异生类法亦应无生。若尔</a><a name="0869c13" id="0869c13">菩萨得一切智应无生法能证无生。善现答</a><a name="0869c14" id="0869c14">言。我意不许无生法中有得有证。何以故。无</a><a name="0869c15" id="0869c15">生法中证得无故。舍利子言。为许生法证生</a><a name="0869c16" id="0869c16">法。为许无生法证无生法耶。善现答言。我意</a><a name="0869c17" id="0869c17">不许生法证生法。亦不许无生法证无生法。</a><a name="0869c18" id="0869c18">舍利子言。为许生法证无生法。为许无生法</a><a name="0869c19" id="0869c19">证生法耶。善现答言。我意不许生法证无生</a><a name="0869c20" id="0869c20">法。亦不许无生法证生法。舍利子言。若如是</a><a name="0869c21" id="0869c21">者应无得证。善现答言。虽有得证而非实有。</a><a name="0869c22" id="0869c22">舍利子言。为许未生法生。为许已生法生耶。</a><a name="0869c23" id="0869c23">善现答言。我意不许未生法生。亦不许已生</a><a name="0869c24" id="0869c24">法生。舍利子言。为许生生。为许不生生耶。</a><a name="0869c25" id="0869c25">善现答言。我意不许生生。亦不许不生生。舍</a><a name="0869c26" id="0869c26">利子言。仁者于所说无生法。乐辩说无生相</a><a name="0869c27" id="0869c27">耶。善现答言。我于所说无生法。亦不乐辩说</a><a name="0869c28" id="0869c28">无生相。舍利子言。于无生法起无生言。此无</a><a name="0869c29" id="0869c29">生言亦无生不。善现答言。于无生法起无生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070869b.htm'><img src='up.gif' border=0></a>
<a href='T070870a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>