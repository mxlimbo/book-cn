<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0356a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷19)</font> 魔愁品第六十二 <font face='Arial'>T08, p0356a</h2></font><hr>
<span class='old'>
</a><a name="0355c28" id="0355c28">四无色定。百倍千倍千万亿倍。乃至算数譬</a><a name="0355c29" id="0355c29">喻所不能及。尔时有一比丘语释提桓</span><a name="0356a01" id="0356a01">因。憍尸迦。是善男子善女人行般若波罗</a><a name="0356a02" id="0356a02">蜜功德胜于仁者。释提桓因言。是善男子</a><a name="0356a03" id="0356a03">善女人一发心胜于我。何况闻是般若波</a><a name="0356a04" id="0356a04">罗蜜。书持读诵正忆念如说行。是善男子善</a><a name="0356a05" id="0356a05">女人行般若波罗蜜非但胜我。亦胜一切</a><a name="0356a06" id="0356a06">世间天及人阿修罗。非但胜一切世间天及</a><a name="0356a07" id="0356a07">人阿修罗。亦胜诸须陀洹斯陀含阿那含阿</a><a name="0356a08" id="0356a08">罗汉辟支佛。非但胜是须陀洹乃至辟支佛。</a><a name="0356a09" id="0356a09">亦胜菩萨行五波罗蜜远离般若波罗蜜</a><a name="0356a10" id="0356a10">者。非但胜菩萨行五波罗蜜远离般若波</a><a name="0356a11" id="0356a11">罗蜜者。亦胜菩萨行般若波罗蜜无方便</a><a name="0356a12" id="0356a12">力者。是菩萨摩诃萨如说行般若波罗蜜。</a><a name="0356a13" id="0356a13">不断佛种常见诸佛。疾近道场菩萨如是</a><a name="0356a14" id="0356a14">行。为欲拔出众生沉没长流者。是菩萨如</a><a name="0356a15" id="0356a15">是学。为不学声闻辟支佛学。菩萨如是学。</a><a name="0356a16" id="0356a16">四天王天来至菩萨所如是言。善男子。当</a><a name="0356a17" id="0356a17">勤疾学坐道场成阿耨多罗三藐三菩提</a><a name="0356a18" id="0356a18">时。如过去诸佛所受四钵亦当应受。我当</a><a name="0356a19" id="0356a19">持来奉上菩萨。及诸余天四天王天三十三</a><a name="0356a20" id="0356a20">天。夜摩天兜率陀天化乐天他化自在天。梵</a><a name="0356a21" id="0356a21">天乃至首陀会天。亦当供养十方诸佛亦常</a><a name="0356a22" id="0356a22">念是菩萨摩诃萨如说行是深般若波罗蜜</a><a name="0356a23" id="0356a23">者。是菩萨诸所有世间危难勤苦之事永无</a><a name="0356a24" id="0356a24">复有。一切世间有四百四病。是菩萨身中无</a><a name="0356a25" id="0356a25">是诸病。以行深般若波罗蜜故得是现世</a><a name="0356a26" id="0356a26">功德。尔时阿难作是念。释提桓因自以力说</a><a name="0356a27" id="0356a27">耶。以佛神力说乎。释提桓因知阿难意所</a><a name="0356a28" id="0356a28">念。语阿难言。我之所说皆佛威神。佛告阿</a><a name="0356a29" id="0356a29">难。如是如是如释提桓因所说皆佛威神。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080355c.htm'><img src='up.gif' border=0></a>
<a href='T080356b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>