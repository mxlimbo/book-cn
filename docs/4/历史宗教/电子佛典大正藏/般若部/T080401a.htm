<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0401a</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷25)</font> 实际品第八十 <font face='Arial'>T08, p0401a</h2></font><hr>
<span class='old'>
</a><a name="0400c28" id="0400c28">为利益众生故行般若波罗蜜。复次须菩</a><a name="0400c29" id="0400c29">提。菩萨摩诃萨行般若波罗蜜时。以不坏</span><a name="0401a01" id="0401a01">实际法立众生于实际中。须菩提白佛言。</a><a name="0401a02" id="0401a02">世尊。若实际即是众生际。菩萨则为建立实</a><a name="0401a03" id="0401a03">际于实际。世尊。若建立实际于实际。则为</a><a name="0401a04" id="0401a04">建立自性于自性。世尊。不应建立自性</a><a name="0401a05" id="0401a05">于自性。世尊。云何菩萨摩诃萨行般若波罗</a><a name="0401a06" id="0401a06">蜜时。建立众生于实际。佛告须菩提。实际</a><a name="0401a07" id="0401a07">不可建立于实际。自性不可建立于自性。</a><a name="0401a08" id="0401a08">须菩提。今菩萨摩诃萨行般若波罗蜜时。</a><a name="0401a09" id="0401a09">以方便力故建立众生于实际。实际亦不</a><a name="0401a10" id="0401a10">异众生际。实际众生际无二无别。须菩提</a><a name="0401a11" id="0401a11">白佛言。世尊。何等是诸菩萨摩诃萨方便力。</a><a name="0401a12" id="0401a12">用是方便力。菩萨摩诃萨行般若波罗蜜</a><a name="0401a13" id="0401a13">时。建立众生于实际亦不坏实际相。佛告</a><a name="0401a14" id="0401a14">须菩提。若菩萨摩诃萨行般若波罗蜜时。</a><a name="0401a15" id="0401a15">以方便力故建立众生于布施。建立已说</a><a name="0401a16" id="0401a16">布施先后际相空。作是言。如是布施前</a><a name="0401a17" id="0401a17">际空后际空中际亦空。施者亦空施报亦空</a><a name="0401a18" id="0401a18">受者亦空。诸善男子。是一切法实际中不可</a><a name="0401a19" id="0401a19">得。汝等莫念布施异施者异施报异受者异。</a><a name="0401a20" id="0401a20">若汝等不念布施异施者异施报异受者异。</a><a name="0401a21" id="0401a21">是时布施能取甘露味得甘露味果。汝</a><a name="0401a22" id="0401a22">善男子。以是布施故。莫着色莫着受想行</a><a name="0401a23" id="0401a23">识。何以故。是布施布施相空。施者施者空。施</a><a name="0401a24" id="0401a24">报施报空。受者受者空。空中布施不可得。施</a><a name="0401a25" id="0401a25">者不可得施报不可得受者不可得。何以故。</a><a name="0401a26" id="0401a26">是诸法毕竟自性空故。复次须菩提。菩萨摩</a><a name="0401a27" id="0401a27">诃萨行般若波罗蜜时。以方便力故教众</a><a name="0401a28" id="0401a28">生持戒。语众生言。汝善男子。除舍杀生法。</a><a name="0401a29" id="0401a29">乃至除舍邪见法。何以故。善男子。如汝所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080400c.htm'><img src='up.gif' border=0></a>
<a href='T080401b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>