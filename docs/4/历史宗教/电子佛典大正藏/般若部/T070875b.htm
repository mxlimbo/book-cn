<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0875b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷557)</font> 第五会 第五分神咒品第四 <font face='Arial'>T07, p0875b</h2></font><hr>
<span class='old'>
</a><a name="0875a28" id="0875a28">其所终不为彼谴罚加害。欲求其短皆不能</a><a name="0875a29" id="0875a29">得。何以故。憍尸迦。甚深般若波罗蜜多。威神</span><a name="0875b01" id="0875b01">势力法令尔故。憍尸迦。是善男子善女人等。</a><a name="0875b02" id="0875b02">若有欲至国王王子大臣等处。至心诵念甚深</a><a name="0875b03" id="0875b03">般若波罗蜜多。定为王等欢喜问讯。供养恭</a><a name="0875b04" id="0875b04">敬尊重赞叹。何以故。憍尸迦。甚深般若波罗</a><a name="0875b05" id="0875b05">蜜多。常于有情引发种种慈悲事故。由此因</a><a name="0875b06" id="0875b06">缘诸求短者。种种方便皆不能得。时有众多</a><a name="0875b07" id="0875b07">外道梵志。欲求佛过来诣佛所。时天帝释。见</a><a name="0875b08" id="0875b08">已念言。今此众多外道梵志。来趣法会伺求</a><a name="0875b09" id="0875b09">佛短。将非般若留难事耶。我当诵念从佛所</a><a name="0875b10" id="0875b10">受甚深般若波罗蜜多。令彼邪徒复道而去。</a><a name="0875b11" id="0875b11">念已便诵甚深般若波罗蜜多。于是众多外</a><a name="0875b12" id="0875b12">道梵志遥申敬礼。右绕世尊复道而去。时舍</a><a name="0875b13" id="0875b13">利子。见已念言。彼有何缘适来还去。佛知其</a><a name="0875b14" id="0875b14">意告舍利子。彼诸外道来求我失。由天帝释</a><a name="0875b15" id="0875b15">诵念般若波罗蜜多令彼还去。舍利子。我都</a><a name="0875b16" id="0875b16">不见彼诸外道有少白法。唯怀恶心为求我</a><a name="0875b17" id="0875b17">过来至我所。舍利子。我都不见一切世间。有</a><a name="0875b18" id="0875b18">诸天魔及外道等有情之类。说般若时怀勃</a><a name="0875b19" id="0875b19">恶心来求得便。般若威力无能坏故。尔时恶</a><a name="0875b20" id="0875b20">魔窃作是念。今佛四众恭敬围绕。欲色界天</a><a name="0875b21" id="0875b21">皆来集会。宣说般若波罗蜜多。此中必有诸</a><a name="0875b22" id="0875b22">大菩萨。亲于佛前受菩提记。当得无上正等</a><a name="0875b23" id="0875b23">菩提。转妙法轮空我境界。我当往至破坏其</a><a name="0875b24" id="0875b24">眼。作是念已化作四军。奋威勇锐来诣佛</a><a name="0875b25" id="0875b25">所。时天帝释。见已念言。将非恶魔化作斯事。</a><a name="0875b26" id="0875b26">欲来恼佛并与般若波罗蜜多而作留难。何</a><a name="0875b27" id="0875b27">以故。如是四军严饰殊丽。诸王军众皆不能</a><a name="0875b28" id="0875b28">及。定是恶魔之所化作。恶魔长夜伺求佛短。</a><a name="0875b29" id="0875b29">坏诸有情所修善业。我当诵念从佛所受甚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070875a.htm'><img src='up.gif' border=0></a>
<a href='T070875c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>