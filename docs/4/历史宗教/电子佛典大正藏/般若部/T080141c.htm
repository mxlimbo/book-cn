<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0141c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷20)</font> 萨陀波伦品第八十八 <font face='Arial'>T08, p0141c</h2></font><hr>
<span class='old'>
</a><a name="0141b28" id="0141b28">如不行。于身五阴莫有起相。何以故。有起相</a><a name="0141b29" id="0141b29">者便于佛法有稽留碍。有留碍者便在生死</span><a name="0141c01" id="0141c01">苦。在生死苦者不能逮得般若波罗蜜。尔时</a><a name="0141c02" id="0141c02">萨陀波伦报空中声言。我当从教。何以故。我</a><a name="0141c03" id="0141c03">欲为众生而作大明广宣佛法。我欲得阿耨</a><a name="0141c04" id="0141c04">多罗三耶三菩。作是语已便闻空中声。言善</a><a name="0141c05" id="0141c05">哉善哉。善男子。欲闻于空无相无愿之法。当</a><a name="0141c06" id="0141c06">求索般若波罗蜜。当离相念。当离命见。当</a><a name="0141c07" id="0141c07">离人见。当远离恶知识。当与善知识从事。当</a><a name="0141c08" id="0141c08">供养真知识。当为汝说空无相无愿之法。当</a><a name="0141c09" id="0141c09">说无生不灭之法。当劝助人求萨云若。作是</a><a name="0141c10" id="0141c10">行者闻般若波罗蜜不久。或从经中闻。或从</a><a name="0141c11" id="0141c11">菩萨摩诃萨口闻。善男子所从。得闻般若波</a><a name="0141c12" id="0141c12">罗蜜处。当视其人如世多罗。汝于法师当修</a><a name="0141c13" id="0141c13">反复莫得背恩。所从闻般若波罗蜜处则是</a><a name="0141c14" id="0141c14">真知识。得闻经已便得阿耨多罗三耶三菩</a><a name="0141c15" id="0141c15">不复动转。当自念言。我去诸如来无所著等</a><a name="0141c16" id="0141c16">正觉不远。所生之处常值诸佛。常当远离八</a><a name="0141c17" id="0141c17">不闲处。当得八乐之处。持是德行当敬法师</a><a name="0141c18" id="0141c18">如敬世尊。莫以世俗翼望之意。于法师所当</a><a name="0141c19" id="0141c19">起法想恭敬之想。冀望想者当知魔事。若魔</a><a name="0141c20" id="0141c20">波旬或持五乐。或以细滑色声香味来贡法</a><a name="0141c21" id="0141c21">师。法师以沤和拘舍罗。欲度众生能为受之。</a><a name="0141c22" id="0141c22">汝若见者莫起污意。但当念言。我未得是沤</a><a name="0141c23" id="0141c23">和拘舍罗。如法师所行。菩萨已逮沤和拘舍</a><a name="0141c24" id="0141c24">罗者无所挂碍。譬如金刚无所不入不受尘</a><a name="0141c25" id="0141c25">垢。当以一调法行而观法师。何等为一调法</a><a name="0141c26" id="0141c26">行。谓诸法无著无断。何以故。诸法皆空无我</a><a name="0141c27" id="0141c27">无人寿命。譬如幻化热时之焰。当作是观。法</a><a name="0141c28" id="0141c28">师导师作是观者。令得般若波罗蜜不久。善</a><a name="0141c29" id="0141c29">男子当护魔事。善男子若至法师所不见法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080141b.htm'><img src='up.gif' border=0></a>
<a href='T080142a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>