<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0228 佛说佛母出生三法藏般若波罗蜜多经 0624c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 228 佛说佛母出生三法藏般若波罗蜜多经</font> <font face='Arial'>(卷11)</font> 恶者障法品第十一之一 <font face='Arial'>T08, p0624c</h2></font><hr>
<span class='old'>
</a><a name="0624b27" id="0624b27">是为魔事。若有诸持法者。互相障碍不能和</a><a name="0624b28" id="0624b28">合。于此法门不生敬信。应当觉知是为魔事。</span><a name="0624c01" id="0624c01">若人书持读诵此法门时。于自诸根不能调</a><a name="0624c02" id="0624c02">伏。应当觉知是为魔事。若有诸听法者忽作</a><a name="0624c03" id="0624c03">是念。我于此般若波罗蜜多法中。不得其味</a><a name="0624c04" id="0624c04">无所解了。弃舍此法从座而起。应当觉知是</a><a name="0624c05" id="0624c05">为魔事。又听法者若作是念。此般若波罗蜜</a><a name="0624c06" id="0624c06">多法中。不为我等说授记事。我不能生清净</a><a name="0624c07" id="0624c07">信解。念已弃舍从座而起。应当觉知是为魔</a><a name="0624c08" id="0624c08">事。又听法者若作是念。此般若波罗蜜多法</a><a name="0624c09" id="0624c09">中不说我名。不说我等所住城邑聚落方处。</a><a name="0624c10" id="0624c10">及不说我所生族姓父母名字。以是因缘不</a><a name="0624c11" id="0624c11">能听受此般若波罗蜜多法门。我当弃舍。随</a><a name="0624c12" id="0624c12">所起念即于若干劫数有所退堕。后复以其</a><a name="0624c13" id="0624c13">胜因缘故。于此般若波罗蜜多法门还得修</a><a name="0624c14" id="0624c14">习。何以故。诸菩萨摩诃萨若不听受此般若</a><a name="0624c15" id="0624c15">波罗蜜多法门。即不能成就世间出世间法。</a><a name="0624c16" id="0624c16">是故须菩提。若起退失心者。应当觉知是为</a><a name="0624c17" id="0624c17">魔事</a><a name="0624c18" id="0624c18"><p>复次须菩提。若有住菩萨乘者。不能于此般</a><a name="0624c19" id="0624c19">若波罗蜜多法中求一切智智。而返于彼声</a><a name="0624c20" id="0624c20">闻缘觉法中。修习趣求一切智智者。应当觉</a><a name="0624c21" id="0624c21">知是为魔事</a><a name="0624c22" id="0624c22"><p>复次须菩提。若有人欲学欲成就世间出世</a><a name="0624c23" id="0624c23">间法。而不学般若波罗蜜多法门。返于声闻</a><a name="0624c24" id="0624c24">缘觉法中而生趣求。须菩提。若不学般若波</a><a name="0624c25" id="0624c25">罗蜜多法者。即不能成就世间出世间法。是</a><a name="0624c26" id="0624c26">人起颠倒慧。于此般若波罗蜜多法中。不能</a><a name="0624c27" id="0624c27">修习如实了知。弃舍根本取其枝叶。须菩提。</a><a name="0624c28" id="0624c28">如世有人饥行求食。弃舍其主而返于彼作</a><a name="0624c29" id="0624c29">务人所求索饮食。须菩提。未来世中所有退<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080624b.htm'><img src='up.gif' border=0></a>
<a href='T080625a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>