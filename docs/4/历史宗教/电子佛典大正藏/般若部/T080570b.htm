<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0570b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷7)</font> 阿毗跋致觉魔品第十九 <font face='Arial'>T08, p0570b</h2></font><hr>
<span class='old'>
</a><a name="0570a28" id="0570a28">是菩萨已于先佛。得受阿耨多罗三藐三菩</a><a name="0570a29" id="0570a29">提记。复次须菩提。有菩萨未得受记。而作誓</span><a name="0570b01" id="0570b01">愿。若我已于先佛得受记者。非人今当舍是</a><a name="0570b02" id="0570b02">人去。恶魔即便来至其所。令非人去。何以故。</a><a name="0570b03" id="0570b03">恶魔威力胜非人故。非人即去。菩萨于此便</a><a name="0570b04" id="0570b04">自念言。是我力故非人远去。而不能知恶魔</a><a name="0570b05" id="0570b05">之力。以是事故。轻蔑恶贱诸余菩萨。我于先</a><a name="0570b06" id="0570b06">佛已得受记。是诸人等于先佛所。未受阿耨</a><a name="0570b07" id="0570b07">多罗三藐三菩提记。以是因缘增长憍慢。以憍</a><a name="0570b08" id="0570b08">慢因缘故。远离萨婆若佛无上智慧。是菩萨</a><a name="0570b09" id="0570b09">以少因缘生于憍慢。当知是为无有方便。必</a><a name="0570b10" id="0570b10">堕二地。若声闻地若辟支佛地。如是须菩提。</a><a name="0570b11" id="0570b11">以是誓愿因缘起于魔事。菩萨于此。若不亲</a><a name="0570b12" id="0570b12">近善知识者。为魔所缚转更牢固。须菩提。当</a><a name="0570b13" id="0570b13">知是为菩萨魔事。复次须菩提。恶魔欲以名</a><a name="0570b14" id="0570b14">字因缘坏乱菩萨。作种种形至菩萨所而作</a><a name="0570b15" id="0570b15">是言。汝善男子。诸佛已与汝受阿耨多罗三</a><a name="0570b16" id="0570b16">藐三菩提记。汝今字是父母字。是兄弟姊妹知</a><a name="0570b17" id="0570b17">识字。是乃至七世父母皆说其名字。汝生某</a><a name="0570b18" id="0570b18">国某城某聚落某家。若是人性行柔和。便说</a><a name="0570b19" id="0570b19">其先世性行柔和。若其性急。亦复说其先世</a><a name="0570b20" id="0570b20">性急。若是人受阿练若法。若乞食。若着纳衣。</a><a name="0570b21" id="0570b21">若食后不饮浆。若一坐食。若节量食。若住死</a><a name="0570b22" id="0570b22">尸间。若坐空地。若坐树下。若常坐不卧。若随</a><a name="0570b23" id="0570b23">敷坐。若少欲知足远离。若不受涂脚油。若乐</a><a name="0570b24" id="0570b24">少语少论。恶魔亦说。其先世受阿练若法。乃</a><a name="0570b25" id="0570b25">至乐少语少论。汝今世有头陀功德。先世亦</a><a name="0570b26" id="0570b26">有头陀功德。是菩萨闻说如上名字及说头</a><a name="0570b27" id="0570b27">陀功德。以是因缘故憍慢心生。即时恶魔复</a><a name="0570b28" id="0570b28">作是言。汝于过去已受阿耨多罗三藐三菩提</a><a name="0570b29" id="0570b29">记。何以故。阿毗跋致功德相貌汝今有之。须<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080570a.htm'><img src='up.gif' border=0></a>
<a href='T080570c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>