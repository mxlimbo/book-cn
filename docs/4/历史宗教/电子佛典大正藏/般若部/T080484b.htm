<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0225 大明度经 0484b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 225 大明度经</font> <font face='Arial'>(卷2)</font> 持品第三 <font face='Arial'>T08, p0484b</h2></font><hr>
<span class='old'>
</a><a name="0484a28" id="0484a28">道者皆从是成。我时亦在中。如来灭度后取</a><a name="0484a29" id="0484a29">舍利起七宝塔。尽形寿自归作礼承事供养。</span><a name="0484b01" id="0484b01">天宝花香具悉如前满四天下。若三千大千</a><a name="0484b02" id="0484b02">国土众生悉得人道。各作七宝塔。以妓乐乐</a><a name="0484b03" id="0484b03">之。复过是如恒边沙佛刹人。人起七宝塔供</a><a name="0484b04" id="0484b04">养劫复劫。都是欲界中诸妓乐花香缯盖</a><a name="0484b05" id="0484b05">皆具如上。所说其福德益多不。对曰。甚多天</a><a name="0484b06" id="0484b06">中天。佛言。不如书持经卷自归护定福多无</a><a name="0484b07" id="0484b07">量。何以故。从中出如来一切智故。佛言。百倍</a><a name="0484b08" id="0484b08">恒边沙佛刹人皆起七宝塔。不在计中如是</a><a name="0484b09" id="0484b09">千万亿无数倍。不在明度净定计中</a><a name="0484b10" id="0484b10"><p>尔时四万天子与释俱来大会。诸天子启释</a><a name="0484b11" id="0484b11">言。尊者。当取诵是经。佛言。当学当持当诵。</a><a name="0484b12" id="0484b12">释若质谅神兴兵欲与忉利天战。其念诵是</a><a name="0484b13" id="0484b13">经。质谅神众即去。释言。大尊咒天中天。佛言</a><a name="0484b14" id="0484b14">然天辈过去当来今现在十方诸佛。皆起是</a><a name="0484b15" id="0484b15">咒自致作佛。出十诚功德。开士大士从中生</a><a name="0484b16" id="0484b16">佛未出于世时。闿士悉出说照明四弃四拔</a><a name="0484b17" id="0484b17">苦四事空五通。譬如月盛满时从空中出照</a><a name="0484b18" id="0484b18">明于星。闿士求功德盛满如是。皆从权德大</a><a name="0484b19" id="0484b19">明中出。当作是知学持诵是经。为至德悉具</a><a name="0484b20" id="0484b20">足佛言。其人终不为邪毒水火兵刃王法所</a><a name="0484b21" id="0484b21">横死。何以故。是明度所拥护。若复有余事</a><a name="0484b22" id="0484b22">起。若至王所及太子傍臣所。与之相见辄欢</a><a name="0484b23" id="0484b23">喜言笑。所以然者。以其普慈等济恕惠群生</a><a name="0484b24" id="0484b24">润功无量用。是故见者悉起立。尔时有异道</a><a name="0484b25" id="0484b25">人。遥见佛大会欲坏乱坐众。疾至佛所。释</a><a name="0484b26" id="0484b26">作是念。当云何尽我寿在佛边受诵是法。即</a><a name="0484b27" id="0484b27">从佛闻受诵。彼异道人遥远绕天中天一匝。</a><a name="0484b28" id="0484b28">从届惯径去。秋露子念。是中云何异道人</a><a name="0484b29" id="0484b29">从届惯径去。心念是佛即知。秋露子释念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080484a.htm'><img src='up.gif' border=0></a>
<a href='T080484c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>