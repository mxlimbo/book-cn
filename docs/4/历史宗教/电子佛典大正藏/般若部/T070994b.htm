<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0994b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷579)</font> 第十一会施波罗蜜多分 第十一布施波罗蜜多分之一 <font face='Arial'>T07, p0994b</h2></font><hr>
<span class='old'>
</a><a name="0994a28" id="0994a28">者速出三界。十方无量无边有情未发无上</a><a name="0994a29" id="0994a29">菩提心者令速发心。已发无上菩提心者令</span><a name="0994b01" id="0994b01">永不退。若于无上正等菩提已不退者令速</a><a name="0994b02" id="0994b02">圆满一切智智。是诸菩萨若时若时舍诸善</a><a name="0994b03" id="0994b03">根施有情类。此诸菩萨尔时尔时摄受布施</a><a name="0994b04" id="0994b04">波罗蜜多。是诸菩萨若时若时摄受布施波</a><a name="0994b05" id="0994b05">罗蜜多。此诸菩萨尔时尔时增长一切波罗</a><a name="0994b06" id="0994b06">蜜多。是诸菩萨若时若时增长一切波罗蜜</a><a name="0994b07" id="0994b07">多。此诸菩萨尔时尔时摄受无量殊胜善根。</a><a name="0994b08" id="0994b08">是诸菩萨若时若时摄受无量殊胜善根。此</a><a name="0994b09" id="0994b09">诸菩萨尔时尔时展转亲近一切智智。如是</a><a name="0994b10" id="0994b10">菩萨方便善巧。虽<span class='corr'>少</span>用功而获多福。是故菩</a><a name="0994b11" id="0994b11">萨欲证无上正等菩提。常应勤修方便善巧。</a><a name="0994b12" id="0994b12">又满慈子。是诸菩萨若时若时于己善根不</a><a name="0994b13" id="0994b13">执我所。此诸菩萨尔时尔时摄受无量无边</a><a name="0994b14" id="0994b14">善根。所以者何。此诸菩萨欲令无量无边有</a><a name="0994b15" id="0994b15">情。咸疾证得一切智智。如是菩萨能舍一切</a><a name="0994b16" id="0994b16">于他善根尚能回舍施余无量无边有情。况</a><a name="0994b17" id="0994b17">自善根而不能舍。尚能惠舍所有善根。况余</a><a name="0994b18" id="0994b18">珍财而不能舍。如是菩萨能舍一切色非色</a><a name="0994b19" id="0994b19">物。能舍一切自他所有殊胜善根。乃至能舍</a><a name="0994b20" id="0994b20">一切智智。施诸有情令同证得。如是菩萨大</a><a name="0994b21" id="0994b21">师子吼。我于诸法都无所见。我于一切有色</a><a name="0994b22" id="0994b22">无色内外诸物亦无所见。虽无所见而皆能</a><a name="0994b23" id="0994b23">舍。如是菩萨作是念言。我都不见若法若物。</a><a name="0994b24" id="0994b24">而不能舍施诸有情如是菩萨当证无上正等</a><a name="0994b25" id="0994b25">觉时。以所证得一切智智。观察世间大师子</a><a name="0994b26" id="0994b26">吼。我于诸法都无所见。我于一切有色无色。</a><a name="0994b27" id="0994b27">内外诸物亦无所见。虽无所见而皆能舍。谓</a><a name="0994b28" id="0994b28">不见有若法若物。于诸有情而不能施。如是</a><a name="0994b29" id="0994b29">菩萨常作是念。我当证得无上觉时。于一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070994a.htm'><img src='up.gif' border=0></a>
<a href='T070994c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>