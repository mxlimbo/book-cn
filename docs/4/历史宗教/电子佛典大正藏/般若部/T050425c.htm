<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0425c</TITLE>
</head> 
<BODY id='T05' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷75)</font> 初分净道品第二十一之一 <font face='Arial'>T05, p0425c</h2></font><hr>
<span class='old'>
</a><a name="0425b28" id="0425b28">不超动出世间法故。如是名为世间精进波</a><a name="0425b29" id="0425b29">罗蜜多。舍利子言。云何出世间精进波罗</span><a name="0425c01" id="0425c01">蜜多。善现答言。若菩萨摩诃萨勤精进时三</a><a name="0425c02" id="0425c02">轮清净。一者不执我能精进。二者不执所</a><a name="0425c03" id="0425c03">为有情。三者不着精进及果。是为菩萨摩</a><a name="0425c04" id="0425c04">诃萨勤精进时三轮清净。又舍利子。菩萨</a><a name="0425c05" id="0425c05">摩诃萨以大悲为上首。修精进福普施有情。</a><a name="0425c06" id="0425c06">于诸有情都无所得。虽与一切有情同共回</a><a name="0425c07" id="0425c07">向阿耨多罗三藐三菩提。而于其中不见少</a><a name="0425c08" id="0425c08">相。由都无所执而勤精进故。名出世间精</a><a name="0425c09" id="0425c09">进波罗蜜多。何缘此精进名出世间。不与</a><a name="0425c10" id="0425c10">世间同共行故。能超动出世间法故。如是名</a><a name="0425c11" id="0425c11">为出世间精进波罗蜜多</a><a name="0425c12" id="0425c12"><p>舍利子言。云何世间静虑波罗蜜多。善现</a><a name="0425c13" id="0425c13">答言。若菩萨摩诃萨虽修静虑而有所依。</a><a name="0425c14" id="0425c14">谓作是念。我为饶益一切有情而修静虑。</a><a name="0425c15" id="0425c15">我随佛教于胜等持能正修习。我行静虑波</a><a name="0425c16" id="0425c16">罗蜜多。彼修定时以有所得而为方便。与诸</a><a name="0425c17" id="0425c17">有情同共回向阿耨多罗三藐三菩提。复作</a><a name="0425c18" id="0425c18">是念。我持此福施诸有情。令得此世他世</a><a name="0425c19" id="0425c19">安乐。乃至证得无余涅槃。彼着三轮而修</a><a name="0425c20" id="0425c20">静虑。一者自想。二者他想。三静虑想。由</a><a name="0425c21" id="0425c21">着此三轮修静虑故。名世间静虑波罗蜜多。</a><a name="0425c22" id="0425c22">何缘此静虑名为世间。以与世间同共行故。</a><a name="0425c23" id="0425c23">不超动出世间法故。如是名为世间静虑波</a><a name="0425c24" id="0425c24">罗蜜多。舍利子言。云何出世间静虑波罗</a><a name="0425c25" id="0425c25">蜜多。善现答言。若菩萨摩诃萨修静虑时三</a><a name="0425c26" id="0425c26">轮清净。一者不执我能修定。二者不执所为</a><a name="0425c27" id="0425c27">有情。三者不着静虑及果。是为菩萨摩诃萨</a><a name="0425c28" id="0425c28">修静虑时三轮清净。又舍利子。菩萨摩诃</a><a name="0425c29" id="0425c29">萨以大悲为上首。修静虑福普施有情。于诸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T050425b.htm'><img src='up.gif' border=0></a>
<a href='T050426a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>