<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 1071b</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷594)</font> 第十六会般若波罗蜜多分 第十六般若波罗蜜多分之一 <font face='Arial'>T07, p1071b</h2></font><hr>
<span class='old'>
</a><a name="1071a28" id="1071a28"><p>复次善勇猛。菩萨摩诃萨若能于法如是觉</a><a name="1071a29" id="1071a29">知。乃可名为真实菩萨。言菩萨者谓能随觉</span><a name="1071b01" id="1071b01">有情无实无生增语。又菩萨者于一切法亦</a><a name="1071b02" id="1071b02">能如实如佛而知。云何菩萨如佛而知。谓如</a><a name="1071b03" id="1071b03">实知一切法性无实无生亦无虚妄。又诸菩</a><a name="1071b04" id="1071b04">萨于诸法性非如愚夫异生所执。非如愚夫</a><a name="1071b05" id="1071b05">异生所得。如实而知故名菩萨。何以故。善勇</a><a name="1071b06" id="1071b06">猛。夫菩提者无所执着无所分别无所积集</a><a name="1071b07" id="1071b07">无所得故。又善勇猛。非诸如来应正等觉于</a><a name="1071b08" id="1071b08">菩提性少有所得。以一切法不可得故。于法</a><a name="1071b09" id="1071b09">无得说名菩提。诸佛菩提应如是说。而不如</a><a name="1071b10" id="1071b10">说离诸相故。又善勇猛。若诸菩萨发菩提心</a><a name="1071b11" id="1071b11">作如是念。我于今者发菩提心此是菩提。我</a><a name="1071b12" id="1071b12">今为趣此菩提故发修行心。是诸菩萨有所</a><a name="1071b13" id="1071b13">得故不名菩萨。但可名为狂乱萨埵。何以故。</a><a name="1071b14" id="1071b14">善勇猛。由彼菩萨决定执有发起性故。决定</a><a name="1071b15" id="1071b15">执有所发心故。决定执有菩提性故。若诸菩</a><a name="1071b16" id="1071b16">萨发菩提心有所执着。但可名为于菩提心</a><a name="1071b17" id="1071b17">有执萨埵。不名真净发心菩萨。彼由造作发</a><a name="1071b18" id="1071b18">菩提心。是故复名造作萨埵不名菩萨。彼</a><a name="1071b19" id="1071b19">由加行发菩提心。是故复名加行萨埵不名</a><a name="1071b20" id="1071b20">菩萨。何以故。善勇猛。彼诸菩萨由有所取发</a><a name="1071b21" id="1071b21">菩提心。但可名为发心萨埵不名菩萨。又善</a><a name="1071b22" id="1071b22">勇猛。无实能发菩提心者。以菩提心不可</a><a name="1071b23" id="1071b23">发故。菩提无生亦无心故。彼诸菩萨唯执发</a><a name="1071b24" id="1071b24">心不了菩提。无生心义。又善勇猛。若生平</a><a name="1071b25" id="1071b25">等性即实平等性。若实平等性即心平等性。</a><a name="1071b26" id="1071b26">若心平等性即是菩提。若于此中有如实性。</a><a name="1071b27" id="1071b27">即于此中无所分别。若有分别心及菩提。彼</a><a name="1071b28" id="1071b28">便执着心及菩提。由此二种发菩提心。当知</a><a name="1071b29" id="1071b29">不名真发心者。又善勇猛。菩提与心非各有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T071071a.htm'><img src='up.gif' border=0></a>
<a href='T071071c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>