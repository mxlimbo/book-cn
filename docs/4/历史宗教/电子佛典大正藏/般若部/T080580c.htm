<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0227 小品般若波罗蜜经 0580c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 227 小品般若波罗蜜经</font> <font face='Arial'>(卷10)</font> 萨陀波仑品第二十七 <font face='Arial'>T08, p0580c</h2></font><hr>
<span class='old'>
</a><a name="0580b28" id="0580b28">受用是法。诸菩萨者无所障碍。善男<span class='corr'>子</span>。汝于</a><a name="0580b29" id="0580b29">尔时应观诸法实相。何等是诸法实相。佛说</span><a name="0580c01" id="0580c01">一切法无垢。何以故。一切。法性空。一切法无</a><a name="0580c02" id="0580c02">我无众生。一切法如幻如梦如响如影如炎。</a><a name="0580c03" id="0580c03">善男子。汝若如是观诸法实相随逐法师。不</a><a name="0580c04" id="0580c04">久当善知般若波罗蜜。又善男子。复应觉知</a><a name="0580c05" id="0580c05">魔事。若法师于求般若波罗蜜者。心有嫌恨</a><a name="0580c06" id="0580c06">而不顾录。汝于此中不应忧恼。但以爱重恭</a><a name="0580c07" id="0580c07">敬法心。随逐法师勿生厌离。须菩提。萨陀</a><a name="0580c08" id="0580c08">波仑菩萨受虚空中如是教已即便东行。东</a><a name="0580c09" id="0580c09">行不久复作是念。我向者云何不问空中声</a><a name="0580c10" id="0580c10">东行远近。当从谁闻般若波罗蜜。即住不行</a><a name="0580c11" id="0580c11">忧愁啼哭。作是念言。我住于此。若一日二日</a><a name="0580c12" id="0580c12">乃至七日。不念疲极不念睡眠不念饮食不</a><a name="0580c13" id="0580c13">念昼夜不念寒热。要当得知我从谁闻般若</a><a name="0580c14" id="0580c14">波罗蜜。须菩提。譬如有人。唯有一子爱之甚</a><a name="0580c15" id="0580c15">重。一旦命终甚大忧恼。唯怀忧恼无有余</a><a name="0580c16" id="0580c16">念。须菩提。萨陀波仑亦如是。无有余念。但念</a><a name="0580c17" id="0580c17">我当何时得闻般若波罗蜜。须菩提。萨陀波</a><a name="0580c18" id="0580c18">仑菩萨如是忧愁啼哭。时佛像在前立。赞言。</a><a name="0580c19" id="0580c19">善哉善哉。善男子。过去诸佛本行菩萨道时。</a><a name="0580c20" id="0580c20">求般若波罗蜜。亦如汝今。是故善男子。汝以</a><a name="0580c21" id="0580c21">是勤行精进爱乐法故从是东行。去此五百</a><a name="0580c22" id="0580c22">由旬有城名众香。七宝合成。其城七重纵广</a><a name="0580c23" id="0580c23">十二<span class='corr'>由旬</span>。皆以七宝多罗之树。周遍围绕。丰</a><a name="0580c24" id="0580c24">乐安静人民炽盛。街巷相当端严如画。桥津</a><a name="0580c25" id="0580c25">如地宽博清净。七重城上皆以阎浮檀金而为</a><a name="0580c26" id="0580c26">楼阁。一一楼阁七宝行树种种宝果。其诸楼</a><a name="0580c27" id="0580c27">阁次第皆以宝绳连绵。宝铃罗网以覆城上。</a><a name="0580c28" id="0580c28">风吹铃声其音和雅。如作五乐甚可爱乐。以</a><a name="0580c29" id="0580c29">是音声娱乐众生。其城四边流池清净冷暖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080580b.htm'><img src='up.gif' border=0></a>
<a href='T080581a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>