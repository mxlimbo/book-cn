<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0222 光赞经 0195b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 222 光赞经</font> <font face='Arial'>(卷7)</font> 观品第十七 <font face='Arial'>T08, p0195b</h2></font><hr>
<span class='old'>
</a><a name="0195a28" id="0195a28">力觉意一心脱门三昧正受。结缚嗔恨斗讼</a><a name="0195a29" id="0195a29">之事。能慧分别如审悉知。无数寂然。悉识</span><a name="0195b01" id="0195b01">过去无数亿劫之事。识过去无数亿劫之所。</a><a name="0195b02" id="0195b02">游居众生察其终没之所归趣。道眼彻视于</a><a name="0195b03" id="0195b03">十方一切佛界。五道生死善恶祸福起灭终</a><a name="0195b04" id="0195b04">始。如审悉知。诸漏已尽无有尘垢。度于</a><a name="0195b05" id="0195b05">想念。以知慧脱现在造行。自以神通证</a><a name="0195b06" id="0195b06">知诸行。生死已断。称举梵行。所作已办</a><a name="0195b07" id="0195b07">知未度者。是为须菩提。菩萨摩诃萨摩诃</a><a name="0195b08" id="0195b08">衍。有所得亦无所得亦无所获。复次须菩</a><a name="0195b09" id="0195b09">提。菩萨摩诃萨摩诃衍。谓四无所畏。何谓四</a><a name="0195b10" id="0195b10">无所畏。今吾已逮成平等觉。若有沙门梵志</a><a name="0195b11" id="0195b11">诸天人民。若复异天异觉之人。来欲讼理</a><a name="0195b12" id="0195b12">求佛之短。谓为不成平等之觉。不见瑞应。</a><a name="0195b13" id="0195b13">敢有发意当如来者。无敢发念。故佛安隐</a><a name="0195b14" id="0195b14">所行。无难亦无畏。勇猛行达无所著。而为</a><a name="0195b15" id="0195b15">他人师子之吼。讲说分别清净法轮。沙门梵</a><a name="0195b16" id="0195b16">志诸天宫魔及诸梵天天上世间。无有能及</a><a name="0195b17" id="0195b17">道法之谊。诸漏已尽无有终始。沙门梵志诸</a><a name="0195b18" id="0195b18">天魔梵天上世间。欲求佛短谓不然者。诸漏</a><a name="0195b19" id="0195b19">未尽。都了不见发心求短者。故佛安隐无有</a><a name="0195b20" id="0195b20">恐惧。则为众人而师子吼。悉知内法。无有</a><a name="0195b21" id="0195b21">内外不见吾我。沙门梵志诸天魔梵天上世</a><a name="0195b22" id="0195b22">间。欲求佛短谓不然者。不知内法计有吾我。</a><a name="0195b23" id="0195b23">都了不见发心求短者。故佛安隐无有恐惧。</a><a name="0195b24" id="0195b24">则为众人而师子吼讲说贤圣。不解者解。不</a><a name="0195b25" id="0195b25">达者达。无乘者乘。而以平等普除苦恼。终</a><a name="0195b26" id="0195b26">不能求得佛短也。以奉法故不违道谊勇猛</a><a name="0195b27" id="0195b27">无恐无惧。而为他人讲说清净法轮。为师子</a><a name="0195b28" id="0195b28">吼。是为须菩提菩萨摩诃萨摩诃衍也。有所</a><a name="0195b29" id="0195b29">得亦无所得亦无所获。复次须菩提。菩萨摩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080195a.htm'><img src='up.gif' border=0></a>
<a href='T080195c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>