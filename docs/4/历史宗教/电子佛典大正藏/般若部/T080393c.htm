<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0223 摩诃般若波罗蜜经 0393c</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 223 摩诃般若波罗蜜经</font> <font face='Arial'>(卷24)</font> 四摄品第七十八 <font face='Arial'>T08, p0393c</h2></font><hr>
<span class='old'>
</a><a name="0393b28" id="0393b28">诸菩萨摩诃萨。入大地狱令火灭汤冷。以</a><a name="0393b29" id="0393b29">三事教化。一者神通二者知他心三者说法。</span><a name="0393c01" id="0393c01">是菩萨以神通力。令大地狱火灭汤冷。知</a><a name="0393c02" id="0393c02">他心以慈悲喜舍随意说法。是众生于菩</a><a name="0393c03" id="0393c03">萨生清净心。从地狱得脱。渐以三乘法</a><a name="0393c04" id="0393c04">得尽苦际。南西北方四维上下亦如是。复</a><a name="0393c05" id="0393c05">次须菩提。我以佛眼观十方世界。见如恒</a><a name="0393c06" id="0393c06">河沙等国土中诸菩萨。为诸佛给使供给</a><a name="0393c07" id="0393c07">诸佛。随意爱乐尊敬。若诸佛所说尽能受</a><a name="0393c08" id="0393c08">持。乃至阿耨多罗三藐三菩提终不忘失。</a><a name="0393c09" id="0393c09">复次须菩提。我以佛眼观十方如恒河沙等</a><a name="0393c10" id="0393c10">国土中诸菩萨摩诃萨。为畜生故舍其寿</a><a name="0393c11" id="0393c11">命。割截身体分散诸方。诸有众生食是诸</a><a name="0393c12" id="0393c12">菩萨摩诃萨肉者皆爱敬菩萨。以爱敬故。</a><a name="0393c13" id="0393c13">即得离畜生道值遇诸佛。闻佛说法如说</a><a name="0393c14" id="0393c14">修行。渐以三乘声闻辟支佛佛法。于无余</a><a name="0393c15" id="0393c15">涅槃而般涅槃。如是须菩提。诸菩萨摩诃萨</a><a name="0393c16" id="0393c16">所益甚多。教化众生令发阿耨多罗三藐</a><a name="0393c17" id="0393c17">三菩提心。如说修行乃至于无余涅槃而般</a><a name="0393c18" id="0393c18">涅槃。复次须菩提。我以佛眼见十方如恒</a><a name="0393c19" id="0393c19">河沙等国土中。诸菩萨摩诃萨除诸饿鬼饥</a><a name="0393c20" id="0393c20">渴苦。是诸饿鬼皆爱敬菩萨。以爱敬故得</a><a name="0393c21" id="0393c21">离饿鬼道。值遇诸佛闻诸佛说法如说</a><a name="0393c22" id="0393c22">修行。渐以三乘声闻辟支佛佛法。而般</a><a name="0393c23" id="0393c23">涅槃乃至无余涅槃。如是须菩提。菩萨摩诃</a><a name="0393c24" id="0393c24">萨为度众生故行大悲心。复次须菩提。我</a><a name="0393c25" id="0393c25">以佛眼见诸菩萨摩诃萨在四天王天上</a><a name="0393c26" id="0393c26">说法。在三十三天夜摩天兜率陀天化乐天</a><a name="0393c27" id="0393c27">他化自在天上说法。诸天闻菩萨说法。渐</a><a name="0393c28" id="0393c28">以三乘而得灭度。须菩提。是诸天众中有</a><a name="0393c29" id="0393c29">耽着五欲者。是菩萨示现火起烧其宫殿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080393b.htm'><img src='up.gif' border=0></a>
<a href='T080394a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>