<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0261 大乘理趣六波罗蜜多经 0905b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 261 大乘理趣六波罗蜜多经</font> <font face='Arial'>(卷9)</font> <font face='Arial'>T08, p0905b</h2></font><hr>
<span class='old'>
</a><a name="0905a28" id="0905a28">视众生犹如一子。于亲教师尊重如佛。于修</a><a name="0905a29" id="0905a29">行者犹海导师。诸波罗蜜如无价宝。于说法</span><a name="0905b01" id="0905b01">人如如意珠。无漏法林自在游戏。教授我者</a><a name="0905b02" id="0905b02">深自庆喜。闻说摔非如医示病。闻说正法如</a><a name="0905b03" id="0905b03">病获药是名为喜。了苦无常无我不净。随顺</a><a name="0905b04" id="0905b04">涅槃常乐我净。一相一味故名为喜。又大喜</a><a name="0905b05" id="0905b05">者体真胜义性无生灭。不沈不举无去无来。</a><a name="0905b06" id="0905b06">常尔一心名真喜悦。又大喜者如闻善言身</a><a name="0905b07" id="0905b07">心适悦。安住不动犹若须弥。又大喜者明了</a><a name="0905b08" id="0905b08">因果无迷谬故。又大喜者如地不动为所依</a><a name="0905b09" id="0905b09">故。又大喜者如威德人无能敌故。又大喜者</a><a name="0905b10" id="0905b10">如胜义谛不毁坏故。又大喜者如佛法僧功</a><a name="0905b11" id="0905b11">德圆满求无厌故。慈氏当知此即名为菩萨</a><a name="0905b12" id="0905b12">摩诃萨大喜无量</a><a name="0905b13" id="0905b13"><p>复次慈氏菩萨摩诃萨。修行静虑波罗蜜多。</a><a name="0905b14" id="0905b14">云何修习大舍无量。菩萨摩诃萨修舍无量。</a><a name="0905b15" id="0905b15">总有三种云何为三。一者烦恼舍二者护自</a><a name="0905b16" id="0905b16">他舍三者时非时舍。云何名为烦恼舍。若遇</a><a name="0905b17" id="0905b17">恭敬心不高举。设遇轻慢不鄙卑贱。得利不</a><a name="0905b18" id="0905b18">喜失利不忧。毁骂不嗔赞亦无喜。称扬不欣</a><a name="0905b19" id="0905b19">闻讥不恚。遭苦难时观空无我。悦乐事至恒</a><a name="0905b20" id="0905b20">观无常。于所爱境心无贪着。设见嫌恨亦不</a><a name="0905b21" id="0905b21">生嗔。于怨于亲持戒破戒其心平等。作善作</a><a name="0905b22" id="0905b22">恶若爱若憎都无二相。闻善恶言正不正法</a><a name="0905b23" id="0905b23">亦复如是。于诸有情其心平等。于身命财不</a><a name="0905b24" id="0905b24">生悭吝。是则名为烦恼大舍。云何名为护自</a><a name="0905b25" id="0905b25">他舍。菩萨摩诃萨若有人来节节支解。菩萨</a><a name="0905b26" id="0905b26">于彼无嗔恨心。如是菩萨于身语中。未尝变</a><a name="0905b27" id="0905b27">易是名为舍。复次乞叉(二合上声)多者。是名双义</a><a name="0905b28" id="0905b28">及疮痕义。谓眼及色如有二人于菩萨所。一</a><a name="0905b29" id="0905b29">人打骂一则香涂。菩萨观之等心无二。疮痕<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080905a.htm'><img src='up.gif' border=0></a>
<a href='T080905c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>