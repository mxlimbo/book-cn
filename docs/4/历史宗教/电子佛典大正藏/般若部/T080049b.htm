<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0221 放光般若经 0049b</TITLE>
</head> 
<BODY id='T08' onbeforeprint='hide()' onafterprint='show()'>

<font face='Arial'><h2>No. 221 放光般若经</font> <font face='Arial'>(卷7)</font> 遣异道士品第三十六 <font face='Arial'>T08, p0049b</h2></font><hr>
<span class='old'>
</a><a name="0049a28" id="0049a28">将四种兵欲来至佛所是魔所化四种兵严饰</a><a name="0049a29" id="0049a29">洴沙王所无有。舍卫国王亦所无有。诸释种</span><a name="0049b01" id="0049b01">亦所无有。随耶利诸长者亦所无有。如是魔</a><a name="0049b02" id="0049b02">所化四种兵者。是魔波旬。长夜常索佛短而</a><a name="0049b03" id="0049b03">娆众生。我今宁可默诵念般若波罗蜜。释提</a><a name="0049b04" id="0049b04">桓因便定意稍稍诵念般若波罗蜜。时魔波</a><a name="0049b05" id="0049b05">旬亦复稍稍却行还去。尔时四天王诸天子</a><a name="0049b06" id="0049b06">及阿迦腻吒诸天子。化作天花于虚空中而</a><a name="0049b07" id="0049b07">散佛上。时诸天子同时叹言。令般若波罗蜜</a><a name="0049b08" id="0049b08">久在阎浮提。使阎浮提人常得受持般若波</a><a name="0049b09" id="0049b09">罗蜜。般若波罗蜜久在者。佛亦得久住无有</a><a name="0049b10" id="0049b10">灭时。佛久在者法亦当久住。如法久在者比</a><a name="0049b11" id="0049b11">丘僧常现于世间。如是三宝终无断绝时。般</a><a name="0049b12" id="0049b12">若波罗蜜亦当久在三千大千刹土。十方恒</a><a name="0049b13" id="0049b13">边沙刹土亦当如是。般若波罗蜜者是菩萨</a><a name="0049b14" id="0049b14">摩诃萨众行之上最。善男子善女人。受持般</a><a name="0049b15" id="0049b15">若波罗蜜书经卷者。随其方面其处最尊则</a><a name="0049b16" id="0049b16">为照明。当知是处已离于冥。是诸处中最尊</a><a name="0049b17" id="0049b17">之处佛告释提桓因言。如是拘翼。当知是众</a><a name="0049b18" id="0049b18">处之尊。复次拘翼。是般若波罗蜜。不但于</a><a name="0049b19" id="0049b19">人中其处最尊。亦复在天上其处最尊。是时</a><a name="0049b20" id="0049b20">诸天子化作天花散于佛上。皆同时举声言。</a><a name="0049b21" id="0049b21">若有善男子善女人受持般若波罗蜜讽诵读</a><a name="0049b22" id="0049b22">者。魔及魔天终不能得其便。我等世尊亦当</a><a name="0049b23" id="0049b23">拥护是善男子善女人。何以故。我等视是善</a><a name="0049b24" id="0049b24">男子善女人如视世尊。释提桓因白佛言。世</a><a name="0049b25" id="0049b25">尊。是善男子善女人以作无量善本。诵念受</a><a name="0049b26" id="0049b26">持是般若波罗蜜者。从过去佛时作功德所</a><a name="0049b27" id="0049b27">致。是善男子善女人已见无量诸佛所致。与</a><a name="0049b28" id="0049b28">善知识相随所致。何以故。欲得萨云若者当</a><a name="0049b29" id="0049b29">从般若波罗蜜索之。欲得般若波罗蜜者亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T080049a.htm'><img src='up.gif' border=0></a>
<a href='T080049c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>