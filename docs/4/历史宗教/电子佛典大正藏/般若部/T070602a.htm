<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>0220 大般若波罗蜜多经 0602a</TITLE>
</head> 
<BODY id='T07' onbeforeprint='hide()' onafterprint='show()'>

<font face='Arial'><h2>No. 220 大般若波罗蜜多经</font> <font face='Arial'>(卷510)</font> 第三会 第三分现世间品第十五之一 <font face='Arial'>T07, p0602a</h2></font><hr>
<span class='old'>
</a><a name="0601c28" id="0601c28">如来应正等觉。所有静虑乃至布施波罗蜜</a><a name="0601c29" id="0601c29">多。广说乃至一切相智。皆由如是甚深般若</span><a name="0602a01" id="0602a01">波罗蜜多而得生故。所有预流一来不还阿</a><a name="0602a02" id="0602a02">罗汉果独觉菩提。亦由如是甚深般若波罗</a><a name="0602a03" id="0602a03">蜜多而得生故。所有菩萨摩诃萨行。诸佛无</a><a name="0602a04" id="0602a04">上正等菩提。皆由如是甚深般若波罗蜜多</a><a name="0602a05" id="0602a05">而得生故。一切预流乃至诸佛。皆由如是甚</a><a name="0602a06" id="0602a06">深般若波罗蜜多而得有故。一切如来应正</a><a name="0602a07" id="0602a07">等觉。已正当得无上菩提。皆因如是甚深般</a><a name="0602a08" id="0602a08">若波罗蜜多。由此因缘甚深般若波罗蜜多。</a><a name="0602a09" id="0602a09">于诸如来有大恩德。是故诸佛常以佛眼。种</a><a name="0602a10" id="0602a10">种方便观察护念。善现当知。若善男子善女</a><a name="0602a11" id="0602a11">人等。有能听问书写受持读诵修习思惟演</a><a name="0602a12" id="0602a12">说甚深般若波罗蜜多。一切如来应正等觉。</a><a name="0602a13" id="0602a13">常以佛眼观察护念。令其身心常得安乐。所</a><a name="0602a14" id="0602a14">修善业皆无留难。善现当知。若善男子善女</a><a name="0602a15" id="0602a15">人等。能于般若波罗蜜多。听问书写受持读</a><a name="0602a16" id="0602a16">诵修习思惟为他演说十方世界一切如来应</a><a name="0602a17" id="0602a17">正等觉皆共护念。令于无上正等菩提得不</a><a name="0602a18" id="0602a18">退转。具寿善现便白佛言。如世尊说。甚深般</a><a name="0602a19" id="0602a19">若波罗蜜多能生诸佛。能示世间诸法实相。</a><a name="0602a20" id="0602a20">世尊。云何甚深般若波罗蜜多能生诸佛。能</a><a name="0602a21" id="0602a21">示世间诸法实相。云何诸佛从般若生。云何</a><a name="0602a22" id="0602a22">如来说世间相。佛告善现。甚深般若波罗蜜</a><a name="0602a23" id="0602a23">多能生诸佛所有十力广说乃至一切相智。</a><a name="0602a24" id="0602a24">此等无量无边功德。皆从般若波罗蜜多而</a><a name="0602a25" id="0602a25">得生长。由得如是诸佛法故说名为佛。甚深</a><a name="0602a26" id="0602a26">般若波罗蜜多能生如是诸佛功德。由此故</a><a name="0602a27" id="0602a27">说甚深般若波罗蜜多能生诸佛。亦说诸佛</a><a name="0602a28" id="0602a28">从彼而生。善现当知。甚深般若波罗蜜多能</a><a name="0602a29" id="0602a29">示世间诸法实相者。谓能示世间五蕴实相。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T070601c.htm'><img src='up.gif' border=0></a>
<a href='T070602b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>