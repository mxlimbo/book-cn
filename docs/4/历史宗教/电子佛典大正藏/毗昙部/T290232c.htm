<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0232c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷11)</font> 中分別業品第四 <font face='Arial'>T29, p0232c</h2></font><hr>
<span class='old'>
</a><a name="0232b28" id="0232b28"><p>云何受此護。必須具八分。由此義偈曰。戒分</a><a name="0232b29" id="0232b29">無放逸。分修分次第。前四一後三。釋曰。前</span><a name="0232c01" id="0232c01">四名戒分。從離殺生乃至離妄語。此四離性</a><a name="0232c02" id="0232c02">罪故。次一名不放逸分。謂離飲酒。若人善受</a><a name="0232c03" id="0232c03">具戒。由飲酒醉亂。能擾動諸學處海。由放逸</a><a name="0232c04" id="0232c04">故。後三名修分。乃至離非時食。能隨助厭離</a><a name="0232c05" id="0232c05">心為功德故。若不受無放逸分及修分。有何</a><a name="0232c06" id="0232c06">過失。偈曰。由此失念醉。釋曰。若人飲酒。即</a><a name="0232c07" id="0232c07">忘失是事非事念。若人受用高勝臥處及舞</a><a name="0232c08" id="0232c08">歌音樂等。心醉亂即生。於此二中。隨用一處。</a><a name="0232c09" id="0232c09">破戒不遠。若人依時食。由離先所習非時食。</a><a name="0232c10" id="0232c10">憶持優波婆娑護。即起厭離心亦生。若無第</a><a name="0232c11" id="0232c11">八。此二則不有。有餘人說。唯離非時食。於</a><a name="0232c12" id="0232c12">此八中。說名優波婆娑。所餘八。為此分開。</a><a name="0232c13" id="0232c13">觀聽舞歌著香花等分為二。若執如此。則為</a><a name="0232c14" id="0232c14">經所違。經云由離非時食。是第八分。我今隨</a><a name="0232c15" id="0232c15">學隨行諸聖阿羅漢。若爾何別法。名優波婆</a><a name="0232c16" id="0232c16">娑。以此八為分。是聚處隨一一法說名分。譬</a><a name="0232c17" id="0232c17">如車分及四分軍五分散。應知八分優波婆</a><a name="0232c18" id="0232c18">娑亦爾。毘婆娑師說。離非時食。是優波婆</a><a name="0232c19" id="0232c19">娑。亦是優波婆娑分。譬如正見是聖道亦是</a><a name="0232c20" id="0232c20">聖道分。擇法覺分是覺亦是覺分。三摩提是</a><a name="0232c21" id="0232c21">定亦是定分。宿舊諸師說。不可立正見等為</a><a name="0232c22" id="0232c22">彼分。若前生正見等。於後生成分。初剎那生</a><a name="0232c23" id="0232c23">聖道不應成八分。為唯優婆塞有優波婆娑</a><a name="0232c24" id="0232c24">護。為餘人亦有。亦有。偈曰。餘人有布薩。</a><a name="0232c25" id="0232c25">若無三歸無。釋曰。若人非優婆塞。於一日夜</a><a name="0232c26" id="0232c26">中。歸依佛法僧已。後受優波婆娑護。此人則</a><a name="0232c27" id="0232c27">得此護。異此則不得。除不知。經中說。佛言</a><a name="0232c28" id="0232c28">摩訶那摩。若人在家白衣丈夫。與男根相應。</a><a name="0232c29" id="0232c29">歸依佛歸依法歸依僧。亦說此言。願大德憶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290232b.htm'><img src='up.gif' border=0></a>
<a href='T290233a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>