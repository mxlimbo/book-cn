<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0076a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷14)</font> 分別業品第四之一 <font face='Arial'>T29, p0076a</h2></font><hr>
<span class='old'>
</a><a name="0075c28" id="0075c28">則非近事。若爾應與此經相違。此不相違。</a><a name="0075c29" id="0075c29">已發戒故。何時發戒。頌曰</span><a name="0076a01" id="0076a01"><p class='lg'>　　稱近事發戒　　　說如苾芻等　</p></a><a name="0076a02" id="0076a02"><p>論曰。起殷淨心發誠諦語自稱我是鄔波</a><a name="0076a03" id="0076a03">索迦。願尊憶持慈悲護念。爾時即發近事律</a><a name="0076a04" id="0076a04">儀。稱近事等言便發律儀故。以經復說我</a><a name="0076a05" id="0076a05">從今時乃至命終捨生言故。此經意說捨</a><a name="0076a06" id="0076a06">殺生等。略去殺等但說捨生。故於前時已</a><a name="0076a07" id="0076a07">得五戒。彼雖已得近事律儀。為令了知所</a><a name="0076a08" id="0076a08">應學處故。復為說離殺生等五種戒相令</a><a name="0076a09" id="0076a09">識堅持。如得苾芻具足戒已。說重學處</a><a name="0076a10" id="0076a10">令識堅持。勤策亦然。此亦應爾。是故近事</a><a name="0076a11" id="0076a11">必具律儀。頌曰</a><a name="0076a12" id="0076a12"><p class='lg'>　　若皆具律儀　　　何言一分等</a><br><a name="0076a13" id="0076a13">　　謂約能持說　</p></a><a name="0076a14" id="0076a14"><p>論曰。若諸近事皆具律儀。何緣世尊言有</a><a name="0076a15" id="0076a15">四種。一能學一分。二能學少分。三能學多</a><a name="0076a16" id="0076a16">分。四能學滿分。謂約能持故作是說。能持</a><a name="0076a17" id="0076a17">先所受故說能學言。不爾應言受一分等。</a><a name="0076a18" id="0076a18">理實約受等具律儀。以具律儀故名近事。</a><a name="0076a19" id="0076a19">如是所執違越契經。如何違經。謂無經說</a><a name="0076a20" id="0076a20">自稱我是近事等言便發五戒。此經不說</a><a name="0076a21" id="0076a21">我從今者乃至命終捨生言故。經如何說。如</a><a name="0076a22" id="0076a22">大名經。唯此經中說近事相。餘經不爾故</a><a name="0076a23" id="0076a23">違越經。然餘經說。我從今時乃至命終捨</a><a name="0076a24" id="0076a24">生歸淨。是歸三寶發誠信言。此中顯示以</a><a name="0076a25" id="0076a25">見諦者。由得證淨舉命自要。表於正法</a><a name="0076a26" id="0076a26">深懷愛重乃至為救自生命緣。終不捨於</a><a name="0076a27" id="0076a27">如來正法。非彼為欲說近事相。故說如是</a><a name="0076a28" id="0076a28">捨生等言。設說亦非分明理教。誰能准此不</a><a name="0076a29" id="0076a29">明了文。便信前時已發五戒。又約持犯戒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290075c.htm'><img src='up.gif' border=0></a>
<a href='T290076b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>