<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0877b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷21)</font> 辯業品第五之一 <font face='Arial'>T29, p0877b</h2></font><hr>
<span class='old'>
</a><a name="0877a28" id="0877a28">猛火焚燒山澤。或作坑阱陷墜眾生。或餘事</a><a name="0877a29" id="0877a29">業令他失念。由此業因於當來世。感得異類</span><a name="0877b01" id="0877b01">大種異熟。由彼勢力令心發狂。由此心狂體</a><a name="0877b02" id="0877b02">非異熟。善惡心等皆容狂故。由斯但說業異</a><a name="0877b03" id="0877b03">熟生。謂惡業因。感不平等。異熟大種。依此大</a><a name="0877b04" id="0877b04">種心便失念。故說為狂。如是心狂對於心亂。</a><a name="0877b05" id="0877b05">應作四句。狂非亂者。謂諸狂者不染污心。</a><a name="0877b06" id="0877b06">亂非狂者。謂不狂者諸染污心。狂亦亂者。謂</a><a name="0877b07" id="0877b07">諸狂者諸染污心。非狂亂者。謂不狂者不染</a><a name="0877b08" id="0877b08">污心。有情心狂。為但由此更由四種。其四</a><a name="0877b09" id="0877b09">者何。一由驚怖。謂非人等現可怖形來相逼</a><a name="0877b10" id="0877b10">迫。有情見已遂致心狂。二由傷害。謂因事</a><a name="0877b11" id="0877b11">業惱非人等。由彼瞋故傷其支等遂致心狂。</a><a name="0877b12" id="0877b12">有情身中有別支節。若被打觸心即發狂。三</a><a name="0877b13" id="0877b13">由乖違。謂由身內風熱淡界互相違反。大</a><a name="0877b14" id="0877b14">種乖適故致心狂。四由愁憂。謂因喪失親愛</a><a name="0877b15" id="0877b15">等事。愁毒纏懷心遂發狂。如婆私等。何有</a><a name="0877b16" id="0877b16">情類有此心狂。除北俱盧。所餘欲界。諸有情</a><a name="0877b17" id="0877b17">類容有心狂。謂欲天心尚有狂者。況人惡趣</a><a name="0877b18" id="0877b18">得離心狂。地獄恒狂。眾苦逼故。欲界諸聖</a><a name="0877b19" id="0877b19">唯除諸佛。大種乖適容有心狂。一切如來心</a><a name="0877b20" id="0877b20">無狂亂。無漸捨命無破音聲。亦無髮白面皺</a><a name="0877b21" id="0877b21">等事。以極淳淨妙業所生。又經中說業有三</a><a name="0877b22" id="0877b22">種。謂曲穢濁。其相云何。頌曰</a><a name="0877b23" id="0877b23"><p class='lg'>　　說曲穢濁業　　　依諂瞋貪生　</p></a><a name="0877b24" id="0877b24"><p>論曰。身語意三各有三種。謂曲穢濁。如其次</a><a name="0877b25" id="0877b25">第應知依諂瞋貪所生。謂依諂生身語意業。</a><a name="0877b26" id="0877b26">名為曲業。諂曲類故。實曲謂見。故契經言。實</a><a name="0877b27" id="0877b27">曲者何。謂諸惡見諂是彼類。故得曲名。從諂</a><a name="0877b28" id="0877b28">所生身語意業。曲為因故。果受因名。是故世</a><a name="0877b29" id="0877b29">尊說彼為曲。若彼瞋生身語意業。名為穢業。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290877a.htm'><img src='up.gif' border=0></a>
<a href='T290877c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>