<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1551 阿毘曇心論經 0848c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1551 阿毘曇心論經</font> <font face='Arial'>(卷3)</font> 賢聖品第五 <font face='Arial'>T28, p0848c</h2></font><hr>
<span class='old'>
</a><a name="0848b28" id="0848b28">乃至無學地人。戒等所作方便行者。始業今</a><a name="0848b29" id="0848b29">當說</span><a name="0848c01" id="0848c01"><p class='lg'>　　始於身一分　　　行者係自心</a><br><a name="0848c02" id="0848c02">　　係縛於識足　　　為殺智慧怨　</p></a><a name="0848c03" id="0848c03"><p>始於身一分行者係自心者。問曰。何處係耶</a><a name="0848c04" id="0848c04">答曰。若鼻端若眉間。不淨阿那波那。界入三</a><a name="0848c05" id="0848c05">方便觀故。自身分中說係心非外法。雖有外</a><a name="0848c06" id="0848c06">緣方便不說。問曰。何故係心。答曰。係縛於識</a><a name="0848c07" id="0848c07">足心。性躁亂動轉不住。如驚猿猴。此是係一</a><a name="0848c08" id="0848c08">緣中義。問曰。何故係一緣中。答曰。為殺智慧</a><a name="0848c09" id="0848c09">怨。實智怨者。所謂煩惱。為斷彼義是故一心</a><a name="0848c10" id="0848c10">得觀。如實非亂心也。見如實故能斷煩惱以</a><a name="0848c11" id="0848c11">是義故作如是說</a><a name="0848c12" id="0848c12"><p class='lg'>　　此方便於身　　　真實相決定</a><br><a name="0848c13" id="0848c13">　　諸受及自心　　　法亦隨順觀　</p></a><a name="0848c14" id="0848c14"><p>心係一緣故觀身實相。身實相者。謂不顛倒</a><a name="0848c15" id="0848c15">相如義也。問曰。何者是身實相。答曰。自相及</a><a name="0848c16" id="0848c16">共相。彼自相者。謂十色入及法入中少分色</a><a name="0848c17" id="0848c17">也。彼共相者。所謂無常苦空無我。如是等義</a><a name="0848c18" id="0848c18">不亂心。行者三方便中隨意現前。方便行次</a><a name="0848c19" id="0848c19">第身實相得決定。此行者觀微塵色念念散</a><a name="0848c20" id="0848c20">壞。是時身念處觀滿。如畦水流法入受念處。</a><a name="0848c21" id="0848c21">無色法中受是最麤。故觀身後次觀於受。是</a><a name="0848c22" id="0848c22">人觀受自相共相。爾時受念處滿。彼受依心。</a><a name="0848c23" id="0848c23">是故受後次觀於心。此處亦自相共相。決定</a><a name="0848c24" id="0848c24">意解心念處滿。爾時為觀其餘法故。入法念</a><a name="0848c25" id="0848c25">處。其餘法者。所謂二蔭及無為法。彼亦觀</a><a name="0848c26" id="0848c26">於自相共相。爾時法念處滿</a><a name="0848c27" id="0848c27"><p class='lg'>　　入法中總觀　　　得法真實相</a><br><a name="0848c28" id="0848c28">　　此四是無常　　　空無我非樂　</p></a><a name="0848c29" id="0848c29"><p>入法中總觀得法真實相者。入餘法念處已。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280848b.htm'><img src='up.gif' border=0></a>
<a href='T280849a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>