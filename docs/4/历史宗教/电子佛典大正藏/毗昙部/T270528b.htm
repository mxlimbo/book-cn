<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0528b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷102)</font> 智蘊第三中他心智納息第三之一 <font face='Arial'>T27, p0528b</h2></font><hr>
<span class='old'>
</a><a name="0528a28" id="0528a28">已立耶。答學梵行已立。非無學梵行。所以</a><a name="0528a29" id="0528a29">者何。無學梵行今始立故。所作已辦者。一切</span><a name="0528b01" id="0528b01">煩惱皆已斷故。一切所作已究竟故。一切道</a><a name="0528b02" id="0528b02">路已遮塞故。復次諸界趣生生老病死皆畢</a><a name="0528b03" id="0528b03">竟盡。故名所作已辦。不受後有者。顯無生</a><a name="0528b04" id="0528b04">智。問非一切阿羅漢皆得無生智。何故諸契</a><a name="0528b05" id="0528b05">經初。皆說阿羅漢不受後有耶。有作是</a><a name="0528b06" id="0528b06">說。佛於經中隨有者說。而結集者通冠經</a><a name="0528b07" id="0528b07">初復有說者。結集法者皆得願智無礙解等</a><a name="0528b08" id="0528b08">殊勝功德。觀察世尊說諸經時。阿羅漢眾</a><a name="0528b09" id="0528b09">若有無生智者。即亦說彼不受後有若無</a><a name="0528b10" id="0528b10">無生智者。即不說彼不受後有。後誦持者</a><a name="0528b11" id="0528b11">不善簡別。故通誦在一切經初。尊者妙音</a><a name="0528b12" id="0528b12">作如是說。諸阿羅漢皆無後有故通說為</a><a name="0528b13" id="0528b13">不受後有。不說無生智為不受後有。故不</a><a name="0528b14" id="0528b14">相違。脅尊者曰。若諸煩惱未斷未遍知者。皆</a><a name="0528b15" id="0528b15">不說為我生已盡。梵行已立所作已辦。不</a><a name="0528b16" id="0528b16">受後有。若諸煩惱已斷已遍知者。皆總說</a><a name="0528b17" id="0528b17">為我生已盡。乃至不受後有</a><a name="0528b18" id="0528b18"><p>問我生已盡乃至不受後有。一一當言是何</a><a name="0528b19" id="0528b19">智耶有作是說。我生已盡是盡智。梵行已</a><a name="0528b20" id="0528b20">立所作已辦不受後有是無生智。或有說</a><a name="0528b21" id="0528b21">者。我生已盡梵行已立是盡智。所作已辦不</a><a name="0528b22" id="0528b22">受後有是無生智。復有說者。我生已盡梵</a><a name="0528b23" id="0528b23">行已立所作已辦是盡智。不受後有是無生</a><a name="0528b24" id="0528b24">智。問不時解脫阿羅漢。初起盡智唯一剎那</a><a name="0528b25" id="0528b25">無間。必起無生智。尚無二剎那盡智無間</a><a name="0528b26" id="0528b26">起無生智義。況有三剎那盡智後方起無</a><a name="0528b27" id="0528b27">生智者。如何今說我生已盡梵行已立所作</a><a name="0528b28" id="0528b28">已辦是盡智。不受後有是無生智耶。答於一</a><a name="0528b29" id="0528b29">剎那盡智自性。義說為三非三剎那故不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270528a.htm'><img src='up.gif' border=0></a>
<a href='T270528c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>