<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0812a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷8)</font> 辯差別品第三之一 <font face='Arial'>T29, p0812a</h2></font><hr>
<span class='old'>
</a><a name="0811c28" id="0811c28">由此自語或他語時。於所顯義皆能解了。故</a><a name="0811c29" id="0811c29">非唯聲即能顯義要語發字。字復發名。名乃</span><a name="0812a01" id="0812a01">能詮所欲說義。如語發字字復發名。如是應</a><a name="0812a02" id="0812a02">思發句道理。此中經主復作是言。又未了此</a><a name="0812a03" id="0812a03">名如何由語發。為由語顯。為由語生。若由語</a><a name="0812a04" id="0812a04">生語聲性故。聲應一切皆能生名。若謂生名</a><a name="0812a05" id="0812a05">聲有差別。此足顯義何待別名。若由語顯語</a><a name="0812a06" id="0812a06">聲性故。聲應一切皆能顯名。若謂顯名聲有</a><a name="0812a07" id="0812a07">差別。此足顯義何待別名。執聲能詮。斯難亦</a><a name="0812a08" id="0812a08">等。謂若聲體即能顯義應一切聲無非能顯。</a><a name="0812a09" id="0812a09">若謂能顯聲有差別。如是差別應即是名。故</a><a name="0812a10" id="0812a10">所推徵末為過難。然能說者。以所樂名。先</a><a name="0812a11" id="0812a11">蘊在心。方復思度。我當發起如是如是言。為</a><a name="0812a12" id="0812a12">他宣說如是如是義。由此後時隨思發語。因</a><a name="0812a13" id="0812a13">語發字。字復發名。名方顯義。由依如是展轉</a><a name="0812a14" id="0812a14">理門。說語發名。名能顯義。如斯安立其理必</a><a name="0812a15" id="0812a15">然。若不以名先蘊心內。設全發語無定表詮。</a><a name="0812a16" id="0812a16">亦不令他於義生解。又經主言。或應唯執別</a><a name="0812a17" id="0812a17">有文體。即總集此為名等身。更執有餘便為</a><a name="0812a18" id="0812a18">無用。此亦非理。無有諸文俱時轉故。既不俱</a><a name="0812a19" id="0812a19">轉如何總集。或如樹等大造合成。非不緣斯</a><a name="0812a20" id="0812a20">別生於影。影由假發而體非假。如是諸文亦</a><a name="0812a21" id="0812a21">應總集。別生名句。而彼名句雖由假發而體</a><a name="0812a22" id="0812a22">非假。若爾即應一切假法。皆可安立為實有</a><a name="0812a23" id="0812a23">性。無如是失。於一字中亦有名故。無有假法</a><a name="0812a24" id="0812a24">攬一實成。故假與名義不相似。既於一字亦得</a><a name="0812a25" id="0812a25">有名。此名如何知離字有。如是一字如無義</a><a name="0812a26" id="0812a26">字無有所詮。依此為緣別有名起。方能表義。</a><a name="0812a27" id="0812a27">然極相近。別相難知。如壁上光二色難辯。若</a><a name="0812a28" id="0812a28">許即聲。由先契約宣唱差別。能表於義說為</a><a name="0812a29" id="0812a29">名等。斯有何失。此亦不然。能詮契約即聲差<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290811c.htm'><img src='up.gif' border=0></a>
<a href='T290812b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>