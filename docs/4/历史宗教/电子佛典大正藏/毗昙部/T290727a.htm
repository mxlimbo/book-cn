<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0727a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷71)</font> 辯賢聖品第六之一 <font face='Arial'>T29, p0727a</h2></font><hr>
<span class='old'>
</a><a name="0726c28" id="0726c28">體。如是覺分實事唯十。前五即是信等五根。</a><a name="0726c29" id="0726c29">由境等殊分為三十。更加喜捨輕安戒尋。戒</span><a name="0727a01" id="0727a01">分為三復總成七。并前合成三十七種。毘婆</a><a name="0727a02" id="0727a02">沙師說有十一。身業語業不相雜故。戒分為</a><a name="0727a03" id="0727a03">二餘九同前。念住等三名無別屬。如何獨說</a><a name="0727a04" id="0727a04">為慧勤定。頌曰</a><a name="0727a05" id="0727a05"><p class='lg'>　　四念住正斷　　　神足隨增上</a><br><a name="0727a06" id="0727a06">　　說為慧勤定　　　實諸加行善　</p></a><a name="0727a07" id="0727a07"><p>論曰。四念住等三品善法。體實遍攝諸加行</a><a name="0727a08" id="0727a08">善。然隨同品增上善根。如次說為慧勤及定。</a><a name="0727a09" id="0727a09">何緣於慧立念住名。慧由念力持令住故。何</a><a name="0727a10" id="0727a10">故說勤名為正斷。於正修習斷修位中。此勤</a><a name="0727a11" id="0727a11">力能斷懈怠故。或名正勝於正持策。身語意</a><a name="0727a12" id="0727a12">中此最勝故。何緣於定立神足名。諸靈妙</a><a name="0727a13" id="0727a13">德所依止故。經主此中作如是說。有餘師說。</a><a name="0727a14" id="0727a14">神即是定足。謂欲等彼應覺分。事有十三</a><a name="0727a15" id="0727a15">增欲心故。又違經說。如契經言。吾今為汝說</a><a name="0727a16" id="0727a16">神足等。神謂受用種種神境。分一為多乃至</a><a name="0727a17" id="0727a17">廣說。足謂欲等四三摩地。此中佛說定果名</a><a name="0727a18" id="0727a18">神。欲等所生等持名足無如是。失彼許等。持</a><a name="0727a19" id="0727a19">體即是神亦是神足。彼所言足謂欲等者。為</a><a name="0727a20" id="0727a20">顯等持有四種。故舉因顯果說欲等言。然諸</a><a name="0727a21" id="0727a21">等持總有二種。一於善根加行位勝。二於善</a><a name="0727a22" id="0727a22">根成滿位勝。前名神足後名為神。故契經言</a><a name="0727a23" id="0727a23">由欲增上。所得勝定名欲等持。此言即說加</a><a name="0727a24" id="0727a24">行位定。復言方便為斷已生惡不善法。乃至</a><a name="0727a25" id="0727a25">為令已生善法安住增廣。由前欲定生起於</a><a name="0727a26" id="0727a26">欲。發勤精進攝心持心。此說善根成滿位定</a><a name="0727a27" id="0727a27">攝心。謂慧持心謂定能攝持心是彼相故。復</a><a name="0727a28" id="0727a28">言如是欲勤精進攝心持心。乃至廣說云何</a><a name="0727a29" id="0727a29">欲等由欲等持。此言為明後起欲等。是等引<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290726c.htm'><img src='up.gif' border=0></a>
<a href='T290727b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>