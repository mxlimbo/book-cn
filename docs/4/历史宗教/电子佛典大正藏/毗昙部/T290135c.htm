<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0135c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷26)</font> 分別智品第七之一 <font face='Arial'>T29, p0135c</h2></font><hr>
<span class='old'>
</a><a name="0135b28" id="0135b28">故。由此類智無能治欲。於此十智中誰有</a><a name="0135b29" id="0135b29">何行相。頌曰</span><a name="0135c01" id="0135c01"><p class='lg'>　　法智及類智　　　行相俱十六</a><br><a name="0135c02" id="0135c02">　　世俗此及餘　　　四諦智各四</a><br><a name="0135c03" id="0135c03">　　他心智無漏　　　唯四謂緣道</a><br><a name="0135c04" id="0135c04">　　有漏自相緣　　　俱但緣一事</a><br><a name="0135c05" id="0135c05">　　盡無生十四　　　謂離空非我　</p></a><a name="0135c06" id="0135c06"><p>論曰。法智類智。一一具有非常苦等十六行</a><a name="0135c07" id="0135c07">相。十六行相後當廣釋。世智有此及更有</a><a name="0135c08" id="0135c08">餘能緣一切法自共相等故。苦等四智。一</a><a name="0135c09" id="0135c09">一各有緣自諦境四種行相。他心智中。若無</a><a name="0135c10" id="0135c10">漏者唯有緣道四種行相。由此即是道智</a><a name="0135c11" id="0135c11">攝故。若有漏者取自所緣心心所法自相</a><a name="0135c12" id="0135c12">境故。如境自相行相亦爾。故此非前十六</a><a name="0135c13" id="0135c13">所攝。如是二種於一切時一念但緣一事</a><a name="0135c14" id="0135c14">為境。謂緣心時不緣心所。緣受等時不</a><a name="0135c15" id="0135c15">緣想等。若爾何故薄伽梵說如實了知有</a><a name="0135c16" id="0135c16">貪心等。非俱時取貪等及心。如不俱時取</a><a name="0135c17" id="0135c17">衣及垢。有貪心者。二義有貪。一貪相應。二</a><a name="0135c18" id="0135c18">貪所繫。貪相應心具由二義。餘有漏心唯貪</a><a name="0135c19" id="0135c19">所繫。有說。經言有貪心者。唯說第一貪相</a><a name="0135c20" id="0135c20">應心。離貪心者。謂治貪心。若貪不相應名</a><a name="0135c21" id="0135c21">離貪心者。餘惑相應者應得離貪名。若爾</a><a name="0135c22" id="0135c22">有心非貪對治不染污性。應許此心非有</a><a name="0135c23" id="0135c23">貪心離貪心等。是故應許餘師所說。為貪</a><a name="0135c24" id="0135c24">所繫名有貪心。乃至有癡離癡亦爾。毘婆沙</a><a name="0135c25" id="0135c25">師作如是說。聚心者謂善心。此於所緣不</a><a name="0135c26" id="0135c26">馳散故。散心者謂染心。此與散動相應起</a><a name="0135c27" id="0135c27">故。西方諸師作如是說。眠相應者名為聚</a><a name="0135c28" id="0135c28">心。餘染污心說名為散。此不應理。諸染污</a><a name="0135c29" id="0135c29">心若與眠相應。應通聚散故。又應違害本<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290135b.htm'><img src='up.gif' border=0></a>
<a href='T290136a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>