<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0965c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷38)</font> 辯定品第九之一 <font face='Arial'>T29, p0965c</h2></font><hr>
<span class='old'>
</a><a name="0965b28" id="0965b28">而無隨地無餘斷滅。此釋未能遣他疑問。何</a><a name="0965b29" id="0965b29">緣唯此方建立支。是故應如前釋為善。於四</span><a name="0965c01" id="0965c01">靜慮各有幾支。頌曰</a><a name="0965c02" id="0965c02"><p class='lg'>　　靜慮初五支　　　尋伺喜樂定</a><br><a name="0965c03" id="0965c03">　　第二有四支　　　內淨喜樂定</a><br><a name="0965c04" id="0965c04">　　第三具五支　　　捨念慧樂定</a><br><a name="0965c05" id="0965c05">　　第四有四支　　　捨念中受定　</p></a><a name="0965c06" id="0965c06"><p>論曰。唯淨無漏四靜慮中初具五支。一尋二</a><a name="0965c07" id="0965c07">伺三喜四樂五心一境性。心一境性是定異</a><a name="0965c08" id="0965c08">名。定與等持體同名異。故言定者。即勝等</a><a name="0965c09" id="0965c09">持。此中說為心一境性。第二靜慮唯有四支。</a><a name="0965c10" id="0965c10">一內等淨二喜三樂四心一境性。第三靜慮</a><a name="0965c11" id="0965c11">具有五支。一行捨。二正念。三正慧。四受樂。</a><a name="0965c12" id="0965c12">五心一境性。第四靜慮唯有四支。一行捨清</a><a name="0965c13" id="0965c13">淨。二念清淨。三非苦樂受。四心一境性。何緣</a><a name="0965c14" id="0965c14">初三支各具五。第二第四唯各四支。各唯爾</a><a name="0965c15" id="0965c15">所堪立支故。或由欲界多諸惡法。及妙五欲</a><a name="0965c16" id="0965c16">難斷難捨。第二靜慮有動地喜。其相動涌喜</a><a name="0965c17" id="0965c17">中之極。引五部愛難捨難斷。為對治彼故。初</a><a name="0965c18" id="0965c18">三各五支。初三不然。故餘各四。或為隨順超</a><a name="0965c19" id="0965c19">等至法。謂最初起超等至時。入異類難入同</a><a name="0965c20" id="0965c20">類易。然超等至初起位中。或從初入三。或從</a><a name="0965c21" id="0965c21">二入四。故二第四各唯四支。初及第三各具</a><a name="0965c22" id="0965c22">有五。後起則易。故上無支。靜慮支名既有十</a><a name="0965c23" id="0965c23">八。於中實事總有幾種。頌曰</a><a name="0965c24" id="0965c24"><p class='lg'>　　此實事十一　　　初二樂輕安</a><br><a name="0965c25" id="0965c25">　　內淨即信根　　　喜即是喜受　</p></a><a name="0965c26" id="0965c26"><p>論曰。此支實事唯有十一。謂初五支即五實</a><a name="0965c27" id="0965c27">事。第二靜慮三支如前。增內淨支足前為六。</a><a name="0965c28" id="0965c28">第三靜慮等持如前。增餘四支足前為十。第</a><a name="0965c29" id="0965c29">四靜慮三支如前。增非苦樂支足前為十一。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290965b.htm'><img src='up.gif' border=0></a>
<a href='T290966a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>