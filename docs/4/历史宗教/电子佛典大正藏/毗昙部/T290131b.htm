<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0131b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷25)</font> 分別賢聖品第六之一 <font face='Arial'>T29, p0131b</h2></font><hr>
<span class='old'>
</a><a name="0131a28" id="0131a28">一性各九無間九解脫道。如得應果。所以</a><a name="0131a29" id="0131a29">者何。彼鈍根性由久串習非少功力可能</span><a name="0131b01" id="0131b01">令轉。學無學道所成堅故。有學位中轉一一</a><a name="0131b02" id="0131b02">性各一無間一解脫道。如得初果。上相違</a><a name="0131b03" id="0131b03">故。彼加行道諸位各一。如是無間及解脫道</a><a name="0131b04" id="0131b04">一切唯是無漏性攝。聖者必無用有漏道而</a><a name="0131b05" id="0131b05">轉根理。非增上故。依謂身地。此所依身唯</a><a name="0131b06" id="0131b06">人三洲。餘無退故。此所依地無學通九。謂</a><a name="0131b07" id="0131b07">未至中間四定三無色。有學唯六。謂除後</a><a name="0131b08" id="0131b08">三。所以者何。夫轉根者。容有捨果及勝果</a><a name="0131b09" id="0131b09">道。所得唯果非向道故。無有學果無色地</a><a name="0131b10" id="0131b10">攝。故學練根但依六地。諸無學位補特伽羅。</a><a name="0131b11" id="0131b11">總有幾種。由何差別。頌曰</a><a name="0131b12" id="0131b12"><p class='lg'>　　七聲聞二佛　　　差別由九根　</p></a><a name="0131b13" id="0131b13"><p>論曰。居無學位聖者有九。謂七聲聞及二</a><a name="0131b14" id="0131b14">覺者。退法等五不動分二。後先別故名七聲</a><a name="0131b15" id="0131b15">聞。獨覺大覺名二覺者。由下下等九品根</a><a name="0131b16" id="0131b16">異令無學聖成九差別。學無學位有七聖</a><a name="0131b17" id="0131b17">者。一切聖者皆此中攝。一隨信行。二隨法行。</a><a name="0131b18" id="0131b18">三信解。四見至。五身證。六慧解脫。七俱解</a><a name="0131b19" id="0131b19">脫。依何立七。事別有幾。頌曰</a><a name="0131b20" id="0131b20"><p class='lg'>　　加行根滅定　　　解脫故成七</a><br><a name="0131b21" id="0131b21">　　此事別唯六　　　三道各二故　</p></a><a name="0131b22" id="0131b22"><p>論曰。依加行異立初二種。謂依先時隨他</a><a name="0131b23" id="0131b23">及法於所求義修加行故。立隨信行隨法</a><a name="0131b24" id="0131b24">行名。依根不同立次二種。謂依鈍利信慧</a><a name="0131b25" id="0131b25">根增如次名為信解見至。依得滅定立身</a><a name="0131b26" id="0131b26">證名。由身證得滅盡定故。依解脫異立後</a><a name="0131b27" id="0131b27">二種。謂依唯慧離煩惱障者立慧解脫。依</a><a name="0131b28" id="0131b28">兼得定離解脫障者立俱解脫。此名雖七</a><a name="0131b29" id="0131b29">事別唯六。謂見道中有二聖者。一隨信行。二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290131a.htm'><img src='up.gif' border=0></a>
<a href='T290131c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>