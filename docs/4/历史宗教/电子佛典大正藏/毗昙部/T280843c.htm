<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1551 阿毘曇心論經 0843c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1551 阿毘曇心論經</font> <font face='Arial'>(卷2)</font> 業品第三　別譯 <font face='Arial'>T28, p0843c</h2></font><hr>
<span class='old'>
</a><a name="0843b28" id="0843b28">及聖道方便故名為障。業障者五無間業。所</a><a name="0843b29" id="0843b29">謂殺母殺父殺阿羅漢破僧惡心出佛身血。</span><a name="0843c01" id="0843c01">作此業已必定次生無間地獄故名無間。殺</a><a name="0843c02" id="0843c02">母殺父棄背恩義故墮無間地獄。其餘三種</a><a name="0843c03" id="0843c03">壞福田故。煩惱障者。謂勤煩惱及利煩惱。勤</a><a name="0843c04" id="0843c04">煩惱者數行煩惱。利煩惱者增上煩惱。現行</a><a name="0843c05" id="0843c05">煩惱名之為障非成就者。何以故。一切眾生</a><a name="0843c06" id="0843c06">平等成就諸煩惱故。報障者隨所住報。非聖</a><a name="0843c07" id="0843c07">道器報過惡故。問曰。彼何者是。答曰。一切惡</a><a name="0843c08" id="0843c08">道北鬱單越無想眾生。一向是凡夫地故。問</a><a name="0843c09" id="0843c09">曰。此三業中何者最為大惡。答曰</a><a name="0843c10" id="0843c10"><p class='lg'>　　妄語破壞僧　　　當知極過惡</a><br><a name="0843c11" id="0843c11">　　有頂世中思　　　善中最大乘　</p></a><a name="0843c12" id="0843c12"><p>妄語破壞僧當知極過惡者。一切業中破僧</a><a name="0843c13" id="0843c13">妄語最為極惡。彼得阿鼻地獄經一劫住。十</a><a name="0843c14" id="0843c14">三聚火圍遶其身。何以故。彼法非法想非法</a><a name="0843c15" id="0843c15">法想。亦破壞見法想破僧起異道故破壞法</a><a name="0843c16" id="0843c16">輪。是故此業一切業中最為極惡。有二種破</a><a name="0843c17" id="0843c17">僧。謂破法輪及破羯磨。破羯磨者同一界內</a><a name="0843c18" id="0843c18">別處布薩作羯磨等。問曰。何者善業得最大</a><a name="0843c19" id="0843c19">果。答曰。有頂世中思。善中最大果有頂正受</a><a name="0843c20" id="0843c20">思。一切善中得最大果。彼八萬劫極寂滅故。</a><a name="0843c21" id="0843c21">果報因緣故有頂中思說為大果。餘金剛喻</a><a name="0843c22" id="0843c22">相應思一切大果。彼一切結究竟盡果故</a><a name="0843c23" id="0843c23"><p><b>　　<A NAME="n323"></A>使品第四</b></a><a name="0843c24" id="0843c24"><p>業及煩惱因緣流轉已廣說。業彼業煩惱力</a><a name="0843c25" id="0843c25">故。受種種生非離煩惱。是故師欲分別煩惱。</a><a name="0843c26" id="0843c26">作如是說</a><a name="0843c27" id="0843c27"><p class='lg'>　　一切有根本　　　業侶生百苦</a><br><a name="0843c28" id="0843c28">　　九十八種使　　　牟尼說當思　</p></a><a name="0843c29" id="0843c29"><p>一切有者。謂欲有色有無色有。此等三有九<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280843b.htm'><img src='up.gif' border=0></a>
<a href='T280844a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>