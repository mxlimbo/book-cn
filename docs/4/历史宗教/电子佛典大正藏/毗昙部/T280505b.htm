<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0505b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷12)</font> 解十門大章 八解脫處第三十六 <font face='Arial'>T28, p0505b</h2></font><hr>
<span class='old'>
</a><a name="0505a28" id="0505a28">尊者阿難在世尊後。手執拂拂世尊。彼時世</a><a name="0505a29" id="0505a29">尊還顧告阿難曰。為客比丘併一房令得止</span><a name="0505b01" id="0505b01">宿。唯然世尊。彼時尊者阿難受世尊教已。為</a><a name="0505b02" id="0505b02">客比丘併一房與客比丘。客比丘白尊者阿</a><a name="0505b03" id="0505b03">難曰。尊者阿難。為我故極掃灑此房。除諸</a><a name="0505b04" id="0505b04">穢惡懸繒幡蓋。燒眾名香散種種花。設廣大</a><a name="0505b05" id="0505b05">床褥極令柔軟。於是尊者阿難聞已。到世尊</a><a name="0505b06" id="0505b06">所白世尊曰。唯世尊。向冥來客比丘如是告</a><a name="0505b07" id="0505b07">敕尊者阿難。為我故極掃灑此房。除諸穢惡</a><a name="0505b08" id="0505b08">懸繒幡蓋。燒眾名香散種種華。設廣大床褥</a><a name="0505b09" id="0505b09">極令柔軟。世尊曰。阿難。速為彼客比丘如所</a><a name="0505b10" id="0505b10">言。尊者阿難波斯匿王常請供養。於是尊者</a><a name="0505b11" id="0505b11">阿難受世尊教已。至波斯匿王宮。取種種具</a><a name="0505b12" id="0505b12">便掃灑彼房。除諸穢惡懸繒幡蓋。燒眾名香</a><a name="0505b13" id="0505b13">散種種花。設廣大床褥極令柔軟。尊者阿難</a><a name="0505b14" id="0505b14">一切具施設已還所止。於是彼客比丘於房</a><a name="0505b15" id="0505b15">中即其夜發淨解脫。三明作證得六神通。於</a><a name="0505b16" id="0505b16">八解脫順逆已晨朝神足陵虛而去。於是尊</a><a name="0505b17" id="0505b17">者阿難明朝至彼房看。見空房不見客比丘。</a><a name="0505b18" id="0505b18">於是尊者阿難到世尊所已。白世尊曰。唯世</a><a name="0505b19" id="0505b19">尊。昨冥來客比丘如是告敕已。而彼客比丘</a><a name="0505b20" id="0505b20">空房而去。世尊告曰。阿難。勿誤彼客比丘。</a><a name="0505b21" id="0505b21">何以故。阿難。彼客比丘者於房中即其夜發</a><a name="0505b22" id="0505b22">淨解脫。三明作證得六神通。於八解脫順逆</a><a name="0505b23" id="0505b23">已。晨朝神足陵虛而去。阿難。彼客比丘淨</a><a name="0505b24" id="0505b24">潔自喜。從妙天中來。阿難。若不具種種供給</a><a name="0505b25" id="0505b25">者。彼比丘終不能發爾所功德。是故以此可</a><a name="0505b26" id="0505b26">知。非是常人。所能得。唯潔自喜從妙天中來</a><a name="0505b27" id="0505b27">者可得。是故說淨解脫極妙緣亦極妙。問曰。</a><a name="0505b28" id="0505b28">如此二正受。無想正受想滅正受。二俱無心。</a><a name="0505b29" id="0505b29">何以故想滅正受立解脫。無想正受不立耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280505a.htm'><img src='up.gif' border=0></a>
<a href='T280505c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>