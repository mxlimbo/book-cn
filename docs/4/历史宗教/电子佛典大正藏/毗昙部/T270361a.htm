<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0361a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷70)</font> 結蘊第二中有情納息第三之一 <font face='Arial'>T27, p0361a</h2></font><hr>
<span class='old'>
</a><a name="0360c28" id="0360c28">速往彼。與彼緣會於中結生。若遇生緣不</a><a name="0360c29" id="0360c29">和合者。如何彼住不經多時。如有父在迦</span><a name="0361a01" id="0361a01">濕彌羅國。母在至那。或有母在迦濕彌羅</a><a name="0361a02" id="0361a02">國。父在至那。如是生緣難可和合。如何中</a><a name="0361a03" id="0361a03">有速往結生。答應知有情作父母業有定不</a><a name="0361a04" id="0361a04">定故。於父母有可轉義不可轉義。若於父</a><a name="0361a05" id="0361a05">母俱可轉者。即往餘父母和合處結生。若</a><a name="0361a06" id="0361a06">於父可轉於母不可轉者。即彼女人性雖</a><a name="0361a07" id="0361a07">貞潔受持五戒具足威儀。而必與餘男子</a><a name="0361a08" id="0361a08">和合。令中有者速往結生。若於母可轉於</a><a name="0361a09" id="0361a09">父不可轉者。即彼男子性雖賢良受持五</a><a name="0361a10" id="0361a10">戒威儀具足。而必與餘女人和合。令中有</a><a name="0361a11" id="0361a11">者速往結生。若於父母俱不可轉者。即彼</a><a name="0361a12" id="0361a12">有情未命終位。由業力故令其父母。雖</a><a name="0361a13" id="0361a13">有住緣而不顧戀。必起相趣和合之心。彼</a><a name="0361a14" id="0361a14">相趣時於所經處。毒不能害刃不能傷。火</a><a name="0361a15" id="0361a15">不能燒水不能溺。及餘種種夭橫因緣。皆</a><a name="0361a16" id="0361a16">不能礙必得和合。令彼有情既命終已。適</a><a name="0361a17" id="0361a17">受中有即往結生。問若諸有情欲常增者可</a><a name="0361a18" id="0361a18">隨中有速往結生。若有欲心不常增者。如</a><a name="0361a19" id="0361a19">何中有隨往結生。如馬春時欲心增盛餘時</a><a name="0361a20" id="0361a20">不爾。牛於夏時欲心增盛餘時不爾。狗於</a><a name="0361a21" id="0361a21">秋時欲心增盛餘時不爾。熊於冬時欲心</a><a name="0361a22" id="0361a22">增盛餘時不爾。如何有情適受中有令彼</a><a name="0361a23" id="0361a23">和合而往結生。答由彼有情住中有位業</a><a name="0361a24" id="0361a24">增上力令其父母非時欲心亦得增盛。相趣</a><a name="0361a25" id="0361a25">和合彼得結生。有餘師說。相似類中亦得結</a><a name="0361a26" id="0361a26">生故無有失。謂馬春時欲心增盛餘時不</a><a name="0361a27" id="0361a27">爾。驢一切時欲心增盛。應生馬中者以非</a><a name="0361a28" id="0361a28">時故轉生驢中。牛於夏時欲心增盛餘時</a><a name="0361a29" id="0361a29">不爾。野牛恒時欲心增盛。應生牛中者以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270360c.htm'><img src='up.gif' border=0></a>
<a href='T270361b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>