<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0149b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷29)</font> 雜蘊第一中補特伽羅納息第三之一 <font face='Arial'>T27, p0149b</h2></font><hr>
<span class='old'>
</a><a name="0149a28" id="0149a28">能染。而是所縛是所染。彼斷名滅界。復有說</a><a name="0149a29" id="0149a29">者。或有諸法是能繫非能染。彼斷名斷界。</span><a name="0149b01" id="0149b01">或有諸法是能繫是能染。彼斷名離界。或</a><a name="0149b02" id="0149b02">有諸法非能繫非能染。而是所繫所染。彼</a><a name="0149b03" id="0149b03">斷名滅界。有餘師說。唯諸隨眠有自性斷。</a><a name="0149b04" id="0149b04">問契經所說當云何通。如說。一切行斷故</a><a name="0149b05" id="0149b05">名斷界。一切行離故名離界。一切行滅故</a><a name="0149b06" id="0149b06">名滅界。品類足說復云何通。如說。云何所</a><a name="0149b07" id="0149b07">斷法。答一切有漏法。云何遍知法。答一切有</a><a name="0149b08" id="0149b08">漏法。彼作是答。若諸隨眠緣八結起。彼斷</a><a name="0149b09" id="0149b09">名斷界。若諸隨眠緣愛結起。彼斷名離界。</a><a name="0149b10" id="0149b10">若諸隨眠緣餘法起。彼斷名滅界。評曰。彼</a><a name="0149b11" id="0149b11">不應作是說。諸有漏法先被繫縛離繫縛</a><a name="0149b12" id="0149b12">時皆得斷故。有作是說。唯愛隨眠有自性</a><a name="0149b13" id="0149b13">斷。問若爾。前說契經及論當云何通彼作是</a><a name="0149b14" id="0149b14">答。若愛隨眠緣八結起。彼斷名斷界。若愛</a><a name="0149b15" id="0149b15">隨眠緣愛結起。彼斷名離界。若愛隨眠緣</a><a name="0149b16" id="0149b16">餘法起。彼斷名滅界。評曰。彼不應作是</a><a name="0149b17" id="0149b17">說。諸有漏法先被繫縛。離繫縛時皆得斷</a><a name="0149b18" id="0149b18">故。尊者妙音作如是說。煩惱體斷名斷界。</a><a name="0149b19" id="0149b19">於境離繫名離界。棄諸重擔名滅界。脅尊</a><a name="0149b20" id="0149b20">者言。無繫縛繫縛息名斷界。無染污染污</a><a name="0149b21" id="0149b21">息名離界。無彼果彼果息名滅界。尊者設</a><a name="0149b22" id="0149b22">摩達多說曰。諸煩惱斷名斷界。無貪治貪</a><a name="0149b23" id="0149b23">名離界。果相續滅名滅界。尊者左取作是</a><a name="0149b24" id="0149b24">說言。相續斷故名斷界。於緣離繫名離界。</a><a name="0149b25" id="0149b25">離執受故名滅界。復有說者。過去煩惱斷</a><a name="0149b26" id="0149b26">故名斷界。現在煩惱斷故名離界。未來煩惱</a><a name="0149b27" id="0149b27">斷故名滅界。如煩惱斷蘊斷亦爾。復有說</a><a name="0149b28" id="0149b28">者。苦受斷故名斷界。樂受斷故名離界。不</a><a name="0149b29" id="0149b29">苦不樂受斷故名滅界。如三受斷順三受法</a><a name="0149b30" id="0149b30">斷亦爾。復有說者。若苦苦斷名斷界。若壞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270149a.htm'><img src='up.gif' border=0></a>
<a href='T270149c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>