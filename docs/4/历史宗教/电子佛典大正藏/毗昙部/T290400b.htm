<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0400b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷12)</font> 辯差別品第二之一 <font face='Arial'>T29, p0400b</h2></font><hr>
<span class='old'>
</a><a name="0400a28" id="0400a28">同。分是因義。有別實物是此同因。故名同分。</a><a name="0400a29" id="0400a29">如是同分。世尊唯依諸有情說。非草木等。故</span><a name="0400b01" id="0400b01">契經言。此天同分。此人同分。乃至廣說。就界</a><a name="0400b02" id="0400b02">趣生處身等別。有無量種有情同分。復有法</a><a name="0400b03" id="0400b03">同分。謂隨蘊處界。異生同分入離生時捨。有</a><a name="0400b04" id="0400b04">情同分入涅槃時捨。豈不異生性即異生同</a><a name="0400b05" id="0400b05">分。此不應然。所作異故。謂彼身形業用樂欲。</a><a name="0400b06" id="0400b06">互相似因。名為同分。若與聖道成就相違。是</a><a name="0400b07" id="0400b07">異生因。名異生性。入離生時。於眾同分。亦捨</a><a name="0400b08" id="0400b08">亦得。於異生性。捨而不得。同分非色。如何得</a><a name="0400b09" id="0400b09">知。有用能生無別事類。由見彼果。知有彼故。</a><a name="0400b10" id="0400b10">如見現在業所得果。知有前生曾所作業。又</a><a name="0400b11" id="0400b11">觀行者。現證知故。何不許有無情同分。不應</a><a name="0400b12" id="0400b12">如是責。有大過失故。汝亦許有人天等趣胎</a><a name="0400b13" id="0400b13">卵等生。何不亦許菴羅等趣菉豆等生。又佛</a><a name="0400b14" id="0400b14">世尊。曾不說故但應思擇。何故世尊。唯於有</a><a name="0400b15" id="0400b15">情。說有同分。非於草等。復云何知。如是同分。</a><a name="0400b16" id="0400b16">別有實物。且我於中作如是解。由彼草等無</a><a name="0400b17" id="0400b17">有展轉業用樂欲互相似故。於彼不說別有</a><a name="0400b18" id="0400b18">同分。又必因有情。草等方生故。唯於有情。說</a><a name="0400b19" id="0400b19">有同分。又因先業及現勤勇。此法得生。於彼</a><a name="0400b20" id="0400b20">草等。二事皆無。故無同分。即由此事。證有實</a><a name="0400b21" id="0400b21">物。又木素漆彫畫等像。及彼真形。雖有色形</a><a name="0400b22" id="0400b22">展轉相似。而言一實。由此非唯見彼相似。即</a><a name="0400b23" id="0400b23">言是實。要於相似差別物類。方起實言。故知</a><a name="0400b24" id="0400b24">實有此差別法。此實言說。由此法生。又前說</a><a name="0400b25" id="0400b25">故。前說云何。謂見身形。是更相似。業所引</a><a name="0400b26" id="0400b26">果。諸根業用。及飲食等。有差別故。是諸同</a><a name="0400b27" id="0400b27">分。展轉差別。如何於彼。更無同分。而起無別</a><a name="0400b28" id="0400b28">覺施設耶。由諸同分是同類事等因性故。即</a><a name="0400b29" id="0400b29">為同類展轉相似覺施設因。如眼耳等由大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290400a.htm'><img src='up.gif' border=0></a>
<a href='T290400c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>