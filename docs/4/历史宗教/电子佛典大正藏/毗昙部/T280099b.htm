<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0099b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷13)</font> 雜揵度人品第三上 <font face='Arial'>T28, p0099b</h2></font><hr>
<span class='old'>
</a><a name="0099a28" id="0099a28">差別相。答曰無明緣行。為顯示業。廣說如上。</a><a name="0099a29" id="0099a29">彼業緣世尊說是一結。謂無明結也。取緣有</span><a name="0099b01" id="0099b01">者。若於此作業。乃至廣說。彼業緣世尊說。是</a><a name="0099b02" id="0099b02">一切結。所謂諸取。問曰何故過去業緣說是</a><a name="0099b03" id="0099b03">無明。現在業緣說是一切結。答曰諸過去世</a><a name="0099b04" id="0099b04">不現見故。云何為諸趣。答曰所謂趣生方時</a><a name="0099b05" id="0099b05">所為方便起處身緣起者。不知本在何趣造。</a><a name="0099b06" id="0099b06">今有業生者。不知於何生造。今有業方者。不</a><a name="0099b07" id="0099b07">知在何方造。今有業時者。不知於何時造。今</a><a name="0099b08" id="0099b08">有業所為者。不知為是殺生為是打縛乃至</a><a name="0099b09" id="0099b09">為是無義言造。今有業方便者。不知為於眾</a><a name="0099b10" id="0099b10">生數為於非眾生數作方便造。今有業起處</a><a name="0099b11" id="0099b11">者。為是貪欲瞋恚愚癡處造。今有業身者。不</a><a name="0099b12" id="0099b12">知為是男女身造。今有業緣者。不知為緣過</a><a name="0099b13" id="0099b13">去未來現在為緣色聲香味觸造。今有業如</a><a name="0099b14" id="0099b14">是。過去世不現見故。說行緣是無明現在世。</a><a name="0099b15" id="0099b15">如上所說趣。乃至緣盡是現見。是故彼業說</a><a name="0099b16" id="0099b16">緣是一切結。復有說者。過去無明緣行。是已</a><a name="0099b17" id="0099b17">作方便。是已與果不猛利。不猛利故說是無</a><a name="0099b18" id="0099b18">明。取緣有。是現在業。不已作方便。未與果性</a><a name="0099b19" id="0099b19">是猛利。以猛利故說是取。復有說者過去業。</a><a name="0099b20" id="0099b20">不知為從貪生為從瞋生為從癡生。自身他</a><a name="0099b21" id="0099b21">身無現見者。然煩惱相應共有法中。盡有無</a><a name="0099b22" id="0099b22">明。是故說是無明。現在業自身他身。俱可現</a><a name="0099b23" id="0099b23">見。亦可知從貪恚癡及餘煩惱生。是故說一</a><a name="0099b24" id="0099b24">切結。問曰諸阿羅漢所有業。為是無明緣行。</a><a name="0099b25" id="0099b25">為是取緣有耶。答曰非是無明緣行。亦非取</a><a name="0099b26" id="0099b26">緣有。所以者何。以不從無明生亦不從取生。</a><a name="0099b27" id="0099b27">雖然已與果報已熟。當知盡攝在行分中。若</a><a name="0099b28" id="0099b28">未與果報未熟。當知此業攝在有分中。已離</a><a name="0099b29" id="0099b29">有支不在有支中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280099a.htm'><img src='up.gif' border=0></a>
<a href='T280099c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>