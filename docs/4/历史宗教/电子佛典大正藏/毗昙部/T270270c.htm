<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0270c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷52)</font> 結蘊第二中不善納息第一之一 <font face='Arial'>T27, p0270c</h2></font><hr>
<span class='old'>
</a><a name="0270b28" id="0270b28">煩惱體能生煩惱故問相應。答三結中有身</a><a name="0270b29" id="0270b29">見戒禁取結三根相應。除苦憂根。問此何故</span><a name="0270c01" id="0270c01">除苦根。答苦根在五識。此二結在意地故</a><a name="0270c02" id="0270c02">不相應。問此何故除憂根。答憂慼行相轉。</a><a name="0270c03" id="0270c03">此二結歡行相轉故不相應。總說此二三根</a><a name="0270c04" id="0270c04">相應。別分別者若在欲界初二靜慮喜捨相</a><a name="0270c05" id="0270c05">應。若在第三靜慮樂捨相應。若在第四靜</a><a name="0270c06" id="0270c06">慮及無色界唯捨相應。是故總說三根相</a><a name="0270c07" id="0270c07">應。疑結四根相應除苦根。問此何故除苦</a><a name="0270c08" id="0270c08">根。答苦根在五識疑在意地故不相應。總</a><a name="0270c09" id="0270c09">說疑結四根相應。別分別者若在欲界憂捨</a><a name="0270c10" id="0270c10">相應。若在初二靜慮喜捨相應。若在第三</a><a name="0270c11" id="0270c11">靜慮樂捨相應。若在第四靜慮及無色界</a><a name="0270c12" id="0270c12">唯捨相應。是故總說四根相應。問何故疑</a><a name="0270c13" id="0270c13">結若在欲界不與喜根相應。若在初二靜</a><a name="0270c14" id="0270c14">慮則與喜根相應耶。答歡慼行相不相應</a><a name="0270c15" id="0270c15">故。謂欲界疑慼行相轉。喜根歡行相轉。行相</a><a name="0270c16" id="0270c16">既別無相應義。初二靜慮疑與喜根俱歡行</a><a name="0270c17" id="0270c17">相轉故得相應。以等義是相應義故。復次</a><a name="0270c18" id="0270c18">欲界喜麤疑細故不相應。問何故欲界喜麤。</a><a name="0270c19" id="0270c19">答欲界有情不應起而起故。於欲界事亦</a><a name="0270c20" id="0270c20">不應起而起故。云何欲界有情不應起而</a><a name="0270c21" id="0270c21">起謂欲界有情本性是苦復加餘苦應生厭</a><a name="0270c22" id="0270c22">離而更踴躍豈不是麤。云何於欲界事不</a><a name="0270c23" id="0270c23">應起而起。謂若見他顛蹶迷謬應生慈愍</a><a name="0270c24" id="0270c24">而更歡笑豈不是麤欲界疑結沈思故細。麤</a><a name="0270c25" id="0270c25">細既別無相應義。初二靜慮疑喜俱細故得</a><a name="0270c26" id="0270c26">相應。復次欲界疑結敦重喜根輕躁故不相</a><a name="0270c27" id="0270c27">應。初靜慮二俱敦重故得相應。復次欲界疑</a><a name="0270c28" id="0270c28">結於內門轉。欲界喜根於外門轉故不相</a><a name="0270c29" id="0270c29">應。初二靜慮俱內門轉故得相應。復次欲界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270270b.htm'><img src='up.gif' border=0></a>
<a href='T270271a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>