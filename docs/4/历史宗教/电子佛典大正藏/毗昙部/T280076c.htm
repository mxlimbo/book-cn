<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0076c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷11)</font> 雜犍度智品第二 <font face='Arial'>T28, p0076c</h2></font><hr>
<span class='old'>
</a><a name="0076b28" id="0076b28">切遍。問曰。何故一切遍。生老住無常。是一切</a><a name="0076b29" id="0076b29">遍得。非一切遍耶。答曰。生老住無常。與一切</span><a name="0076c01" id="0076c01">遍使同一果。常相隨不相離。前後不相遠得</a><a name="0076c02" id="0076c02">不同一果不相隨相離前後相遠於彼聚便為</a><a name="0076c03" id="0076c03">非聚。如樹皮離樹。彼亦如是。問曰。以何等故。</a><a name="0076c04" id="0076c04">見苦見集所斷。立一切遍使見滅見道所斷。</a><a name="0076c05" id="0076c05">不立一切遍耶。舊阿毘曇人作如是說。此處</a><a name="0076c06" id="0076c06">是一切遍使。族姓生地故。復有說者。見苦集</a><a name="0076c07" id="0076c07">所斷使。同一意。同一作。以同意同作故。所</a><a name="0076c08" id="0076c08">為牢固。以牢固故。立一切遍使。彼見滅道所</a><a name="0076c09" id="0076c09">斷使意不同。所作亦不同。以不同故羸劣。羸</a><a name="0076c10" id="0076c10">劣故不立一切遍使。猶如城邑村落人民。若</a><a name="0076c11" id="0076c11">意同所作同者。村主怨敵。不能降伏。若彼諸</a><a name="0076c12" id="0076c12">人。意不同所作不同者。則為村主怨敵之所</a><a name="0076c13" id="0076c13">降伏。彼亦如是。復有說者。見苦集所斷使。有</a><a name="0076c14" id="0076c14">二種作相應使。亦作緣使。是故立一切遍。見</a><a name="0076c15" id="0076c15">滅道所斷使。或作相應使緣使。或唯作相應</a><a name="0076c16" id="0076c16">使。是故不立一切遍使。復有說者。見苦集所</a><a name="0076c17" id="0076c17">斷使。安立二足。安立二足者。即上二種使義。</a><a name="0076c18" id="0076c18">見滅道所斷使。不安立二足。不安立二足者。</a><a name="0076c19" id="0076c19">即上二種使義。復有說者。見苦集所斷使。</a><a name="0076c20" id="0076c20">於緣得增長。云何於緣增長。答曰。此緣有漏</a><a name="0076c21" id="0076c21">法。以緣有漏法故。能自增長。如人觀月。眼得</a><a name="0076c22" id="0076c22">增益。無有損減。彼亦如是。見滅道所斷使。於</a><a name="0076c23" id="0076c23">緣不得增長。云何不得增長。以緣無漏法。若</a><a name="0076c24" id="0076c24">緣無漏法。不得增長。如人觀日。眼無增長。唯</a><a name="0076c25" id="0076c25">有損減。彼亦如是。復有說者一切見諦所斷</a><a name="0076c26" id="0076c26">結。分為二分。見苦集所斷作。一切遍分。非一</a><a name="0076c27" id="0076c27">切遍分。見滅道所斷作。有漏緣分。作無漏緣</a><a name="0076c28" id="0076c28">分。復有說者。此諸結皆是墮相。云何墮相。答</a><a name="0076c29" id="0076c29">曰。墮在苦集中。為苦集諦所攝故。復有說者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280076b.htm'><img src='up.gif' border=0></a>
<a href='T280077a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>