<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0631b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷52)</font> 辯隨眠品第五之一 <font face='Arial'>T29, p0631b</h2></font><hr>
<span class='old'>
</a><a name="0631a28" id="0631a28">世時。至位位中作異異說。由位有別非體有</a><a name="0631a29" id="0631a29">異。如運一籌置一名一。置百名百。置千名千。</span><a name="0631b01" id="0631b01">尊者覺天作如是說。由待有別三世有異。彼</a><a name="0631b02" id="0631b02">謂諸法行於世時。前後相待立名有異。非體</a><a name="0631b03" id="0631b03">非類非相有殊。如一女人待前待後。如其次</a><a name="0631b04" id="0631b04">第名女名母。如是諸法行於世時。待現未名</a><a name="0631b05" id="0631b05">過去。待過現名未來。待過未名現在。此四</a><a name="0631b06" id="0631b06">種說一切有中傳說。最初執法轉變故應置</a><a name="0631b07" id="0631b07">在數論朋中。今謂不然。非彼尊者說有為法</a><a name="0631b08" id="0631b08">其體是常。歷三世時法隱法顯。但說諸法行</a><a name="0631b09" id="0631b09">於世時。體相雖同而性類異。此與尊者世友</a><a name="0631b10" id="0631b10">分同。何容判同數論外道。第二第四立世相</a><a name="0631b11" id="0631b11">雜。故此四中第三最善。以約作用位有差別。</a><a name="0631b12" id="0631b12">由位不同立世有異。如我所辯實有去來。不</a><a name="0631b13" id="0631b13">違法性聖教所許。若撥去來便違法性。毀謗</a><a name="0631b14" id="0631b14">聖教有多過失。由此應知尊者世友。所立實</a><a name="0631b15" id="0631b15">有過去未來。符理順經無能傾動。謂彼尊者</a><a name="0631b16" id="0631b16">作如是言。佛於經中說有三世。此三世異云</a><a name="0631b17" id="0631b17">何建立。約作用立三世有異。謂一切行作用</a><a name="0631b18" id="0631b18">未有名為未來。有作用時名為現在。作用已</a><a name="0631b19" id="0631b19">滅名為過去非體有殊。此作用名為何所目。</a><a name="0631b20" id="0631b20">目有為法引果功能。即餘性生時能為因性</a><a name="0631b21" id="0631b21">義。若能依此立世有殊。或能作餘無過辯</a><a name="0631b22" id="0631b22">異。智者應許名鑒理人。若有由迷立世別理。</a><a name="0631b23" id="0631b23">怖他難故棄捨聖言。或了義經撥為不了。許</a><a name="0631b24" id="0631b24">有現在言無去來。或許唯現仍是假有。或總</a><a name="0631b25" id="0631b25">非撥三世皆無此等皆違聖教。正理智者應</a><a name="0631b26" id="0631b26">斥為迷理人。諸有謗無實三世者。為無量種</a><a name="0631b27" id="0631b27">過失所塗。多設劬勞難令解脫。諸說三世實</a><a name="0631b28" id="0631b28">有論師。設有小違易令解脫。故有智者勿謗</a><a name="0631b29" id="0631b29">言無。然我且依尊者世友。約作用立三世有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290631a.htm'><img src='up.gif' border=0></a>
<a href='T290631c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>