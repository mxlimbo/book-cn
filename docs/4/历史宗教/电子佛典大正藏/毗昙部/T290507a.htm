<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0507a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷29)</font> 辯緣起品第三之一 <font face='Arial'>T29, p0507a</h2></font><hr>
<span class='old'>
</a><a name="0506c28" id="0506c28">為順受。如是合成十六種觸。已辯觸當辯受。</a><a name="0506c29" id="0506c29">頌曰</span><a name="0507a01" id="0507a01"><p class='lg'>　　從此生六受　　　五屬身餘心　</p></a><a name="0507a02" id="0507a02"><p>論曰。從前六觸生於六受。謂眼觸所生受。至</a><a name="0507a03" id="0507a03">意觸所生受。此合成二。一者身受。二者心受。</a><a name="0507a04" id="0507a04">六中前五說為身受。依色根故。意觸所生說</a><a name="0507a05" id="0507a05">為心受。但依心故。頌曰</a><a name="0507a06" id="0507a06"><p class='lg'>　　此復成十八　　　由意近行異　</p></a><a name="0507a07" id="0507a07"><p>論曰。於前所說一心受中。由意近行異。復分</a><a name="0507a08" id="0507a08">成十八。云何十八意近行耶。謂喜憂捨各六</a><a name="0507a09" id="0507a09">近行。此復何緣立為十八。由三領納。唯意相</a><a name="0507a10" id="0507a10">應。六境有異。故成十八。非一受體意識相應</a><a name="0507a11" id="0507a11">境異成六。領納異故。意近行名。為目何義。</a><a name="0507a12" id="0507a12">喜等有力。能為近緣。令意於境數遊行故。若</a><a name="0507a13" id="0507a13">說喜等。意為近緣。於境數行。名意近行。則應</a><a name="0507a14" id="0507a14">想等亦得此名。與意相應。由意行故。若唯意</a><a name="0507a15" id="0507a15">地。有意近行。豈不違經。如契經言。眼見色</a><a name="0507a16" id="0507a16">已。於順喜色。起喜近行。乃至廣說。此不相</a><a name="0507a17" id="0507a17">違。如依眼識引不淨觀。此不淨觀。唯意地攝。</a><a name="0507a18" id="0507a18">然契經言。眼見色已。隨觀不淨。具足安住。此</a><a name="0507a19" id="0507a19">亦如是。依五識身所引意地。喜等近行。故作</a><a name="0507a20" id="0507a20">是說。由彼經言。眼見色已。乃至廣說。故意近</a><a name="0507a21" id="0507a21">行。五識所引意識相應。不應為難。何緣身受。</a><a name="0507a22" id="0507a22">非意近行。與意近行。非同法故。以意近行唯</a><a name="0507a23" id="0507a23">依意識。故名為近。分別三世等自相共相境。</a><a name="0507a24" id="0507a24">故名為行。一切身受。與此相違。故非意近。亦</a><a name="0507a25" id="0507a25">不名行。豈不身受亦有此相。身受領納色等</a><a name="0507a26" id="0507a26">境已。意識隨行。由身受力。意識於境。數遊行</a><a name="0507a27" id="0507a27">故。此亦不然。已說相故。謂諸身受。不依意</a><a name="0507a28" id="0507a28">識。無分別故。由彼不能分別境界功德過失。</a><a name="0507a29" id="0507a29">故非彼力。令意於境數數遊行。又不定故。謂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290506c.htm'><img src='up.gif' border=0></a>
<a href='T290507b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>