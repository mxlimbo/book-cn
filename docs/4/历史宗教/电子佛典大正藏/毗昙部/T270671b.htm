<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0671b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷129)</font> 大種蘊第五中大造納息第一之一 <font face='Arial'>T27, p0671b</h2></font><hr>
<span class='old'>
</a><a name="0671a28" id="0671a28">大功德</a><a name="0671a29" id="0671a29"><p>諸四大種及所造色依何定滅。答依四定</span><a name="0671b01" id="0671b01">或依未至滅定。或名道或名行跡。或名對</a><a name="0671b02" id="0671b02">治。或名作意。義無差別。滅或名斷。或名離</a><a name="0671b03" id="0671b03">染。或名為盡。或名離繫。義亦無別。昔於此</a><a name="0671b04" id="0671b04">部有二論師。一名時毘羅。二名瞿沙伐摩。</a><a name="0671b05" id="0671b05">尊者時毘羅作如是說。此中但說永斷無餘</a><a name="0671b06" id="0671b06">斷。無隨縛斷。無少分斷。無影像斷。說聖者</a><a name="0671b07" id="0671b07">斷非異生斷。說聖道作用。非世俗道作用。</a><a name="0671b08" id="0671b08">所以者何。依七依經以立斯論。彼經但說</a><a name="0671b09" id="0671b09">根本地故。無有異生。或諸聖者依根本地</a><a name="0671b10" id="0671b10">起世俗道能離染故。尊者瞿沙伐摩作如</a><a name="0671b11" id="0671b11">是說。此中但說永斷無餘斷。無隨縛斷。無少</a><a name="0671b12" id="0671b12">分斷。無影像斷。此說應理。餘則不然。所以</a><a name="0671b13" id="0671b13">者何。此中通說諸聖者斷。及異生斷。聖道作</a><a name="0671b14" id="0671b14">用。及世俗道作用故。問依七依經以立此</a><a name="0671b15" id="0671b15">論。彼經唯說諸根本地。無有異生。或諸聖</a><a name="0671b16" id="0671b16">者依根本地起世俗道。能離諸染云何說</a><a name="0671b17" id="0671b17">通。答由此故言阿毘達磨是諸經鏡燈焰</a><a name="0671b18" id="0671b18">光明。諸契經中未宣說者此中宣說。未示</a><a name="0671b19" id="0671b19">現者此中示現。經說有餘。此中無餘。經說</a><a name="0671b20" id="0671b20">有異意。此中無異意。阿毘達磨中言多盡</a><a name="0671b21" id="0671b21">理。由此經論二說善通</a><a name="0671b22" id="0671b22"><p>大種造色依四定滅者。謂依四靜慮依未</a><a name="0671b23" id="0671b23">至滅者。謂依初靜慮近分。及靜慮中間空無</a><a name="0671b24" id="0671b24">邊處近分。此中靜慮無色近分。靜慮中間皆</a><a name="0671b25" id="0671b25">名未至。並未能入勝根本地。而能現前斷</a><a name="0671b26" id="0671b26">煩惱故。問契經唯說根本名。依何故此中</a><a name="0671b27" id="0671b27">說依未至。有作是說。此中應言依四定或</a><a name="0671b28" id="0671b28">未至滅。不應言依未至。而言依者有何</a><a name="0671b29" id="0671b29">意耶。此文再說根本地故。依四定者說四<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270671a.htm'><img src='up.gif' border=0></a>
<a href='T270671c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>