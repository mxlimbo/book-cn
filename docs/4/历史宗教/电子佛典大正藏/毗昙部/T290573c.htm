<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0573c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷41)</font> 辯業品第四之一 <font face='Arial'>T29, p0573c</h2></font><hr>
<span class='old'>
</a><a name="0573b28" id="0573b28">者名第四業。此無漏業非染污故得非黑名</a><a name="0573b29" id="0573b29">於理無失。不墮界故。斷異熟故。名無異熟</span><a name="0573c01" id="0573c01">亦無有失。既是勝義白。何故名非白。佛亦</a><a name="0573c02" id="0573c02">於彼大空經中告阿難陀。諸無學法純善純</a><a name="0573c03" id="0573c03">白一向無罪。本論亦言云何白法謂諸善法</a><a name="0573c04" id="0573c04">無覆無記。此有密意說非白聲密意者何。謂</a><a name="0573c05" id="0573c05">此中說治前三業立為第四。勿所化者生如</a><a name="0573c06" id="0573c06">是疑。如何此中白能治白。為顯能治勝所治</a><a name="0573c07" id="0573c07">故。約招異熟立非白名。以不能招白異熟故。</a><a name="0573c08" id="0573c08">或無學法於超一切染身中可得故。立純白</a><a name="0573c09" id="0573c09">名。非如學法非超一切染身中可得故。不名</a><a name="0573c10" id="0573c10">純白。故彼經中依如是義。於無學法說純白</a><a name="0573c11" id="0573c11">聲。今此經中以無漏業非順愛故。又不能感</a><a name="0573c12" id="0573c12">白異熟故說名非白諸無漏業為皆能盡前三</a><a name="0573c13" id="0573c13">業不。不爾。云何。頌曰</a><a name="0573c14" id="0573c14"><p class='lg'>　　四法忍離欲　　　前八無間俱</a><br><a name="0573c15" id="0573c15">　　十二無漏思　　　唯盡純黑業</a><br><a name="0573c16" id="0573c16">　　離欲四靜慮　　　第九無間思</a><br><a name="0573c17" id="0573c17">　　一盡雜純黑　　　四令純白盡　</p></a><a name="0573c18" id="0573c18"><p>論曰。於見道中四法智忍。及於修道離欲染</a><a name="0573c19" id="0573c19">位。前八無間聖道俱行有十二思唯盡純黑。</a><a name="0573c20" id="0573c20">離欲界染第九無間聖道俱行。一無漏思雙</a><a name="0573c21" id="0573c21">令黑白及純黑盡。此時總斷欲界善故。亦斷</a><a name="0573c22" id="0573c22">第九不善業故。離四靜慮一一地染。第九無</a><a name="0573c23" id="0573c23">間慣俱行無漏思。此四唯令純白業盡。所餘</a><a name="0573c24" id="0573c24">諸業無異熟故。非所明故於此不論。故於此</a><a name="0573c25" id="0573c25">中唯說十七。與無間慣俱行聖思。能永盡前</a><a name="0573c26" id="0573c26">三有漏業。雖盡諸業是聖慧能。然於此中說</a><a name="0573c27" id="0573c27">近對治。雖身語業亦近治三。非慧相應故此</a><a name="0573c28" id="0573c28">不說。何緣諸地有漏善業。唯最後道能斷非</a><a name="0573c29" id="0573c29">餘。以諸善法非自性斷。已斷有容現在前故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290573b.htm'><img src='up.gif' border=0></a>
<a href='T290574a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>