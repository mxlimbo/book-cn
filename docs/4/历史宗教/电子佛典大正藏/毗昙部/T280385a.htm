<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0385a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷53)</font> 智犍度他心智品第二 <font face='Arial'>T28, p0385a</h2></font><hr>
<span class='old'>
</a><a name="0384c28" id="0384c28">難。乃以種種行道之具。而饒益之。復作是</a><a name="0384c29" id="0384c29">念我作何善業。惡魔作何善業。見於惡魔作</span><a name="0385a01" id="0385a01">一大無限施會如魔所作會。我復倍是百千</a><a name="0385a02" id="0385a02">萬數。惡魔布施福業。尚不如我。何況持戒修</a><a name="0385a03" id="0385a03">定福業</a><a name="0385a04" id="0385a04"><p>爾時菩薩。以福德力故。端正而坐。是時惡魔。</a><a name="0385a05" id="0385a05">將三十六億魔軍。皆作種種惡貌形色。詣菩</a><a name="0385a06" id="0385a06">提樹下。爾時菩薩語惡魔言。汝作一無限施</a><a name="0385a07" id="0385a07">會。如汝所作無限施會。我復倍汝百千萬數。</a><a name="0385a08" id="0385a08">魔語菩薩。我之施會。以汝為證。誰證汝耶。爾</a><a name="0385a09" id="0385a09">時菩薩。即以相好莊嚴之手。按地出大音聲。</a><a name="0385a10" id="0385a10">魔軍聞聲。尋即破壞。是時菩薩。以業報天眼。</a><a name="0385a11" id="0385a11">見一由旬色。不聞其聲。便起天耳通。一由旬</a><a name="0385a12" id="0385a12">外。雖聞其聲。不見其色。次起天眼通。雖見</a><a name="0385a13" id="0385a13">色聞聲。不知其心為何所念。次起他心智通。</a><a name="0385a14" id="0385a14">知帝釋眷屬心生歡喜。魔王眷屬。心生愁惱。</a><a name="0385a15" id="0385a15">爾時菩薩。復作是念。惡魔為以何事。發是</a><a name="0385a16" id="0385a16">惡心。皆因五欲具。貪著五欲。皆由煩惱。以是</a><a name="0385a17" id="0385a17">事故。便起漏盡通。故作是說。欲次第降魔故。</a><a name="0385a18" id="0385a18">初中後夜。起通明現在前</a><a name="0385a19" id="0385a19"><p>若見苦時先得何等不壞淨。見集滅道時。先</a><a name="0385a20" id="0385a20">得何等不壞淨。問曰。何故作此論。答曰。或有</a><a name="0385a21" id="0385a21">說。一時見諦。無次第見諦。如毘婆闍婆提。問</a><a name="0385a22" id="0385a22">曰。彼何故作如是說耶。答曰。彼依佛經。佛經</a><a name="0385a23" id="0385a23">說若於苦無疑。亦於集滅道無疑。若說於苦</a><a name="0385a24" id="0385a24">無疑亦於集滅道無疑者。豈非一時見諦非</a><a name="0385a25" id="0385a25">次第耶。為止如是說者意亦明次第見諦。若</a><a name="0385a26" id="0385a26">一時見諦非次第者。則違佛經。如說須達多</a><a name="0385a27" id="0385a27">居士。往詣佛所。作如是問。世尊為一時見諦。</a><a name="0385a28" id="0385a28">為次第見諦耶。佛告居士。次第見諦。非一時</a><a name="0385a29" id="0385a29">見諦。譬如登四桄梯法。問曰。若次第見諦非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280384c.htm'><img src='up.gif' border=0></a>
<a href='T280385b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>