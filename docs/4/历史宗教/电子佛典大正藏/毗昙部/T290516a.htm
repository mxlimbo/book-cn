<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0516a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷31)</font> 辯緣起品第三之一 <font face='Arial'>T29, p0516a</h2></font><hr>
<span class='old'>
</a><a name="0515c28" id="0515c28">等。言無缺畟方。便為無用。又應說如滿月方</a><a name="0515c29" id="0515c29">座。不應但說圓無缺等。隨自洲相。人面亦然。</span><a name="0516a01" id="0516a01">復有八中洲。是大洲眷屬。謂四大洲側。各有</a><a name="0516a02" id="0516a02">二中洲。贍部洲邊二中洲者。一遮末羅洲。二</a><a name="0516a03" id="0516a03">筏羅遮末羅洲。勝身洲邊二中洲者。一提訶</a><a name="0516a04" id="0516a04">洲。二毘提訶洲。牛貨洲邊二中洲者。一舍搋</a><a name="0516a05" id="0516a05">洲。二嗢怛羅漫怛里拏洲。俱盧洲邊二中洲</a><a name="0516a06" id="0516a06">者。一矩拉婆洲。二憍拉婆洲。此一切洲皆人</a><a name="0516a07" id="0516a07">所住。由下劣業增上所生。故住彼人。身形卑</a><a name="0516a08" id="0516a08">陋。有餘師說。遮末羅洲。邏剎婆居。餘皆人</a><a name="0516a09" id="0516a09">住。辯諸洲已。無熱惱池。何方幾量。頌曰</a><a name="0516a10" id="0516a10"><p class='lg'>　　此北九黑山　　　雪香醉山內</a><br><a name="0516a11" id="0516a11">　　無熱池縱廣　　　五十踰繕那　</p></a><a name="0516a12" id="0516a12"><p>論曰。依至教說。此贍部洲。從中印度漸次向</a><a name="0516a13" id="0516a13">北。三處各有三重黑山。有大雪山。在黑山北。</a><a name="0516a14" id="0516a14">大雪山北。有香醉山。雪北香南。有大池水。名</a><a name="0516a15" id="0516a15">無熱惱。出四大河。從四面流。趣四大海。一殑</a><a name="0516a16" id="0516a16">伽河。二信度河。三私多河。四縛芻河無熱惱</a><a name="0516a17" id="0516a17">池。縱廣正等。面各五十踰繕那量。八功德水。</a><a name="0516a18" id="0516a18">盈滿其中。非得通人。難至其所。於此池側。有</a><a name="0516a19" id="0516a19">贍部林。樹形高大。其果甘美。依此林故。名贍</a><a name="0516a20" id="0516a20">部洲。或依此果。以立洲號。復於何處。置奈落</a><a name="0516a21" id="0516a21">伽。何量有幾。頌曰</a><a name="0516a22" id="0516a22"><p class='lg'>　　此下過二萬　　　無間深廣同</a><br><a name="0516a23" id="0516a23">　　上七奈落迦　　　八增皆十六</a><br><a name="0516a24" id="0516a24">　　謂煻煨屍糞　　　鋒刃烈河增</a><br><a name="0516a25" id="0516a25">　　各住彼四方　　　餘八寒地獄　</p></a><a name="0516a26" id="0516a26"><p>論曰。此贍部洲下過二萬。有阿鼻旨大奈落</a><a name="0516a27" id="0516a27">迦。深廣同前。謂各二萬。故彼底去此。四萬踰</a><a name="0516a28" id="0516a28">繕那。何緣唯此洲下。有無間獄。唯於此洲。起</a><a name="0516a29" id="0516a29">極重惡業故。刀兵等災。唯此有故。唯此洲人。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290515c.htm'><img src='up.gif' border=0></a>
<a href='T290516b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>