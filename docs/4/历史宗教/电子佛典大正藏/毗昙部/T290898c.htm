<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0898c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷25)</font> 辯隨眠品第六之一 <font face='Arial'>T29, p0898c</h2></font><hr>
<span class='old'>
</a><a name="0898b26" id="0898b26">槃。寧執此為緣滅瞋恚</a><a name="0898b27" id="0898b27"><p class='juan'>
說一切有部顯宗論卷第二十五</p>
</span><a name="0898c01" id="0898c01"></a><a name="0898c02" id="0898c02"><p class='juan'>
阿毘達磨藏顯宗論卷第二十六</a><a name="0898c03" id="0898c03"></a><a name="0898c04" id="0898c04"><p><span class='byline'>　　　　尊者眾賢造</span><br></a><a name="0898c05" id="0898c05"><p><span class='byline'>　　　　三藏法師玄奘奉　詔譯</span><br></a><a name="0898c06" id="0898c06"><p><b>　　<A NAME="n342"></A>辯隨眠品第六之二</b></p>
</a><a name="0898c07" id="0898c07"><p>九十八隨眠中。幾由所緣故隨增。幾由相應</a><a name="0898c08" id="0898c08">故隨增。頌曰</a><a name="0898c09" id="0898c09"><p class='lg'>　　未斷遍隨眠　　　於自地一切</a><br><a name="0898c10" id="0898c10">　　非遍於自部　　　所緣故隨增</a><br><a name="0898c11" id="0898c11">　　非無漏上緣　　　無攝有違故</a><br><a name="0898c12" id="0898c12">　　隨於相應法　　　相應故隨增　</p></a><a name="0898c13" id="0898c13"><p>論曰。遍行隨眠差別有二。謂於自界地他界</a><a name="0898c14" id="0898c14">地遍行。不遍隨眠差別亦二。謂有漏無漏緣。</a><a name="0898c15" id="0898c15">且遍行中自界地者。普於五部自界地法所</a><a name="0898c16" id="0898c16">緣隨增。不遍行中有漏緣者。唯於自部自</a><a name="0898c17" id="0898c17">界地法所緣隨增。不遍行中無漏緣者。及遍</a><a name="0898c18" id="0898c18">行中他界緣者。於所緣境無隨增義。所以者</a><a name="0898c19" id="0898c19">何。彼所緣境非所攝受及相違故。謂若有法</a><a name="0898c20" id="0898c20">為此地中身見及愛攝為己有。可有為此身</a><a name="0898c21" id="0898c21">見愛地中所有隨眠所緣隨增理。言隨增者。</a><a name="0898c22" id="0898c22">謂諸隨眠於此法中隨住增長。即是隨縛增</a><a name="0898c23" id="0898c23">惛滯義。如衣有潤塵隨住中。如有潤田種子</a><a name="0898c24" id="0898c24">增長。非諸無漏及上地法為諸下身見愛攝</a><a name="0898c25" id="0898c25">為己有故。緣彼下惑非所緣隨增。以不隨縛</a><a name="0898c26" id="0898c26">增惛滯故。若下地生求上地等。是善法欲。</a><a name="0898c27" id="0898c27">非謂染污。為求離染此欲生故。聖道涅槃及</a><a name="0898c28" id="0898c28">上地法與能緣彼下惑相違。故彼二亦無所</a><a name="0898c29" id="0898c29">緣隨增理。如於炎石足不隨住。如火焰中鵝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290898b.htm'><img src='up.gif' border=0></a>
<a href='T290899a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>