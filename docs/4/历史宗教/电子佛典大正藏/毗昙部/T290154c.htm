<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0154c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷29)</font> 破執我品第九之一 <font face='Arial'>T29, p0154c</h2></font><hr>
<span class='old'>
</a><br><a name="0154b28" id="0154b28">　　審思此一切　　　無補特伽羅</a><br><a name="0154b29" id="0154b29">　　既觀內是空　　　觀外空亦爾</span><br><a name="0154c01" id="0154c01">　　能修空觀者　　　亦都不可得　</p></a><a name="0154c02" id="0154c02"><p>經說。執我有五種失。謂起我見及有情見</a><a name="0154c03" id="0154c03">墮惡見趣。同諸外道。越路而行。於空性中</a><a name="0154c04" id="0154c04">心不悟入不能淨信不能安住不得解</a><a name="0154c05" id="0154c05">脫。聖法於彼不能清淨。此皆非量。所以者</a><a name="0154c06" id="0154c06">何。於我部中曾不誦故。汝宗許是量為部</a><a name="0154c07" id="0154c07">為佛言。若部是量佛非汝師汝非釋子。若</a><a name="0154c08" id="0154c08">佛言者此皆佛言。如何非量。彼謂。此說皆</a><a name="0154c09" id="0154c09">非真佛言。所以者何。我部不誦故。此極非</a><a name="0154c10" id="0154c10">理。非理者何。如是經文諸部皆誦。不違法</a><a name="0154c11" id="0154c11">性及餘契經。而敢於中輒興誹撥我不誦</a><a name="0154c12" id="0154c12">故非真佛言。唯縱兇狂故極非理。又於彼</a><a name="0154c13" id="0154c13">部豈無此經謂一切法皆非我性。若彼意</a><a name="0154c14" id="0154c14">謂補特伽羅與所依法不一不異故說一</a><a name="0154c15" id="0154c15">切法皆非我。既爾應非意識所識。二緣生</a><a name="0154c16" id="0154c16">識經決判故。又於餘經如何會釋。謂契經</a><a name="0154c17" id="0154c17">說。非我計我此中具有想心見倒。計我成</a><a name="0154c18" id="0154c18">倒說於非我。不言於我何煩會釋。非我者</a><a name="0154c19" id="0154c19">何。謂蘊處界。便違前說補特伽羅與色等</a><a name="0154c20" id="0154c20">蘊不一不異。又餘經說。苾芻當知。一切沙</a><a name="0154c21" id="0154c21">門婆羅門等諸有執我等隨觀見。一切唯</a><a name="0154c22" id="0154c22">於五取蘊起。故無依我起於我見。但於非</a><a name="0154c23" id="0154c23">我法妄分別為我。又餘經言。諸有已憶正憶</a><a name="0154c24" id="0154c24">當憶種種宿住。一切唯於五取蘊起。故定無</a><a name="0154c25" id="0154c25">有補特伽羅。若爾何緣此經復說我於過</a><a name="0154c26" id="0154c26">去世有如是色等。此經為顯能憶宿生一</a><a name="0154c27" id="0154c27">相續中有種種事。若見實有補特伽羅於</a><a name="0154c28" id="0154c28">過去生能有色等如何非墮起身見失。或</a><a name="0154c29" id="0154c29">應誹撥言無此經。是故此經依總假我言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290154b.htm'><img src='up.gif' border=0></a>
<a href='T290155a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>