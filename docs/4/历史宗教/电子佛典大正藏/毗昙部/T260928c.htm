<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1544 阿毘達磨發智論 0928c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1544 阿毘達磨發智論</font> <font face='Arial'>(卷2)</font> 雜蘊第一中思納息第八 <font face='Arial'>T26, p0928c</h2></font><hr>
<span class='old'>
</a><a name="0928b28" id="0928b28">境故。智多耶識多耶。答識多非智。所以者何。</a><a name="0928b29" id="0928b29">諸智皆識相應。非諸識皆智相應。忍相應。識</span><a name="0928c01" id="0928c01">非智相應故。有漏行多耶。無漏行多耶。答有</a><a name="0928c02" id="0928c02">漏行多。非無漏行。所以者何。有漏行攝十處</a><a name="0928c03" id="0928c03">二處。少分無漏行。唯攝二處少分故。云何行</a><a name="0928c04" id="0928c04">圓滿。答無學身律儀。語律儀。命清淨。云何護</a><a name="0928c05" id="0928c05">圓滿。答無學根律儀。云何異生性。答若於聖</a><a name="0928c06" id="0928c06">法聖暖聖見聖忍聖欲聖慧。諸非得已非得</a><a name="0928c07" id="0928c07">當非得。是謂異生性。此異生性。當言善耶不</a><a name="0928c08" id="0928c08">善耶無記耶。答應言無記。何故異生性非善</a><a name="0928c09" id="0928c09">耶。答善法。或由加行故得。或由餘緣故得。無</a><a name="0928c10" id="0928c10">設加行求作異生。又斷善時。善法皆捨。得諸</a><a name="0928c11" id="0928c11">善法不成就性。若異生性。是善性者。斷善根</a><a name="0928c12" id="0928c12">者。應非異生。何故異生性非不善耶。答離欲</a><a name="0928c13" id="0928c13">染時。不善皆捨。得不善法不成就性。若異生</a><a name="0928c14" id="0928c14">性。是不善者。諸異生離欲染。應非異生。此異</a><a name="0928c15" id="0928c15">生性。當言欲界繫耶。色界繫耶。無色界繫耶。</a><a name="0928c16" id="0928c16">答應言或欲界繫或色界繫或無色界繫。何</a><a name="0928c17" id="0928c17">故異生性。非唯欲界繫耶。答欲界沒生無色</a><a name="0928c18" id="0928c18">界時。欲界法皆捨。得欲界法不成就性。若異</a><a name="0928c19" id="0928c19">生性。唯欲界繫者。諸異生欲界沒生無色</a><a name="0928c20" id="0928c20">界。應非異生。何故異生性非唯色界繫耶。答</a><a name="0928c21" id="0928c21">色界沒生無色界時。色界法皆捨。得色界法</a><a name="0928c22" id="0928c22">不成就性。若異生性。唯色界繫者。諸異生色</a><a name="0928c23" id="0928c23">界沒生無色界。應非異生。何故異生性非唯</a><a name="0928c24" id="0928c24">無色界繫耶。答入正性離生。先現觀欲界苦。</a><a name="0928c25" id="0928c25">後合現觀色無色界苦。聖道起先辦欲界事。</a><a name="0928c26" id="0928c26">後合辦色無色界事。是故異生性。非唯無色</a><a name="0928c27" id="0928c27">界繫。此異生性。當言見所斷耶修所斷耶。答</a><a name="0928c28" id="0928c28">應言修所斷。何故異生性非見所斷耶。答見</a><a name="0928c29" id="0928c29">所斷法皆染污。異生性不染污故。又世第一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260928b.htm'><img src='up.gif' border=0></a>
<a href='T260929a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>