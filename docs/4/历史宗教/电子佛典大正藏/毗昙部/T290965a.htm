<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0965a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷38)</font> 辯定品第九之一 <font face='Arial'>T29, p0965a</h2></font><hr>
<span class='old'>
</a><a name="0964c28" id="0964c28">行位中。諸瑜伽師亦作是念。諸想如病如</a><a name="0964c29" id="0964c29">箭如癰。無想天中如癡如闇。唯有非想非</span><a name="0965a01" id="0965a01">非想天。與上相違寂靜美妙。寧此不就加行</a><a name="0965a02" id="0965a02">立名。理實應然。以觀行者必先厭想及無想</a><a name="0965a03" id="0965a03">故。然或有問。行者何緣修加行時作如是</a><a name="0965a04" id="0965a04">念。必應舉此為酬問因。故說立名。由想昧</a><a name="0965a05" id="0965a05">劣。此四無色皆言處者。以是諸有生長處故。</a><a name="0965a06" id="0965a06">謂此四處為有無有。生長種種業煩惱故。為</a><a name="0965a07" id="0965a07">破妄計彼是涅槃。故佛說為生長有處。已辯</a><a name="0965a08" id="0965a08">無色。等至云何。頌曰</a><a name="0965a09" id="0965a09"><p class='lg'>　　此本等至八　　　前七各有三</a><br><a name="0965a10" id="0965a10">　　謂味淨無漏　　　後味淨二種</a><br><a name="0965a11" id="0965a11">　　味謂愛相應　　　淨謂世間善</a><br><a name="0965a12" id="0965a12">　　此即所味著　　　無漏謂出世　</p></a><a name="0965a13" id="0965a13"><p>論曰。此上所辯靜慮無色根本等至總有八</a><a name="0965a14" id="0965a14">種。於中前七各具有三。有頂等至唯有二</a><a name="0965a15" id="0965a15">種。此地昧劣是生死根。在諸地邊無無漏</a><a name="0965a16" id="0965a16">故。初味等至謂愛相應。愛能味著故名為味。</a><a name="0965a17" id="0965a17">彼相應故此得味名。愛相應言依自性說。此</a><a name="0965a18" id="0965a18">以等持為自性故。若并助伴應作是言。愛俱</a><a name="0965a19" id="0965a19">品法名味等至。此但取愛一果品法。淨等至</a><a name="0965a20" id="0965a20">名目世善定。離惑垢故與無貪等。諸白淨法</a><a name="0965a21" id="0965a21">共相應故。此是善故與味有殊。是有漏故與</a><a name="0965a22" id="0965a22">無漏別。此即是前所味著境。此無間滅彼味</a><a name="0965a23" id="0965a23">定生。緣過去淨深生味著。爾時雖名出所味</a><a name="0965a24" id="0965a24">定。於能味定得名為入。諸從定出總有五</a><a name="0965a25" id="0965a25">種。一出地。二出剎那。三出行相。四出所緣。</a><a name="0965a26" id="0965a26">五出種類。從初靜慮入第二等。名為出地。於</a><a name="0965a27" id="0965a27">同一地行相所緣相續轉位前念無間入於後</a><a name="0965a28" id="0965a28">念名出剎那從非常行相入苦行相等。名</a><a name="0965a29" id="0965a29">出行相。從緣色蘊入緣受等。名出所緣。從有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290964c.htm'><img src='up.gif' border=0></a>
<a href='T290965b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>