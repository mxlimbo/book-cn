<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0845b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷15)</font> 辯緣起品第四之一 <font face='Arial'>T29, p0845b</h2></font><hr>
<span class='old'>
</a><a name="0845a28" id="0845a28"><p class='lg'>　　明無明非二　　　無漏染污餘</a><br><a name="0845a29" id="0845a29">　　愛恚二相應　　　樂等順三受　</p></span><a name="0845b01" id="0845b01"><p>論曰。明無明等相應成三。一明觸。二無明觸。</a><a name="0845b02" id="0845b02">三非明非無明觸。此三如次應知即是無漏</a><a name="0845b03" id="0845b03">染污餘相應觸。餘謂無漏及染污餘。即有漏</a><a name="0845b04" id="0845b04">善無覆無記。染污觸中一分數起。依彼復立</a><a name="0845b05" id="0845b05">愛恚二觸。愛恚隨眠共相應故。總攝一切。復</a><a name="0845b06" id="0845b06">成三觸。一順樂受觸。二順苦受觸。三順不苦</a><a name="0845b07" id="0845b07">不樂受觸。云何順受觸。是樂等受所領故。</a><a name="0845b08" id="0845b08">或能為受行相依故。名為順受。如何觸為受</a><a name="0845b09" id="0845b09">所領行相依。行相極似觸依觸而生故。又與</a><a name="0845b10" id="0845b10">樂等受相應故。或能引生樂等受故。名為順</a><a name="0845b11" id="0845b11">受。如是合成十六種觸。已辯觸相。受相云何</a><a name="0845b12" id="0845b12">頌曰</a><a name="0845b13" id="0845b13"><p class='lg'>　　從此生六受　　　五屬身餘心</a><br><a name="0845b14" id="0845b14">　　此復成十八　　　由意近行異　</p></a><a name="0845b15" id="0845b15"><p>論曰。從前六觸生於六受。謂眼觸所生受。至</a><a name="0845b16" id="0845b16">意觸所生受。此合成二。一者身受。二者心受。</a><a name="0845b17" id="0845b17">六中前五說為身受。依色根故。意觸所生說</a><a name="0845b18" id="0845b18">為心受。但依心故。即於所說一心受中。由</a><a name="0845b19" id="0845b19">意近行異。復分成十八。云何十八意近行耶。</a><a name="0845b20" id="0845b20">謂憂喜捨各六近行。此復何緣立為十八。由</a><a name="0845b21" id="0845b21">三領納唯意相應。六境有異故成十八。非一</a><a name="0845b22" id="0845b22">受體意識相應。境異成六領納異故。意近行</a><a name="0845b23" id="0845b23">名為目何義。喜等有力能為近緣。令意於</a><a name="0845b24" id="0845b24">境數遊行故。若說喜等意為近緣於境數行</a><a name="0845b25" id="0845b25">名意近行。即應想等亦得此名。與意相應由</a><a name="0845b26" id="0845b26">意行故。若唯意地有意近行。豈不違經。如</a><a name="0845b27" id="0845b27">契經言。眼見色已。於順喜色起喜近行。乃</a><a name="0845b28" id="0845b28">至廣說。此不相違。如依眼識引不淨觀。此不</a><a name="0845b29" id="0845b29">淨觀唯意地攝。然契經言。眼見色已。隨觀不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290845a.htm'><img src='up.gif' border=0></a>
<a href='T290845c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>