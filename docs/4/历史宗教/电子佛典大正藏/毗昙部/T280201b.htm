<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0201b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷27)</font> 使揵度不善品第一之二 <font face='Arial'>T28, p0201b</h2></font><hr>
<span class='old'>
</a><a name="0201a28" id="0201a28">慳差別之相。而作此論。云何嫉結。見他善好</a><a name="0201a29" id="0201a29">心不忍。為斷如是嫉是慳意此結是不忍相。</span><a name="0201b01" id="0201b01">非慳著相。若見他有好物。便生嫉心。此於我</a><a name="0201b02" id="0201b02">為好。云何慳結。答曰。心慳著。作如是說。已</a><a name="0201b03" id="0201b03">斷慳作嫉想。此結是慳著相。非不忍相。善守</a><a name="0201b04" id="0201b04">護己妻。不令出故</a><a name="0201b05" id="0201b05"><p>問曰。何故於十纏中嫉慳為結。非餘纏耶。</a><a name="0201b06" id="0201b06">答曰。無結相者不立。有結相者便立。復次以</a><a name="0201b07" id="0201b07">現其終故。於十纏中。嫉慳是終。復次此二能</a><a name="0201b08" id="0201b08">自成立。無有二相能自成立者。以自力用故</a><a name="0201b09" id="0201b09">成立。無二相者。一向不善故。忿纏覆纏能</a><a name="0201b10" id="0201b10">自成立。無有二相。然外國法師說。此二是使。</a><a name="0201b11" id="0201b11">不說是纏故不應問。睡掉不能自成立。以因</a><a name="0201b12" id="0201b12">他力故立。非不二相。以不善無記故。眠悔雖</a><a name="0201b13" id="0201b13">能自成立亦非不二相。以眠有善不善無記</a><a name="0201b14" id="0201b14">悔善不善故。無慚無愧。雖非二相。而自不</a><a name="0201b15" id="0201b15">成立。因他力故。嫉慳非二相。亦自成立故。復</a><a name="0201b16" id="0201b16">次此二結是下賤可呵責法。復次此是惡人</a><a name="0201b17" id="0201b17">下人所行故。若世人供養他。何故生嫉。雖復</a><a name="0201b18" id="0201b18">積聚百千財寶。不能持五錢至於後世。若當</a><a name="0201b19" id="0201b19">施於他者。有何過。復次世間以此二結故。曾</a><a name="0201b20" id="0201b20">多受毀辱。世人輕毀二法。謂無威勢貧窮者。</a><a name="0201b21" id="0201b21">以修行廣布嫉結。令無威勢。修行廣布慳結。</a><a name="0201b22" id="0201b22">令人貧窮。若人貧窮無有威勢。父母兄弟親</a><a name="0201b23" id="0201b23">屬僮僕。乃至己妻。而輕賤之。復次此二結。於</a><a name="0201b24" id="0201b24">欲界眾生。能為二事。一如獄卒。二如守門人。</a><a name="0201b25" id="0201b25">如人閉在牢獄。以二人守。不令出行。譬如清</a><a name="0201b26" id="0201b26">淨莊嚴園林。以二人守門。不令人入惡道。當</a><a name="0201b27" id="0201b27">知如牢獄嫉慳。當知如獄卒眾生。所以不能</a><a name="0201b28" id="0201b28">出惡道獄者。以嫉慳所守故。人天如清淨莊</a><a name="0201b29" id="0201b29">嚴園林。嫉慳如二守門者。眾生所以不得人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280201a.htm'><img src='up.gif' border=0></a>
<a href='T280201c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>