<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0566a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷39)</font> 辯業品第四之一 <font face='Arial'>T29, p0566a</h2></font><hr>
<span class='old'>
</a><a name="0565c28" id="0565c28">者何。謂作是說有犯重者非成他勝。以世尊</a><a name="0565c29" id="0565c29">說犯四重者不名苾芻乃至廣說。若謂彼據住</span><a name="0566a01" id="0566a01">覆藏心故佛說為非苾芻等。何緣不許犯重</a><a name="0566a02" id="0566a02">苾芻無苾芻勝能。言非苾芻等非由頓捨一</a><a name="0566a03" id="0566a03">切律儀。我國諸師不作是說。諸犯重者非非</a><a name="0566a04" id="0566a04">苾芻。但作是言有餘戒在。本於一切受得律</a><a name="0566a05" id="0566a05">儀。非犯一時餘便頓捨。如汝宗說得不律儀。</a><a name="0566a06" id="0566a06">經主此中欲排正理。言彼所說非犯一邊一</a><a name="0566a07" id="0566a07">切律儀應遍捨者。彼言便是徵詰大師。大師</a><a name="0566a08" id="0566a08">此中立如是喻。如多羅樹若被斷頭必不復</a><a name="0566a09" id="0566a09">能生長廣大。此喻意顯犯一重時餘戒不能生</a><a name="0566a10" id="0566a10">長廣大。戒根既斷理遍捨故。彼於喻意非能</a><a name="0566a11" id="0566a11">善釋。此喻但遮餘生長故。若異此者喻應不</a><a name="0566a12" id="0566a12">成。然我分明見此喻意。謂餘學處如彼枝葉</a><a name="0566a13" id="0566a13">雖越而可得餘律儀。四重如頭若隨犯一必</a><a name="0566a14" id="0566a14">不復得所餘律儀。由此定無入見道等。故契</a><a name="0566a15" id="0566a15">經說依住尸羅方能進修殊勝止觀。若異此</a><a name="0566a16" id="0566a16">釋喻便不成。且汝所宗四重學處。為總如一</a><a name="0566a17" id="0566a17">多羅樹頭。為一樹頭喻一學處。若四學處</a><a name="0566a18" id="0566a18">總喻一頭。應犯一時非捨一切。見斷少分多</a><a name="0566a19" id="0566a19">羅樹頭餘分無妨猶生長故。若一學處如一</a><a name="0566a20" id="0566a20">樹頭。亦犯一時非捨一切。以見斷一多羅樹</a><a name="0566a21" id="0566a21">頭餘頭無妨猶生長故。如前已說。前說者</a><a name="0566a22" id="0566a22">何。謂於此中有何理趣。隨犯一重頓捨律儀。</a><a name="0566a23" id="0566a23">非護餘三不捨一切。如多羅頂斷一餘存。既</a><a name="0566a24" id="0566a24">見世間多羅樹頂雖斷一分餘分猶生。四重</a><a name="0566a25" id="0566a25">總如多羅樹頂。應知犯一無損餘三。又諸多</a><a name="0566a26" id="0566a26">羅一頭被斷一不生長餘樹不然。汝執尸羅</a><a name="0566a27" id="0566a27">一相續斷則餘亦斷故喻不成。由此亦遮上</a><a name="0566a28" id="0566a28">座立喻。彼說如大樹具根莖枝葉。若根被斷</a><a name="0566a29" id="0566a29">便總乾枯。如是戒根若隨犯一則便頓壞一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290565c.htm'><img src='up.gif' border=0></a>
<a href='T290566b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>