<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1552 雜阿毘曇心論 0892b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1552 雜阿毘曇心論</font> <font face='Arial'>(卷3)</font> 業品第三 <font face='Arial'>T28, p0892b</h2></font><hr>
<span class='old'>
</a><a name="0892a28" id="0892a28">切眾生起及一切支而因不定。問諸律儀幾</a><a name="0892a29" id="0892a29">時捨。答</span><a name="0892b01" id="0892b01"><p class='lg'>　　別解脫調伏　　　是捨於四時</a><br><a name="0892b02" id="0892b02">　　若捨及命終　　　斷善二根生　</p></a><a name="0892b03" id="0892b03"><p>別解脫調伏是捨於四時者。別解脫調伏當</a><a name="0892b04" id="0892b04">知四時捨。問何時。答若捨及命終斷善二根</a><a name="0892b05" id="0892b05">生。謂捨戒身種類滅善根斷二形生。持律者</a><a name="0892b06" id="0892b06">云。法沒盡時彼說戒結界羯磨一切息。阿毘</a><a name="0892b07" id="0892b07">曇者說。法沒盡時先所受律儀相續生不捨。</a><a name="0892b08" id="0892b08">未曾得律儀不得。是故說一切息。有說。犯初</a><a name="0892b09" id="0892b09">眾罪名捨律儀。此則不然。若捨律儀者犯根</a><a name="0892b10" id="0892b10">本罪已還俗應得更出家。以捨律儀故。佛</a><a name="0892b11" id="0892b11">言非比丘者。以非第一義比丘故。此說無過</a><a name="0892b12" id="0892b12">也。犯初眾罪於別解脫律儀是比丘。於無</a><a name="0892b13" id="0892b13">漏律儀非比丘。盡壽律儀有四時捨。齋律儀</a><a name="0892b14" id="0892b14">至明相起時捨。謂住律儀而犯律儀者。是犯</a><a name="0892b15" id="0892b15">戒非捨戒。當知彼人住持戒犯戒也。彼若悔</a><a name="0892b16" id="0892b16">者。即捨犯戒住持戒也。如富人負債名富者</a><a name="0892b17" id="0892b17">亦名負債者。若還債已唯名富者。彼亦如是</a><a name="0892b18" id="0892b18"><p class='lg'>　　謂禪生律儀　　　當知二時捨</a><br><a name="0892b19" id="0892b19">　　若起煩惱退　　　生上及下地　</p></a><a name="0892b20" id="0892b20"><p>禪律儀二時捨。問何時。答若起煩惱退生上</a><a name="0892b21" id="0892b21">及下地。謂禪退時捨彼律儀。由禪故及生上</a><a name="0892b22" id="0892b22">生下時</a><a name="0892b23" id="0892b23"><p class='lg'>　　無漏戒律儀　　　是說三時捨</a><br><a name="0892b24" id="0892b24">　　退及得聖果　　　增益根當知　</p></a><a name="0892b25" id="0892b25"><p>無漏律儀三時捨。問何時。答退及得聖果增</a><a name="0892b26" id="0892b26">益根。當知退者失勝功德。得果者。謂得須</a><a name="0892b27" id="0892b27">陀洹果乃至阿羅漢果。增益根者。謂信解脫</a><a name="0892b28" id="0892b28">得見到時解脫得不動。問不律儀云何捨。答</a><a name="0892b29" id="0892b29"><p class='lg'>　　不律儀四時　　　受戒及命終<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280892a.htm'><img src='up.gif' border=0></a>
<a href='T280892c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>