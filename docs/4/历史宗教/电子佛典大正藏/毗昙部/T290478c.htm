<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0478c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷24)</font> 辯緣起品第三之一 <font face='Arial'>T29, p0478c</h2></font><hr>
<span class='old'>
</a><a name="0478b28" id="0478b28">必亦能造中有滿業。不說自成。或有不還。由</a><a name="0478b29" id="0478b29">對治力。伏相續故。生結不行。此唯能造中有</span><a name="0478c01" id="0478c01">滿業。若闕對治是俱墮法。彼無能礙二結</a><a name="0478c02" id="0478c02">現行。由是未離色界貪者。生有必依中有起</a><a name="0478c03" id="0478c03">故。設於死處即受生者。亦定應許。死有無間</a><a name="0478c04" id="0478c04">中有即生。中有無間生有方起。又此中有。有</a><a name="0478c05" id="0478c05">決定相。謂無未離欲色界貪。生有不從中有</a><a name="0478c06" id="0478c06">後起。亦無中有與所趣生。非同一業所牽引</a><a name="0478c07" id="0478c07">果。亦無中有能入無心可為身證。俱分解脫。</a><a name="0478c08" id="0478c08">及起世俗不同分心。住中有中。無轉根義。亦</a><a name="0478c09" id="0478c09">無能斷見所斷惑。及無斷欲界修所斷隨眠。</a><a name="0478c10" id="0478c10">如是等門。皆應思擇。一切中有。皆起倒心入</a><a name="0478c11" id="0478c11">母胎不。不爾云何契經中說。入胎有四。其四</a><a name="0478c12" id="0478c12">者何。頌曰</a><a name="0478c13" id="0478c13"><p class='lg'>　　一於入正知　　　二三兼住出</a><br><a name="0478c14" id="0478c14">　　四於一切位　　　及卵恒無知</a><br><a name="0478c15" id="0478c15">　　前三種入胎　　　謂輪王二佛</a><br><a name="0478c16" id="0478c16">　　業智俱勝故　　　如次四餘生　</p></a><a name="0478c17" id="0478c17"><p>論曰。有諸有情。多修福慧。故死生位。念力所</a><a name="0478c18" id="0478c18">持。心想分明。正知無亂。於中或有正知入</a><a name="0478c19" id="0478c19">胎。或有正知住胎。兼入。或正知出兼知入住。</a><a name="0478c20" id="0478c20">兼言為顯後必帶前。有諸有情。福慧俱少。入</a><a name="0478c21" id="0478c21">住出位。皆不正知。前不正知。後位必爾。如是</a><a name="0478c22" id="0478c22">所說四種入胎。具攝一切。入胎皆盡。順結頌</a><a name="0478c23" id="0478c23">法。如是次第。然契經中。次第不爾。如是四</a><a name="0478c24" id="0478c24">種。且說胎生有愚不愚分位差別。諸卵生者。</a><a name="0478c25" id="0478c25">入胎等位。皆恒無知。如何卵生。從卵而出。言</a><a name="0478c26" id="0478c26">入胎藏。此據當來立名無失。如世間說造釧</a><a name="0478c27" id="0478c27">織衣。或說卵生曾入胎等。依今說昔。故無有</a><a name="0478c28" id="0478c28">過。應知此中。依想勝解有倒無倒。故說正不</a><a name="0478c29" id="0478c29">正知。謂諸有情。有倒想解。於中或有業智有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290478b.htm'><img src='up.gif' border=0></a>
<a href='T290479a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>