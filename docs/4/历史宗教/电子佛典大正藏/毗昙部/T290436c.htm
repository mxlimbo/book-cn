<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0436c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷18)</font> 辯差別品第二之一 <font face='Arial'>T29, p0436c</h2></font><hr>
<span class='old'>
</a><a name="0436b28" id="0436b28">於中共受用故。若非情果不共業招。應隨異</a><a name="0436b29" id="0436b29">熟俱時起盡。又世現見國主崩時。所王國土。</span><a name="0436c01" id="0436c01">猶相續住。若所王國唯主業招。非餘有情業</a><a name="0436c02" id="0436c02">共感者。餘應不可於中受用。又若非情別業</a><a name="0436c03" id="0436c03">所感。則應一一諸有情身所居室宅園林池</a><a name="0436c04" id="0436c04">沼城郭山川悉皆各異而實不爾。故知一物</a><a name="0436c05" id="0436c05">無量有情業所共感。豈不業體有種種故應</a><a name="0436c06" id="0436c06">不能招無種種果云何可說無量有情多業同</a><a name="0436c07" id="0436c07">招非情一物。無如是失。譬如芽等。觀自類</a><a name="0436c08" id="0436c08">因。而成一故。謂如芽等。雖因地水時分人功</a><a name="0436c09" id="0436c09">糞等力起。而觀自類因故成一。非觀地等因</a><a name="0436c10" id="0436c10">故成多。如是非情。觀自因故。體成一物。非由</a><a name="0436c11" id="0436c11">觀彼無量業故其體成多。又見世間。非種種</a><a name="0436c12" id="0436c12">業生種種果。如何不許種種業生非種種果。</a><a name="0436c13" id="0436c13">業於所感非情果中。有何因用。業於彼果。為</a><a name="0436c14" id="0436c14">能作因。如前已辯。如是已辯異熟果相等流</a><a name="0436c15" id="0436c15">果相今次當辯。似自因法。名等流果。謂似同</a><a name="0436c16" id="0436c16">類遍行二因。如同類因。善染無記。彼等流果。</a><a name="0436c17" id="0436c17">其相亦然。如遍行因。唯是染污彼等流果。其</a><a name="0436c18" id="0436c18">相亦爾。豈不俱起士用果性亦似自因。如何</a><a name="0436c19" id="0436c19">可言似自因法名等流果。無等流果不似自</a><a name="0436c20" id="0436c20">因。有士用果與自因異。故似自因名等流</a><a name="0436c21" id="0436c21">果。定無濫彼士用果失。豈不亦有等流果因。</a><a name="0436c22" id="0436c22">如遍行因。在於異部。用異部法。為等流果。他</a><a name="0436c23" id="0436c23">部等流。自部因性。染污同故。非不相似。其士</a><a name="0436c24" id="0436c24">用果性亦有殊。是故與因非定相似。有餘師</a><a name="0436c25" id="0436c25">釋。似自因言。謂果與因。具二相似。一者體</a><a name="0436c26" id="0436c26">類。二者性類。言體類者。謂受想等。言性類</a><a name="0436c27" id="0436c27">者。謂善染等。若於俱起士用果中。性類雖同。</a><a name="0436c28" id="0436c28">體必有異。受非受等士用果故。若於後起士</a><a name="0436c29" id="0436c29">用果中。體類性類。皆容有異。故不可說果<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290436b.htm'><img src='up.gif' border=0></a>
<a href='T290437a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>