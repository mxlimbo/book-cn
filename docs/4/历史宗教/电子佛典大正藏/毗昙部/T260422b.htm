<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0422b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷13)</font> 五法品第六之一 <font face='Arial'>T26, p0422b</h2></font><hr>
<span class='old'>
</a><a name="0422a28" id="0422a28">漏已盡。無復堪能故思斷生命。無復堪不與</a><a name="0422a29" id="0422a29">物盜心取。無復堪行非梵行習婬欲法。無復</span><a name="0422b01" id="0422b01">堪能正知說虛誑語。無復堪能貯積受用諸</a><a name="0422b02" id="0422b02">欲樂具。阿羅漢苾芻諸漏已盡。無復堪能故</a><a name="0422b03" id="0422b03">思斷生命者。謂由彼因彼緣。故思斷生命阿</a><a name="0422b04" id="0422b04">羅漢苾芻。諸漏已盡故。於彼因緣已永斷已</a><a name="0422b05" id="0422b05">遍知。如斷樹根截多羅頂。令後有趣成不生</a><a name="0422b06" id="0422b06">法故。名阿羅漢苾芻諸漏已盡。無復堪能故</a><a name="0422b07" id="0422b07">思斷生命。阿羅漢苾芻諸漏已盡。無復堪能</a><a name="0422b08" id="0422b08">不與物盜心取。行非梵行習婬欲法。正知說</a><a name="0422b09" id="0422b09">虛誑語亦爾。阿羅漢苾芻諸漏已盡。無復堪</a><a name="0422b10" id="0422b10">能貯積受用諸欲樂具者。謂由彼因彼緣貯</a><a name="0422b11" id="0422b11">積受用諸欲樂具。阿羅漢苾芻諸漏已盡故。</a><a name="0422b12" id="0422b12">於彼因緣已永斷已遍知。如斷樹根截多羅</a><a name="0422b13" id="0422b13">頂。令後有趣成不生法故。名阿羅漢苾芻諸</a><a name="0422b14" id="0422b14">漏已盡。無復堪能貯積受用諸欲樂具</a><a name="0422b15" id="0422b15"><p>五勝支者。云何為五。具壽當知諸聖弟子。於</a><a name="0422b16" id="0422b16">如來所修植淨信根生安住。不為沙門或婆</a><a name="0422b17" id="0422b17">羅門或天魔梵或餘世間如法引奪。是名第</a><a name="0422b18" id="0422b18">一勝支。復次具壽諸聖弟子。無諂無誑淳直</a><a name="0422b19" id="0422b19">性類。於大師有智同梵行者所。如實自顯。是</a><a name="0422b20" id="0422b20">名第二勝支。復次具壽諸聖弟子。少疾無病</a><a name="0422b21" id="0422b21">成等熟腹非極冷熱。時節調和無諸苦惱。由</a><a name="0422b22" id="0422b22">斯飲食易正消化。是名第三勝支。復次具壽</a><a name="0422b23" id="0422b23">諸聖弟子。勤精進住有勢有勤。有勇堅猛。於</a><a name="0422b24" id="0422b24">諸善法常不捨軛。假使唯餘皮筋骨在。身諸</a><a name="0422b25" id="0422b25">血肉皆悉乾枯。為得所求殊勝善法。發勤精</a><a name="0422b26" id="0422b26">進有勢有勤。有勇堅猛不捨善軛。若求證得</a><a name="0422b27" id="0422b27">精進熾然終無中廢。是名第四勝支。復次具</a><a name="0422b28" id="0422b28">壽諸聖弟子。具慧安住成就世間。有出沒慧</a><a name="0422b29" id="0422b29">聖慧出慧善通達慧。彼所作慧正盡苦慧。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260422a.htm'><img src='up.gif' border=0></a>
<a href='T260422c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>