<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0068c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷14)</font> 雜蘊第一中智納息第二之一 <font face='Arial'>T27, p0068c</h2></font><hr>
<span class='old'>
</a><a name="0068b28" id="0068b28">彼經是此論所依根本。彼所不說者。今應</a><a name="0068b29" id="0068b29">說之。故作斯論。若於苦生疑。此是苦耶。</span><a name="0068c01" id="0068c01">此非苦耶。當言一心多心耶。答應言多</a><a name="0068c02" id="0068c02">心。謂此是苦耶。是一心。此非苦耶是第二</a><a name="0068c03" id="0068c03">心。於集滅道生疑亦爾。此中邪聲顯成疑</a><a name="0068c04" id="0068c04">義。若但說此是苦。便成正見。此非苦便成</a><a name="0068c05" id="0068c05">邪見。乃至於道亦爾。由說邪聲故成疑</a><a name="0068c06" id="0068c06">義。如是於苦乃至於道。各有二心總成八</a><a name="0068c07" id="0068c07">心。此說極速。於四聖諦次第疑者有此八</a><a name="0068c08" id="0068c08">心。如現觀時。從苦法智忍。乃至道類智十</a><a name="0068c09" id="0068c09">六剎那。有說。此八非八剎那。以一一心生</a><a name="0068c10" id="0068c10">滅速疾。若作是念。此是苦耶。中間已經百</a><a name="0068c11" id="0068c11">千生滅。餘心亦爾。但本論師欲令弟子易</a><a name="0068c12" id="0068c12">解了。故說多剎那以為一心。行相等故。</a><a name="0068c13" id="0068c13">頗有一心。有疑無疑耶。乃至廣說。問何故</a><a name="0068c14" id="0068c14">作此論。答為令疑者得決定故。謂阿毘達</a><a name="0068c15" id="0068c15">磨者說一心聚。有多法俱。生於中有是</a><a name="0068c16" id="0068c16">猶豫謂疑。有是決定謂慧。有非猶豫非</a><a name="0068c17" id="0068c17">決定謂餘心所。勿有生疑即有疑心。是無</a><a name="0068c18" id="0068c18">疑心。即無疑心。是有疑心為令此疑得</a><a name="0068c19" id="0068c19">決定故。顯有疑心異無疑心異故作斯論。</a><a name="0068c20" id="0068c20">頗有一心有疑無疑耶。答無。問此言。為約</a><a name="0068c21" id="0068c21">心聚。為約所緣說耶。若約心聚說者。則一</a><a name="0068c22" id="0068c22">心聚中有是疑有非疑。如前已說。何故言</a><a name="0068c23" id="0068c23">無。若約所緣說者。則於一佛心有有疑。</a><a name="0068c24" id="0068c24">謂異生有無疑。謂聖者亦不應言無。何故</a><a name="0068c25" id="0068c25">答言無也。答此約心聚故答言無。謂諸</a><a name="0068c26" id="0068c26">心聚若有疑者名有疑心。若無疑者名無</a><a name="0068c27" id="0068c27">疑心。是故有疑心異無疑心異。然此中說</a><a name="0068c28" id="0068c28">無疑心者。於四聖諦或了是有或撥為無。</a><a name="0068c29" id="0068c29">非但與疑不相應起。所以者何。謂於苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270068b.htm'><img src='up.gif' border=0></a>
<a href='T270069a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>