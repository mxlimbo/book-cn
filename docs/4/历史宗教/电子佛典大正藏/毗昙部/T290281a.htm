<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0281a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷18)</font> 分別聖道果人品第六之一 <font face='Arial'>T29, p0281a</h2></font><hr>
<span class='old'>
</a><a name="0280c28" id="0280c28">性退墮。退墮法等五人。皆從果退。此五人雖</a><a name="0280c29" id="0280c29">退。偈曰。非先。釋曰。若人先所得性。此人不</span><a name="0281a01" id="0281a01">從此性退。由有學無學道成就令堅實故。若</a><a name="0281a02" id="0281a02">有學性。世出世道所成就。亦無有退。由修練</a><a name="0281a03" id="0281a03">根行。後所得性。此性有退。若人得初果。此人</a><a name="0281a04" id="0281a04">從初果無退。從餘果得退。是故從須陀洹果。</a><a name="0281a05" id="0281a05">無有退墮。若作如此執。退法有三人。一在退</a><a name="0281a06" id="0281a06">墮性中般涅槃。二修練根所得性退。三退墮</a><a name="0281a07" id="0281a07">有學。自害有四。三如前。第四更還退性。如此</a><a name="0281a08" id="0281a08">餘三增一一品。如次第應知。成五六七人。是</a><a name="0281a09" id="0281a09">本所得性。若退成有學人。於中得住不住餘</a><a name="0281a10" id="0281a10">性。若不爾。由得增長性。轉增不成退。復有</a><a name="0281a11" id="0281a11">何因從初果不退。偈曰。見惑無類故。釋曰。</a><a name="0281a12" id="0281a12">云何無類。一切見諦所滅惑。依我生起故。彼</a><a name="0281a13" id="0281a13">以身見為根本故。此所依我。必定永無。故說</a><a name="0281a14" id="0281a14">無類。若爾彼應成緣無為境。非緣無為境。由</a><a name="0281a15" id="0281a15">緣諦為境故。於諦中不如分別為境。若爾何</a><a name="0281a16" id="0281a16">惑不然。有差別。何以故。我見於色等類。由作</a><a name="0281a17" id="0281a17">者受者自在者分別故。增益非實有我性起。</a><a name="0281a18" id="0281a18">以身見為依止。所餘邊見等惑生起。是故說</a><a name="0281a19" id="0281a19">無類。修道所滅惑。欲瞋慢無明。於色等類中。</a><a name="0281a20" id="0281a20">愛增上起。不了為自性生起。是故說有類。何</a><a name="0281a21" id="0281a21">以故。彼有微淨等境。由緣此故。彼得起我等</a><a name="0281a22" id="0281a22">皆無彷彿。復次隨道所滅惑。有境類各各相</a><a name="0281a23" id="0281a23">對。謂可愛不可愛等。一切見諦所滅惑。通以</a><a name="0281a24" id="0281a24">我等相為境。是故無各相對境類。復次見道</a><a name="0281a25" id="0281a25">所緣境。謂無常苦無我空。真實是有故。非世</a><a name="0281a26" id="0281a26">道所緣故。於無始生死。先未曾所證見故。是</a><a name="0281a27" id="0281a27">故初果無退事。復次聖人。若不至心觀察。由</a><a name="0281a28" id="0281a28">念忘失修惑則起。若至心觀察則不得起。譬</a><a name="0281a29" id="0281a29">如於藤起蛇想。若人不至心觀察。我見等惑<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290280c.htm'><img src='up.gif' border=0></a>
<a href='T290281b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>