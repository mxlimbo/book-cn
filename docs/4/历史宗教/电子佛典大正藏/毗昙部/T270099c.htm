<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0099c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷20)</font> 雜蘊第一中智納息第二之一 <font face='Arial'>T27, p0099c</h2></font><hr>
<span class='old'>
</a><a name="0099b28" id="0099b28">乃至廣說。答應作是說。一剎那業唯能</a><a name="0099b29" id="0099b29">引一眾同分。問若爾。施設論說當云何通。</span><a name="0099c01" id="0099c01">如說。有諸眾生曾在人中。乃至廣說。答</a><a name="0099c02" id="0099c02">由殘業者由別趣業。謂彼人中造作增長</a><a name="0099c03" id="0099c03">地獄傍生二惡趣業。地獄中受地獄業已。殘</a><a name="0099c04" id="0099c04">傍生業生大海中。故此殘聲非望一業。問</a><a name="0099c05" id="0099c05">尊者無滅所說本事復云何通。如說。具壽。</a><a name="0099c06" id="0099c06">我以一食施福田故。乃至廣說。答彼顯初</a><a name="0099c07" id="0099c07">因故作是說。謂彼先以一食施故。生富貴</a><a name="0099c08" id="0099c08">家多饒財寶。由宿生念或本願力。復以百</a><a name="0099c09" id="0099c09">千財食布施。如是展轉經於多生。常好布</a><a name="0099c10" id="0099c10">施受大富樂。彼依初因故作是說。譬如農</a><a name="0099c11" id="0099c11">夫以少種子多年種殖。展轉增長至百千</a><a name="0099c12" id="0099c12">斛。唱如是言。我殖少種今獲百千。又如</a><a name="0099c13" id="0099c13">商客以一金錢多時貿易至於千萬。唱如</a><a name="0099c14" id="0099c14">是言。我用一錢經求滋息。今至千萬。此等</a><a name="0099c15" id="0099c15">皆依最初因故作如是說。尊者亦爾。復次</a><a name="0099c16" id="0099c16">或彼尊者於一生中先施一食後復數施。</a><a name="0099c17" id="0099c17">由此引發多人天因。彼依最初故作是說。</a><a name="0099c18" id="0099c18">復次或彼尊者施一食時起多思願。由此</a><a name="0099c19" id="0099c19">引得天上人中多異熟果。復次或彼尊者因</a><a name="0099c20" id="0099c20">施一食。起下中上三品善業。由下業故生</a><a name="0099c21" id="0099c21">在人中得為人主。由中業故生於天上復</a><a name="0099c22" id="0099c22">作天王。由上業故於最後身生釋氏家。</a><a name="0099c23" id="0099c23">多饒財寶出家修道成阿羅漢。由此理趣則</a><a name="0099c24" id="0099c24">已釋通大迦葉波所說本事。問鹽喻經說</a><a name="0099c25" id="0099c25">復云何通。如說。一類補特伽羅。乃至廣說。</a><a name="0099c26" id="0099c26">有作是說。彼說二人造二種業感二異熟。</a><a name="0099c27" id="0099c27">謂有二人俱害生命。一不勤修身戒心慧。</a><a name="0099c28" id="0099c28">彼少福故往地獄中受此業異熟果。一能</a><a name="0099c29" id="0099c29">勤修身戒心慧。彼多福故即於人中受此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270099b.htm'><img src='up.gif' border=0></a>
<a href='T270100a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>