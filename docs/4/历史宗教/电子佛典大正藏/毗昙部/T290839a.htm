<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0839a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷13)</font> 辯緣起品第四之一 <font face='Arial'>T29, p0839a</h2></font><hr>
<span class='old'>
</a><a name="0838c28" id="0838c28">說四種入胎。具攝一切入胎皆盡。順結頌法</a><a name="0838c29" id="0838c29">如是次第。然契經中次第不爾。如是四種且</span><a name="0839a01" id="0839a01">說胎生。有愚不愚分位差別。諸卵生者入胎</a><a name="0839a02" id="0839a02">等位。皆恒無知。如何卵生從卵而出言入胎</a><a name="0839a03" id="0839a03">等。此據當來立名無失。如世間說造釧織衣。</a><a name="0839a04" id="0839a04">或說卵生曾入胎等。依今說昔亦無有過。何</a><a name="0839a05" id="0839a05">緣入胎不正知者。於住出位必不正知。劣悟</a><a name="0839a06" id="0839a06">勝迷理無容故。謂將入位支體諸根具足無</a><a name="0839a07" id="0839a07">損。強勝明利尚不正知。況住出時支根損缺。</a><a name="0839a08" id="0839a08">羸劣闇昧而能正知。理無容故。住正知者。由</a><a name="0839a09" id="0839a09">入胎時勝正知因一力引故。出正知者。由入</a><a name="0839a10" id="0839a10">住時勝正知因二力引故。又前三種入胎不</a><a name="0839a11" id="0839a11">同。謂轉輪王獨覺大覺。如其次第初入胎者。</a><a name="0839a12" id="0839a12">謂轉輪王。入位正知非住非出。二入胎者。謂</a><a name="0839a13" id="0839a13">獨勝覺。入住正知非於出位。三入胎者謂無</a><a name="0839a14" id="0839a14">上覺。入住出位皆能正知。此初三人以當名</a><a name="0839a15" id="0839a15">顯。復有差別如次應知。業智及俱三種勝故。</a><a name="0839a16" id="0839a16">第一業勝。宿世曾修廣大福故。第二智勝。久</a><a name="0839a17" id="0839a17">習多聞勝思擇故。第三俱勝。曠劫修行勝福</a><a name="0839a18" id="0839a18">慧故。除前三種餘胎卵生。福智俱劣合成第</a><a name="0839a19" id="0839a19">四。有說。此四皆辯菩薩。謂最後有即是第三。</a><a name="0839a20" id="0839a20">睹史多天前生第二。遇迦葉波佛。次前生為</a><a name="0839a21" id="0839a21">初。自此已前皆是第四。或復初二三無數劫。</a><a name="0839a22" id="0839a22">如其次第前三入胎。自此已前皆是第四。豈</a><a name="0839a23" id="0839a23">不續有定是染心何容正知。入母胎藏正知</a><a name="0839a24" id="0839a24">正念說根律儀。夫根律儀決定是善。無斯</a><a name="0839a25" id="0839a25">過失。一切正知皆善性攝。非所許故。異此</a><a name="0839a26" id="0839a26">應無正知妄語。或入胎位據相續說。非唯正</a><a name="0839a27" id="0839a27">結生有剎那。於此位中善多染少。從多分故</a><a name="0839a28" id="0839a28">說為正知。或令於彼發起恭敬。於不迷亂立</a><a name="0839a29" id="0839a29">正知名。謂如實知此是我父此是我母故名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290838c.htm'><img src='up.gif' border=0></a>
<a href='T290839b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>