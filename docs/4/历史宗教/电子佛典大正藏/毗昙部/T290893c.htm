<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0893c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷25)</font> 辯隨眠品第六之一 <font face='Arial'>T29, p0893c</h2></font><hr>
<span class='old'>
</a><a name="0893b28" id="0893b28"><p class='lg'>　　忍所害隨眠　　　有頂唯見斷</a><br><a name="0893b29" id="0893b29">　　餘通見修斷　　　智所害唯修　</p></span><a name="0893c01" id="0893c01"><p>論曰。於忍所害諸隨眠中。有頂地攝唯見所</a><a name="0893c02" id="0893c02">斷。唯類智忍方能斷故。餘八地攝。通見修斷。</a><a name="0893c03" id="0893c03">謂聖者斷唯見非修。法類智忍如應斷故。若</a><a name="0893c04" id="0893c04">異生斷唯修非見。數習世俗智所斷故。智所</a><a name="0893c05" id="0893c05">害諸隨眠。一切地攝唯修所斷。以諸聖者及</a><a name="0893c06" id="0893c06">諸異生。如其所應皆由數習無漏世俗智所</a><a name="0893c07" id="0893c07">斷故。如前所辯六隨眠中。由行有殊見分為</a><a name="0893c08" id="0893c08">五。名先已列。自體如何。頌曰</a><a name="0893c09" id="0893c09"><p class='lg'>　　我我所斷常　　　撥無劣謂勝</a><br><a name="0893c10" id="0893c10">　　非因道妄謂　　　是五見自體　</p></a><a name="0893c11" id="0893c11"><p>論曰。由因教力。有諸愚夫。五取蘊中。執我我</a><a name="0893c12" id="0893c12">所。此見名為薩迦耶見。有故名薩。眾謂迦</a><a name="0893c13" id="0893c13">耶。顯此所緣有而非一。即於所執我我所事。</a><a name="0893c14" id="0893c14">執斷執常名邊執見。以妄執取斷常邊故。於</a><a name="0893c15" id="0893c15">實有體苦等諦中。起見撥無名為邪見。五種</a><a name="0893c16" id="0893c16">妄見皆顛倒轉。並應名邪。而但撥無名邪見</a><a name="0893c17" id="0893c17">者。以過甚故。如說。臭蘇惡執惡等。此唯損</a><a name="0893c18" id="0893c18">減。餘增益故。於劣謂勝。名為見取。有漏名劣</a><a name="0893c19" id="0893c19">聖所斷故。執劣為勝。總名見取。理實應立。見</a><a name="0893c20" id="0893c20">等取名。略去等言。但名見取。或見勝故。但舉</a><a name="0893c21" id="0893c21">見名。以見為初取餘法故。於非因道謂因道</a><a name="0893c22" id="0893c22">見。一切總說名戒禁取。謂大自在時性。或餘</a><a name="0893c23" id="0893c23">實非苦因。妄起因執。道有二種。一增上生道。</a><a name="0893c24" id="0893c24">二決定勝道。投火水等種種邪行。非生天因。</a><a name="0893c25" id="0893c25">妄執為因。名第一道。唯受持戒禁性士夫智</a><a name="0893c26" id="0893c26">等非解脫因。妄執為因。名第二道。如前除</a><a name="0893c27" id="0893c27">等。或戒禁勝。是故但立戒禁取名。應知五見</a><a name="0893c28" id="0893c28">自體如是。若於自在等非因計因。如是戒禁</a><a name="0893c29" id="0893c29">取迷於因義。此見何故非見集斷。頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290893b.htm'><img src='up.gif' border=0></a>
<a href='T290894a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>