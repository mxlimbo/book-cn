<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0360c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷47)</font> 智犍度八道品第一 <font face='Arial'>T28, p0360c</h2></font><hr>
<span class='old'>
</a><a name="0360b28" id="0360b28">報心俱。云何為慧。答曰。意識相應慧是也。</a><a name="0360b29" id="0360b29">彼亦有三種。善穢污不隱沒無記善者。有二</span><a name="0360c01" id="0360c01">種。有漏無漏。有漏者。是世俗正見。無漏者。</a><a name="0360c02" id="0360c02">是見道中八忍學無學八智。餘如先說。五識</a><a name="0360c03" id="0360c03">相應慧。如先說。已說自體。今當說同異相。若</a><a name="0360c04" id="0360c04">見是智耶。乃至廣作四句。是見非智者。眼</a><a name="0360c05" id="0360c05">根見見道中諸忍是也。問曰。何故眼根非智</a><a name="0360c06" id="0360c06">耶。答曰。眼根是色智非是色。復次眼根是非</a><a name="0360c07" id="0360c07">相應非依非行非緣。智是相應是依是行是</a><a name="0360c08" id="0360c08">緣。見道中諸忍。何故非智耶。答曰。是忍非已</a><a name="0360c09" id="0360c09">忍。是觀非知是觀非已觀。是求覓非已足。是</a><a name="0360c10" id="0360c10">施設止息方便。復次忍是疑對治。彼疑得與</a><a name="0360c11" id="0360c11">此忍俱生故。決定義是智義。復次無礙。道解</a><a name="0360c12" id="0360c12">脫道。雖同作一事。不得同在一剎那中生。尊</a><a name="0360c13" id="0360c13">者和須蜜說曰。堪忍故名忍。不可以堪忍是</a><a name="0360c14" id="0360c14">智。尊者佛陀提婆說曰。己見名智忍非己見。</a><a name="0360c15" id="0360c15">是名見非智。智非見者。除五見及世俗正見。</a><a name="0360c16" id="0360c16">諸餘意識相應有漏慧。彼有二種。染污不隱</a><a name="0360c17" id="0360c17">沒無記。染污者。與愛恚慢疑無明相應者是</a><a name="0360c18" id="0360c18">也。問曰。何故與愛等相應染污慧非見耶。答</a><a name="0360c19" id="0360c19">曰。見所行猛利。彼慧所行不猛利。復次見於</a><a name="0360c20" id="0360c20">緣深入。慧於緣不深入。復次愛相應慧。為二</a><a name="0360c21" id="0360c21">結所覆蔽遍故。二結者。謂愛及相應無明。餘</a><a name="0360c22" id="0360c22">亦如是。問曰。不共無明相應慧。不為二結所</a><a name="0360c23" id="0360c23">覆。何以故。不名見耶。答曰。不共無明覆慧</a><a name="0360c24" id="0360c24">重於三結。不隱沒無記者。是威儀工巧報生</a><a name="0360c25" id="0360c25">變化心俱者是也。問曰。何故不隱沒無記慧</a><a name="0360c26" id="0360c26">非見耶。答曰。見所行猛利。彼慧所行不猛利。</a><a name="0360c27" id="0360c27">復次見於緣深入。彼慧於緣不深入。復次見</a><a name="0360c28" id="0360c28">有勢力。彼慧微劣。問曰。如報慧微劣可爾。威</a><a name="0360c29" id="0360c29">儀工巧者。亦有勢用。如世尊威儀。毘首羯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280360b.htm'><img src='up.gif' border=0></a>
<a href='T280361a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>