<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1549 尊婆須蜜菩薩所集論 0765c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1549 尊婆須蜜菩薩所集論</font> <font face='Arial'>(卷6)</font> 更樂揵度首 <font face='Arial'>T28, p0765c</h2></font><hr>
<span class='old'>
</a><a name="0765b28" id="0765b28"><p>又尊者大遍者延說</a><a name="0765b29" id="0765b29"><p class='lg'>　　信歡喜念者　　　不遍佛境界</span><br><a name="0765c01" id="0765c01">　　最勝所至處　　　意常連屬喜　</p></a><a name="0765c02" id="0765c02"><p>說是語。其義云何。答曰。智慧成就信堅固。喜</a><a name="0765c03" id="0765c03">樂佛法志性不亂。受持智法意常專精。如是</a><a name="0765c04" id="0765c04">諸法無有差違。順從法教於中入定。故曰信</a><a name="0765c05" id="0765c05">歡喜念。瞿曇翼從初無空缺。所至到處意常</a><a name="0765c06" id="0765c06">連屬還微妙義。莫作是觀此非妙法</a><a name="0765c07" id="0765c07"><p>又世尊言。信為第一財。說是語時其義云</a><a name="0765c08" id="0765c08">何。答曰。智者所用故曰信為第一財。錢財之</a><a name="0765c09" id="0765c09">業。賢聖財非賢聖財已得不失心。便作是</a><a name="0765c10" id="0765c10">念。彼非賢聖財。摩尼寶器自然成物。及餘雜</a><a name="0765c11" id="0765c11">寶錯廁其間。復有異寶。車磲碼瑙為人所</a><a name="0765c12" id="0765c12">貪。常當擁護。亦無厭足不可藏匿。賢聖財</a><a name="0765c13" id="0765c13">者。各有七相。如信財乃至智慧財。於此間各</a><a name="0765c14" id="0765c14">自娛樂心踊躍喜。然不慇懃自住平等。貪著</a><a name="0765c15" id="0765c15">他財心不堅固。所欲便造不守智慧。除貪愛</a><a name="0765c16" id="0765c16">欲智慧充足。以智勝彼。復次非賢聖財者。</a><a name="0765c17" id="0765c17">邪志業相應。然賢聖財等志業相應。故曰</a><a name="0765c18" id="0765c18">信財第一。復次信名者。信著外財。意無有</a><a name="0765c19" id="0765c19">亂。成就家法善知止足。善有田業善意娛樂。</a><a name="0765c20" id="0765c20">猶如此間沙門法出要為樂。樂靜處休息樂</a><a name="0765c21" id="0765c21">道場處樂。故曰擇法善為樂。先服甘露言無</a><a name="0765c22" id="0765c22">有虛語。甚吉祥功德成就。故曰味味吉祥。</a><a name="0765c23" id="0765c23">緣此因緣知智慧為明。無有愚意不與顛倒</a><a name="0765c24" id="0765c24">相應。故曰最為明</a><a name="0765c25" id="0765c25"><p>又世尊言。如阿難比丘。於六更樂無餘已離。</a><a name="0765c26" id="0765c26">皆使滅盡。亦無有身諸所生苦樂而受其報。</a><a name="0765c27" id="0765c27">亦無心亦無形體亦無諸入。亦無作所生苦</a><a name="0765c28" id="0765c28">樂而受其報。亦無空缺處。此是苦際。說是語</a><a name="0765c29" id="0765c29">時其義云何。答曰。此六更樂內六更樂永盡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280765b.htm'><img src='up.gif' border=0></a>
<a href='T280766a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>