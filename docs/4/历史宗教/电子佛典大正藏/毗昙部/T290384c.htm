<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0384c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷10)</font> 辯差別品第二之一 <font face='Arial'>T29, p0384c</h2></font><hr>
<span class='old'>
</a><a name="0384b28" id="0384b28">眼色與觸。能為緣者。謂作所依所緣性故。眼</a><a name="0384b29" id="0384b29">識與觸。能為緣者。謂作一果不離依故。是故</span><a name="0384c01" id="0384c01">於彼假說觸名。然彼所言。眼等相望互為因</a><a name="0384c02" id="0384c02">果。和合名觸。此亦非理。義不成故。非彼宗中</a><a name="0384c03" id="0384c03">不許俱起。互為因果義可得成。有非有故。相</a><a name="0384c04" id="0384c04">續異故。非一果故。設許三法互為因果。彼不</a><a name="0384c05" id="0384c05">應說與觸為緣。以彼宗中觸無實故。現見說</a><a name="0384c06" id="0384c06">有與有為緣。如受與愛眼色與識。然說眼等</a><a name="0384c07" id="0384c07">與觸為緣。緣既實有。果亦應爾。由是證知。別</a><a name="0384c08" id="0384c08">有實觸。既許三法互為因果名為和合。彼亦</a><a name="0384c09" id="0384c09">應許從三和合別有觸生。由此故言。六處緣</a><a name="0384c10" id="0384c10">觸。伽他亦說。二為觸緣。若異此者。既無實</a><a name="0384c11" id="0384c11">法。可名和合。即此三中。假施設故。又彼三</a><a name="0384c12" id="0384c12">法。非互為緣。無和合義。如何可立彼為觸緣。</a><a name="0384c13" id="0384c13">若謂如說瓶衣等物色等為緣。然離色等。無</a><a name="0384c14" id="0384c14">瓶等物。此亦應爾。若爾受等。應無別物。如說</a><a name="0384c15" id="0384c15">受等。眼色為緣受等亦應。非離眼等若言觸</a><a name="0384c16" id="0384c16">相。非顯了故。謂如受等別相顯了。觸無如是</a><a name="0384c17" id="0384c17">別相可取。但由思搆知有此法。故離三和。無</a><a name="0384c18" id="0384c18">別觸體。此亦不然。觸體實有。以有用故。如眼</a><a name="0384c19" id="0384c19">等根。謂眼等根。雖非現見。能取境故。知有自</a><a name="0384c20" id="0384c20">體。又如思等。雖非現見。但由思搆。知有此</a><a name="0384c21" id="0384c21">法。謂有能成意業等用。由此用故。知有自體。</a><a name="0384c22" id="0384c22">若心所法現可見者。應無有執彼即是心觸</a><a name="0384c23" id="0384c23">亦應然。雖非現見。以有用故。知有自體。又曾</a><a name="0384c24" id="0384c24">未見諸聖教中於無體法說有別用。唯於有</a><a name="0384c25" id="0384c25">體。說有用言。既於觸中。說為有用。故知彼</a><a name="0384c26" id="0384c26">觸。別有自體。若言眼等六處差別即能生受。</a><a name="0384c27" id="0384c27">無別觸用。謂即內處與外境俱。能發生識互</a><a name="0384c28" id="0384c28">為因果。和合名觸。此即生受。故於此中。無別</a><a name="0384c29" id="0384c29">觸用。此言非理。先已說故。又經重言應無用<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290384b.htm'><img src='up.gif' border=0></a>
<a href='T290385a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>