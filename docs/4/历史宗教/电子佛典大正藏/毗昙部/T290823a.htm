<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0823a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷10)</font> 辯差別品第三之一 <font face='Arial'>T29, p0823a</h2></font><hr>
<span class='old'>
</a><a name="0822c28" id="0822c28">生者。此法是何為前為後。如世第一法生苦</a><a name="0822c29" id="0822c29">法智忍為世第一法。未至已生時非與苦法</span><a name="0823a01" id="0823a01">智忍為等無間。若至已生位。為等無間耶。為</a><a name="0823a02" id="0823a02">苦法智忍。未至已生時非與世第一法為等</a><a name="0823a03" id="0823a03">無間。若至已生位為等無間耶。若執前者。有</a><a name="0823a04" id="0823a04">心位可爾。無心位如何。謂無心定。入心已</a><a name="0823a05" id="0823a05">生。不可即與第二念等。定及出心。為等無間。</a><a name="0823a06" id="0823a06">若入定心至已生位。即與彼諸法為等無間</a><a name="0823a07" id="0823a07">者。等無間緣果法被取。必無有物能礙其生。</a><a name="0823a08" id="0823a08">則彼一切皆應頓起。若入心後出心即生。是</a><a name="0823a09" id="0823a09">則二定永應不起。若執後者。苦法智忍未已</a><a name="0823a10" id="0823a10">生時。應不與彼世第一法為等無間。然必應</a><a name="0823a11" id="0823a11">許苦法智忍在正生時。即名與彼世第一法</a><a name="0823a12" id="0823a12">為等無間。此中一類許可前執。然見蘊文約</a><a name="0823a13" id="0823a13">有心位。說等無間故無前失。或言設約無心</a><a name="0823a14" id="0823a14">位辯此失亦無。謂入定心居現在位。頓取諸</a><a name="0823a15" id="0823a15">定及出心果。亦與最初剎那定果。滅入過去。</a><a name="0823a16" id="0823a16">隨後諸定。及出定心。一一生時與果非取先</a><a name="0823a17" id="0823a17">已取故。豈不一切等無間緣。無有異時。取果</a><a name="0823a18" id="0823a18">與果。此責非理。取果必頓。與果有漸。故無有</a><a name="0823a19" id="0823a19">失。但應責言。同一心果。何緣諸定及出定心。</a><a name="0823a20" id="0823a20">前後而生不俱時起。正所求者理必前生。謂</a><a name="0823a21" id="0823a21">入定心順求於定。故心無間定必前生。若爾</a><a name="0823a22" id="0823a22">何緣諸剎那定前後而起。諸剎那定俱生無</a><a name="0823a23" id="0823a23">用。故不俱生。由前加行勢力所引。故多念定</a><a name="0823a24" id="0823a24">長時續生。非多剎那定俱起用。一剎那定所</a><a name="0823a25" id="0823a25">不能為。故不頓生。猶如識等。然諸念定是等</a><a name="0823a26" id="0823a26">無間。不可說為等無間緣。若法由前心等引</a><a name="0823a27" id="0823a27">起。同一種類必不俱生。生已復能引後令起。</a><a name="0823a28" id="0823a28">可名等無間及等無間<span class='corr'>緣</span>。諸定雖由前心等</a><a name="0823a29" id="0823a29">引。同一種類必不俱生。然其生已不能引後。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290822c.htm'><img src='up.gif' border=0></a>
<a href='T290823b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>