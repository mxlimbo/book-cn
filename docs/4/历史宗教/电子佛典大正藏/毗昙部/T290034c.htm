<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0034c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷6)</font> 分別根品第二之一 <font face='Arial'>T29, p0034c</h2></font><hr>
<span class='old'>
</a><a name="0034b28" id="0034b28">樂故應稱歎此為第一。若無為法唯非有</a><a name="0034b29" id="0034b29">者。無故不應名滅聖諦。且言聖諦其義云</span><a name="0034c01" id="0034c01">何。豈不此言屬無倒義。聖見有無皆無顛</a><a name="0034c02" id="0034c02">倒。謂聖於苦見唯是苦。於苦非有見唯非</a><a name="0034c03" id="0034c03">有。此於聖諦義有何違。如何非有而可立</a><a name="0034c04" id="0034c04">為第三聖諦。第二無間聖見及說故成第三。</a><a name="0034c05" id="0034c05">若無為法其體唯無。空涅槃識應緣無境。此</a><a name="0034c06" id="0034c06">緣無境亦無有過。辯去來中當應思擇。</a><a name="0034c07" id="0034c07">若許無為別有實體。當有何失。復有何德。</a><a name="0034c08" id="0034c08">許便擁護毘婆沙宗是名為德。若有可護</a><a name="0034c09" id="0034c09">天神定知自當擁護。然許實有明虛妄計</a><a name="0034c10" id="0034c10">是名為失。所以者何。此非有體可得如色</a><a name="0034c11" id="0034c11">受等。亦非有用可得如眼耳等。又若別有。</a><a name="0034c12" id="0034c12">如何可立彼事之滅第六轉聲。由滅與事</a><a name="0034c13" id="0034c13">非互相屬。此彼相望非因果故。唯遮彼事。</a><a name="0034c14" id="0034c14">第六可成。彼事之無名為滅故。滅雖別有</a><a name="0034c15" id="0034c15">而由彼事或得斷時方得此滅可言此滅</a><a name="0034c16" id="0034c16">屬於彼事。何因此滅定屬此得。如契經言。</a><a name="0034c17" id="0034c17">苾芻獲得現法涅槃。如何非有可言獲得。</a><a name="0034c18" id="0034c18">由得對治便獲永違煩惱。後有所依身故</a><a name="0034c19" id="0034c19">名得涅槃。復有聖教能顯涅槃唯以非有</a><a name="0034c20" id="0034c20">為其自性。謂契經言。所有眾苦皆無餘斷。</a><a name="0034c21" id="0034c21">各別捨棄盡離染滅靜息永沒。餘苦不續不</a><a name="0034c22" id="0034c22">取不生。此極寂靜。此極美妙。謂捨諸依及</a><a name="0034c23" id="0034c23">一切愛盡離染滅名為涅槃。云何不許言</a><a name="0034c24" id="0034c24">不生者依此無生故言不生。我等見此第</a><a name="0034c25" id="0034c25">七轉聲於證滅有都無功力。何意故說依</a><a name="0034c26" id="0034c26">此無生。若依此言屬已有義。應本不生。涅</a><a name="0034c27" id="0034c27">槃常故。若依此言屬已得義。是則應許依</a><a name="0034c28" id="0034c28">道之得。故唯依道或依道得令苦不生。汝</a><a name="0034c29" id="0034c29">應信受。由此善釋經說喻言。如燈焰涅槃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290034b.htm'><img src='up.gif' border=0></a>
<a href='T290035a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>