<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0429a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷83)</font> 結蘊第二中十門納息第四之一 <font face='Arial'>T27, p0429a</h2></font><hr>
<span class='old'>
</a><br><a name="0428c28" id="0428c28">　　雖未觸害身　　　而已生苦怖　</p></a><a name="0428c29" id="0428c29"><p>惡意向人即令苦怖。佛心慈蔭寧不得樂。</span><a name="0429a01" id="0429a01">有作是說。佛以普慈慈蔭有情亦令得</a><a name="0429a02" id="0429a02">樂。問若爾。善通伽他所說。前所設難當云</a><a name="0429a03" id="0429a03">何通。答佛觀有情業可轉者。普慈緣彼即</a><a name="0429a04" id="0429a04">令得樂。若觀彼業不可轉者。佛不緣彼</a><a name="0429a05" id="0429a05">而起普慈。復有說者。佛雖以普慈慈蔭有</a><a name="0429a06" id="0429a06">情。而諸有情不即得樂。問若爾。善通前所</a><a name="0429a07" id="0429a07">設難。伽他所說當云何通。答佛以普慈慈</a><a name="0429a08" id="0429a08">蔭他故。現種種事乃令得樂。鬼神亦應</a><a name="0429a09" id="0429a09">現可畏事。方令苦怖非唯慈心。世尊所</a><a name="0429a10" id="0429a10">現種種事者。或現神通。或現愛事。或現妙</a><a name="0429a11" id="0429a11">藥。或現妙觸。或現樂影。如是所現其類極</a><a name="0429a12" id="0429a12">多。現神通者。曾聞佛住王舍大城鶖鷺池</a><a name="0429a13" id="0429a13">邊竹林精舍。時有居士請佛及僧。欲往其</a><a name="0429a14" id="0429a14">家設大施會。佛日初分著衣持缽與苾芻</a><a name="0429a15" id="0429a15">眾入王舍城。未生怨王惡友天授所教化</a><a name="0429a16" id="0429a16">故。縱極狂醉護財大象欲害如來。爾時如</a><a name="0429a17" id="0429a17">來申舉右手。於五指端化五師子。象見驚</a><a name="0429a18" id="0429a18">怖反顧避之。佛於其後化作大坑。其坑深</a><a name="0429a19" id="0429a19">廣各百千肘。象見轉怖便顧左右。佛於左</a><a name="0429a20" id="0429a20">右。化作高牆俱欲頹壓。象見惶懼。仰視虛</a><a name="0429a21" id="0429a21">空。佛於空中化作大石。周匝猛焰將欲墮</a><a name="0429a22" id="0429a22">落。象見驚惶周慞遍顧。佛又處處化作猛</a><a name="0429a23" id="0429a23">火。唯佛足邊清涼安靜。象既見已醉心醒</a><a name="0429a24" id="0429a24">悟。佛知調伏滅五師子。象前以鼻摩世尊</a><a name="0429a25" id="0429a25">足。佛以百福莊嚴相手。摩彼象頂。便以象</a><a name="0429a26" id="0429a26">語而為說法。諸行無常諸法無我涅槃寂靜。</a><a name="0429a27" id="0429a27">汝應於我起敬信心。不久必得脫傍生趣。</a><a name="0429a28" id="0429a28">象聞法已起敬信心。厭離象身不復飲食。</a><a name="0429a29" id="0429a29">命終生在三十三天念荷佛恩。來詣佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270428c.htm'><img src='up.gif' border=0></a>
<a href='T270429b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>