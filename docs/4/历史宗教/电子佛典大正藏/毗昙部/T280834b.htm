<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1551 阿毘曇心論經 0834b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1551 阿毘曇心論經</font> <font face='Arial'>(卷1)</font> 界品第一 <font face='Arial'>T28, p0834b</h2></font><hr>
<span class='old'>
</a><a name="0834a28" id="0834a28">見。世間不能觀察作我等解。猶如怨家匿藏</a><a name="0834a29" id="0834a29">惡欲。<span class='corr'>詐</span>出美言遊行家內實非親友作親友</span><a name="0834b01" id="0834b01">解。我我所覆故不見無我。是故現見行等作</a><a name="0834b02" id="0834b02">業以迷惑。故無我事中而見於我。對治覆苦</a><a name="0834b03" id="0834b03">事故於行住等想謂為樂。故於苦受陰中而</a><a name="0834b04" id="0834b04">作樂解。相似相續覆無常事。彼現見色相似</a><a name="0834b05" id="0834b05">相續。記憶宿事誦持經論。故於無常行中而</a><a name="0834b06" id="0834b06">作常解。皮色覆於不淨事。故彼於髮毛爪齒</a><a name="0834b07" id="0834b07">處等少時見淨。於不淨中而作淨解。雖見屎</a><a name="0834b08" id="0834b08">尿。雖復不淨。猶生迷惑。此雖不淨餘者應淨。</a><a name="0834b09" id="0834b09">猶如野干看緊叔迦華。問曰。何故論初先</a><a name="0834b10" id="0834b10">說顛倒。答曰。為知不顛倒法相故我先已說。</a><a name="0834b11" id="0834b11">欲令弟子解真實故。以不顛倒心安隱易解。</a><a name="0834b12" id="0834b12">是故論初先說顛倒。問曰。為當但有此離我</a><a name="0834b13" id="0834b13">等諸有漏法。更有餘耶。答曰。更有</a><a name="0834b14" id="0834b14"><p class='lg'>　　若處生煩惱　　　是聖說有漏</a><br><a name="0834b15" id="0834b15">　　以彼漏名故　　　慧者說煩惱　</p></a><a name="0834b16" id="0834b16"><p>若處生煩惱是聖說有漏者。若依若聚若緣。</a><a name="0834b17" id="0834b17">若眾生數非眾生數。生身見等煩惱是法說</a><a name="0834b18" id="0834b18">有漏。問曰何故。答曰。以彼漏名故慧者說煩</a><a name="0834b19" id="0834b19">惱。觀察煩惱為作漏名。故以彼法生於煩惱。</a><a name="0834b20" id="0834b20">依漏起故名為有漏。如有怖道有毒食等。應</a><a name="0834b21" id="0834b21">如是說。若事屬漏。為漏所攝。彼名有漏。此</a><a name="0834b22" id="0834b22">說無漏緣生煩惱。非無漏法屬於煩惱為煩</a><a name="0834b23" id="0834b23">惱攝。無漏法但緣生煩惱。問曰。漏義云何。</a><a name="0834b24" id="0834b24">答曰。從有頂下至無間獄。於其中間六入瘡</a><a name="0834b25" id="0834b25">漏。是故名漏猶如瘡漏。又留住生死故名為</a><a name="0834b26" id="0834b26">漏。問曰。此更有名耶。答曰。更有</a><a name="0834b27" id="0834b27"><p class='lg'>　　亦名有煩惱　　　取蔭及有諍</a><br><a name="0834b28" id="0834b28">　　煩取諍生故　　　知彼自性說　</p></a><a name="0834b29" id="0834b29"><p>亦名有煩惱取蔭及有諍者。是有漏法。亦名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280834a.htm'><img src='up.gif' border=0></a>
<a href='T280834c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>