<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0493a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷27)</font> 辯緣起品第三之一 <font face='Arial'>T29, p0493a</h2></font><hr>
<span class='old'>
</a><a name="0492c28" id="0492c28">言。故不重述。此生支後至當受支。中間諸位。</a><a name="0492c29" id="0492c29">總名老死。即如現在名色六處觸受四支。於</span><a name="0493a01" id="0493a01">未來生如是四位。名為老死。為令厭捨欣當</a><a name="0493a02" id="0493a02">有心。以老死名。顯當過患。若今世識。即未</a><a name="0493a03" id="0493a03">來生。今識為緣。但生名色。生應非遍為老</a><a name="0493a04" id="0493a04">死緣。或老死名。非通四位。故至當受。名老死</a><a name="0493a05" id="0493a05">言。應更思擇。此無有失。老死支名。定通四</a><a name="0493a06" id="0493a06">位。隨容有故。說以生為緣以一一支皆名老</a><a name="0493a07" id="0493a07">死故。於老死位。說有四支顯未來生。亦如現</a><a name="0493a08" id="0493a08">在。得有前後為因果義。如何知佛以老死聲。</a><a name="0493a09" id="0493a09">總說當來名色等四。佛於緣起後際果中。已</a><a name="0493a10" id="0493a10">說一支。唯餘四故。如是正顯。於三生中具十</a><a name="0493a11" id="0493a11">二支有輪無始。過此更說。則為唐捐。說十二</a><a name="0493a12" id="0493a12">支義圓滿故。若謂當果唯應說生於義已周</a><a name="0493a13" id="0493a13">說餘無用。此亦非理。若但說生。後際果中。未</a><a name="0493a14" id="0493a14">遍說故。如過去世二支為因。招現在果已圓</a><a name="0493a15" id="0493a15">滿說。如是現世三支為因。招未來果。亦應具</a><a name="0493a16" id="0493a16">說。為顯後際如前際故。若異此者。教成減失。</a><a name="0493a17" id="0493a17">以不遍說後際果故。或愚者聞毘瑟笯等諸</a><a name="0493a18" id="0493a18">天世界。若得往生。彼唯有生無老無死。聞已</a><a name="0493a19" id="0493a19">造集種種邪因。如來說生皆有老死。為遮遏</a><a name="0493a20" id="0493a20">彼求生方便。故於當果。不但說生。彼上座言。</a><a name="0493a21" id="0493a21">世尊非以老死聲說當來四支。以老死名無</a><a name="0493a22" id="0493a22">差別故。又契經說乃至死故。彼言非理。前已</a><a name="0493a23" id="0493a23">說故。謂前已說後際果中。已說一支唯餘四</a><a name="0493a24" id="0493a24">故。四支雖別。老死義通。故以一名說四無失。</a><a name="0493a25" id="0493a25">如是而說。顯前後際因果相應。不增不減。若</a><a name="0493a26" id="0493a26">過四位。立老死支。所說便增。無所詮故。亦名</a><a name="0493a27" id="0493a27">為減。不遍說故。由是老死定攝四支。乃至死</a><a name="0493a28" id="0493a28">言。亦無有失。前際業果。死為後邊。非越四支</a><a name="0493a29" id="0493a29">別有老死。後際業果。理亦應然。除初位生。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290492c.htm'><img src='up.gif' border=0></a>
<a href='T290493b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>