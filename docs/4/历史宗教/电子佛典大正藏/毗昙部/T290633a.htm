<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0633a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷52)</font> 辯隨眠品第五之一 <font face='Arial'>T29, p0633a</h2></font><hr>
<span class='old'>
</a><a name="0632c28" id="0632c28">有有已還無。如何為喻。若我亦許自相本無。</a><a name="0632c29" id="0632c29">或汝亦言自相本有義則是一。豈應為喻。喻</span><a name="0633a01" id="0633a01">謂彼此分異分同。今於此中所引喻者。謂法</a><a name="0633a02" id="0633a02">相續自相雖同。而於其中非無差別。自相差</a><a name="0633a03" id="0633a03">別體無有異。且舉自相相續恒存。不論法體</a><a name="0633a04" id="0633a04">住與不住。其中差別待緣而有。故非恒時許</a><a name="0633a05" id="0633a05">有差別。汝雖許法本無而生。不許念念有別</a><a name="0633a06" id="0633a06">相起。如何不應為同法喻。然汝許法前後剎</a><a name="0633a07" id="0633a07">那自相雖同而有差別。我亦許法前後位中。</a><a name="0633a08" id="0633a08">自相雖同而有差別。故為同喻其理善成。由</a><a name="0633a09" id="0633a09">此已成作用與體。雖無有異而此作用待緣</a><a name="0633a10" id="0633a10">而生。非法自體待緣生故。本無今有有已還</a><a name="0633a11" id="0633a11">無。亦善釋通契經所說。本無今有亦善符順。</a><a name="0633a12" id="0633a12">有去來經亦善遣除應常住難。以有為法體</a><a name="0633a13" id="0633a13">雖恒存。而位差別有變異故。此位差別從緣</a><a name="0633a14" id="0633a14">而生。一剎那後必無有住。由此法體亦是無</a><a name="0633a15" id="0633a15">常。以與差別體無異故。要於有法變異可成。</a><a name="0633a16" id="0633a16">非於無中可有變異。如是所立世義善成。經</a><a name="0633a17" id="0633a17">主於中復作是說。若爾所立世義便壞。謂若</a><a name="0633a18" id="0633a18">作用即是法體。體既恒有用亦應然。何得有</a><a name="0633a19" id="0633a19">時名為過未。故彼所立世義不成。此與我宗</a><a name="0633a20" id="0633a20">不相關預。謂我不說作用即體。如何令用與</a><a name="0633a21" id="0633a21">體俱恒。又我不言用所附體。一切時有即名</a><a name="0633a22" id="0633a22">過未。如何所立世義不成。汝說云何如我宗</a><a name="0633a23" id="0633a23">說。諸有為法差別作用。未已生位名為未來。</a><a name="0633a24" id="0633a24">此纔已生名為現在。此若已息名為過去。差</a><a name="0633a25" id="0633a25">別作用與所附體不可說異。如法相續如有</a><a name="0633a26" id="0633a26">為法。剎那剎那無間而生名為相續。此非異</a><a name="0633a27" id="0633a27">法無別體故亦非即法。勿一剎那有相續故</a><a name="0633a28" id="0633a28">不可說無。見於相續有所作故。如是現在差</a><a name="0633a29" id="0633a29">別作用。非異於法無別體故亦非即法。有有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290632c.htm'><img src='up.gif' border=0></a>
<a href='T290633b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>