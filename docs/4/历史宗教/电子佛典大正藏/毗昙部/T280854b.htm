<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1551 阿毘曇心論經 0854b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1551 阿毘曇心論經</font> <font face='Arial'>(卷4)</font> 智品第六 <font face='Arial'>T28, p0854b</h2></font><hr>
<span class='old'>
</a><a name="0854a28" id="0854a28">息故。如來解縛法降伏煩惱。力士眾咸慶快。</a><a name="0854a29" id="0854a29">心得自在。首繫解脫絹。如王登祚諸方萬姓</span><a name="0854b01" id="0854b01">貢上珍寶盡難勝。煩惱怨離殺怨家故。一切</a><a name="0854b02" id="0854b02">國土人皆歸伏。彼先雖得下地功德。有煩惱</a><a name="0854b03" id="0854b03">相續故不明淨。今除煩惱盡故功德明淨。及</a><a name="0854b04" id="0854b04">入出定心成就。是故熏修。若住欲界得阿羅</a><a name="0854b05" id="0854b05">漢果法或如是。若住色界得阿羅漢者。彼二</a><a name="0854b06" id="0854b06">界功德修進滿足。是故一界生。如是地地</a><a name="0854b07" id="0854b07">應當知。問曰。無學初心何智相應。答曰。此是</a><a name="0854b08" id="0854b08">隨順智。此隨順智相應。彼作如是意。我生已</a><a name="0854b09" id="0854b09">盡。非想非非想處陰取此中生彼人緣彼。何</a><a name="0854b10" id="0854b10">以故。最後斷故。是故彼苦比智或集比智。問</a><a name="0854b11" id="0854b11">曰。世尊說若見智慧。此為一為異耶。答曰。彼</a><a name="0854b12" id="0854b12">是慧性。世尊觀因緣故。故如是說</a><a name="0854b13" id="0854b13"><p class='lg'>　　諸忍則非智　　　盡無生非見</a><br><a name="0854b14" id="0854b14">　　若餘諸聖慧　　　當知三種性　</p></a><a name="0854b15" id="0854b15"><p>諸忍則非智者。八無間等忍非智。何以故。不</a><a name="0854b16" id="0854b16">決定故。決定義是智義。忍不決定。自品對治</a><a name="0854b17" id="0854b17">疑隨生故。忍者求欲轉。智者求欲斷。是故忍</a><a name="0854b18" id="0854b18">非智。盡無生非見者。盡無生二智能見示故。</a><a name="0854b19" id="0854b19">慧決定故。智何故非見。無求故中平故。若餘</a><a name="0854b20" id="0854b20">諸聖慧當知三種性者。餘無漏慧事見智慧</a><a name="0854b21" id="0854b21">性</a><a name="0854b22" id="0854b22"><p class='lg'>　　若善有漏智　　　在意則是見</a><br><a name="0854b23" id="0854b23">　　煩惱見是智　　　此及餘說慧　</p></a><a name="0854b24" id="0854b24"><p>若善有漏智在意則是見者。善有漏意地智</a><a name="0854b25" id="0854b25">能求故亦說見。煩惱見是智者。若煩惱見自</a><a name="0854b26" id="0854b26">性。謂身見等彼從測量。思覺轉故推求故名</a><a name="0854b27" id="0854b27">見。彼決定故名智。此及餘說慧者。若已說者。</a><a name="0854b28" id="0854b28">見事慧事。及餘未說者。如無記意地五見。外</a><a name="0854b29" id="0854b29">穢污意地及五識身相應。所有智一切是慧。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280854a.htm'><img src='up.gif' border=0></a>
<a href='T280854c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>