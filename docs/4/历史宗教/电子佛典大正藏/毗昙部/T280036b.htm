<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0036b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷5)</font> 雜犍度智品第二 <font face='Arial'>T28, p0036b</h2></font><hr>
<span class='old'>
</a><a name="0036a28" id="0036a28">禪地他心智。同有漏。同無漏。同是法智分。同</a><a name="0036a29" id="0036a29">是比智分。問曰。彼云何相緣。答曰。俱緣彼</span><a name="0036b01" id="0036b01">心。不緣彼心所緣。若緣心所緣。是則自緣心。</a><a name="0036b02" id="0036b02">不名緣他心。問曰。此中為說何等知他心智。</a><a name="0036b03" id="0036b03">答曰。此中說得證他心智通者。問曰。亦更有</a><a name="0036b04" id="0036b04">餘能知他心智。此中何以不說。答曰。或有說</a><a name="0036b05" id="0036b05">者。彼作經者意欲爾。乃至廣說。復有說者。此</a><a name="0036b06" id="0036b06">應說而不說者。當知此義是有餘之說。復有</a><a name="0036b07" id="0036b07">說者。此中說名義俱好者。復有說者。若體性</a><a name="0036b08" id="0036b08">是通。若體性是修。若是離欲得。若是四支五</a><a name="0036b09" id="0036b09">支禪果。此中說之。復有說者。若智知他心。如</a><a name="0036b10" id="0036b10">實無謬是中說之。因此事故。擾動智海。如二</a><a name="0036b11" id="0036b11">心展轉相緣。諸數法亦如是。亦應分別五識</a><a name="0036b12" id="0036b12">種界善染污不隱沒無記威儀工巧。彼五識</a><a name="0036b13" id="0036b13">不能展轉相緣。各行境界故。意識能展轉相</a><a name="0036b14" id="0036b14">緣。緣一切法故。苦諦所斷心。與集諦所斷心。</a><a name="0036b15" id="0036b15">能展轉相緣。苦諦所斷心。與修道所斷心。展</a><a name="0036b16" id="0036b16">轉相緣。集諦所斷心。與修道斷心。展轉相</a><a name="0036b17" id="0036b17">緣。滅諦所斷。有漏緣使展轉相緣。亦能緣無</a><a name="0036b18" id="0036b18">漏緣使。無漏緣使不能緣有漏緣使。道諦所</a><a name="0036b19" id="0036b19">斷有漏緣使。展轉相緣。亦能緣無漏緣使。無</a><a name="0036b20" id="0036b20">漏緣使不能緣有漏緣使。無漏緣使於道展</a><a name="0036b21" id="0036b21">轉相緣。修道所斷善不善隱沒無記。能緣五</a><a name="0036b22" id="0036b22">行所斷心。其餘修道所斷。展轉相緣不斷心。</a><a name="0036b23" id="0036b23">如苦忍苦智。集忍集智。能緣五行所斷心道</a><a name="0036b24" id="0036b24">緣道。隨其所應展轉相緣。界者欲界色界。展</a><a name="0036b25" id="0036b25">轉相緣。欲界不繫法展轉相緣。欲界無色界</a><a name="0036b26" id="0036b26">無展轉相緣。色界無色界及不繫心展轉相</a><a name="0036b27" id="0036b27">緣。善者能緣三種。善染污不隱沒無記。染污</a><a name="0036b28" id="0036b28">能緣三種。善染污不隱沒無記。善報無記心</a><a name="0036b29" id="0036b29">緣三種。善染污不隱沒無記。不善報無記無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280036a.htm'><img src='up.gif' border=0></a>
<a href='T280036c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>