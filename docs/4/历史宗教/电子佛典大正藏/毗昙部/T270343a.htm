<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0343a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷66)</font> 結蘊第二中有情納息第三之一 <font face='Arial'>T27, p0343a</h2></font><hr>
<span class='old'>
</a><a name="0342c28" id="0342c28">家法趣於非家。剃除鬚髮被服袈裟。以正</a><a name="0342c29" id="0342c29">信心受持淨戒。勝義者。謂於四聖諦能正</span><a name="0343a01" id="0343a01">了知。初出家時已能隨學世俗佛行。既出家</a><a name="0343a02" id="0343a02">已精進修行。復能隨學勝義佛行。復次勸出</a><a name="0343a03" id="0343a03">家者。即是勸人入佛法海故經偏說。謂若</a><a name="0343a04" id="0343a04">有人棄捨家法淨信出家。即名初入諸佛</a><a name="0343a05" id="0343a05">法海。若盡諸漏證般涅槃。名究竟入諸佛</a><a name="0343a06" id="0343a06">法海。復次勸出家者。即是勸人決定趣入</a><a name="0343a07" id="0343a07">真解脫路故經偏說。如契經說。諸出家者。</a><a name="0343a08" id="0343a08">於四聖諦定得如實智見現觀。復次勸出</a><a name="0343a09" id="0343a09">家者。即是勸人決定當得三種律儀謂。別</a><a name="0343a10" id="0343a10">解脫律儀。靜慮律儀。無漏律儀。故經偏說。復</a><a name="0343a11" id="0343a11">次勸出家者。即是勸人決定當得三種善</a><a name="0343a12" id="0343a12">蘊。謂戒蘊定蘊慧蘊。故經偏說。如三善蘊</a><a name="0343a13" id="0343a13">如是三學三修三淨應知亦爾。復次勸出</a><a name="0343a14" id="0343a14">家者。即是勸人決定當得三種正道謂見</a><a name="0343a15" id="0343a15">道修道無學道故經偏說。如三正道三地亦</a><a name="0343a16" id="0343a16">爾。復次勸出家者。即是勸人決定當得三</a><a name="0343a17" id="0343a17">無漏根。謂未知當知根已知根具知根故經</a><a name="0343a18" id="0343a18">偏說。復次勸出家者。即是勸人如應當得</a><a name="0343a19" id="0343a19">三種菩提。謂聲聞菩提獨覺菩提無上菩提。</a><a name="0343a20" id="0343a20">故經偏說。復次勸出家者。即是勸人決定</a><a name="0343a21" id="0343a21">當得三種牟尼。謂身牟尼語牟尼意牟尼</a><a name="0343a22" id="0343a22">故經偏說。如三寂靜三清淨亦爾。復次勸</a><a name="0343a23" id="0343a23">出家者。即是勸人身心遠離故經偏說。謂出</a><a name="0343a24" id="0343a24">家時身便少事。身少事故心亦少事。由斯遠</a><a name="0343a25" id="0343a25">離煩惱惡業。復次勸出家者即是勸人身心</a><a name="0343a26" id="0343a26">離垢故經偏說。謂出家時身便清淨。身清淨</a><a name="0343a27" id="0343a27">故心亦清淨。身心淨故煩惱業垢速得除滅。</a><a name="0343a28" id="0343a28">復次勸出家者。即是勸人身心妙好故經偏</a><a name="0343a29" id="0343a29">說。謂出家時身便妙好。身妙好故心亦妙好。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270342c.htm'><img src='up.gif' border=0></a>
<a href='T270343b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>