<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0079c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷16)</font> 雜蘊第一中智納息第二之一 <font face='Arial'>T27, p0079c</h2></font><hr>
<span class='old'>
</a><a name="0079b28" id="0079b28">是諸法皆悉能招非欣愛樂不可意果。如是</a><a name="0079b29" id="0079b29">等經說撤行因。又契經說無處無容身語</span><a name="0079c01" id="0079c01">意惡行受可愛異熟。有處有容彼受不可</a><a name="0079c02" id="0079c02">愛異熟。如是等經說異熟因。又契經說。二</a><a name="0079c03" id="0079c03">因二緣能生正見。謂他音聲及內如理作意。</a><a name="0079c04" id="0079c04">如是等經說能作因。故此六因是佛所說。是</a><a name="0079c05" id="0079c05">故尊者依經作論</a><a name="0079c06" id="0079c06"><p>云何相應因乃至廣說。問何故作此論。答為</a><a name="0079c07" id="0079c07">止他宗顯正理故。謂或有執心心所法。前</a><a name="0079c08" id="0079c08">後而生非一時起。如譬喻者。彼作是說。心</a><a name="0079c09" id="0079c09">心所法依諸因緣前後而生。譬如商侶涉</a><a name="0079c10" id="0079c10">嶮隘路。一一而度無二並行。心心所法亦復</a><a name="0079c11" id="0079c11">如是。眾經和合一一而生。所待眾緣各有</a><a name="0079c12" id="0079c12">異故。阿毘達磨諸論師言。心心所法有別因</a><a name="0079c13" id="0079c13">故。可說眾緣和合有異有別因故。可說</a><a name="0079c14" id="0079c14">眾緣和合無異。謂心心所各各別。有生住異</a><a name="0079c15" id="0079c15">滅和合而生。是故可說和合有異。同依一</a><a name="0079c16" id="0079c16">根同緣一境而得生故。可說一切和合無</a><a name="0079c17" id="0079c17">異。是故一切心心所法。隨其所應俱時而</a><a name="0079c18" id="0079c18">起。或復有執諸法各與自性相應非與他</a><a name="0079c19" id="0079c19">性。彼作是說相喜樂義是相應義。無法與</a><a name="0079c20" id="0079c20">法共相喜樂。猶如自性與自性者。阿毘</a><a name="0079c21" id="0079c21">達磨諸論師言。二事和合可說相應。非於</a><a name="0079c22" id="0079c22">一物有相應義。亦無自體喜樂自體。能緣</a><a name="0079c23" id="0079c23">所緣有差別故。或復有執自性於自性非</a><a name="0079c24" id="0079c24">相應非不相應彼作是說要與他合方名</a><a name="0079c25" id="0079c25">相應。自於自性無他義故不名相應。互相</a><a name="0079c26" id="0079c26">喜樂是相應義。自於自性深喜樂故非不</a><a name="0079c27" id="0079c27">相應。阿毘達磨諸論師言。無有自性喜樂</a><a name="0079c28" id="0079c28">自性義如前說</a><a name="0079c29" id="0079c29"><p>或復有執。力任持義是相應義。彼作是說若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270079b.htm'><img src='up.gif' border=0></a>
<a href='T270080a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>