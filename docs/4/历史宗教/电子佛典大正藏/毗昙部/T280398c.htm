<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0398c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷56)</font> 智揵度修智品第三之二 <font face='Arial'>T28, p0398c</h2></font><hr>
<span class='old'>
</a><a name="0398b28" id="0398b28">漏。復次三諦是有邊法。如說。五取陰邊。五取</a><a name="0398b29" id="0398b29">陰集邊。五取陰滅邊。問曰。若然者因論生論。</span><a name="0398c01" id="0398c01">何故三諦說有邊。道諦不說有邊耶。答曰。此</a><a name="0398c02" id="0398c02">中邊義。廣如說見道邊等智處。復次有已生</a><a name="0398c03" id="0398c03">苦。有未生苦。有已生苦因。有未生苦因。有</a><a name="0398c04" id="0398c04">已生苦滅。有未生苦滅。諸已生苦未生苦。已</a><a name="0398c05" id="0398c05">生苦因。未生苦因。已生苦滅。未生苦滅。誰</a><a name="0398c06" id="0398c06">能知斷證耶。謂是道諦</a><a name="0398c07" id="0398c07"><p>問曰。世尊何故廣分別智所知耶。答曰。欲令</a><a name="0398c08" id="0398c08">失道者。還知道故。作如是說。復次此所說為</a><a name="0398c09" id="0398c09">愛行人。佛作是說。汝等應觀此陰味及過患。</a><a name="0398c10" id="0398c10">若見此陰味及過患者。不久當得盡漏</a><a name="0398c11" id="0398c11"><p>問曰。何故見道中。先觀苦後觀集。修道中。先</a><a name="0398c12" id="0398c12">觀集後觀苦耶。答曰。隨順有二種。一見道</a><a name="0398c13" id="0398c13">隨順。二所說隨順。如見道隨順。先觀苦後觀</a><a name="0398c14" id="0398c14">集。如所說隨順。先觀集後觀苦。見道次第所</a><a name="0398c15" id="0398c15">說次第亦如是</a><a name="0398c16" id="0398c16"><p>問曰。色集色味。有何差別。答曰。名即差別。</a><a name="0398c17" id="0398c17">是名色集。是名色味。復次色集是意地。色味</a><a name="0398c18" id="0398c18">通六識身。復次集是染污不染污。味是染污。</a><a name="0398c19" id="0398c19">復次集在三界。味在欲界。問曰。陰為有多種</a><a name="0398c20" id="0398c20">集。為有一種集。若有多種集者。施設經說云何</a><a name="0398c21" id="0398c21">通。如說。此愛是過去未來現在苦因苦本苦</a><a name="0398c22" id="0398c22">緣。若一種者此經云何通。如說。喜愛集是色</a><a name="0398c23" id="0398c23">集。觸集是三陰集。名色集是識集。答曰。應作</a><a name="0398c24" id="0398c24">是說。有所以是多種集。有所以是一種集。為</a><a name="0398c25" id="0398c25">說近因故。是多種集。為說遠因故。是一種集。</a><a name="0398c26" id="0398c26">如近因遠因。此身他身亦如是。復次此中說三</a><a name="0398c27" id="0398c27">種集。一煩惱集。二苦集。三業集。喜愛集色集。</a><a name="0398c28" id="0398c28">是說煩惱集。觸集三陰集。是說苦集。名色集</a><a name="0398c29" id="0398c29">識集。是說業集。此中說名色是業。如煩惱集<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280398b.htm'><img src='up.gif' border=0></a>
<a href='T280399a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>