<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0102c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷19)</font> 分別隨眠品第五之一 <font face='Arial'>T29, p0102c</h2></font><hr>
<span class='old'>
</a><a name="0102b28" id="0102b28">所有隨眠所緣隨增理。如衣潤濕埃塵隨住。</a><a name="0102b29" id="0102b29">非諸無漏及上地法為諸下身見愛攝為己</span><a name="0102c01" id="0102c01">有故緣彼下惑非所緣隨增。住下地心求</a><a name="0102c02" id="0102c02">上地等。是善法欲非謂隨眠。聖道涅槃及上</a><a name="0102c03" id="0102c03">地法與能緣彼下惑相違故。彼二亦無所</a><a name="0102c04" id="0102c04">緣隨增理。如於炎石足不隨住。有說。隨眠</a><a name="0102c05" id="0102c05">是隨順義。非無漏上境順。諸下隨眠故。雖</a><a name="0102c06" id="0102c06">是所緣而無隨增理。如風病者服乾澀藥</a><a name="0102c07" id="0102c07">病者於藥非所隨增。已約所緣辯隨增</a><a name="0102c08" id="0102c08">義。今次應辯相應隨增。謂隨何隨眠於自</a><a name="0102c09" id="0102c09">相應法由相應故於彼隨增。諸說隨增。謂</a><a name="0102c10" id="0102c10">至未斷故。初頌首標未斷言。頗有隨眠</a><a name="0102c11" id="0102c11">不緣無漏不緣上界而彼隨增但於相應</a><a name="0102c12" id="0102c12">非所緣不。有。謂緣上地諸遍行隨眠。九十</a><a name="0102c13" id="0102c13">八隨眠中幾不善幾無記。頌曰</a><a name="0102c14" id="0102c14"><p class='lg'>　　上二界隨眠　　　及欲身邊見</a><br><a name="0102c15" id="0102c15">　　彼俱癡無記　　　此餘皆不善　</p></a><a name="0102c16" id="0102c16"><p>論曰。色無色界一切隨眠唯無記性。以染污</a><a name="0102c17" id="0102c17">法若是不善有苦異熟。苦異熟果上二界無。</a><a name="0102c18" id="0102c18">他逼惱因彼定無故。身邊二見及相應癡欲</a><a name="0102c19" id="0102c19">界繫者亦無記性。所以者何。此與施等不</a><a name="0102c20" id="0102c20">相違故。為我當樂現在勤脩施戒等故。執</a><a name="0102c21" id="0102c21">斷邊見能順解脫。故世尊說。於諸外道諸</a><a name="0102c22" id="0102c22">見趣中此見最勝。謂我不有我所亦不有。</a><a name="0102c23" id="0102c23">我當不有我所當不有。又此二見迷自事</a><a name="0102c24" id="0102c24">故。非欲逼害他有情故。若爾貪求天上快</a><a name="0102c25" id="0102c25">樂及起我慢例亦應然。先軌範師作如</a><a name="0102c26" id="0102c26">是說。俱生身見是無記性。如禽獸等身見現</a><a name="0102c27" id="0102c27">行。若分別生是不善性。餘欲界繫一切隨眠</a><a name="0102c28" id="0102c28">與上相違皆不善性。於上所說不善惑中。幾</a><a name="0102c29" id="0102c29">是不善根。幾非不善根。頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290102b.htm'><img src='up.gif' border=0></a>
<a href='T290103a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>