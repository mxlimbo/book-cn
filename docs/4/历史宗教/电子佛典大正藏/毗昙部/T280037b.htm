<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0037b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷6)</font> 雜犍度智品第二 <font face='Arial'>T28, p0037b</h2></font><hr>
<span class='old'>
</a><a name="0037a28" id="0037a28">得有二。答曰。無第二次第緣。是名展轉更相</a><a name="0037a29" id="0037a29">答義。如現在有一次第緣。未來生一心。是中</span><a name="0037b01" id="0037b01">應說。如園中閉眾多羊門俠少。喻如羊</a><a name="0037b02" id="0037b02">園俠小門中一一羊出。彼心心法生亦復</a><a name="0037b03" id="0037b03">如是。現在一剎那與未來剎那開次。設現在</a><a name="0037b04" id="0037b04">世有眾多剎那者。則與未來眾多剎那開次。</a><a name="0037b05" id="0037b05">以無故現在一剎那與未來一剎那開次。作義</a><a name="0037b06" id="0037b06">者說曰。以何等故二心不俱生。答曰。或有說</a><a name="0037b07" id="0037b07">者。如命根是一剎那。依命根心亦一剎那。是</a><a name="0037b08" id="0037b08">故不俱。復有說者。如身根是一剎那。依身根</a><a name="0037b09" id="0037b09">心亦一剎那。是故不俱。復有說者。若二心俱</a><a name="0037b10" id="0037b10">生。則心不可調伏。如今一心猶剛強難伏。何</a><a name="0037b11" id="0037b11">況二心。復有說者。若二心俱生者。則一時有</a><a name="0037b12" id="0037b12">煩惱出要一心煩惱一心出要。若爾者則無</a><a name="0037b13" id="0037b13">解無離無乘。如是等過。復有說者。若二心俱</a><a name="0037b14" id="0037b14">生何妨有三。若有三者則三界身可一時受。</a><a name="0037b15" id="0037b15">若三界一時受身則破界。若界破一人亦是</a><a name="0037b16" id="0037b16">欲界亦是色界無色界。若然則無解脫。乃至</a><a name="0037b17" id="0037b17">廣說。若三心俱生何妨有四。若有四心則可</a><a name="0037b18" id="0037b18">一時受四生身。若然者則壞四生。一身亦是</a><a name="0037b19" id="0037b19">胎生亦是卵生亦是濕生亦是化生。則無解</a><a name="0037b20" id="0037b20">脫。乃至廣說。復有說者。若四俱生何妨有五。</a><a name="0037b21" id="0037b21">若有五者則可一時受五道身。若然者則五</a><a name="0037b22" id="0037b22">道壞。若五道壞地獄身乃至即是天身。乃至</a><a name="0037b23" id="0037b23">廣說。若五俱生何妨有六。若有者則可一時</a><a name="0037b24" id="0037b24">緣六根義。乃至廣說。若不妨六乃至百千未</a><a name="0037b25" id="0037b25">來世中一時俱生。一剎那生一剎那滅。若然</a><a name="0037b26" id="0037b26">則無未來。以有未來則有現在。以有現在則</a><a name="0037b27" id="0037b27">有過去。若無未來則無現在。若無現在則無</a><a name="0037b28" id="0037b28">過去。若無過去則無有為。若無有為則無無</a><a name="0037b29" id="0037b29">為。若無有為無為則無一切諸法。有如是等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280037a.htm'><img src='up.gif' border=0></a>
<a href='T280037c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>