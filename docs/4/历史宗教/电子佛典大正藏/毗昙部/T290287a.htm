<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0287a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷19)</font> 分別慧品第七之一 <font face='Arial'>T29, p0287a</h2></font><hr>
<span class='old'>
</a><a name="0286c28" id="0286c28">復有垢。如應知自相。釋曰。若有流他心智。是</a><a name="0286c29" id="0286c29">自所應知心及心法如。如彼相思想亦爾。能</span><a name="0287a01" id="0287a01">取別相為境故。此二種偈曰。緣一物為境。釋</a><a name="0287a02" id="0287a02">曰。是時若緣心為境。不能緣心法為境。若緣</a><a name="0287a03" id="0287a03">受不能緣想。如此等。若爾云何佛世尊說。若</a><a name="0287a04" id="0287a04">心有欲如實能知。此心有欲。如此等心及心</a><a name="0287a05" id="0287a05">法。不得一時取。譬如衣及衣垢非俱時取故。</a><a name="0287a06" id="0287a06">有欲心者。有欲有二種。一相雜有欲。二相應</a><a name="0287a07" id="0287a07">有欲。此中若心與欲相雜。由二義有欲。若異</a><a name="0287a08" id="0287a08">此有流心由相應義。是故有欲。此經中所說</a><a name="0287a09" id="0287a09">有欲。是相應有欲。若欲對治說名無欲。餘師</a><a name="0287a10" id="0287a10">說如此。何以故。若與欲相應說名無欲。何有</a><a name="0287a11" id="0287a11">與別惑相雜亦應成無欲。是義不然。何以</a><a name="0287a12" id="0287a12">故。此心非欲對治故。若無染污心。非有欲非</a><a name="0287a13" id="0287a13">無欲。不應成無欲如此等。是故與欲相應心。</a><a name="0287a14" id="0287a14">此中說名有欲。乃至有癡無癡等。應知亦爾。</a><a name="0287a15" id="0287a15">略心者是善心。由境界少故。散心者是染污</a><a name="0287a16" id="0287a16">心。與散亂相應故。復次略心者與睡眠相應。</a><a name="0287a17" id="0287a17">散心者所餘有染污心。西國諸師說如此。毘</a><a name="0287a18" id="0287a18">婆沙師不許作此說。彼說。此一心亦略亦散。</a><a name="0287a19" id="0287a19">染污睡眠相應故。若爾則與阿毘達磨藏相</a><a name="0287a20" id="0287a20">違。彼藏云。若如實知略心。此智成四智。謂法</a><a name="0287a21" id="0287a21">智類智世俗智道智。下劣心者。是染污心。與</a><a name="0287a22" id="0287a22">懶惰相應故。上勝心者。是善心。與精進相</a><a name="0287a23" id="0287a23">應故。小行心者。是染污心。或善小淨品所</a><a name="0287a24" id="0287a24">治故。大行心者。翻於前心。由根價伴類隨從</a><a name="0287a25" id="0287a25">力少多故。何以故。若有染污心則與二根相</a><a name="0287a26" id="0287a26">應。若善心則與三善根相應。若染污心則少</a><a name="0287a27" id="0287a27">價。不由功用所成故。若善心則大價。由多功</a><a name="0287a28" id="0287a28">用所成故。若染污心。無未來同類修故。無多</a><a name="0287a29" id="0287a29">伴類若善心有過去未來同類修故。有多伴<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290286c.htm'><img src='up.gif' border=0></a>
<a href='T290287b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>