<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0104c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷14)</font> 雜揵度人品第三上 <font face='Arial'>T28, p0104c</h2></font><hr>
<span class='old'>
</a><a name="0104b29" id="0104b29">以何等故。入第四禪。入出息不迴耶。答曰麤</a><a name="0104b30" id="0104b30">心能起入出息。彼心心數法細故。復有說者。</span><a name="0104c01" id="0104c01">躁動心能起入出息。彼心不躁動。如人在煩</a><a name="0104c02" id="0104c02">鬧道行。便起於塵。彼亦如是。尊者和須蜜說</a><a name="0104c03" id="0104c03">曰。以何等故。入第四禪。入出息不迴耶。以入</a><a name="0104c04" id="0104c04">第四禪者。身諸毛孔合。以無所依故。入出息</a><a name="0104c05" id="0104c05">不迴。尊者婆檀陀說曰。入第四禪。身不動搖</a><a name="0104c06" id="0104c06">彼心不動故。身亦不動。復有說者。欲界以愛</a><a name="0104c07" id="0104c07">境界故。令身心麤。初禪以覺觀故。第二禪以</a><a name="0104c08" id="0104c08">喜故。第三禪以樂故。第四禪中。永離如是法</a><a name="0104c09" id="0104c09">故入出息。有出息。有入出息地。有無入出</a><a name="0104c10" id="0104c10">息地。入息者來出息者去。四地中有入出息。</a><a name="0104c11" id="0104c11">四地者。謂欲界初禪二禪三禪。五地中。無入</a><a name="0104c12" id="0104c12">出息。五地者。謂第四禪及四無色定。問曰。住</a><a name="0104c13" id="0104c13">入出息地。無入出息地心現在前。為有入出</a><a name="0104c14" id="0104c14">息迴不耶。答曰不迴。問曰住不入出息地。入</a><a name="0104c15" id="0104c15">出息地心現在前。為有入出息迴不耶。答曰</a><a name="0104c16" id="0104c16">不迴。問曰若住入出息地身。入出息地心現</a><a name="0104c17" id="0104c17">在前。當言入出息迴。為以身故迴。為以心故</a><a name="0104c18" id="0104c18">迴耶。答曰或有說者。以身故迴。諸作是說。以</a><a name="0104c19" id="0104c19">身故迴者。生欲界中。欲界中心現在前。此身</a><a name="0104c20" id="0104c20">是欲界。入出息亦是欲界。從欲界心迴。即是</a><a name="0104c21" id="0104c21">此心所觀境界。生欲界中。初禪心現在前。身</a><a name="0104c22" id="0104c22">是欲界。入出息是欲界。從初禪心迴。即是彼</a><a name="0104c23" id="0104c23">心所觀境界。問曰若然者。此說云何通。如說</a><a name="0104c24" id="0104c24">欲界入出息。是初禪無礙道中滅。答曰欲界</a><a name="0104c25" id="0104c25">入出息。或從欲界心迴。或從初禪心迴。若從</a><a name="0104c26" id="0104c26">欲界心迴者滅。若從初禪心迴者現在前。復</a><a name="0104c27" id="0104c27">有說者。言滅者是數滅也。生欲界中。二禪三</a><a name="0104c28" id="0104c28">禪心現在前。身是欲界。入出息是欲界從二</a><a name="0104c29" id="0104c29">禪三禪心迴。即是彼心所觀境界。初禪初禪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280104b.htm'><img src='up.gif' border=0></a>
<a href='T280105a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>