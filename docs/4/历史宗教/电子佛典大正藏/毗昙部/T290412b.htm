<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0412b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷14)</font> 辯差別品第二之一 <font face='Arial'>T29, p0412b</h2></font><hr>
<span class='old'>
</a><a name="0412a28" id="0412a28">由此已遮空無我難。又即無常相。亦是苦相。</a><a name="0412a29" id="0412a29">體無常故。苦經所說故。又彼亦應遭如是難。</span><a name="0412b01" id="0412b01">若所生法。別有生緣。方得生者。應許苦法</a><a name="0412b02" id="0412b02">別待苦緣方得成苦。或所生法。應離生緣自</a><a name="0412b03" id="0412b03">然而生。猶如苦等。又前已說前說者何。如汝</a><a name="0412b04" id="0412b04">行中有時有者。必待餘法生用方成。如是我</a><a name="0412b05" id="0412b05">宗。一切時有。故法有性。不待因緣。苦無我</a><a name="0412b06" id="0412b06">等。應如有性滅應如生。要待餘法。故知別有</a><a name="0412b07" id="0412b07">能滅內因。離所滅法。名無常相。若謂諸行無</a><a name="0412b08" id="0412b08">別滅因。生亦應然。不待因有。此二與體俱異</a><a name="0412b09" id="0412b09">法故。或應說二差別所因。若言此二亦有差</a><a name="0412b10" id="0412b10">別。謂諸行生必待因故。現見生時遲速差別。</a><a name="0412b11" id="0412b11">若諸行滅。亦待因者。亦應滅時遲速有異。滅</a><a name="0412b12" id="0412b12">若如生。時有遲速。便違諸行剎那滅宗。故知</a><a name="0412b13" id="0412b13">無因自然而滅。無斯過失。滅因與行必俱有</a><a name="0412b14" id="0412b14">故。時無差別。生因與行。或俱不俱。雖時隔</a><a name="0412b15" id="0412b15">越。亦為因故。諸行生時。可有遲速。若諸行</a><a name="0412b16" id="0412b16">滅。不由因者。於正生時。應即滅壞。或應後</a><a name="0412b17" id="0412b17">位滅壞亦無。汝許前後同無因故。若謂此位</a><a name="0412b18" id="0412b18">諸行未生。何得難令即有滅者。是則應許生</a><a name="0412b19" id="0412b19">為滅因。要見有生方有滅故。既許諸行滅必</a><a name="0412b20" id="0412b20">待生。如何可言無因而滅。又由至教。證滅有</a><a name="0412b21" id="0412b21">因。如契經言。此法滅故。彼法亦滅。又說如</a><a name="0412b22" id="0412b22">是一切有因。故知諸行由因故滅。又諸有為</a><a name="0412b23" id="0412b23">相皆展轉為因。必由有生。方可滅故。必有滅</a><a name="0412b24" id="0412b24">法。方可生故。必由有住。方有異故。必由有</a><a name="0412b25" id="0412b25">異。住可遷故。復有責言。住因無故。法自然</a><a name="0412b26" id="0412b26">滅。何用滅因。此責非理。唯說前生為因論者。</a><a name="0412b27" id="0412b27">因正有時。未有所起。彼執未來體是無故。後</a><a name="0412b28" id="0412b28">果生位。前因已無。雖無住因。何妨有住。故</a><a name="0412b29" id="0412b29">彼所說。非無滅因。又先已辯住相為因。諸行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290412a.htm'><img src='up.gif' border=0></a>
<a href='T290412c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>