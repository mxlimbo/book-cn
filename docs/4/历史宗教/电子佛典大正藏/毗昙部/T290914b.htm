<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0914b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷29)</font> 辯賢聖品第七之一 <font face='Arial'>T29, p0914b</h2></font><hr>
<span class='old'>
</a><a name="0914a28" id="0914a28">善知病愈。四善知良藥。如來亦爾。為大醫</a><a name="0914a29" id="0914a29">王。如實了知苦集滅道。故加行位依此次觀。</span><a name="0914b01" id="0914b01">現觀位中觀次亦爾。由加行力所引發故。如</a><a name="0914b02" id="0914b02">縱心誦先所誦文。故列聖諦名隨現觀。次第</a><a name="0914b03" id="0914b03">現等覺。故立現觀名。正覺所緣。故唯無漏。此</a><a name="0914b04" id="0914b04">覺真淨。故得正名。此聖諦名為目何義。聖者</a><a name="0914b05" id="0914b05">諦故得聖諦名。謂唯聖者於此四諦能以聖</a><a name="0914b06" id="0914b06">行聖智實觀。異生不然。故名聖諦。唯受一分</a><a name="0914b07" id="0914b07">是苦自體。所餘並非。如何可言諸有漏行皆</a><a name="0914b08" id="0914b08">是苦諦。頌曰</a><a name="0914b09" id="0914b09"><p class='lg'>　　苦由三苦合　　　如所應一切</a><br><a name="0914b10" id="0914b10">　　可意非可意　　　餘有漏行法　</p></a><a name="0914b11" id="0914b11"><p>論曰。有三苦性。一苦苦性。二行苦性。三壞</a><a name="0914b12" id="0914b12">苦性。諸有漏行如其所應。與此三種苦性合</a><a name="0914b13" id="0914b13">故。皆是苦諦。亦無有失。所以者何。諸有漏</a><a name="0914b14" id="0914b14">行有三可意非可意餘。可意者何。謂諸樂受</a><a name="0914b15" id="0914b15">及彼資具。餘二類然。此中可意有漏行法。由</a><a name="0914b16" id="0914b16">壞苦合故名為苦。未離染者。於彼壞時。必定</a><a name="0914b17" id="0914b17">應生憂愁等故。以薄伽梵契經中言。諸樂受</a><a name="0914b18" id="0914b18">生時樂住時樂壞時苦。順樂受諸行如樂受。</a><a name="0914b19" id="0914b19">應知諸非可意有漏行法。由苦苦合故。名為</a><a name="0914b20" id="0914b20">苦苦受。自體及順苦法現前。必能惱身心</a><a name="0914b21" id="0914b21">故。以薄伽梵契經中言。諸苦受生時苦住時</a><a name="0914b22" id="0914b22">苦壞時樂順苦受諸行如苦受應知除此所餘</a><a name="0914b23" id="0914b23">有漏行法。由行苦合故名為苦。因緣所造皆</a><a name="0914b24" id="0914b24">是非常。有漏非常無非是苦。故有漏法皆是</a><a name="0914b25" id="0914b25">苦性。豈不一切有漏行法據此皆容是行苦</a><a name="0914b26" id="0914b26">性。不應但說非苦樂受。及彼資糧為行苦性。</a><a name="0914b27" id="0914b27">雖有此理。然於此中依不共故。作如是說。此</a><a name="0914b28" id="0914b28">三苦性其體是何。應定判言三受為體。由三</a><a name="0914b29" id="0914b29">受故順三受法。如應亦得三苦性名。道無漏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290914a.htm'><img src='up.gif' border=0></a>
<a href='T290914c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>