<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0446c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷19)</font> 九法品第十 <font face='Arial'>T26, p0446c</h2></font><hr>
<span class='old'>
</a><a name="0446b28" id="0446b28">情。超一切無所有處。入非想非非想處具足</a><a name="0446b29" id="0446b29">住。如非想非非想處天。是第九有情居。此中</span><a name="0446c01" id="0446c01">有色者。謂彼有情有色施設有色身有有色</a><a name="0446c02" id="0446c02">處有有色界有色蘊。故名有色。有情者。謂諦</a><a name="0446c03" id="0446c03">義勝義。雖諸有情不可獲不可得無所有非</a><a name="0446c04" id="0446c04">現有。而依蘊界處假立有情。諸想等想施設</a><a name="0446c05" id="0446c05">言說轉。謂有情人意生儒童命者生者養者</a><a name="0446c06" id="0446c06">士夫補特伽羅。故名有情。種種身者。謂彼有</a><a name="0446c07" id="0446c07">情有種種顯色。身種種相種種形。非一顯色</a><a name="0446c08" id="0446c08">非一相非一形故。名種種身。種種想者。謂彼</a><a name="0446c09" id="0446c09">有情有樂想苦想不苦不樂想故名種種想。</a><a name="0446c10" id="0446c10">如人及一分天者。謂總顯示人及欲界天。故</a><a name="0446c11" id="0446c11">名如人及一分天。是第一者。漸次順次相續</a><a name="0446c12" id="0446c12">次第數為第一。有情居者。謂諸有情所居所住</a><a name="0446c13" id="0446c13">所依所止所樂生處即總顯示此中所有有漏</a><a name="0446c14" id="0446c14">色受想行識蘊名有情居。有色有情種種身</a><a name="0446c15" id="0446c15">者義如前說。一種想者。謂諸有情有時有分。</a><a name="0446c16" id="0446c16">於此世界劫將壞時。多往生上光音等天眾</a><a name="0446c17" id="0446c17">同分中。於彼具足意成色身。根無缺減支分</a><a name="0446c18" id="0446c18">圓滿。形顯清淨長壽久住。有時有分於此世</a><a name="0446c19" id="0446c19">界劫初成時。於下空中有空宮殿欻然而起。</a><a name="0446c20" id="0446c20">有一式種業福盡。從彼處沒生下梵世空</a><a name="0446c21" id="0446c21">宮殿中。獨一無侶長壽久住。時彼有情長時</a><a name="0446c22" id="0446c22">住已。欻然生愛及生不樂作如是念。云何當</a><a name="0446c23" id="0446c23">令諸餘有情。生我同分為我伴侶。當彼有情</a><a name="0446c24" id="0446c24">起此心願。有餘式種業福盡。復從彼沒生</a><a name="0446c25" id="0446c25">下梵宮。與前有情共為伴侶。時前生者便作</a><a name="0446c26" id="0446c26">是念。此有情類是我所化。我於此類及餘世</a><a name="0446c27" id="0446c27">間。是自在者作者化者。生者起者是真父祖。</a><a name="0446c28" id="0446c28">時諸有情亦作是念。我等有情是彼所化。彼</a><a name="0446c29" id="0446c29">於有情及世間物。是自在者作者化者生者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260446b.htm'><img src='up.gif' border=0></a>
<a href='T260447a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>