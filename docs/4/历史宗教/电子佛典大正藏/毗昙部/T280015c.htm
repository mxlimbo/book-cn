<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0015c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷2)</font> 雜犍度世第一法品之二 <font face='Arial'>T28, p0015c</h2></font><hr>
<span class='old'>
</a><a name="0015b28" id="0015b28">曰。有。依初禪得正決定。彼若命終。生第三禪</a><a name="0015b29" id="0015b29">以上。則不成就世第一法及解脫得</span><a name="0015c01" id="0015c01"><p>如經說。諸比丘。我不見一法速疾迴轉過於</a><a name="0015c02" id="0015c02">心者。難以喻知。乃至廣說。問曰。言速疾迴轉</a><a name="0015c03" id="0015c03">者。為於世耶為於緣耶。若於世者。一切有為</a><a name="0015c04" id="0015c04">法。亦隨世速疾迴轉。不但心也。若於緣者。諸</a><a name="0015c05" id="0015c05">心心數法受緣。亦速疾迴轉。不但心也。答曰。</a><a name="0015c06" id="0015c06">此中亦說世速疾迴轉。亦說緣速疾迴轉。謂</a><a name="0015c07" id="0015c07">一身中非謂一剎那也。若一剎那言速疾迴</a><a name="0015c08" id="0015c08">轉者。則有少分速疾迴轉。少分不速疾迴轉。</a><a name="0015c09" id="0015c09">亦無於緣速疾迴轉。所以者何。如說若法能</a><a name="0015c10" id="0015c10">緣彼法。或時不緣。無有是事。是以說世之與</a><a name="0015c11" id="0015c11">緣速疾迴轉。謂一身中非謂一剎那。彼一身</a><a name="0015c12" id="0015c12">中。或生善心或時染污。或時不隱沒無記。或</a><a name="0015c13" id="0015c13">依眼生。乃至依意生。若緣色生乃至緣法生。</a><a name="0015c14" id="0015c14">問曰。若於世於緣。名速疾迴轉者。心心數法。</a><a name="0015c15" id="0015c15">亦於世於緣。速疾迴轉。何以獨言心耶。答曰。</a><a name="0015c16" id="0015c16">或有說者。此是世尊有餘之說。亦是世尊為</a><a name="0015c17" id="0015c17">化眾生。簡略之說。復有說者。於心法中誰為</a><a name="0015c18" id="0015c18">最勝。所謂心也。是以說心。猶如王來餘人亦</a><a name="0015c19" id="0015c19">來。以王勝故但言王來。復有說者。以因心故</a><a name="0015c20" id="0015c20">名為心數。是故說心。以心大故數法亦名大</a><a name="0015c21" id="0015c21">地。是故說心。復有說者。若修證心通法時。彼</a><a name="0015c22" id="0015c22">無礙道唯緣於心。是故說心。復有說者。心是</a><a name="0015c23" id="0015c23">遠行法。如說</a><a name="0015c24" id="0015c24"><p class='lg'>　　獨行遠逝　　　不在此身　　　若能調伏</a><br><a name="0015c25" id="0015c25">　　是世梵志　</p></a><a name="0015c26" id="0015c26"><p>復有說者。心為尊導。如說</a><a name="0015c27" id="0015c27"><p class='lg'>　　心為前導　　　心尊心使　　　中心念善</a><br><a name="0015c28" id="0015c28">　　亦言亦行　　　安樂自追　　　如影隨形　</p></a><a name="0015c29" id="0015c29"><p>或有說者。心猶如王。如說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280015b.htm'><img src='up.gif' border=0></a>
<a href='T280016a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>