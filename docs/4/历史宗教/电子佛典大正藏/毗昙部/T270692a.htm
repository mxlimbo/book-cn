<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0692a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷133)</font> 大種蘊第五中緣納息第二之一 <font face='Arial'>T27, p0692a</h2></font><hr>
<span class='old'>
</a><a name="0691c28" id="0691c28">微風起吹去萎華。引新妙華彌散其地。是</a><a name="0691c29" id="0691c29">天帝釋所都大城。城有千門嚴飾壯麗。門</span><a name="0692a01" id="0692a01">有五百青衣藥叉。勇健端嚴踰繕那量。各嚴</a><a name="0692a02" id="0692a02">鎧仗防守城門。於其城中有殊勝殿。種種</a><a name="0692a03" id="0692a03">妙寶具足莊嚴。蔽餘天宮故號殊勝。面二</a><a name="0692a04" id="0692a04">百五十。周千踰繕那。其城四隅有四臺觀。</a><a name="0692a05" id="0692a05">以金銀等四寶所成。種種莊嚴甚可愛樂。</a><a name="0692a06" id="0692a06">城外四面四苑莊嚴。是彼諸天共遊戲處。一</a><a name="0692a07" id="0692a07">眾車苑。謂此苑中隨天福力種種車現。二麤</a><a name="0692a08" id="0692a08">惡苑。天欲戰時隨其所須甲仗等現。三雜</a><a name="0692a09" id="0692a09">林苑。諸天入中所玩皆同俱生勝喜。四喜林</a><a name="0692a10" id="0692a10">苑。極妙欲塵殊類皆集歷觀無厭。如是四苑</a><a name="0692a11" id="0692a11">形皆正方。一一周千踰繕那量。中央各有一</a><a name="0692a12" id="0692a12">如意池。面各五十踰繕那量。八功德水盈滿</a><a name="0692a13" id="0692a13">其中。隨欲妙花寶舟好鳥。一一奇麗種種莊</a><a name="0692a14" id="0692a14">嚴。四苑四邊有四妙地。中間去苑各二十</a><a name="0692a15" id="0692a15">踰繕那。地一一邊量皆二百。是諸天眾勝遊</a><a name="0692a16" id="0692a16">戲所。諸天於彼捔勝歡娛。城外東北有圓</a><a name="0692a17" id="0692a17">生樹。是三十三天受欲樂處。盤根深廣五踰</a><a name="0692a18" id="0692a18">繕那。聳幹上昇枝條傍布。高廣量等百踰繕</a><a name="0692a19" id="0692a19">那。舒葉開花妙香芬馥。順風熏滿百踰繕</a><a name="0692a20" id="0692a20">那。若逆風時猶遍五十。城外西南角有大善</a><a name="0692a21" id="0692a21">法堂。三十三天常於半月八日十四日十五</a><a name="0692a22" id="0692a22">日。集此堂中詳辨人天。及制伏阿素洛</a><a name="0692a23" id="0692a23">等。如法不如法事如是等類餘處廣說</a><a name="0692a24" id="0692a24"><p class='juan'>
說一切有部發智大毘婆沙論卷第一百三</a><a name="0692a25" id="0692a25">十三</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270691c.htm'><img src='up.gif' border=0></a>
<a href='T270692b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>