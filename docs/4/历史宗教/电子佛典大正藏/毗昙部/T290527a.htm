<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0527a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷32)</font> 辯緣起品第三之一 <font face='Arial'>T29, p0527a</h2></font><hr>
<span class='old'>
</a><a name="0526c28" id="0526c28">災。以何為頂。火水風如次。上三定為頂。故</a><a name="0526c29" id="0526c29">世尊說。災頂有三。若時火災焚燒世界。以極</span><a name="0527a01" id="0527a01">光淨。為此災頂若時水災。浸爛世界。以遍</a><a name="0527a02" id="0527a02">淨天。為此災頂若時風災飄散世界。以廣果</a><a name="0527a03" id="0527a03">天。為此災頂。隨何災力。所不及處。即說名為</a><a name="0527a04" id="0527a04">此災之頂。何緣下三定。遭火水風災。初二</a><a name="0527a05" id="0527a05">三定中。內災等彼故。謂初靜慮。尋伺為內災。</a><a name="0527a06" id="0527a06">能燒惱心。等外火災故。第二靜慮。喜受為內</a><a name="0527a07" id="0527a07">災。與輕安俱。潤澤如水。故遍身麤重。由此皆</a><a name="0527a08" id="0527a08">除故。經說苦根第二靜慮滅。以說內心喜。得</a><a name="0527a09" id="0527a09">身輕安故。非唯火災尋伺止息。亦由滅苦所</a><a name="0527a10" id="0527a10">依識身。故說苦根二靜慮滅。雖生上地識身</a><a name="0527a11" id="0527a11">容現前。隨欲不行自在故無過。然經言滅苦。</a><a name="0527a12" id="0527a12">據正入定時。初靜慮中。猶有尋伺。無增上喜。</a><a name="0527a13" id="0527a13">不言苦滅。第三靜慮。動息為內災。息亦是風。</a><a name="0527a14" id="0527a14">等外風災故。若入此靜慮。有如是內災。生此</a><a name="0527a15" id="0527a15">靜慮中。遭是外災壞。故初靜慮。內具三災。外</a><a name="0527a16" id="0527a16">亦具遭三災所壞。第二靜慮。內有二災。故外</a><a name="0527a17" id="0527a17">亦遭二災所壞。第三靜慮。內唯一災。故外但</a><a name="0527a18" id="0527a18">遭一災所壞。何緣不立地亦為災。以器世間</a><a name="0527a19" id="0527a19">即是地故。但可火等與地相違。不可說言地</a><a name="0527a20" id="0527a20">還違地。如先所說三斷末摩。所斷末摩。即是</a><a name="0527a21" id="0527a21">地故。不可立地以為能斷。夫種類同。不相</a><a name="0527a22" id="0527a22">違故。又下三定。以火水風。如次為災。損壞外</a><a name="0527a23" id="0527a23">器。若復立地。為第四災。則應能損第四靜</a><a name="0527a24" id="0527a24">慮。然彼靜慮。必無外災。以彼定無內災患</a><a name="0527a25" id="0527a25">故。由此佛說。彼名不動。內外三災。所不及</a><a name="0527a26" id="0527a26">故。由是故說。災唯有三。毘婆沙師。說第四定</a><a name="0527a27" id="0527a27">攝淨居故。災不能損。由彼不可生無色天。亦</a><a name="0527a28" id="0527a28">復不應更往餘處。由此證餘界無淨居天。若</a><a name="0527a29" id="0527a29">餘世界中。有淨居者。應如地獄移往他方。寧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290526c.htm'><img src='up.gif' border=0></a>
<a href='T290527b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>