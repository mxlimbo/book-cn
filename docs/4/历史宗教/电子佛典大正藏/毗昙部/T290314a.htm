<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1560 阿毘達磨俱舍論本頌 0314a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1560 阿毘達磨俱舍論本頌</font> <font face='Arial'>(卷1)</font> 分別世界品第三 <font face='Arial'>T29, p0314a</h2></font><hr>
<span class='old'>
</a><br><a name="0313c28" id="0313c28">　　死生二有中　　　五蘊名中有</a><br><a name="0313c29" id="0313c29">　　未至應至處　　　故中有非生</span><br><a name="0314a01" id="0314a01">　　如穀等相續　　　處無間續生</a><br><a name="0314a02" id="0314a02">　　像實有不成　　　不等故非譬</a><br><a name="0314a03" id="0314a03">　　一處無二並　　　非相續二生</a><br><a name="0314a04" id="0314a04">　　說有健達縛　　　及五七經故</a><br><a name="0314a05" id="0314a05">　　此一業引故　　　如當本有形</a><br><a name="0314a06" id="0314a06">　　本有謂死前　　　居生剎那後</a><br><a name="0314a07" id="0314a07">　　同淨天眼見　　　業通疾具根</a><br><a name="0314a08" id="0314a08">　　無對不可轉　　　食香非久住</a><br><a name="0314a09" id="0314a09">　　倒心趣欲境　　　濕化染香處</a><br><a name="0314a10" id="0314a10">　　天首上三橫　　　地獄頭歸下</a><br><a name="0314a11" id="0314a11">　　一於入正知　　　二三兼住出</a><br><a name="0314a12" id="0314a12">　　四於一切位　　　及卵恒無知</a><br><a name="0314a13" id="0314a13">　　前三種入胎　　　謂輪王二佛</a><br><a name="0314a14" id="0314a14">　　業智俱勝故　　　如次四餘生</a><br><a name="0314a15" id="0314a15">　　無我唯諸蘊　　　煩惱業所為</a><br><a name="0314a16" id="0314a16">　　由中有相續　　　入胎如燈焰</a><br><a name="0314a17" id="0314a17">　　如引次第增　　　相續由惑業</a><br><a name="0314a18" id="0314a18">　　更趣於餘世　　　故有輪無初</a><br><a name="0314a19" id="0314a19">　　如是諸緣起　　　十二支三際</a><br><a name="0314a20" id="0314a20">　　前後際各二　　　中八據圓滿</a><br><a name="0314a21" id="0314a21">　　宿惑位無明　　　宿諸業名行</a><br><a name="0314a22" id="0314a22">　　識正結生蘊　　　六處前名色</a><br><a name="0314a23" id="0314a23">　　從生眼等根　　　三和前六處</a><br><a name="0314a24" id="0314a24">　　於三受因異　　　未了知名觸</a><br><a name="0314a25" id="0314a25">　　在婬愛前受　　　貪資具婬愛</a><br><a name="0314a26" id="0314a26">　　為得諸境界　　　遍馳求名取</a><br><a name="0314a27" id="0314a27">　　有謂正能造　　　牽當有果業</a><br><a name="0314a28" id="0314a28">　　結當有名生　　　至當受老死</a><br><a name="0314a29" id="0314a29">　　傳許約位說　　　從勝立支名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290313c.htm'><img src='up.gif' border=0></a>
<a href='T290314b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>