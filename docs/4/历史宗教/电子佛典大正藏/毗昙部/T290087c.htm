<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0087c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷16)</font> 分別業品第四之一 <font face='Arial'>T29, p0087c</h2></font><hr>
<span class='old'>
</a><a name="0087b28" id="0087b28">由意識所證名所知。若境由鼻識舌識及</a><a name="0087b29" id="0087b29">身識所證名所覺。所以然者。香味觸三無</span><a name="0087c01" id="0087c01">記性故如死無覺。故能證者偏立覺名。何</a><a name="0087c02" id="0087c02">證知然。由經理證。言由經者。謂契經說。佛</a><a name="0087c03" id="0087c03">告大母。汝意云何。諸所有色非汝眼見。非</a><a name="0087c04" id="0087c04">汝曾見。非汝當見。非希求見。汝為因此起</a><a name="0087c05" id="0087c05">欲起貪起親起愛起阿賴耶起尼延底起</a><a name="0087c06" id="0087c06">耽著不。不爾。大德。諸所有聲非汝耳聞。廣</a><a name="0087c07" id="0087c07">說乃至諸所有法非汝意知。廣說乃至。不</a><a name="0087c08" id="0087c08">爾。大德。復告大母。汝於此中應知所見。雖</a><a name="0087c09" id="0087c09">有所見應知所聞所覺所知。唯有所聞所</a><a name="0087c10" id="0087c10">覺所知。此經既於色聲法境。說為所見所聞</a><a name="0087c11" id="0087c11">所知。准此定於香等三境。總合建立一所</a><a name="0087c12" id="0087c12">覺名。若不許然何名所覺。又香味觸在所</a><a name="0087c13" id="0087c13">見等外。於彼三境應不起言說。是名為</a><a name="0087c14" id="0087c14">理。此證不成。且經非證。經義別故。非此</a><a name="0087c15" id="0087c15">經中世尊為欲決判見等四所言相。然見</a><a name="0087c16" id="0087c16">此經所說義者。謂佛勸彼於六境中。及於</a><a name="0087c17" id="0087c17">見等四所言事。應知但有所見等言。不應</a><a name="0087c18" id="0087c18">增益愛非愛相。若爾何相名所見等。有餘</a><a name="0087c19" id="0087c19">師說。若是五根現所證境名為所見。若他傳</a><a name="0087c20" id="0087c20">說名為所聞。若運自心以種種理。比度所</a><a name="0087c21" id="0087c21">許名為所覺。若意現證名為所知。於五境</a><a name="0087c22" id="0087c22">中一一容起見聞覺知四種言說。於第六</a><a name="0087c23" id="0087c23">境除見有三。由此覺名非無所目。香等</a><a name="0087c24" id="0087c24">三境言說非無。故彼理言亦為無理。先軌</a><a name="0087c25" id="0087c25">範師作如是說。眼所現見名為所見。從他</a><a name="0087c26" id="0087c26">傳聞名為所聞。自運己心諸所思構名為</a><a name="0087c27" id="0087c27">所覺。自內所受及自所證名為所知。且止</a><a name="0087c28" id="0087c28">傍言應申正論。頗有由身表異想義不</a><a name="0087c29" id="0087c29">由發語成虛誑語耶。曰有。故論言。頗有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290087b.htm'><img src='up.gif' border=0></a>
<a href='T290088a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>