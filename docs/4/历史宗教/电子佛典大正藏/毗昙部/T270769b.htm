<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0769b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷151)</font> 根蘊第六中等心納息第四之一 <font face='Arial'>T27, p0769b</h2></font><hr>
<span class='old'>
</a><a name="0769a28" id="0769a28">嶽。覺慧沈靜如密室燈。勿有生疑。威儀輕</a><a name="0769a29" id="0769a29">躁覺慧漂轉者心生滅速。威儀敦重覺慧沈</span><a name="0769b01" id="0769b01">靜者心生滅遲。為令此疑得決定故。顯諸</a><a name="0769b02" id="0769b02">有情雖威儀有輕重覺慧有浮沈。而心無</a><a name="0769b03" id="0769b03">不等生等滅。問若諸有情心等生滅。何故威</a><a name="0769b04" id="0769b04">儀有輕重覺慧有浮沈耶。答有諸有情於</a><a name="0769b05" id="0769b05">多境界有多心起。有諸有情於一境界有</a><a name="0769b06" id="0769b06">多心起。若諸有情於多境界起多心者。則</a><a name="0769b07" id="0769b07">威儀輕躁覺慧漂轉。若諸有情於一境界起</a><a name="0769b08" id="0769b08">多心者。則威儀敦重覺慧沈靜。由此等緣</a><a name="0769b09" id="0769b09">故作斯論。一切有情心當言等起等住等</a><a name="0769b10" id="0769b10">滅耶。答如是。問為一切有情心等生等滅。</a><a name="0769b11" id="0769b11">彼一切一剎那生一剎那滅耶。為非一切有</a><a name="0769b12" id="0769b12">情心等生等滅。亦非一切一剎那生一剎那</a><a name="0769b13" id="0769b13">滅耶。設爾何過。若一切有情心等生等滅。彼</a><a name="0769b14" id="0769b14">一切一剎那生一剎那滅者。有心位可爾。無</a><a name="0769b15" id="0769b15">心位云何。謂入無想滅盡定時。餘有情心亦</a><a name="0769b16" id="0769b16">生亦滅。彼心滅而不生。出無想滅盡定時。</a><a name="0769b17" id="0769b17">餘有情心亦滅亦生。彼心生而不滅。住無想</a><a name="0769b18" id="0769b18">滅盡定時。餘有情心亦生亦滅。彼心不生不</a><a name="0769b19" id="0769b19">滅。云何可說心生滅等同一剎那。若非一</a><a name="0769b20" id="0769b20">切有情心等生等滅。亦非一剎那生一剎那</a><a name="0769b21" id="0769b21">滅者。此中所說當云何通。謂一切有情心等</a><a name="0769b22" id="0769b22">起住滅。答應作是說。一切有情心等生等</a><a name="0769b23" id="0769b23">滅。彼一切一剎那生一剎那滅。問有心位可</a><a name="0769b24" id="0769b24">爾。無心位云何。答有心位可爾。無心位亦</a><a name="0769b25" id="0769b25">可爾。謂入無想滅盡定時。如餘有情心生</a><a name="0769b26" id="0769b26">彼最初剎那定亦生。如餘有情心滅。彼入定</a><a name="0769b27" id="0769b27">心亦滅。出無想滅盡定時。如餘有情心生。</a><a name="0769b28" id="0769b28">彼出定心亦生。如餘有情心滅。彼最後剎那</a><a name="0769b29" id="0769b29">定亦滅。住無想滅盡定時。如餘有情心剎<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270769a.htm'><img src='up.gif' border=0></a>
<a href='T270769c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>