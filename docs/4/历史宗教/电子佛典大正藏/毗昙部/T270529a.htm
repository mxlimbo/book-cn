<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0529a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷102)</font> 智蘊第三中他心智納息第三之一 <font face='Arial'>T27, p0529a</h2></font><hr>
<span class='old'>
</a><a name="0528c28" id="0528c28">學正見亦應名盡智。答若煩惱盡身中初起</a><a name="0528c29" id="0528c29">及遍有者乃名盡智。無學正見雖皆遍有而</span><a name="0529a01" id="0529a01">非初起。無生智非遍有。時解脫者不成就</a><a name="0529a02" id="0529a02">故。亦非初起。必盡智後方現前故。有作是</a><a name="0529a03" id="0529a03">說。此緣盡故名為盡智。問此緣四諦豈獨</a><a name="0529a04" id="0529a04">緣盡。答以盡勝故獨摽智名。謂四諦中滅</a><a name="0529a05" id="0529a05">諦最勝。涅槃性故是善常故。依之建立能緣</a><a name="0529a06" id="0529a06">智名故名盡智</a><a name="0529a07" id="0529a07"><p>問有無漏慧離十六種聖行相不。設爾何</a><a name="0529a08" id="0529a08">失。若有者。識身論中何故不說。若無者品類</a><a name="0529a09" id="0529a09">足論當云何通。如說云何盡智謂我已知</a><a name="0529a10" id="0529a10">苦。已斷集。已證滅。已修道。彼十六中何行</a><a name="0529a11" id="0529a11">相攝。復說云何無生智。謂我已知苦不復</a><a name="0529a12" id="0529a12">知。乃至我已修道不復修。彼十六中何行相</a><a name="0529a13" id="0529a13">攝。集異門論復云何通。如說我已盡欲漏有</a><a name="0529a14" id="0529a14">漏無明漏是盡智。彼不復當起是無生智。</a><a name="0529a15" id="0529a15">彼十六中何行相攝。此論見蘊復云何通。如</a><a name="0529a16" id="0529a16">說受樂受時如實知受樂受。此十六中何</a><a name="0529a17" id="0529a17">行相攝。契經所說復云何通。如說我生已盡。</a><a name="0529a18" id="0529a18">乃至不受後有。彼十六中何行相攝。答應</a><a name="0529a19" id="0529a19">作是說。離十六行相無別無漏慧。問若爾。</a><a name="0529a20" id="0529a20">善通識身足論。品類足論當云何通。答我已</a><a name="0529a21" id="0529a21">知苦不復知者。是苦四行相。已斷集不復</a><a name="0529a22" id="0529a22">斷者。是集四行相。我已證滅不復證者。是</a><a name="0529a23" id="0529a23">滅四行相。我已修道不復修者。是道四行</a><a name="0529a24" id="0529a24">相。問集異門論復云何通。答知三漏盡及</a><a name="0529a25" id="0529a25">不復起是六行相。謂苦非常及緣集四。問</a><a name="0529a26" id="0529a26">此論見蘊復云何通。答彼意不說知受樂受。</a><a name="0529a27" id="0529a27">但說知道即道等四行相。問契經所說當云</a><a name="0529a28" id="0529a28">何通。答由五種緣故作是說。一加行故。二</a><a name="0529a29" id="0529a29">對治故。三作事故。四相續故。五補特伽羅故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270528c.htm'><img src='up.gif' border=0></a>
<a href='T270529b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>