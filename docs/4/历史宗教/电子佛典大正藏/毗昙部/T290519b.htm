<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0519b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷31)</font> 辯緣起品第三之一 <font face='Arial'>T29, p0519b</h2></font><hr>
<span class='old'>
</a><a name="0519a28" id="0519a28">外器世間。至色究竟。上無色故。不可施設。如</a><a name="0519a29" id="0519a29">是所說諸天眾中。頌曰</span><a name="0519b01" id="0519b01"><p class='lg'>　　六受欲交抱　　　執手笑視婬　</p></a><a name="0519b02" id="0519b02"><p>論曰。梵眾天等。由對治力。於諸欲法。皆已遠</a><a name="0519b03" id="0519b03">離。唯六欲天。受妙欲境。六欲天者。一四大</a><a name="0519b04" id="0519b04">王眾天。謂彼有四大王及所領眾。或彼天眾</a><a name="0519b05" id="0519b05">事四大王。是四大王之所領故。二三十三天。</a><a name="0519b06" id="0519b06">謂彼天處。是三十三部諸天所居。三夜摩天。</a><a name="0519b07" id="0519b07">謂彼天處。時時多分稱快樂哉。四睹史多</a><a name="0519b08" id="0519b08">天。謂彼天處。多於自所受。生喜足心。五樂</a><a name="0519b09" id="0519b09">變化天。謂彼天處。樂數化欲境。於中受樂。六</a><a name="0519b10" id="0519b10">他化自在天。謂彼天處。於他所化欲境。自在</a><a name="0519b11" id="0519b11">受樂。六中初二依地居天。形交成婬。與人無</a><a name="0519b12" id="0519b12">別。然風氣泄。熱惱便除。非如人間有餘不淨。</a><a name="0519b13" id="0519b13">夜摩天眾。纔抱成婬。俱起染心。暫時相抱。熱</a><a name="0519b14" id="0519b14">惱便息。唯一起染。雖受抱樂。而不成婬。若俱</a><a name="0519b15" id="0519b15">無染心。雖相執抱。如親相敬愛。而無過失。睹</a><a name="0519b16" id="0519b16">史多天。但由執手熱惱便息。樂變化天。唯</a><a name="0519b17" id="0519b17">相向笑。便除熱惱。他化自在。相視成婬。如是</a><a name="0519b18" id="0519b18">後三俱一無染成婬樂愛。差別如前。後二天</a><a name="0519b19" id="0519b19">中。唯化資具。若異此者。俱染不成。實並形</a><a name="0519b20" id="0519b20">交。方成婬事。施設所說。顯時不同。由上諸天</a><a name="0519b21" id="0519b21">欲境轉妙。貪心轉重。身觸有殊。故經少時。數</a><a name="0519b22" id="0519b22">成婬事。不爾天欲樂。應少於人中。隨彼諸天</a><a name="0519b23" id="0519b23">男女膝上。有童男童女。欻爾化生。即說為彼</a><a name="0519b24" id="0519b24">天所生男女。初生天眾。身量云何。頌曰</a><a name="0519b25" id="0519b25"><p class='lg'>　　初如五至十　　　色圓滿有衣　</p></a><a name="0519b26" id="0519b26"><p>論曰。且六欲諸天初生。如次如五六七八九</a><a name="0519b27" id="0519b27">十歲人。生己身形。速得圓滿。色界天眾。於初</a><a name="0519b28" id="0519b28">生時。身量周圓。具妙衣服。一切天眾。皆作聖</a><a name="0519b29" id="0519b29">言。謂彼言詞。同中印度。然不由學。自解典<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290519a.htm'><img src='up.gif' border=0></a>
<a href='T290519c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>