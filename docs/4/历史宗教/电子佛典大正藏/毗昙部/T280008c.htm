<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0008c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷1)</font> 雜犍度世第一法品第一 <font face='Arial'>T28, p0008c</h2></font><hr>
<span class='old'>
</a><a name="0008b28" id="0008b28">因健者能伏怨家。彼亦如是。得聖法者苦法</a><a name="0008b29" id="0008b29">忍是也。捨邪性者世第一法是也。問曰。邪性</span><a name="0008c01" id="0008c01">有三種。一趣邪性。二業邪性。三見邪性。趣邪</a><a name="0008c02" id="0008c02">性者。三惡趣是也。業邪性者。五無間業是也。</a><a name="0008c03" id="0008c03">見邪性者。五見是也。於此三種邪性為捨何</a><a name="0008c04" id="0008c04">等。若捨趣業邪性者。爾時則不成就。若捨見</a><a name="0008c05" id="0008c05">邪性者。道比智現在前。爾時乃捨。答曰。三種</a><a name="0008c06" id="0008c06">俱捨。問曰。云何俱捨。答曰。不趣不作不行名</a><a name="0008c07" id="0008c07">為捨。不趣者捨趣邪性。不作者捨業邪性。不</a><a name="0008c08" id="0008c08">行者捨見邪性。問曰。若然者住上忍時已</a><a name="0008c09" id="0008c09">捨。何故乃言住世第一法捨耶。答曰。破其所</a><a name="0008c10" id="0008c10">依故。諸煩惱以凡夫性為所依。能起生死過</a><a name="0008c11" id="0008c11">患。猶如師子依於窟穴能害諸狩。彼亦如</a><a name="0008c12" id="0008c12">是。是故說住世第一法時捨。或有說者。苦法</a><a name="0008c13" id="0008c13">忍是邪性對治。問曰。趣邪性業邪性是修道</a><a name="0008c14" id="0008c14">所斷。何以乃言苦法忍是其對治耶。答曰。對</a><a name="0008c15" id="0008c15">治有眾多。有捨對治有斷對治。有持對治。有</a><a name="0008c16" id="0008c16">不作對治。有不趣對治。苦法忍是凡夫性捨</a><a name="0008c17" id="0008c17">對治。斷見苦十使是斷對治。諸無漏道是持</a><a name="0008c18" id="0008c18">對治。不作無間業及餘不善業是不作對治。</a><a name="0008c19" id="0008c19">不趣惡道是不趣對治。如是等名捨邪性。得</a><a name="0008c20" id="0008c20">正性者苦法忍是也。得正決定者見道是也。</a><a name="0008c21" id="0008c21">問曰。一切聖道是正決定。何故獨稱見道是</a><a name="0008c22" id="0008c22">也。答曰。或有說者。諸煩惱令眾生善根不熟。</a><a name="0008c23" id="0008c23">愛潤增長染著不離。彼見諦道能令眾生善</a><a name="0008c24" id="0008c24">根成熟。乾竭愛水離諸染著。不作覆障。不為</a><a name="0008c25" id="0008c25">所壞。不雜餘心。是故見道名正決定。或有說</a><a name="0008c26" id="0008c26">者。眾生根熟入於聖道。是故見道名正決定。</a><a name="0008c27" id="0008c27">復有說者。拔煩惱根入於聖道。是故見道名</a><a name="0008c28" id="0008c28">正決定。復有說者。捨五人種入八人性。是故</a><a name="0008c29" id="0008c29">見道名正決定。或有說者。扶持長養名正決<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280008b.htm'><img src='up.gif' border=0></a>
<a href='T280009a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>