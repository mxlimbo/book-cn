<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0866c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷172)</font> 定蘊第七中攝納息第三之一 <font face='Arial'>T27, p0866c</h2></font><hr>
<span class='old'>
</a><a name="0866b28" id="0866b28">若以種種苦具於地獄中害有情者。是非</a><a name="0866b29" id="0866b29">有情數。大德依有情數作如是說。贍部洲</span><a name="0866c01" id="0866c01">下有大地獄。贍部洲上亦有邊地獄。及獨地</a><a name="0866c02" id="0866c02">獄或在谷中。或在山上。或在曠野。或在空</a><a name="0866c03" id="0866c03">中。於餘三洲唯有邊地獄獨地獄無大地</a><a name="0866c04" id="0866c04">獄。所以者何。唯贍部洲人造善猛利。彼作惡</a><a name="0866c05" id="0866c05">業亦復猛利。非餘洲故。有說。北拘盧洲</a><a name="0866c06" id="0866c06">亦無邊地獄等。是受淳淨業果處故。問若餘</a><a name="0866c07" id="0866c07">洲無大地獄者。彼諸有情造無間業。斷善</a><a name="0866c08" id="0866c08">根等當於何處受異熟耶。答即於此贍部</a><a name="0866c09" id="0866c09">洲下大地獄。受問地獄有情其形云何。答其</a><a name="0866c10" id="0866c10">形如人。問語言云何。答彼初生時皆作聖</a><a name="0866c11" id="0866c11">語。後受苦時雖出種種受苦痛聲。乃至無</a><a name="0866c12" id="0866c12">有一言可了。唯有斫刺破裂之聲</a><a name="0866c13" id="0866c13"><p>云何傍生趣。答諸傍生一類伴侶眾同分。依</a><a name="0866c14" id="0866c14">得事得處得。及已生傍生無覆無記色受想</a><a name="0866c15" id="0866c15">行識。是名傍生趣。解釋如前。問何故彼趣</a><a name="0866c16" id="0866c16">名傍生。答其形傍故行亦傍。以行傍故</a><a name="0866c17" id="0866c17">形亦傍。是故名傍生。有說。傍生者是假</a><a name="0866c18" id="0866c18">名假想。名施設想施設。一切名想隨欲而立</a><a name="0866c19" id="0866c19">不必如義。有說。彼諸有情由造作增長</a><a name="0866c20" id="0866c20">增上愚癡身語意惡行。往彼生彼。令彼</a><a name="0866c21" id="0866c21">生相續。故名傍生趣。有說彼趣闇鈍故</a><a name="0866c22" id="0866c22">名傍生。闇鈍者即是無智。一切趣中無有</a><a name="0866c23" id="0866c23">無智如彼趣者。有說。流遍諸處故名傍</a><a name="0866c24" id="0866c24">生。謂此遍於五趣皆有。奈落迦中有無足</a><a name="0866c25" id="0866c25">者。如孃矩吒虫等。有二足者。如鐵嘴鳥</a><a name="0866c26" id="0866c26">等。有四足者。如黑駁狗等。有多足者。如百</a><a name="0866c27" id="0866c27">足等。於鬼趣中有無足者。如毒蛇等。有二</a><a name="0866c28" id="0866c28">足者。如烏鴟等。有四足者。如狐狸象馬等。</a><a name="0866c29" id="0866c29">有多足者。如六足百足等。於人趣三洲中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270866b.htm'><img src='up.gif' border=0></a>
<a href='T270867a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>