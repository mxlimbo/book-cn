<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0997c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷199)</font> 見蘊第八中見納息第五之一 <font face='Arial'>T27, p0997c</h2></font><hr>
<span class='old'>
</a><a name="0997b28" id="0997b28">獸誰積山原誰鑿澗谷誰復彫鏤草木花</a><a name="0997b29" id="0997b29">果。如是一切皆不由因於造世間無自</span><a name="0997c01" id="0997c01">在者由斯便執我及世間皆無因生自然</a><a name="0997c02" id="0997c02">而有。如是二種前際分別無因生論。由無想</a><a name="0997c03" id="0997c03">天虛妄尋伺二事而起</a><a name="0997c04" id="0997c04"><p>四有邊等論者。一由天眼見下唯至無間</a><a name="0997c05" id="0997c05">地獄。見上唯至初靜慮天。執我於中悉皆</a><a name="0997c06" id="0997c06">遍滿。彼作是念。過此若有我及世間我亦</a><a name="0997c07" id="0997c07">應見。既更不見故知非有。由斯便執我及</a><a name="0997c08" id="0997c08">世間俱是有邊。即是二種有分限義。二由依</a><a name="0997c09" id="0997c09">止勝分靜慮發淨天眼傍見無邊執我於</a><a name="0997c10" id="0997c10">中悉皆遍滿。由斯便執我及世間俱是無</a><a name="0997c11" id="0997c11">邊。即是二種無分限義。三由天眼及神境</a><a name="0997c12" id="0997c12">通。由天眼通見下唯至無間地獄。見上唯</a><a name="0997c13" id="0997c13">至初靜慮天。由神境通運身傍去不得邊</a><a name="0997c14" id="0997c14">際。遂於上下起有邊想。於傍世界起無邊</a><a name="0997c15" id="0997c15">想。執我於中悉皆遍滿。由斯便執我及世</a><a name="0997c16" id="0997c16">間亦有邊亦無邊。即是二種俱有分限無分</a><a name="0997c17" id="0997c17">限義。四非有邊非無邊者即遮第三為此</a><a name="0997c18" id="0997c18">第四。彼作是念。我及世間俱不可說定是</a><a name="0997c19" id="0997c19">有邊定是無邊。然皆實有。或有說者。彼見</a><a name="0997c20" id="0997c20">世間橫無邊故。執我世間俱非有邊。彼見</a><a name="0997c21" id="0997c21">世間豎有邊故。執我世間俱非無邊雖無</a><a name="0997c22" id="0997c22">決定而實有我。復有說者。彼執我體或舒</a><a name="0997c23" id="0997c23">或卷不可定說。舒無邊故說非有邊。卷有</a><a name="0997c24" id="0997c24">邊故說非無邊。問如是四種既緣現在。云</a><a name="0997c25" id="0997c25">何說為前際分別。答彼待未來亦名前際。</a><a name="0997c26" id="0997c26">復有說者。此四由憶成劫壞劫而建立故。</a><a name="0997c27" id="0997c27">皆得說為前際分別。謂第一論由憶過去</a><a name="0997c28" id="0997c28">成劫之時。我及世間豎有分限故便起有邊</a><a name="0997c29" id="0997c29">想。若第二論由憶過去成劫之時。我及世間<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270997b.htm'><img src='up.gif' border=0></a>
<a href='T270998a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>