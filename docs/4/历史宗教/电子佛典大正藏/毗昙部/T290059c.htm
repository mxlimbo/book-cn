<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0059c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷11)</font> 分別世品第三之一 <font face='Arial'>T29, p0059c</h2></font><hr>
<span class='old'>
</a><a name="0059b28" id="0059b28">三層盡第四層亦十千量。此四層級從妙</a><a name="0059b29" id="0059b29">高山傍出圍繞盡其下半。最初層級出十六</span><a name="0059c01" id="0059c01">千。第二第三第四層級。如其次第。八四二</a><a name="0059c02" id="0059c02">千。有藥叉神名為堅手住初層級。有名</a><a name="0059c03" id="0059c03">持鬘住第二級。有名恒憍住第三級。此三</a><a name="0059c04" id="0059c04">皆是四大天王所部天眾。第四層級四大天</a><a name="0059c05" id="0059c05">王及諸眷屬共所居止故。經依此說四大</a><a name="0059c06" id="0059c06">王眾天。如妙高山四外層級四大王眾及眷</a><a name="0059c07" id="0059c07">屬居。如是持雙持軸山等七金山上亦有天</a><a name="0059c08" id="0059c08">居。是四大王所部封邑。是名依地住四大</a><a name="0059c09" id="0059c09">王眾天。於欲天中此天最廣。三十三天住</a><a name="0059c10" id="0059c10">在何處。頌曰</a><a name="0059c11" id="0059c11"><p class='lg'>　　妙高頂八萬　　　三十三天居</a><br><a name="0059c12" id="0059c12">　　四角有四峰　　　金剛手所住</a><br><a name="0059c13" id="0059c13">　　中宮名善見　　　周萬踰繕那</a><br><a name="0059c14" id="0059c14">　　高一半金城　　　雜飾地柔軟</a><br><a name="0059c15" id="0059c15">　　中有殊勝殿　　　周千踰繕那</a><br><a name="0059c16" id="0059c16">　　外四苑莊嚴　　　眾車麤雜喜</a><br><a name="0059c17" id="0059c17">　　妙池居四方　　　相去各二十</a><br><a name="0059c18" id="0059c18">　　東北圓生樹　　　西南善法堂　</p></a><a name="0059c19" id="0059c19"><p>論曰。三十三天住迷盧頂。其頂四面各八十</a><a name="0059c20" id="0059c20">千。與下四邊其量無別。有餘師說。周八十</a><a name="0059c21" id="0059c21">千別說四邊各唯二萬。山頂四角各有一</a><a name="0059c22" id="0059c22">峰。其高廣量各有五百。有藥叉神名金剛</a><a name="0059c23" id="0059c23">手。於中止住守護諸天。於山頂中有宮名</a><a name="0059c24" id="0059c24">善見。面二千半。周萬踰繕那。金城量高一踰</a><a name="0059c25" id="0059c25">繕那半。其地平坦亦真金所成。俱用百一雜</a><a name="0059c26" id="0059c26">寶嚴飾。地觸柔軟如妒羅綿。於踐躡時隨</a><a name="0059c27" id="0059c27">足高下。是天帝釋所都大城。於其城中有</a><a name="0059c28" id="0059c28">殊勝殿。種種妙寶具足莊嚴。蔽餘天宮故</a><a name="0059c29" id="0059c29">名殊勝。面二百五十。周千踰繕那。是謂城<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290059b.htm'><img src='up.gif' border=0></a>
<a href='T290060a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>