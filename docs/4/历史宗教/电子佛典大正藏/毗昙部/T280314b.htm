<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0314b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷42)</font> 使犍度十門品第四之一 <font face='Arial'>T28, p0314b</h2></font><hr>
<span class='old'>
</a><a name="0314a28" id="0314a28">食。答曰。為滿法身故。如村落中所有飲食送</a><a name="0314a29" id="0314a29">向城者。皆為長養城中諸人身故。如是禪中</span><a name="0314b01" id="0314b01">所有善根。皆為長養法身故</a><a name="0314b02" id="0314b02"><p>佛經說婆羅門當知第四禪是畢竟道。問曰。</a><a name="0314b03" id="0314b03">何故佛捨三禪。說第四禪是畢竟道。答曰。彼</a><a name="0314b04" id="0314b04">婆羅門。聞佛有一切知見。復聞如來以第四</a><a name="0314b05" id="0314b05">禪成阿耨多羅三藐三菩提。說第四禪是畢</a><a name="0314b06" id="0314b06">竟道便作是念。若沙門瞿曇。說第四禪是畢</a><a name="0314b07" id="0314b07">竟道者。必定有一切知見。便詣佛所。到已問</a><a name="0314b08" id="0314b08">如是義。佛知彼心所念。便捨三禪說四禪是</a><a name="0314b09" id="0314b09">畢竟道。彼人聞已。生決定心。必有一切知見。</a><a name="0314b10" id="0314b10">婆羅門是亦名如來所行。亦名如來現行法。</a><a name="0314b11" id="0314b11">譬如野象。於夏中時。見地生青茂華草及諸</a><a name="0314b12" id="0314b12">池水。心生欣踴。以牙掘地。然後安足。如來</a><a name="0314b13" id="0314b13">亦爾。亦以四禪行捨。掘所知地。而安智足。如</a><a name="0314b14" id="0314b14">來道者。是住舍摩陀。如來所行者。是住毘</a><a name="0314b15" id="0314b15">婆舍那。如來現行法者。是二俱住</a><a name="0314b16" id="0314b16"><p>佛經說四禪是樂住。問曰。何故佛說四禪是</a><a name="0314b17" id="0314b17">樂住耶。答曰。以易生樂故。根本禪以易生</a><a name="0314b18" id="0314b18">故是樂。諸邊及無色定。以難生故是苦。有何</a><a name="0314b19" id="0314b19">難生耶。答曰。為欲界煩惱業所縛故。未至禪</a><a name="0314b20" id="0314b20">難生現在前。如人牢固反繫其手多用功力。</a><a name="0314b21" id="0314b21">然後自解。如是為欲界煩惱所繫縛故。多用</a><a name="0314b22" id="0314b22">功力。生彼地道現在前。或有以不淨觀起彼</a><a name="0314b23" id="0314b23">地道現在前。或有以阿那波那念者以不淨觀</a><a name="0314b24" id="0314b24">者。或於十年十二年中修白骨想。或有能起</a><a name="0314b25" id="0314b25">彼地者。或有不能者。以阿那波那念者。或</a><a name="0314b26" id="0314b26">十年十二年中。常數出入息。或有能起彼地</a><a name="0314b27" id="0314b27">現在前者。或不能者。已斷欲愛。不多用功</a><a name="0314b28" id="0314b28">力。起初禪現在前。異心滅。起異心現在前。麤</a><a name="0314b29" id="0314b29">心滅。起細心現在前。與覺俱心滅。起與觀俱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280314a.htm'><img src='up.gif' border=0></a>
<a href='T280314c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>