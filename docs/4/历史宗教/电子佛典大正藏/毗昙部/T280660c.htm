<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1548 舍利弗阿毘曇論 0660c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1548 舍利弗阿毘曇論</font> <font face='Arial'>(卷20)</font> 非問分煩惱品第十一之一 <font face='Arial'>T28, p0660c</h2></font><hr>
<span class='old'>
</a><a name="0660b28" id="0660b28">涅槃。微妙第一汝所不知。獨我能知。如滅有</a><a name="0660b29" id="0660b29">覺觀。內淨信一心。無覺無觀。定生喜樂。成就</span><a name="0660c01" id="0660c01">二禪行。齊是謂我現在得涅槃。是名三見。復</a><a name="0660c02" id="0660c02">有沙門婆羅門。作是說。此不名現在涅槃。復</a><a name="0660c03" id="0660c03">有現在涅槃微妙第一汝所不知。獨我能知。</a><a name="0660c04" id="0660c04">如離喜捨行念正智身受樂。如諸聖人解捨</a><a name="0660c05" id="0660c05">念樂行。成就三禪行。齊是現在得涅槃。是名</a><a name="0660c06" id="0660c06">四見。復有沙門婆羅門。作是說。此不名現在</a><a name="0660c07" id="0660c07">涅槃。復有現在涅槃微妙第一。汝所不知。獨</a><a name="0660c08" id="0660c08">我能知。如能斷樂斷苦先滅憂喜。不苦不樂。</a><a name="0660c09" id="0660c09">捨念清淨。成就四禪行。齊是謂我現在得</a><a name="0660c10" id="0660c10">涅槃。是名五見。諸沙門婆羅門。因末劫末見。</a><a name="0660c11" id="0660c11">有現在涅槃論。於此五見中。無有能過。唯佛</a><a name="0660c12" id="0660c12">能知此見處。乃至無餘解脫故名如來。亦如</a><a name="0660c13" id="0660c13">上說。是諸沙門婆羅門。因末劫末見。種種</a><a name="0660c14" id="0660c14">起見隨意所說。於此四十四見中。無有能過。</a><a name="0660c15" id="0660c15">唯佛能知此見處。乃至無餘解脫故名如來。</a><a name="0660c16" id="0660c16">亦如上說。諸沙門婆羅門。因本劫本見末劫</a><a name="0660c17" id="0660c17">末見種種起見隨意所說。盡入此六十二見</a><a name="0660c18" id="0660c18">中。因本劫本見末劫末見種種起見隨意所</a><a name="0660c19" id="0660c19">說。於六十二見中。無有能過。唯佛能知此</a><a name="0660c20" id="0660c20">見處。乃至無餘解脫故名如來。亦如上說。諸</a><a name="0660c21" id="0660c21">沙門婆羅門。因於本劫本見有常論說我世</a><a name="0660c22" id="0660c22">間是常。諸沙門婆羅門於此生智。謂異信異</a><a name="0660c23" id="0660c23">欲異聞異緣異覺異見異定異忍。因此生智。</a><a name="0660c24" id="0660c24">彼以布施。則得名受。乃至現在涅槃。亦</a><a name="0660c25" id="0660c25">復如是。諸沙門婆羅門。生常論世間是常彼</a><a name="0660c26" id="0660c26">因受緣受生愛。而不自覺知染著。於愛為愛</a><a name="0660c27" id="0660c27">所伏。乃至現在涅槃。亦復如是。諸沙門婆羅</a><a name="0660c28" id="0660c28">門。因本劫本見。言世間是常。彼緣觸故。若離</a><a name="0660c29" id="0660c29">觸緣。而立論者。無有是處。乃至現在涅槃。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280660b.htm'><img src='up.gif' border=0></a>
<a href='T280661a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>