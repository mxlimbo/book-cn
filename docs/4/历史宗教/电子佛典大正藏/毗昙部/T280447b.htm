<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0447b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷4)</font> 解十門大章 二十二根處第十六 <font face='Arial'>T28, p0447b</h2></font><hr>
<span class='old'>
</a><a name="0447a28" id="0447a28">即想。尊者婆須蜜說曰。何以故想不立根者。</a><a name="0447a29" id="0447a29">增上義是根義。想非增上。問曰。如一切有</span><a name="0447b01" id="0447b01">為法各各相增。無為法有為法增。何以故想</a><a name="0447b02" id="0447b02">非增上。答曰。謂諸法能增結彼立根。非想</a><a name="0447b03" id="0447b03">能壞結。問曰。想亦能壞結。世尊所說無常</a><a name="0447b04" id="0447b04">想。修習多修習。壞一切欲愛及色愛無色愛。</a><a name="0447b05" id="0447b05">壞一切無明及慢。何以故說想不能壞結。尊</a><a name="0447b06" id="0447b06">者曇摩多羅說曰。諸尊想者因他受想。彼從</a><a name="0447b07" id="0447b07">他起。如受所依。如彼餘心數法作緣已然後</a><a name="0447b08" id="0447b08">受想。是故說諸尊想者因他受想。彼從他起</a><a name="0447b09" id="0447b09">如所受依。以是故想不立根。問曰。結何以故</a><a name="0447b10" id="0447b10">不立根。答曰。增上義是根義。結非增上。痛於</a><a name="0447b11" id="0447b11">結增上故。問曰。結增上於解脫中退沒。在生</a><a name="0447b12" id="0447b12">死遠離於善。何以故說結非增上。答曰。不如</a><a name="0447b13" id="0447b13">是增上。如於解脫中退沒在生死遠離於善。</a><a name="0447b14" id="0447b14">此是說下賤弊惡非增上。問曰。此痛因結增</a><a name="0447b15" id="0447b15">上。何以故痛立根結不立。答曰。雖痛因結起。</a><a name="0447b16" id="0447b16">因結得增上。但結是下賤。如城中豪貴主立</a><a name="0447b17" id="0447b17">守門人。彼守門者雖極增惡但非此增上緣。</a><a name="0447b18" id="0447b18">如是增上主。如是痛雖因結起。因結得增上。</a><a name="0447b19" id="0447b19">但結下賤。以是故痛立根結不立。問曰。何以</a><a name="0447b20" id="0447b20">故。痛善染污不隱沒無記一切立根。慧者謂</a><a name="0447b21" id="0447b21">善彼立根。染污不隱沒無記不立根。答曰。痛</a><a name="0447b22" id="0447b22">者結所宗。是故善染污不隱沒無記盡立根。</a><a name="0447b23" id="0447b23">慧者善法所宗。謂善彼屬善法。謂染污彼斷</a><a name="0447b24" id="0447b24">善法。謂不隱沒無記不可用。以是故痛善染</a><a name="0447b25" id="0447b25">污隱沒無記盡立根。慧者謂善彼立根。染污</a><a name="0447b26" id="0447b26">不隱沒無記不立根。問曰。若妙義是根義者。</a><a name="0447b27" id="0447b27">涅槃於一切法最妙。何以故不立根。答曰。</a><a name="0447b28" id="0447b28">彼涅槃壞根非根。非根如車壞非車。瓶壞非</a><a name="0447b29" id="0447b29">瓶。財物壞非財物。如是涅槃根壞非根。或曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280447a.htm'><img src='up.gif' border=0></a>
<a href='T280447c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>