<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0691a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷133)</font> 大種蘊第五中緣納息第二之一 <font face='Arial'>T27, p0691a</h2></font><hr>
<span class='old'>
</a><a name="0690c28" id="0690c28">情界壞。次壞毘提訶洲。次壞。瞿陀尼洲。一</a><a name="0690c29" id="0690c29">一壞相如贍部說。<span class='corr'>北</span>拘盧洲如三惡趣。無</span><a name="0691a01" id="0691a01">得靜慮生梵世者。然彼壽盡必生欲天。乃</a><a name="0691a02" id="0691a02">至彼處有情界盡。名北拘盧有情界壞。人趣</a><a name="0691a03" id="0691a03">壞已四大王眾天。法爾有一得初靜慮。從</a><a name="0691a04" id="0691a04">彼定起宣告如前。乃至彼處有情界盡。名</a><a name="0691a05" id="0691a05">彼天中有情界壞。次壞三十三天。次壞夜摩</a><a name="0691a06" id="0691a06">天。次壞睹史多天。次壞樂變化天。次壞他</a><a name="0691a07" id="0691a07">化自在天。一一壞相如初天說。欲界有情次</a><a name="0691a08" id="0691a08">第壞已。時初靜慮有一有情。法爾能入第二</a><a name="0691a09" id="0691a09">靜慮。從彼定起唱如是言。第二靜慮甚樂</a><a name="0691a10" id="0691a10">甚靜。如是展轉聲遍梵宮。聞者攝心入第</a><a name="0691a11" id="0691a11">二定。命終皆往生彼天中。初靜慮天有情漸</a><a name="0691a12" id="0691a12">減。乃至無一有情為餘。名為梵天有情界</a><a name="0691a13" id="0691a13">壞。如是欲界及諸梵宮。久遠空虛無有情</a><a name="0691a14" id="0691a14">類。贍部洲等大地諸山。經歷多時天不降</a><a name="0691a15" id="0691a15">雨。一切草木皆悉乾燋。更不復生乃至都</a><a name="0691a16" id="0691a16">盡。久時復有第二日輪出現世間。炎赫倍熱</a><a name="0691a17" id="0691a17">由此枯涸坑澗泉池。乃至令其都無津潤。</a><a name="0691a18" id="0691a18">久時復有第三日輪出現世間。炎赫倍熱。由</a><a name="0691a19" id="0691a19">此枯竭一切江河。乃至令其都無津潤。久</a><a name="0691a20" id="0691a20">時復有第四日輪出現世間。炎赫倍熱。由</a><a name="0691a21" id="0691a21">此枯涸無熱惱池。即四大河所從出者。謂</a><a name="0691a22" id="0691a22">殑伽信度縛芻私多。乃至令其都無津潤。久</a><a name="0691a23" id="0691a23">時復有第五日輪出現世間。炎赫倍熱。由此</a><a name="0691a24" id="0691a24">漸次枯涸大海。乃至令其都無津潤。久時</a><a name="0691a25" id="0691a25">復有第六日輪出現世間。炎赫倍熱。由此</a><a name="0691a26" id="0691a26">大地妙高山等。皆悉焦熬發煙[<a href='javascript:showpic("images/019337.gif")'>火*逢</a>][<a href='javascript:showpic("images/019072.gif")'>火*孛</a>]。久時復</a><a name="0691a27" id="0691a27">有第七日輪出現世間。炎赫極熱。由此大</a><a name="0691a28" id="0691a28">地妙高山王等。一時焰發中表烔燃。乃至梵</a><a name="0691a29" id="0691a29">宮悉皆焚蕩。上從梵世下至風輪。周遍燒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270690c.htm'><img src='up.gif' border=0></a>
<a href='T270691b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>