<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0204c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷6)</font> 釋論中分別世間品第三 <font face='Arial'>T29, p0204c</h2></font><hr>
<span class='old'>
</a><a name="0204b28" id="0204b28">義得成</a><a name="0204b29" id="0204b29"><p class='juan'>
阿毘達磨俱舍釋論卷第六</p>
</span><a name="0204c01" id="0204c01"></a><a name="0204c02" id="0204c02"><p class='juan'>
阿毘達磨俱舍釋論卷第七</a><a name="0204c03" id="0204c03"></a><a name="0204c04" id="0204c04"><p><span class='byline'>　　　　婆藪盤豆造</span><br></a><a name="0204c05" id="0204c05"><p><span class='byline'>　　　　陳天竺三藏真諦譯</span><br></a><a name="0204c06" id="0204c06"><p><b>　　<A NAME="n79"></A>釋論中分別世間品之二</b></p>
</a><a name="0204c07" id="0204c07"><p>復次偈曰。如引次第長。相續由惑業。更入於</a><a name="0204c08" id="0204c08">餘世。釋曰。一切陰相續牽引不平等。能感</a><a name="0204c09" id="0204c09">壽命業有差別故。此相續隨能引勢。如此次</a><a name="0204c10" id="0204c10">第得增長。何者次第。如偈言</a><a name="0204c11" id="0204c11"><p class='lg'>　　初名柯羅邏　　　次生頞浮陀</a><br><a name="0204c12" id="0204c12">　　從此生俾尸　　　俾尸生伽那</a><br><a name="0204c13" id="0204c13">　　伽那生捨佉　　　及髮毛爪等</a><br><a name="0204c14" id="0204c14">　　并有色諸根　　　次第生身分　</p></a><a name="0204c15" id="0204c15"><p>此五位皆在胎內。謂柯羅邏。頞浮陀。俾尸。伽</a><a name="0204c16" id="0204c16">訶那。波羅捨佉。此胎中刺。由時節次第增</a><a name="0204c17" id="0204c17">長至成熟位。於母腹中業報所生。猛風吹之。</a><a name="0204c18" id="0204c18">風轉胎刺安置令向母身門。此胎如強糞聚</a><a name="0204c19" id="0204c19">過量難忍。次從此處墮。是時二苦不可為譬。</a><a name="0204c20" id="0204c20">復次或時母飲食威儀執作過差。或由宿業</a><a name="0204c21" id="0204c21">過失。於胎內死。是時有諸女人善識方便。及</a><a name="0204c22" id="0204c22">諸醫師解養嬰兒。方溫以酥油。及睒摩梨滑</a><a name="0204c23" id="0204c23">汁用以塗手。手著小利刃。於胎內譬如糞坑。</a><a name="0204c24" id="0204c24">最劇臭闇不淨之器。是無量千蟲類住處。穢</a><a name="0204c25" id="0204c25">汁常流。恒須對治。不淨及血垢膩洟液。濕爛</a><a name="0204c26" id="0204c26">臭滑之所染污。鄙惡叵見。穿漏薄皮以覆其</a><a name="0204c27" id="0204c27">上。宿業所作。身大創孔手內其中。分分斷</a><a name="0204c28" id="0204c28">割牽出於外。此胎中子。由宿後報業引入餘</a><a name="0204c29" id="0204c29">道。趣向難知。復次若生無難。是時或母乳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290204b.htm'><img src='up.gif' border=0></a>
<a href='T290205a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>