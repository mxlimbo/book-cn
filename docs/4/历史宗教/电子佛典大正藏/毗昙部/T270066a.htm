<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0066a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷13)</font> 雜蘊第一中智納息第二之一 <font face='Arial'>T27, p0066a</h2></font><hr>
<span class='old'>
</a><a name="0065c28" id="0065c28">去。謂如有一。或以神通。或以咒術。或以</a><a name="0065c29" id="0065c29">藥物。或以如是生處得智。有所隱沒令</span><a name="0066a01" id="0066a01">不顯現。或以神通者。謂神通力令不顯</a><a name="0066a02" id="0066a02">現。如契經說。梵王白佛。我欲隱身。佛言。</a><a name="0066a03" id="0066a03">可爾。時彼大梵隱入地中。佛便指之彼豈非</a><a name="0066a04" id="0066a04">汝。梵王念言。此由近故。即渡大海入妙高</a><a name="0066a05" id="0066a05">山腹中而住。世尊復指汝住此耶。梵又念</a><a name="0066a06" id="0066a06">言。此由麤故。即便化作極微細身。入佛白</a><a name="0066a07" id="0066a07">毫宛轉中住。佛既知已舒毫現之。時大梵</a><a name="0066a08" id="0066a08">王極懷愧恥。佛便告曰。吾當隱身。盡汝所</a><a name="0066a09" id="0066a09">能試知吾不。梵王敬諾。時佛即入如是等</a><a name="0066a10" id="0066a10">持。放大光明遍梵宮處。亦令梵世聞大音</a><a name="0066a11" id="0066a11">聲。諸梵梵王莫知佛處。問佛住何處令彼</a><a name="0066a12" id="0066a12">不知。有說。梵王髻中而住。有說。化作極微</a><a name="0066a13" id="0066a13">妙身。有說。化身令不顯現。有說。化作障色</a><a name="0066a14" id="0066a14">障之。有說。靜慮靜慮境界。佛佛境界皆不</a><a name="0066a15" id="0066a15">思議。故不可知佛身所在。又如尊者大目</a><a name="0066a16" id="0066a16">乾連。入如是等持即於坐所而自隱蔽。</a><a name="0066a17" id="0066a17">令提婆達多對目不見如是等類。或以咒</a><a name="0066a18" id="0066a18">術者。謂咒術力令不顯現。如諸仙人所結</a><a name="0066a19" id="0066a19">咒術。有受持者。隨所隱沒能令不現。或</a><a name="0066a20" id="0066a20">以藥物者。謂藥物力令不顯現。如有藥</a><a name="0066a21" id="0066a21">物具大神用。若有執持隨所隱沒亦令不</a><a name="0066a22" id="0066a22">現。如畢舍遮宮畔荼等。或以如是生處得</a><a name="0066a23" id="0066a23">智者。謂彼智力令所隱沒不復顯現。此中</a><a name="0066a24" id="0066a24">有說。地獄雖有生處得智。而不能令身</a><a name="0066a25" id="0066a25">不顯現。彼若能者終不須臾住彼受苦。有</a><a name="0066a26" id="0066a26">作是說。彼雖不能於獄卒邊令身不現。</a><a name="0066a27" id="0066a27">而能於餘令身不現。傍生餓鬼天亦有此</a><a name="0066a28" id="0066a28">生處得智。令身不現。唯人趣無。問此神通</a><a name="0066a29" id="0066a29">等四種力中。誰能於誰令不顯現。答神通<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270065c.htm'><img src='up.gif' border=0></a>
<a href='T270066b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>