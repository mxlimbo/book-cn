<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0671c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷129)</font> 大種蘊第五中大造納息第一之一 <font face='Arial'>T27, p0671c</h2></font><hr>
<span class='old'>
</a><a name="0671b28" id="0671b28">未至滅。不應言依未至。而言依者有何</a><a name="0671b29" id="0671b29">意耶。此文再說根本地故。依四定者說四</span><a name="0671c01" id="0671c01">依定。依未至者謂舉諸依。顯諸未至。非即</a><a name="0671c02" id="0671c02">說此未至為依。如說入城未入城耶。雖</a><a name="0671c03" id="0671c03">再說城言無別城事。彼亦如是。有餘師說。</a><a name="0671c04" id="0671c04">此中依言總說諸定。非但根本。皆能與道</a><a name="0671c05" id="0671c05">作所依故。然七依定就勝而說大種造色</a><a name="0671c06" id="0671c06">五地所繫。謂欲界四靜慮。是故離第四靜慮</a><a name="0671c07" id="0671c07">染時。乃究竟斷。然離彼染或依初靜慮近</a><a name="0671c08" id="0671c08">分。或依四靜慮。或依靜慮中間。或依空無</a><a name="0671c09" id="0671c09">邊處近分。若依空無邊處近分。離彼染時</a><a name="0671c10" id="0671c10">通。聖者及異生。唯世俗道非聖道。若依餘</a><a name="0671c11" id="0671c11">地離彼染時。唯聖者非異生。唯聖道非</a><a name="0671c12" id="0671c12">世俗道。此中說究竟所滅大種造色。謂第四</a><a name="0671c13" id="0671c13">靜慮所繫故。言依四定或依未至滅。若欲</a><a name="0671c14" id="0671c14">界所繫大種造色。但應言依未至滅。依初</a><a name="0671c15" id="0671c15">靜慮近分滅故。初靜慮所繫大種造色。應言</a><a name="0671c16" id="0671c16">依初定或依未至滅。依初靜慮靜慮中間。</a><a name="0671c17" id="0671c17">及前二靜慮近分滅故。第二靜慮所繫大種</a><a name="0671c18" id="0671c18">造色。應言依二定。或依未至滅。依前二靜</a><a name="0671c19" id="0671c19">慮靜慮中間。初及第三靜慮近分滅故。第三</a><a name="0671c20" id="0671c20">靜慮所繫大種造色。應言依三定或依未</a><a name="0671c21" id="0671c21">至滅。依前三靜慮靜慮中間。初及第四靜慮</a><a name="0671c22" id="0671c22">近分滅故。應知此中諸依前三靜慮。及靜</a><a name="0671c23" id="0671c23">慮中間滅者。唯聖者非異生。唯聖道非世</a><a name="0671c24" id="0671c24">俗道。諸依初靜慮近分滅者。通聖者及異</a><a name="0671c25" id="0671c25">生。通聖道及世俗道。諸依餘三靜慮近分</a><a name="0671c26" id="0671c26">滅者。通聖者及異生。唯世俗道非聖道。上</a><a name="0671c27" id="0671c27">七近分無聖道故</a><a name="0671c28" id="0671c28"><p>尋伺有對觸依何定滅。答依初定。或依未</a><a name="0671c29" id="0671c29">至滅。依初定滅者。謂依初靜慮。依未至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270671b.htm'><img src='up.gif' border=0></a>
<a href='T270672a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>