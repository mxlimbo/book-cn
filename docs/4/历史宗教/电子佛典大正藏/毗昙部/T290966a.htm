<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0966a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷38)</font> 辯定品第九之一 <font face='Arial'>T29, p0966a</h2></font><hr>
<span class='old'>
</a><a name="0965c28" id="0965c28">第三靜慮等持如前。增餘四支足前為十。第</a><a name="0965c29" id="0965c29">四靜慮三支如前。增非苦樂支足前為十一。</span><a name="0966a01" id="0966a01">何緣心等非靜慮支。此應准前菩提分辯。有</a><a name="0966a02" id="0966a02">異彼者今略分別。受中立三。非憂苦者。憂</a><a name="0966a03" id="0966a03">苦唯是欲界攝故。三受隨地為利益支。順定</a><a name="0966a04" id="0966a04">用強故皆支攝。何緣精進非靜慮支。諸靜慮</a><a name="0966a05" id="0966a05">支順自地勝。精進順上故不立支。或靜慮支</a><a name="0966a06" id="0966a06">適分安樂。精進求勝策勵疲苦。尋伺二種能</a><a name="0966a07" id="0966a07">助等持。制策於心令離麤細。對治欲惡故並</a><a name="0966a08" id="0966a08">立支。何緣無表非靜慮支。諸靜慮支助定住</a><a name="0966a09" id="0966a09">境。彼不緣境故不立支。故靜慮支隨地差別。</a><a name="0966a10" id="0966a10">雖有十八。而於實事種類中求。應唯九種。</a><a name="0966a11" id="0966a11">然受相異故分十一。由此故說。有無初支。非</a><a name="0966a12" id="0966a12">第二支。應作四句。第一句。謂尋伺。第二句。</a><a name="0966a13" id="0966a13">謂內淨。第三句。謂喜樂等持。第四句。謂除前</a><a name="0966a14" id="0966a14">餘法餘支相對。如理應思。此中支名為目何</a><a name="0966a15" id="0966a15">義。目顯成義。何所顯成。謂顯成此是初靜慮</a><a name="0966a16" id="0966a16">乃至。此是第四靜慮。或此支名目隨順義。如</a><a name="0966a17" id="0966a17">枸櫞等名為餘支。謂十八支各順自地。或資</a><a name="0966a18" id="0966a18">具義說名為支。如祠祀支即牛馬等。謂尋伺</a><a name="0966a19" id="0966a19">等展轉相資。毘婆沙師顯靜慮地等持最勝。</a><a name="0966a20" id="0966a20">故作是說。三摩地是靜慮亦靜慮支。尋伺等</a><a name="0966a21" id="0966a21">是靜慮支非靜慮。寧知靜慮地等持最勝耶。</a><a name="0966a22" id="0966a22">以契經中作如是說。於四靜慮應知定根。然</a><a name="0966a23" id="0966a23">於相成及相防護。義相似故作如是言。如四</a><a name="0966a24" id="0966a24">支軍。亦無有失如王與眾。雖互相資而於其</a><a name="0966a25" id="0966a25">中。王最為勝。豈不三定樂體是同。則靜慮</a><a name="0966a26" id="0966a26">支應無十一。第三定樂以受為體。初二靜慮</a><a name="0966a27" id="0966a27">樂即輕安。故靜慮支實有十一。輕安行捨遍</a><a name="0966a28" id="0966a28">四靜慮。何緣初二唯立輕安。後二地中唯立</a><a name="0966a29" id="0966a29">行捨。以此於彼偏隨順故。謂欲界中有諸惡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290965c.htm'><img src='up.gif' border=0></a>
<a href='T290966b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>