<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0929b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷31)</font> 辯賢聖品第七之一 <font face='Arial'>T29, p0929b</h2></font><hr>
<span class='old'>
</a><a name="0929a28" id="0929a28">故。若於色界經生聖者。容有上生無色界</a><a name="0929a29" id="0929a29">義然天帝釋作如是言。曾聞有天名色究竟。</span><a name="0929b01" id="0929b01">我後退落當生彼者。由彼不了對治相故。</a><a name="0929b02" id="0929b02">即此已經欲界生者。及已從此往上界生。諸</a><a name="0929b03" id="0929b03">聖必無練根及退。以曾經生於自相續蘊積</a><a name="0929b04" id="0929b04">聖道極堅牢故。及得殊勝所依身故。前說上</a><a name="0929b05" id="0929b05">流雜修靜慮為因能往色究竟天。先應雜修。</a><a name="0929b06" id="0929b06">何等靜慮由何等位知雜修成。復為何緣雜</a><a name="0929b07" id="0929b07">修靜慮。頌曰</a><a name="0929b08" id="0929b08"><p class='lg'>　　先雜修第四　　　成由一念雜</a><br><a name="0929b09" id="0929b09">　　為受生現樂　　　及遮煩惱退　</p></a><a name="0929b10" id="0929b10"><p>論曰。諸欲雜修四靜慮者。必先雜修第四靜</a><a name="0929b11" id="0929b11">慮。以彼等持最堪能故。諸樂行中彼最勝故。</a><a name="0929b12" id="0929b12">誰於靜慮能雜熏修。唯諸聖者通學無學。</a><a name="0929b13" id="0929b13">學位唯通信解見至。於無學位通時非時。</a><a name="0929b14" id="0929b14">必先三洲雜修靜慮。退生色界亦能雜修。退</a><a name="0929b15" id="0929b15">已練根成見至姓。從欲界沒生色界中乘前</a><a name="0929b16" id="0929b16">復能雜修靜慮。故六種姓皆有上流。於雜修</a><a name="0929b17" id="0929b17">時作何方便。彼必先入第四靜慮。多念無漏</a><a name="0929b18" id="0929b18">相續現前。從此引生多念有漏。後復多念無</a><a name="0929b19" id="0929b19">漏現前。如是旋環後後漸減。乃至最後二念</a><a name="0929b20" id="0929b20">無漏。次引二念有漏現前。無間復生二念無</a><a name="0929b21" id="0929b21">漏。名雜修定。加行成滿。從此以後不由功</a><a name="0929b22" id="0929b22">力。任運唯從一念無漏。引起一念有漏現</a><a name="0929b23" id="0929b23">前。無間復生一念無漏。如是有漏中間剎</a><a name="0929b24" id="0929b24">那。前後剎那無漏雜故。名雜修定根本圓成。</a><a name="0929b25" id="0929b25">如是雜修第四定已。乘此勢力隨其所應。亦</a><a name="0929b26" id="0929b26">能雜修下三靜慮。雜修靜慮五蘊為體。然於</a><a name="0929b27" id="0929b27">此中諸世俗智。是四法四類八智所雜修。略</a><a name="0929b28" id="0929b28">有三緣雜修靜慮。一為受生。二為現樂。三</a><a name="0929b29" id="0929b29">為遮止。起煩惱退。諸不還中。若見至姓為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290929a.htm'><img src='up.gif' border=0></a>
<a href='T290929c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>