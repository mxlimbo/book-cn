<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0825c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷11)</font> 辯差別品第三之一 <font face='Arial'>T29, p0825c</h2></font><hr>
<span class='old'>
</a><a name="0825b28" id="0825b28">句。即前第一第二句為今第三第四句。餘不</a><a name="0825b29" id="0825b29">相應及諸色法。皆因增上二緣所生。復云何</span><a name="0825c01" id="0825c01">知世間諸法。唯如上說因緣所生。非自在</a><a name="0825c02" id="0825c02">天我勝性等一因所起。由次第故。謂諸世間</a><a name="0825c03" id="0825c03">若自在等一因生者。則應一切俱時而生非</a><a name="0825c04" id="0825c04">次第起。因現有故。何法為障令不俱生。現見</a><a name="0825c05" id="0825c05">諸法次第而起。故知非但一因所生。若執世</a><a name="0825c06" id="0825c06">間隨自在欲前後差別故非頓起。是則應許</a><a name="0825c07" id="0825c07">非一因生。亦許欲為法生因故。此欲前後</a><a name="0825c08" id="0825c08">生滅差別理亦不成。因無異故。非因無異果</a><a name="0825c09" id="0825c09">有差別。要待異因果方別故。或差別故。應</a><a name="0825c10" id="0825c10">許頓生。所因前後無差別故。是則諸法亦應</a><a name="0825c11" id="0825c11">頓生。誰能為障令不頓起。若自在欲更待餘</a><a name="0825c12" id="0825c12">因。前後次第差別生者。應所因法復待餘因。</a><a name="0825c13" id="0825c13">則所待因應無邊際。因無邊故無始義成。不</a><a name="0825c14" id="0825c14">越釋門因緣正理。徒異名說自在為因。又</a><a name="0825c15" id="0825c15">無用故。不應妄執世間諸法自在為因。非自</a><a name="0825c16" id="0825c16">在天作大功力。生世間法少有所用。故不</a><a name="0825c17" id="0825c17">應謂自在為因。若為發生自歡喜者。但應發</a><a name="0825c18" id="0825c18">喜何用生餘。若喜離餘方便不發。是則彼喜</a><a name="0825c19" id="0825c19">餘方便生。自在於斯應非自在。於喜既爾</a><a name="0825c20" id="0825c20">餘亦應然。差別因緣不可得故。或餘方便</a><a name="0825c21" id="0825c21">應餘方便生。何用計從自在天所起。若餘方</a><a name="0825c22" id="0825c22">便離餘方便生喜。亦應非餘方便所起。或生</a><a name="0825c23" id="0825c23">苦具逼害有情。為發自喜。咄哉何用事斯暴</a><a name="0825c24" id="0825c24">惡自在天為。又信世間唯從自在一因所起。</a><a name="0825c25" id="0825c25">則撥世間現見罪福諸士用果。若言自在待</a><a name="0825c26" id="0825c26">餘罪福助發功能方成因者。但是朋敬自在</a><a name="0825c27" id="0825c27">天言。離所餘因緣不見別用故。時地水等</a><a name="0825c28" id="0825c28">種種因緣。於芽等生現有功力。芽等隨彼</a><a name="0825c29" id="0825c29">成有無故。於芽等生除彼功力不見別用。故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290825b.htm'><img src='up.gif' border=0></a>
<a href='T290826a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>