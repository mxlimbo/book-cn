<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0006c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷1)</font> 分別界品第一 <font face='Arial'>T29, p0006c</h2></font><hr>
<span class='old'>
</a><a name="0006b28" id="0006b28">兼助伴。即此聲意法處所攝。復有二處。謂</a><a name="0006b29" id="0006b29">無想有情天處。及非想非非想處。初處即此</span><a name="0006c01" id="0006c01">十處所攝。無香味故。後處即此意法處攝。</a><a name="0006c02" id="0006c02">四蘊性故。又多界經說界差別。有六十二。</a><a name="0006c03" id="0006c03">隨其所應當知皆此十八界攝。且彼經中所</a><a name="0006c04" id="0006c04">說六界。地水火風四界已說。空識二界未說</a><a name="0006c05" id="0006c05">其相。為即虛空名為空界。為一切識名識</a><a name="0006c06" id="0006c06">界耶。不爾云何。頌曰</a><a name="0006c07" id="0006c07"><p class='lg'>　　空界謂竅隙　　　傳說是明闇</a><br><a name="0006c08" id="0006c08">　　識界有漏識　　　有情生所依　</p></a><a name="0006c09" id="0006c09"><p>論曰。諸有門窗及口鼻等。內外竅隙名為空</a><a name="0006c10" id="0006c10">界。如是竅隙云何應知。傳說。竅隙即是明</a><a name="0006c11" id="0006c11">闇。非離明闇竅隙可取。故說空界明闇為</a><a name="0006c12" id="0006c12">體。應知此體不離晝夜。即此說名鄰阿伽</a><a name="0006c13" id="0006c13">色。傳說。阿伽謂積集色。極能為礙故名阿</a><a name="0006c14" id="0006c14">伽。此空界色與彼相鄰。是故說名鄰阿伽</a><a name="0006c15" id="0006c15">色。有說。阿伽即空界色。此中無礙故名阿</a><a name="0006c16" id="0006c16">伽。即阿伽色餘礙相鄰。是故說名鄰阿伽色。</a><a name="0006c17" id="0006c17">諸有漏識名為識界。云何不說諸無漏識</a><a name="0006c18" id="0006c18">為識界耶。由許六界是諸有情生所依故。</a><a name="0006c19" id="0006c19">如是諸界從續生心。至命終心恒持生故。</a><a name="0006c20" id="0006c20">諸無漏法則不如是。彼六界中。前四即此觸</a><a name="0006c21" id="0006c21">界所攝。第五即此色界所攝。第六即此七心</a><a name="0006c22" id="0006c22">界攝。彼經餘界如其所應。皆即此中十八界</a><a name="0006c23" id="0006c23">攝</a><a name="0006c24" id="0006c24"><p class='juan'>
說一切有部俱舍論卷第一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290006b.htm'><img src='up.gif' border=0></a>
<a href='T290007a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>