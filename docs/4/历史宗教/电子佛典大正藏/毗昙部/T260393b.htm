<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0393b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷6)</font> 四法品第五之一 <font face='Arial'>T26, p0393b</h2></font><hr>
<span class='old'>
</a><a name="0393a28" id="0393a28">聞法故不憚艱辛。為受持故數以耳根。對說</a><a name="0393a29" id="0393a29">法音發勝耳識。如是名為聽聞正法。云何如</span><a name="0393b01" id="0393b01">理作意。答於耳所聞耳識所了無倒法義。</a><a name="0393b02" id="0393b02">耳識所引令心專注。隨攝等攝作意發意。審</a><a name="0393b03" id="0393b03">正思惟心警覺性。如是名為如理作意。云何</a><a name="0393b04" id="0393b04">法隨法行。答如理作意所引出離。遠離所生</a><a name="0393b05" id="0393b05">諸勝善法。修習堅住無間精勤。如是名為法</a><a name="0393b06" id="0393b06">隨法行</a><a name="0393b07" id="0393b07"><p>四證淨者。如契經說。成就四法說名預流。何</a><a name="0393b08" id="0393b08">等為四。一佛證淨。二法證淨。三僧證淨。四聖</a><a name="0393b09" id="0393b09">所愛戒。云何佛證淨。答如世尊說。苾芻當知。</a><a name="0393b10" id="0393b10">此聖弟子以如是相隨念諸佛。謂此世尊是</a><a name="0393b11" id="0393b11">如來。阿羅漢正等覺明行圓滿善逝世間解</a><a name="0393b12" id="0393b12">無上丈夫調御士天人師佛薄伽梵。彼以此</a><a name="0393b13" id="0393b13">相隨念諸佛。見為根本證智相應諸信信性。</a><a name="0393b14" id="0393b14">現前信性隨順印可。愛慕愛慕性心澄心淨。</a><a name="0393b15" id="0393b15">是名佛證淨。云何法證淨。答如世尊說。苾芻</a><a name="0393b16" id="0393b16">當知。此聖弟子以如是相隨念正法。謂佛正</a><a name="0393b17" id="0393b17">法善說現見無熱應時。引導近觀智者內證。</a><a name="0393b18" id="0393b18">彼以此相隨念正法。見為根本證智。相應諸</a><a name="0393b19" id="0393b19">信信性。現前信性隨順印可。愛慕愛慕性心</a><a name="0393b20" id="0393b20">澄心淨。是名法證淨。云何僧證淨。答如世</a><a name="0393b21" id="0393b21">尊說。苾芻當知。此聖弟子以如是相隨念於</a><a name="0393b22" id="0393b22">僧。謂佛弟子具足妙行質直行。如理行法隨</a><a name="0393b23" id="0393b23">法行和敬行。隨法行。於此僧中有預流向有</a><a name="0393b24" id="0393b24">預流果。有一來向有一來果。有不還向有不</a><a name="0393b25" id="0393b25">還果。有阿羅漢向有阿羅漢果。如是總有四</a><a name="0393b26" id="0393b26">雙八隻補特伽羅佛弟子眾。戒具足。定具足。</a><a name="0393b27" id="0393b27">慧具足。解脫具足。解脫智見具足。應請應屈</a><a name="0393b28" id="0393b28">應恭敬無上福田。世所應供。彼以此相隨念</a><a name="0393b29" id="0393b29">於僧。見為根本證智相應諸信信性。現前信<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260393a.htm'><img src='up.gif' border=0></a>
<a href='T260393c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>