<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0217b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷42)</font> 雜蘊第一中思納息第八之一 <font face='Arial'>T27, p0217b</h2></font><hr>
<span class='old'>
</a><a name="0217a28" id="0217a28">悉顯現。分別自相慧應知亦爾。復次如人</a><a name="0217a29" id="0217a29">持燈初入闇室頓破諸闇。分別共相慧應</span><a name="0217b01" id="0217b01">知亦爾。如燈入已漸照瓶衣器篋諸物。分別</a><a name="0217b02" id="0217b02">自相慧應知亦爾。復次如鏡遠照別相不</a><a name="0217b03" id="0217b03">顯。分別共相慧應知亦爾如鏡近照別相明</a><a name="0217b04" id="0217b04">了。分別自相慧應知亦爾。復次如人遠觀</a><a name="0217b05" id="0217b05">山林等物。分別共相慧應知亦爾。如人近</a><a name="0217b06" id="0217b06">觀山林等物。分別自相慧應知亦爾。問此中</a><a name="0217b07" id="0217b07">所說聞思修所成慧其相云何。有作是說。若</a><a name="0217b08" id="0217b08">於三藏十二分教。受持轉讀究竟流布名。聞</a><a name="0217b09" id="0217b09">所成慧。依此發生思所成慧。依此發生修</a><a name="0217b10" id="0217b10">所成慧。此斷煩惱證得涅槃。如依金礦生</a><a name="0217b11" id="0217b11">金依金生金剛。此能摧壞山石等物。評曰。</a><a name="0217b12" id="0217b12">應作是說。若於三藏十二分教。受持轉讀</a><a name="0217b13" id="0217b13">究竟流布。是生得慧。依此發生聞所成慧。依</a><a name="0217b14" id="0217b14">此發生思所成慧。依此發生修所成慧。此</a><a name="0217b15" id="0217b15">斷煩惱證得涅槃。如依種生芽。依芽生</a><a name="0217b16" id="0217b16">莖。依莖轉生枝葉花果。復次依聞生者名</a><a name="0217b17" id="0217b17">聞所成慧。依思生者名思所成慧。依修生</a><a name="0217b18" id="0217b18">者名修所成慧。復次聞所引者名聞所成慧。</a><a name="0217b19" id="0217b19">思所引者名思所成慧。修所引者名修所成</a><a name="0217b20" id="0217b20">慧。復次緣力起者。名聞所成慧。因力起者。</a><a name="0217b21" id="0217b21">名思所成慧。俱力起者。名修所成慧。復次他</a><a name="0217b22" id="0217b22">力起者。名聞所成慧。自力起者。名思所成</a><a name="0217b23" id="0217b23">慧。俱力起者。名修所成慧。復次資糧力起者。</a><a name="0217b24" id="0217b24">名聞所成慧。自性力起者。名思所成慧。俱</a><a name="0217b25" id="0217b25">力起者。名修所成慧。復次外力起者。名聞</a><a name="0217b26" id="0217b26">所成慧。內力起者。名思所成慧。俱力起者。名</a><a name="0217b27" id="0217b27">修所成慧。復次教力起者。名聞所成慧。義力</a><a name="0217b28" id="0217b28">起者。名思所成慧。定力起者。名修所成慧</a><a name="0217b29" id="0217b29">問如是三慧有何差別。答聞所成慧。於一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270217a.htm'><img src='up.gif' border=0></a>
<a href='T270217c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>