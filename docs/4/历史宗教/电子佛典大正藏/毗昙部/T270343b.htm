<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0343b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷66)</font> 結蘊第二中有情納息第三之一 <font face='Arial'>T27, p0343b</h2></font><hr>
<span class='old'>
</a><a name="0343a28" id="0343a28">復次勸出家者。即是勸人身心妙好故經偏</a><a name="0343a29" id="0343a29">說。謂出家時身便妙好。身妙好故心亦妙好。</span><a name="0343b01" id="0343b01">復次勸出家者。即是勸人身心端嚴故經</a><a name="0343b02" id="0343b02">偏說。謂出家時身便端嚴。身端嚴故心亦端</a><a name="0343b03" id="0343b03">嚴復次勸出家者。即是勸人決定當得究</a><a name="0343b04" id="0343b04">竟寂靜即是涅槃故經偏說。復次勸出家</a><a name="0343b05" id="0343b05">者。即是勸人得不共法故經偏說。謂出家</a><a name="0343b06" id="0343b06">時威儀服飾所作事業。不與一切在家者</a><a name="0343b07" id="0343b07">共。復次勸出家者。即是勸人棄煩惱業故</a><a name="0343b08" id="0343b08">經偏說。謂出家時剃除鬚髮被服袈裟受</a><a name="0343b09" id="0343b09">持淨戒。煩惱惡業皆漸捨離。出家形飾非彼</a><a name="0343b10" id="0343b10">器故。如香潔人臭穢不住。復次勸出家者。</a><a name="0343b11" id="0343b11">即是勸人作無盡業得無盡財。作無罪業</a><a name="0343b12" id="0343b12">得無罪財。作無害業得無害財。作不共外</a><a name="0343b13" id="0343b13">道業得不共外道財。作不共異生業。得不</a><a name="0343b14" id="0343b14">共異生財。故經偏說。復次勸出家者。即是</a><a name="0343b15" id="0343b15">勸人一向修學螺畫之行。謂盡壽修清白梵</a><a name="0343b16" id="0343b16">行。諸在家者不能如是。故經偏說。問螺畫</a><a name="0343b17" id="0343b17">之行其義云何。尊者世友作是說。昔此洲內</a><a name="0343b18" id="0343b18">有二仙人。一名餉佉。二名履企。具足第</a><a name="0343b19" id="0343b19">一軌則梵行。諸在家者皆不能及。勸人出</a><a name="0343b20" id="0343b20">家即勸同彼。有作是說。如螺貝上彫畫文</a><a name="0343b21" id="0343b21">像堅固難壞。風吹日曝及餘外緣卒難毀滅。</a><a name="0343b22" id="0343b22">出家人行亦復如是。在家不能修如是行。</a><a name="0343b23" id="0343b23">雖暫受持而尋毀壞。有餘師說。如螺貝上</a><a name="0343b24" id="0343b24">彫畫文像清潔明了無諸垢穢。出家人行亦</a><a name="0343b25" id="0343b25">復如是。在家不能修如是行。雖極受持</a><a name="0343b26" id="0343b26">而猶雜穢。現見在家得不還果。雖離欲染</a><a name="0343b27" id="0343b27">而處居家。受畜生數非生數物。所作事業</a><a name="0343b28" id="0343b28">未甚清淨。況有在家得初二果與異生類</a><a name="0343b29" id="0343b29">無有差別。出家之人雖破禁戒。猶勝在俗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270343a.htm'><img src='up.gif' border=0></a>
<a href='T270343c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>