<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0380a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷73)</font> 結蘊第二中十門納息第四之一 <font face='Arial'>T27, p0380a</h2></font><hr>
<span class='old'>
</a><a name="0379c28" id="0379c28">色處。復次若處具有二十種色或二十一立</a><a name="0379c29" id="0379c29">色處名。餘處不爾故非色處</span><a name="0380a01" id="0380a01"><p>問何故名觸處。為是可觸故名觸處。為體</a><a name="0380a02" id="0380a02">是觸故名觸處。為觸所緣故名觸處。設爾</a><a name="0380a03" id="0380a03">何失。三皆有過。所以者何。若是可觸故名</a><a name="0380a04" id="0380a04">觸處。極微展轉既不相觸。如何觸處是可觸</a><a name="0380a05" id="0380a05">耶。若體是觸故名觸處。大種造色非觸自</a><a name="0380a06" id="0380a06">性。如何觸處體是觸耶。若觸所緣故名觸處。</a><a name="0380a07" id="0380a07">此亦是餘心心所境。如何但說觸所緣耶。答</a><a name="0380a08" id="0380a08">應作是說此是可觸故名觸處。問極微展</a><a name="0380a09" id="0380a09">轉既不相觸。如何觸處是可觸耶。答依世</a><a name="0380a10" id="0380a10">俗說不依勝義。謂世共說眼所受境名可</a><a name="0380a11" id="0380a11">見。耳所受境名可聞。鼻所受境名可嗅。舌</a><a name="0380a12" id="0380a12">所受境名可嘗。身所受境名可觸。意所受境</a><a name="0380a13" id="0380a13">名可知。是故可觸故名觸處。復次緣生身</a><a name="0380a14" id="0380a14">識故名觸處。如契經說。身觸為緣生於身</a><a name="0380a15" id="0380a15">識。此是勝義了別境心故。此所緣名為觸處。</a><a name="0380a16" id="0380a16">復次此名觸處亦名養處。由此長養諸餘</a><a name="0380a17" id="0380a17">色法令增盛故。如能增喜名為喜處。此能</a><a name="0380a18" id="0380a18">長養故名養處。尊者世友作如是說。極微</a><a name="0380a19" id="0380a19">展轉互相觸不。答互不相觸。若相觸者即應</a><a name="0380a20" id="0380a20">住至第二剎那。大德說曰。一切極微實不</a><a name="0380a21" id="0380a21">相觸。但由無間假立觸名。有作是說。極微</a><a name="0380a22" id="0380a22">展轉實不相觸亦非無間。但和合住彼此相</a><a name="0380a23" id="0380a23">近假立觸名</a><a name="0380a24" id="0380a24"><p>問十二處體無非是法。何故唯一立法處</a><a name="0380a25" id="0380a25">名。答雖十二處體皆是法。而但於一立法</a><a name="0380a26" id="0380a26">處名亦無有失。有譬喻故。如十八界。體</a><a name="0380a27" id="0380a27">雖皆法。而但於一立法界名。又如十智雖</a><a name="0380a28" id="0380a28">皆緣法。而但於一立法智名。又如七覺支。</a><a name="0380a29" id="0380a29">雖皆能擇法。而但於一立擇法覺支名。又<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270379c.htm'><img src='up.gif' border=0></a>
<a href='T270380b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>