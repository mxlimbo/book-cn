<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0222a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷9)</font> 釋論中分別世間品第三 <font face='Arial'>T29, p0222a</h2></font><hr>
<span class='old'>
</a><a name="0221c28" id="0221c28">歲。於此中間諸佛世尊出現於世。云何不於</a><a name="0221c29" id="0221c29">劫上時出。於此時中眾生難教厭離故。云何</span><a name="0222a01" id="0222a01">不於百下時出。於此時中五濁熾盛。何者為</a><a name="0222a02" id="0222a02">五濁。一命濁。二劫濁。三惑濁。四見濁。五眾</a><a name="0222a03" id="0222a03">生濁。下劫將末命等五最麤最下。已成滓故。</a><a name="0222a04" id="0222a04">說名為濁。由前二濁。次第損減壽命。及損減</a><a name="0222a05" id="0222a05">樂具。復由二濁損減助善。何以故。因此二</a><a name="0222a06" id="0222a06">濁。有諸眾生。多修習欲塵樂行及自苦行。能</a><a name="0222a07" id="0222a07">損在家出家助善。由後一濁損減自身身量。</a><a name="0222a08" id="0222a08">色無病力智念正勤不動。此德壞故。獨覺於</a><a name="0222a09" id="0222a09">何時出世。偈曰。上下時獨覺。釋曰。獨覺於</a><a name="0222a10" id="0222a10">上劫及下劫時。皆得出世。何以故。獨覺有二</a><a name="0222a11" id="0222a11">種。一部行二犀角喻此中部行者。先是聲聞</a><a name="0222a12" id="0222a12">或名獨勝。有餘師說。有先是凡夫後成部行</a><a name="0222a13" id="0222a13">獨覺。若此人於前世。已修決擇分能善根。今</a><a name="0222a14" id="0222a14">生自然覺悟聖道。云何得知。於本行經中說。</a><a name="0222a15" id="0222a15">有一山處。有五百外仙。修難行苦行。乃至有</a><a name="0222a16" id="0222a16">一獼猴。與獨覺共住。後至外仙所。現獨覺威</a><a name="0222a17" id="0222a17">儀莊飾。五百外仙皆成獨覺。若先是聖人。不</a><a name="0222a18" id="0222a18">得修難行苦行。犀角喻者。謂獨自住。二種獨</a><a name="0222a19" id="0222a19">覺中。偈曰。犀角喻百劫。釋曰。足一百大劫。</a><a name="0222a20" id="0222a20">修行菩提資糧。方成犀角喻獨覺。云何名獨</a><a name="0222a21" id="0222a21">覺。離師正教。於一自身如理覺悟。故名獨</a><a name="0222a22" id="0222a22">覺。何以故。諸獨覺但調伏一身。不調伏他故。</a><a name="0222a23" id="0222a23">云何名犀角喻。於人天道最勝品中。貞實無</a><a name="0222a24" id="0222a24">等故。何因不覺悟他。諸獨覺非無能為他說</a><a name="0222a25" id="0222a25">法。具得四無礙解故。彼亦有能。能憶持往昔</a><a name="0222a26" id="0222a26">諸佛所說正教。及為他說故。彼亦非無慈悲</a><a name="0222a27" id="0222a27">為利益他。恒現通慧故。不由眾生不感聖果</a><a name="0222a28" id="0222a28">故不為說。何以故。是時亦有修世道離欲諸</a><a name="0222a29" id="0222a29">仙。雖然亦由宿世修習故。由喜樂少求故。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290221c.htm'><img src='up.gif' border=0></a>
<a href='T290222b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>