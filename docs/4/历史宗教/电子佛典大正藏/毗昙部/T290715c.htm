<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0715c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷68)</font> 辯賢聖品第六之一 <font face='Arial'>T29, p0715c</h2></font><hr>
<span class='old'>
</a><a name="0715b28" id="0715b28"><p class='lg'>　　云何人中尊　　　弟子越聖教</a><br><a name="0715b29" id="0715b29">　　住餘有學位　　　不得心命終　</p></span><a name="0715c01" id="0715c01"><p>非佛世尊諸聖弟子。皆至無學方致命終。如</a><a name="0715c02" id="0715c02">何天魔獨以彼聖學位捨命譏刺世尊。以喬</a><a name="0715c03" id="0715c03">底迦先證無學。後退住學而致命終。故彼天</a><a name="0715c04" id="0715c04">魔舉以譏佛理必應爾。由彼魔言。世尊弟子</a><a name="0715c05" id="0715c05">越聖教故。何謂聖教謂絕後有。此頌意言。云</a><a name="0715c06" id="0715c06">何佛子違越所得。絕後有界應般涅槃。而還</a><a name="0715c07" id="0715c07">退墮續後有位而致命終。故知喬底迦非唯</a><a name="0715c08" id="0715c08">退靜慮。又彼所引對法藏言。欲貪隨眠由三</a><a name="0715c09" id="0715c09">處起。一欲貪隨眠未斷遍知故。二順彼纏法正</a><a name="0715c10" id="0715c10">現在前故。三於彼正起非理作意故。此於退</a><a name="0715c11" id="0715c11">義亦不相違。約煩惱無間生煩惱說故。非唯</a><a name="0715c12" id="0715c12">從煩惱無間煩惱生。如是言義如先已說。或</a><a name="0715c13" id="0715c13">起煩惱總有二種。一從非理作意。二從如理</a><a name="0715c14" id="0715c14">作意。此文且說從非理者故無有過。不應</a><a name="0715c15" id="0715c15">惑起皆以非理作意為先。勿有無初失善無</a><a name="0715c16" id="0715c16">容生過。又煩惱起必有俱生非理作意。煩惱</a><a name="0715c17" id="0715c17">起位即可說為隨眠未斷。此文不說諸煩惱</a><a name="0715c18" id="0715c18">起。必以貪等未斷為先。是故此文非證彼義。</a><a name="0715c19" id="0715c19">又此所引對無記心現行。退宗不成違難。對</a><a name="0715c20" id="0715c20">染心品現行退宗。此約具因故亦無失。謂煩</a><a name="0715c21" id="0715c21">惱起若因緣具則有此三。然於三中隨有所</a><a name="0715c22" id="0715c22">闕亦有起義。如說成就十種法者生捺落迦。</a><a name="0715c23" id="0715c23">非於十中。隨成就一不得生彼。又如經說。三</a><a name="0715c24" id="0715c24">處現前能生多福。非唯有信無多福生。其例</a><a name="0715c25" id="0715c25">非一此中總集。煩惱生緣。言有此三非一切</a><a name="0715c26" id="0715c26">爾。此文意顯煩惱生時。或因力偏增。或境</a><a name="0715c27" id="0715c27">或加行。說由三處而起欲貪。若執要具三則</a><a name="0715c28" id="0715c28">言應不遍。謂緣自界可說具三。非緣餘法有</a><a name="0715c29" id="0715c29">具三理。故對法文不違退義。通彼教已彼立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290715b.htm'><img src='up.gif' border=0></a>
<a href='T290716a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>