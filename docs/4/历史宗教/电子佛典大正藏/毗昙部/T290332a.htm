<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0332a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷1)</font> 辯本事品第一之一 <font face='Arial'>T29, p0332a</h2></font><hr>
<span class='old'>
</a><a name="0331c28" id="0331c28">有漏有取。彼於現法不般涅槃。又引經言</a><a name="0331c29" id="0331c29"><p class='lg'>　　真梵離諸漏　　　不染於世間</span><br><a name="0332a01" id="0332a01">　　謂獨覺世尊　　　自在離諸漏　</p></a><a name="0332a02" id="0332a02"><p>此於彼義都不相應。我亦不許阿羅漢等有</a><a name="0332a03" id="0332a03">漏取故。眼等雖名有漏順取。而非取漏。經亦</a><a name="0332a04" id="0332a04">不言阿羅漢等無順取法離諸有漏。言亦不</a><a name="0332a05" id="0332a05">染者。謂於世間一切境界煩惱斷。故由契經。</a><a name="0332a06" id="0332a06">說貪等名。染謂於世間所攝受事及一切趣。</a><a name="0332a07" id="0332a07">永離貪等。故名不染。由此即釋餘契經言。</a><a name="0332a08" id="0332a08">佛告苾芻。阿羅漢等於諸世間已得離繫。雖</a><a name="0332a09" id="0332a09">行世間而能摧伏。不為世間之所染污。謂於</a><a name="0332a10" id="0332a10">世間諸有漏事。不為一切煩惱所縛。是故說</a><a name="0332a11" id="0332a11">言。阿羅漢等於諸世間已得離繫。雖行世間</a><a name="0332a12" id="0332a12">而能摧伏。不為世間所染污者。此經意說。阿</a><a name="0332a13" id="0332a13">羅漢等雖處世間。亦復成就而於世間得對</a><a name="0332a14" id="0332a14">治故。摧伏世間煩惱染污。是故彼宗都無至</a><a name="0332a15" id="0332a15">教。又彼起執依訓詞門。謂與漏俱名為有漏。</a><a name="0332a16" id="0332a16">此釋非理。立相異故。如契經言。謂於過去未</a><a name="0332a17" id="0332a17">來現在諸有色等。生長現愛或恚或慢。乃至</a><a name="0332a18" id="0332a18">廣說。如何去來與現俱起。又譬喻者。唐攪虛</a><a name="0332a19" id="0332a19">空。十八界中前十五界一向有漏。經所說故。</a><a name="0332a20" id="0332a20">謂契經言。有漏法者。諸所有眼諸所有色。諸</a><a name="0332a21" id="0332a21">所有眼識。如是乃至。身觸身識諸所有言。顯</a><a name="0332a22" id="0332a22">無餘義。彼言我等不誦此經。非不誦經能成</a><a name="0332a23" id="0332a23">所樂。欲成所樂當勤誦經。又彼不以一切契</a><a name="0332a24" id="0332a24">經皆為定量。豈名經部。謂見契經。與自所執</a><a name="0332a25" id="0332a25">宗義相違。即便誹撥。或隨自執改作異文。</a><a name="0332a26" id="0332a26">言本經文傳誦者失。或復一切皆不信受。如</a><a name="0332a27" id="0332a27">順別處等經皆言非聖教攝。是對法者實愛</a><a name="0332a28" id="0332a28">自宗。制造安置阿笈摩內。彼由此故背無量</a><a name="0332a29" id="0332a29">經。違越聖言多興異執。我此論中漸當顯示。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290331c.htm'><img src='up.gif' border=0></a>
<a href='T290332b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>