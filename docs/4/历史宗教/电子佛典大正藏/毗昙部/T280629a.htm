<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1548 舍利弗阿毘曇論 0629a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1548 舍利弗阿毘曇論</font> <font face='Arial'>(卷15)</font> 非問分道品第十之一 <font face='Arial'>T28, p0629a</h2></font><hr>
<span class='old'>
</a><a name="0628c28" id="0628c28">初識。謂此時過。謂此滅後生。謂此終彼始。</a><a name="0628c29" id="0628c29">非命是身。非身是命。非命異身。非身異命。</span><a name="0629a01" id="0629a01">非命非斷。非生非住。非有變。非無因。非天所</a><a name="0629a02" id="0629a02">作。非此作此受。非異作異受。知有去來。知有</a><a name="0629a03" id="0629a03">生死。知有業相續。知有說法。知有緣。無有</a><a name="0629a04" id="0629a04">從此至彼者。無有從彼至此者。但行相續生。</a><a name="0629a05" id="0629a05">以業緣故。如世尊說。我所空。我於我所。不</a><a name="0629a06" id="0629a06">應疑我我所。不應說於一切法不應疑。是故</a><a name="0629a07" id="0629a07">當知。此法無常有為緣生盡法變法滅法離</a><a name="0629a08" id="0629a08">法。我所非我有。我非我所有。我所我皆無</a><a name="0629a09" id="0629a09">有我。是謂正慧觀。如是不放逸懃念正智</a><a name="0629a10" id="0629a10">寂靜行依貪妄想斷。斷已內心正住正止獨</a><a name="0629a11" id="0629a11">處定。如實人念憶念。是名身念處。念親近</a><a name="0629a12" id="0629a12">多修學得須陀洹果乃至阿羅漢果。是名身</a><a name="0629a13" id="0629a13">念處一支向涅槃道。復次比丘。若見嬰兒。心</a><a name="0629a14" id="0629a14">愚癡無識。眠臥穢處。如是思惟。我亦如是</a><a name="0629a15" id="0629a15">法如是相。未離是法。我身亦是有生法。有</a><a name="0629a16" id="0629a16">生過患。如實人念憶念。是名身念處。念親近</a><a name="0629a17" id="0629a17">多修學得須陀洹果乃至阿羅漢果。是名身</a><a name="0629a18" id="0629a18">念處一支向涅槃道。復次比丘。若見男子女</a><a name="0629a19" id="0629a19">人。年老衰熟。髮白齒落皮緩面皺身體僂曲</a><a name="0629a20" id="0629a20">柱杖羸步氣息不調。如是思惟。我身亦如是</a><a name="0629a21" id="0629a21">法如是相。未離是法。我身亦是有老法。有</a><a name="0629a22" id="0629a22">過患。如實人念憶念是名身念處。念親近多</a><a name="0629a23" id="0629a23">修學得須陀洹果乃至阿羅漢果。是名身念</a><a name="0629a24" id="0629a24">處一支向涅槃道。復次比丘。若見男子女人。</a><a name="0629a25" id="0629a25">身患苦有。眠臥穢處。羸劣無力。動止須人。如</a><a name="0629a26" id="0629a26">是思惟。我身亦如是法如是相。未離是法。我</a><a name="0629a27" id="0629a27">身亦有病。有病過患。如實人念憶念。是名</a><a name="0629a28" id="0629a28">身念處。念親近多修學得須陀洹果乃至阿</a><a name="0629a29" id="0629a29">羅漢果。是名身念處一支向涅槃道。復次比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280628c.htm'><img src='up.gif' border=0></a>
<a href='T280629b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>