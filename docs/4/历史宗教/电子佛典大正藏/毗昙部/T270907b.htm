<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0907b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷181)</font> 定蘊第七中不還納息第四之一 <font face='Arial'>T27, p0907b</h2></font><hr>
<span class='old'>
</a><a name="0907a28" id="0907a28">三安立產業者。謂捨四種業行。一種業捨。</a><a name="0907a29" id="0907a29">四種業者。一農務為業。二商估為業。三傭</span><a name="0907b01" id="0907b01">作為業。四自在為業。於此皆捨行一種業</a><a name="0907b02" id="0907b02">者唯以乞求為業。有說。為顯示無盡資業</a><a name="0907b03" id="0907b03">及所應作故。復次為顯示無罪資業及所應</a><a name="0907b04" id="0907b04">作故。復次為顯示無損害資業及所應作</a><a name="0907b05" id="0907b05">故。復次為顯示不共外道資業及所應作</a><a name="0907b06" id="0907b06">故。此中資業謂前三所應作謂第四。有說。為</a><a name="0907b07" id="0907b07">顯示道及道資糧故。此中前三顯道資糧</a><a name="0907b08" id="0907b08">後一顯道。如道及道資糧如是沙門沙門</a><a name="0907b09" id="0907b09">資糧。婆羅門婆羅門資糧。梵行梵行資糧應</a><a name="0907b10" id="0907b10">知亦爾。由此等義故。佛說此聖種契經。問</a><a name="0907b11" id="0907b11">聖種自性云何。答皆以無貪善根為自性。</a><a name="0907b12" id="0907b12">有說。前三是無貪善根後一是精進。如是說</a><a name="0907b13" id="0907b13">者初說為善。皆對治貪故。問若爾依何別</a><a name="0907b14" id="0907b14">義說四種耶。答為對治四種愛故。謂於</a><a name="0907b15" id="0907b15">衣喜足對治衣服愛。於食喜足對治飲食</a><a name="0907b16" id="0907b16">愛。於臥具喜足對治臥具愛。樂斷樂修對</a><a name="0907b17" id="0907b17">治有無有愛由此故說皆無貪性。若兼相應</a><a name="0907b18" id="0907b18">隨轉。則欲色界五蘊性。無色界四蘊性。此是</a><a name="0907b19" id="0907b19">聖種自性是我是物是性是相是本性。已說</a><a name="0907b20" id="0907b20">自性。所以今當說。問何故名聖種。有說。</a><a name="0907b21" id="0907b21">亦聖亦種故名聖種。謂善故名聖。無漏故</a><a name="0907b22" id="0907b22">名聖。即此能生諸功德法相續不斷故名</a><a name="0907b23" id="0907b23">為種。有說。聖之種故名為聖種。聖謂一切</a><a name="0907b24" id="0907b24">無倒善法。此四能生而相續故說名為種。有</a><a name="0907b25" id="0907b25">說。此於聖者相續中行令彼不斷故名聖</a><a name="0907b26" id="0907b26">種。有說。此於聖者相續中可得令彼不斷</a><a name="0907b27" id="0907b27">故名聖種。有說。聖謂可愛可喜可樂可意之</a><a name="0907b28" id="0907b28">果此能生彼相續不斷故名聖種。此依等</a><a name="0907b29" id="0907b29">流果說。有說。聖名可愛可喜可樂可意異<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270907a.htm'><img src='up.gif' border=0></a>
<a href='T270907c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>