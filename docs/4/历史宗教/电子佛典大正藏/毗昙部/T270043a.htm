<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0043a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷9)</font> 雜蘊第一中智納息第二之一 <font face='Arial'>T27, p0043a</h2></font><hr>
<span class='old'>
</a><a name="0042c28" id="0042c28">眾部執。不知相應諸法者。即止法密部</a><a name="0042c29" id="0042c29">執。不知俱有諸法者。即止化地部執。</span><a name="0043a01" id="0043a01">言智能知。即止犢子部執。又於此中有問</a><a name="0043a02" id="0043a02">有答。有難有通。頗有一智知一切法。耶者</a><a name="0043a03" id="0043a03">是問。答無者是答。若此智生一切法非我。此</a><a name="0043a04" id="0043a04">智何所不知者是難。答不知自性及此相應</a><a name="0043a05" id="0043a05">俱有諸法者是通。問此中誰問誰答。誰難誰</a><a name="0043a06" id="0043a06">通。答分別論者問。應理論者答。分別論者難。</a><a name="0043a07" id="0043a07">應理論者通。有說。弟子問師答。弟子難師</a><a name="0043a08" id="0043a08">通。有說。此中無別現問難者。但本論師。為</a><a name="0043a09" id="0043a09">辯法相假設賓主。此中一智者。謂一剎那</a><a name="0043a10" id="0043a10">智。由此不知自性。相應俱有諸法。若作是</a><a name="0043a11" id="0043a11">問。於十智中。頗有一智知一切法耶。應</a><a name="0043a12" id="0043a12">答言有。謂世俗智。如是問於九八七六五</a><a name="0043a13" id="0043a13">四三二智中。頗有一智知一切法耶。答有。</a><a name="0043a14" id="0043a14">謂世俗智。若即於此世俗智中。作如是問。</a><a name="0043a15" id="0043a15">頗二剎那頃知一切法耶。答有。謂此智初剎</a><a name="0043a16" id="0043a16">那頃。除其自性相應俱有。餘悉能知。第二剎</a><a name="0043a17" id="0043a17">那。亦知前自性相應俱有法。故答言有。今</a><a name="0043a18" id="0043a18">此唯問一剎那智。故答言無。問何緣自性</a><a name="0043a19" id="0043a19">不知自性。答勿有因果。能作所作。能成所</a><a name="0043a20" id="0043a20">成。能引所引。能生所生。能屬所屬。能轉所</a><a name="0043a21" id="0043a21">轉。能相所相。能覺所覺。無差別過。是故自性</a><a name="0043a22" id="0043a22">不知自性。有說。自性於自性。無益無損。無</a><a name="0043a23" id="0043a23">養無害。無成無壞。無增無減。無聚無散。無因</a><a name="0043a24" id="0043a24">無等無間。無所緣。無增上。諸法自性。不觀</a><a name="0043a25" id="0043a25">自性。但於他性能作諸緣。是故自性不知</a><a name="0043a26" id="0043a26">自性。有說。世間現見。指端不自觸。刀刃不</a><a name="0043a27" id="0043a27">自割。瞳子不自見。壯士不自負。是故自性</a><a name="0043a28" id="0043a28">不知自性。尊者世友說曰。何故自性不知</a><a name="0043a29" id="0043a29">自性。答非境界故。復次若自性知自性者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270042c.htm'><img src='up.gif' border=0></a>
<a href='T270043b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>