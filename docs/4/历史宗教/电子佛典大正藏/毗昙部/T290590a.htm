<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0590a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷43)</font> 辯業品第四之一 <font face='Arial'>T29, p0590a</h2></font><hr>
<span class='old'>
</a><a name="0589c28" id="0589c28">有大師想。於己身有非一切智想。然由深固惡</a><a name="0589c29" id="0589c29">阿世耶。隱覆此想作別異說。設有不以異想</span><a name="0590a01" id="0590a01">破僧。則不能生劫壽重罪。何緣此罪惡行中</a><a name="0590a02" id="0590a02">最。由此毀傷佛法身故。障世生天解脫道故。</a><a name="0590a03" id="0590a03">謂僧已破乃至未合。力能遮遏諸異生等。未</a><a name="0590a04" id="0590a04">入正定令不得入。若已入正定令不得餘果。</a><a name="0590a05" id="0590a05">若已得餘果令不得離染。若已得離染令不</a><a name="0590a06" id="0590a06">證漏盡。習定溫誦思等業息。以要言之由僧</a><a name="0590a07" id="0590a07">被破。大千世界法輪不轉。天人龍等身心擾</a><a name="0590a08" id="0590a08">亂。由此定招無間地獄一劫異熟。非餘惡行</a><a name="0590a09" id="0590a09">故惡行中此罪最重。若爾何故世尊或時於</a><a name="0590a10" id="0590a10">諸罪中說邪見重。又說意業罪中最大。據五</a><a name="0590a11" id="0590a11">無間說破僧重。據五僻見說邪見重。據一切</a><a name="0590a12" id="0590a12">業說意業大。或約修見俱所斷罪。如其次第</a><a name="0590a13" id="0590a13">說為最重。或依廣果斷諸善根害多有情。如</a><a name="0590a14" id="0590a14">次說重。感第一有異熟果思。於世善中為</a><a name="0590a15" id="0590a15">最大果。能感最極靜異熟故。約異熟果故作</a><a name="0590a16" id="0590a16">是說。如其通就五果說者。是則應說與金剛</a><a name="0590a17" id="0590a17">喻定相應思能得大果。謂此能得異熟果外</a><a name="0590a18" id="0590a18">諸有為無為四阿羅漢果。雖諸無漏無間慣</a><a name="0590a19" id="0590a19">思。皆除異熟得餘四果。然此所得最為殊勝。</a><a name="0590a20" id="0590a20">諸結永斷為此果故。為簡此故說世善言。為</a><a name="0590a21" id="0590a21">唯無間罪定生地獄。諸無間同類亦定生彼。</a><a name="0590a22" id="0590a22">非定無間生。非無間業故。無間同類其相云</a><a name="0590a23" id="0590a23">何。頌曰</a><a name="0590a24" id="0590a24"><p class='lg'>　　污母無學尼　　　殺住定菩薩</a><br><a name="0590a25" id="0590a25">　　及有學聖者　　　奪僧和合緣</a><br><a name="0590a26" id="0590a26">　　破壞窣堵波　　　是無間同類　</p></a><a name="0590a27" id="0590a27"><p>論曰。言同類者是相似義。若有於母阿羅漢</a><a name="0590a28" id="0590a28">尼行非梵行。為極污辱是名第一同類業相。</a><a name="0590a29" id="0590a29">若有殺害住定菩薩。是名害父同類業相。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290589c.htm'><img src='up.gif' border=0></a>
<a href='T290590b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>