<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0366b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷7)</font> 辯本事品第一之一 <font face='Arial'>T29, p0366b</h2></font><hr>
<span class='old'>
</a><a name="0366a28" id="0366a28">為顯眼等各有二用。一能為門。二能取境。能</a><a name="0366a29" id="0366a29">為門者。且如眼根。能為所依。令心心所各別</span><a name="0366b01" id="0366b01">行相於境而轉。能取境者。且如眼根。唯為見</a><a name="0366b02" id="0366b02">色。若異此者。唯義相違。諸心心所。唯應見</a><a name="0366b03" id="0366b03">故。然心心所。皆眼為門。汝執見體。唯心非</a><a name="0366b04" id="0366b04">所。又受想等諸心所法。領納取像造作等用。</a><a name="0366b05" id="0366b05">各各不同。不應唯見。既言唯見。明知是眼。由</a><a name="0366b06" id="0366b06">此眼根唯能見故。如是眼用。略有二種。一能</a><a name="0366b07" id="0366b07">為門。二能見色。乃至意處。如理當知。故我所</a><a name="0366b08" id="0366b08">宗無違經失。又此契經。更有別義。謂見方便。</a><a name="0366b09" id="0366b09">假說為門。世於方便。說門言故。如世間說。我</a><a name="0366b10" id="0366b10">依此門。必當獲得如意財寶。即是我依此方</a><a name="0366b11" id="0366b11">便義。世尊亦告手居士言。當依此門如法攝</a><a name="0366b12" id="0366b12">眾。謂四攝事。為攝方便。此說眼識為見方便。</a><a name="0366b13" id="0366b13">眼由識持。能見色故。識是眼根。見方便故。見</a><a name="0366b14" id="0366b14">依止故。假說名眼。此意說言。識為方便。眼能</a><a name="0366b15" id="0366b15">見色。如餘經中。了別色位。以眼是識所依性</a><a name="0366b16" id="0366b16">故。鄰近緣故。於眼根體。假說識名。故契經</a><a name="0366b17" id="0366b17">言。眼所識色。此中亦爾。觀照色位。以識是眼</a><a name="0366b18" id="0366b18">鄰近緣故所依止故。於眼識體。假說眼名。無</a><a name="0366b19" id="0366b19">違經失。為捨外道我任持根令能取境顛倒</a><a name="0366b20" id="0366b20">執故。如是假說。令彼梵志了識持根能取自</a><a name="0366b21" id="0366b21">境非我持故。若爾應說眼識為門唯為見色。</a><a name="0366b22" id="0366b22">不應說識勿彼外道執我能見。謂所執我以</a><a name="0366b23" id="0366b23">識名說。世聞多執識為我故。若說為眼。即知</a><a name="0366b24" id="0366b24">眼識眼為所依。定非是我。我體常住。定無所</a><a name="0366b25" id="0366b25">依。聞說有依。我想便息。又避餘過不應說識。</a><a name="0366b26" id="0366b26">謂經當說。以意為門。唯為了法。若說識者。即</a><a name="0366b27" id="0366b27">定應說意識為門。若作是說。便不應理。以即</a><a name="0366b28" id="0366b28">意識能了諸法。非餘意了識為方便。豈不說</a><a name="0366b29" id="0366b29">意。亦有斯過。謂如說眼為門。即知是眼識為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290366a.htm'><img src='up.gif' border=0></a>
<a href='T290366c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>