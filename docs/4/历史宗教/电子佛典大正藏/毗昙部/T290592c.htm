<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0592c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷44)</font> 辯業品第四之一 <font face='Arial'>T29, p0592c</h2></font><hr>
<span class='old'>
</a><a name="0592b28" id="0592b28">施諸有情。此施名為為二俱益。若彼聖者</a><a name="0592b29" id="0592b29">已離欲貪。奉施制多除順現受。此施名曰</span><a name="0592c01" id="0592c01">不為益二。以此唯為供養報恩。前已總明施</a><a name="0592c02" id="0592c02">招大富。今次當辯施果別因。頌曰</a><a name="0592c03" id="0592c03"><p class='lg'>　　由主財田異　　　故施果差別　</p></a><a name="0592c04" id="0592c04"><p>論曰。施有差別由三種因謂。主財田有差別</a><a name="0592c05" id="0592c05">故。施差別故果有差別。言主財田有差別者。</a><a name="0592c06" id="0592c06">謂如是類施主財田勝劣與餘主財田異。且</a><a name="0592c07" id="0592c07">由施主有差別者。頌曰</a><a name="0592c08" id="0592c08"><p class='lg'>　　主異由信等　　　行敬重等施</a><br><a name="0592c09" id="0592c09">　　得尊重廣愛　　　應時難奪果　</p></a><a name="0592c10" id="0592c10"><p>論曰。或有施主於因果中得決定信。或有</a><a name="0592c11" id="0592c11">施主於因果中心懷猶豫。或有施主率爾隨</a><a name="0592c12" id="0592c12">欲。或有施主具淨尸羅。或少虧違。或全無</a><a name="0592c13" id="0592c13">戒。或有施主於佛教法具足多聞。或有少聞。</a><a name="0592c14" id="0592c14">或無聞等。而行惠施由施主具信戒聞等。差</a><a name="0592c15" id="0592c15">別功德故名主異。由主異故施成差別。由施</a><a name="0592c16" id="0592c16">差別得果有異。諸有施主具如是德。能如法</a><a name="0592c17" id="0592c17">行敬重等四施。如次便得尊重等四果。謂若</a><a name="0592c18" id="0592c18">施主行敬重施。便感常為他所尊重。若自手</a><a name="0592c19" id="0592c19">施便能感得於廣大財愛樂受用。若應時施</a><a name="0592c20" id="0592c20">感應時財。所須應時非餘時故。若無損他施</a><a name="0592c21" id="0592c21">便感資財。不為王火等之所侵壞。由所施財</a><a name="0592c22" id="0592c22">有差別者。頌曰</a><a name="0592c23" id="0592c23"><p class='lg'>　　財異由色等　　　得妙色好名</a><br><a name="0592c24" id="0592c24">　　眾愛柔軟身　　　有隨時樂觸　</p></a><a name="0592c25" id="0592c25"><p>論曰。由所施財或闕或具色香味觸。如次便</a><a name="0592c26" id="0592c26">得或闕或具妙色等果。謂所施財色具足故。</a><a name="0592c27" id="0592c27">便感妙色香具足故。便感好名如香芬馥。遍</a><a name="0592c28" id="0592c28">諸方故味具足故。便感眾愛如味美妙。眾</a><a name="0592c29" id="0592c29">所愛故觸具足故。感柔軟身及有隨時生樂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290592b.htm'><img src='up.gif' border=0></a>
<a href='T290593a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>