<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0233c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷45)</font> 雜蘊第一中思納息第八之一 <font face='Arial'>T27, p0233c</h2></font><hr>
<span class='old'>
</a><a name="0233b29" id="0233b29">無色界繫。非直語言其義便立。故應問答重</a><a name="0233b30" id="0233b30">顯斯義。何故異生性非唯欲界繫耶。答欲</span><a name="0233c01" id="0233c01">界沒生無色界時欲界法皆捨。得欲界法不</a><a name="0233c02" id="0233c02">成就性。若異生性唯欲界繫者。諸異生欲</a><a name="0233c03" id="0233c03">界沒生無色界。應非異生。若非異生。則應</a><a name="0233c04" id="0233c04">生彼無退墮者。聖者生上必無退受下地</a><a name="0233c05" id="0233c05">生故。雖欲界沒生色界者。亦捨欲界法。而</a><a name="0233c06" id="0233c06">非全捨。彼猶成欲界變化心等故。由此但</a><a name="0233c07" id="0233c07">說生無色界。何故異生性非唯色界繫耶。</a><a name="0233c08" id="0233c08">答色界沒生無色界時色界法皆捨。得色界</a><a name="0233c09" id="0233c09">法不成就性。若異生性唯色界繫者諸異生</a><a name="0233c10" id="0233c10">色界沒生無色界應非異生。若非異生猛</a><a name="0233c11" id="0233c11">喜子等不應生下。聖不爾故。雖色界沒生</a><a name="0233c12" id="0233c12">欲界者。亦捨色界法。而非全捨。彼猶成色</a><a name="0233c13" id="0233c13">界煩惱等法故。由此但說生無色界。何故</a><a name="0233c14" id="0233c14">異生性非唯無色界繫耶。答入正性離生。</a><a name="0233c15" id="0233c15">先現觀欲界苦。後合現觀色無色界苦聖道</a><a name="0233c16" id="0233c16">起。先辦欲界事。後合辦色無色界事。是故</a><a name="0233c17" id="0233c17">異生性非唯無色界繫。法應如是。若成就</a><a name="0233c18" id="0233c18">此地異生性。必先現觀此地苦諦。又聖道起</a><a name="0233c19" id="0233c19">先為對治異生性故作如是說。問若爾。異</a><a name="0233c20" id="0233c20">生性應唯欲界繫。答唯欲界繫有前過失。</a><a name="0233c21" id="0233c21">故此應言通三界繫。此異生性當言見所</a><a name="0233c22" id="0233c22">斷耶。修所斷耶。答應言修所斷。非直語言</a><a name="0233c23" id="0233c23">其義便立。故應問答重顯斯義。何故異生性</a><a name="0233c24" id="0233c24">非見所斷耶。答見所斷法皆染污異生性不</a><a name="0233c25" id="0233c25">染污故。諸染污法隨部隨品漸漸斷之得不</a><a name="0233c26" id="0233c26">成就。諸異生性苦法智忍一時頓捨。隨地第</a><a name="0233c27" id="0233c27">九無間慣力一時頓斷故非染污。又世第一</a><a name="0233c28" id="0233c28">法正滅。苦法智忍正生。爾時捨三界異生性。</a><a name="0233c29" id="0233c29">得彼不成就性。非於爾時見所斷法而有捨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270233b.htm'><img src='up.gif' border=0></a>
<a href='T270234a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>