<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0501a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷10)</font> 蘊品第十九 <font face='Arial'>T26, p0501a</h2></font><hr>
<span class='old'>
</a><a name="0500c28" id="0500c28">爾時世尊。告苾芻眾。有五種蘊。何等為五。謂</a><a name="0500c29" id="0500c29">色蘊。受蘊。想蘊。行蘊。識蘊。是名五蘊。云何</span><a name="0501a01" id="0501a01">色蘊。謂諸所有色。一切皆是四大種。及四大</a><a name="0501a02" id="0501a02">種所造。是名色蘊。云何受蘊。謂諸受等受。</a><a name="0501a03" id="0501a03">別受受性。受所攝。是名受蘊。復有二受。說名</a><a name="0501a04" id="0501a04">受蘊。謂身受心受。云何身受。謂五識身相應</a><a name="0501a05" id="0501a05">諸受。乃至受所攝。是名身受。云何心受。謂</a><a name="0501a06" id="0501a06">意識相應諸受。乃至受。所攝。是名心受。復有</a><a name="0501a07" id="0501a07">二受。說名受蘊。謂有味受。無味受。云何有味</a><a name="0501a08" id="0501a08">受。謂有漏作意相應諸受。乃至受所攝。是名</a><a name="0501a09" id="0501a09">有味受。云何無味受。謂無漏作意相應諸受。</a><a name="0501a10" id="0501a10">乃至受所攝。是名無味受。有作是說。欲界作</a><a name="0501a11" id="0501a11">意相應受。名有味受。色無色界作意相應受。</a><a name="0501a12" id="0501a12">名無味受。今此義中。有漏作意相應受。名有</a><a name="0501a13" id="0501a13">味受。無漏作意相應受。名無味受。如有味受</a><a name="0501a14" id="0501a14">無味受。如是墮受。不墮受。耽嗜依受出離依</a><a name="0501a15" id="0501a15">受。順結受。不順結受。順取受。不順取受。順</a><a name="0501a16" id="0501a16">纏受。不順纏受。世間受。出世間受。亦爾。</a><a name="0501a17" id="0501a17">復有三受。說名受蘊。謂樂受。苦受。不苦不</a><a name="0501a18" id="0501a18">樂受。云何樂受。謂順樂觸所生身樂心樂</a><a name="0501a19" id="0501a19">平等受。受所攝。是名樂受。復次脩初第二第</a><a name="0501a20" id="0501a20">三靜慮。順樂受觸所起心樂平等受。受所</a><a name="0501a21" id="0501a21">攝。是名樂受。云何苦受。謂順苦觸所生身苦</a><a name="0501a22" id="0501a22">心苦不平等受。受所攝。是名苦受。云何不苦</a><a name="0501a23" id="0501a23">不樂受。謂順不苦不樂觸所生身捨心捨非</a><a name="0501a24" id="0501a24">平等非不平等受。受所攝。是名不苦不樂受。</a><a name="0501a25" id="0501a25">復次脩未至定。靜慮中間。第四靜慮。及無色</a><a name="0501a26" id="0501a26">定。順不苦不樂觸所生心捨非平等非不平</a><a name="0501a27" id="0501a27">等受。受所攝。是名不苦不樂受。復有四受。</a><a name="0501a28" id="0501a28">說名受蘊。謂欲界受。色界受。無色界受。不繫</a><a name="0501a29" id="0501a29">受。云何欲界受。謂欲界作意相應諸受。乃至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260500c.htm'><img src='up.gif' border=0></a>
<a href='T260501b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>