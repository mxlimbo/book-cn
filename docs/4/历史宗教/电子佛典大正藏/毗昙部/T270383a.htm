<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0383a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷74)</font> 結蘊第二中十門納息第四之一 <font face='Arial'>T27, p0383a</h2></font><hr>
<span class='old'>
</a><a name="0382c28" id="0382c28">能知故。復次尊者舍利子於十二處一一</a><a name="0382c29" id="0382c29">證知由他教引。佛於十二處一一證知皆</span><a name="0383a01" id="0383a01">能自覺不由他教</a><a name="0383a02" id="0383a02"><p>復次佛於十二處。具一切智一切種智。尊者</a><a name="0383a03" id="0383a03">舍利子於十二處唯有一切智。無一切種</a><a name="0383a04" id="0383a04">智。復次佛於十二處不依六識而能證知</a><a name="0383a05" id="0383a05">唯有爾所。尊者舍利子於十二處。要依六</a><a name="0383a06" id="0383a06">識方能證知唯有爾所。謂舍利子作是念</a><a name="0383a07" id="0383a07">言。一切識身唯有六種識身定有所依所</a><a name="0383a08" id="0383a08">緣。此所依緣定有十二。故十二處不增不</a><a name="0383a09" id="0383a09">減</a><a name="0383a10" id="0383a10"><p>復次尊者舍利子雖於十二處一一證知。而</a><a name="0383a11" id="0383a11">要先思惟佛所說法。謂佛先說十二處名。</a><a name="0383a12" id="0383a12">後隨此名一一分別。世尊分別十一處已。</a><a name="0383a13" id="0383a13">時舍利子作是念言。前十一處所不攝法必</a><a name="0383a14" id="0383a14">應攝在最後法處。故作是說大德世尊。施</a><a name="0383a15" id="0383a15">設諸處為無有上。謂十二處攝一切法。世</a><a name="0383a16" id="0383a16">尊證知十二處相。不由思惟他所說教故。</a><a name="0383a17" id="0383a17">舍利子雖能證知十二處相。而與佛智極</a><a name="0383a18" id="0383a18">有差別。是故號佛為無上尊</a><a name="0383a19" id="0383a19"><p>五蘊者謂色蘊受蘊想蘊行蘊識蘊。問何</a><a name="0383a20" id="0383a20">故作此論。答為廣分別契經義故。謂契經</a><a name="0383a21" id="0383a21">中說。有五蘊色乃至識。雖作是說而不廣</a><a name="0383a22" id="0383a22">釋。經是此論所依根本。彼不說者今欲說</a><a name="0383a23" id="0383a23">之故作斯論</a><a name="0383a24" id="0383a24"><p>問色蘊云何。答如契經說。諸所有色皆是四</a><a name="0383a25" id="0383a25">大種及四大種所造。餘經復說。云何色蘊。諸</a><a name="0383a26" id="0383a26">所有色若過去若未來若現在。若內若外若</a><a name="0383a27" id="0383a27">麤若細。若劣若勝若遠若近。如是一切略為</a><a name="0383a28" id="0383a28">一聚說名色蘊。乃至識蘊廣說亦爾。阿毘達</a><a name="0383a29" id="0383a29">磨作是說言。云何色蘊。謂十色處及法處所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270382c.htm'><img src='up.gif' border=0></a>
<a href='T270383b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>