<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0529b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷33)</font> 辯業品第四之一 <font face='Arial'>T29, p0529b</h2></font><hr>
<span class='old'>
</a><a name="0529a28" id="0529a28">見造作種種淨不淨業。為因緣故。便有種種</a><a name="0529a29" id="0529a29">樂苦果生。又見勤修如法行者。諸根怡悅。心</span><a name="0529b01" id="0529b01">寂安泰。若為貪等猛焰纏逼。行非法行。與</a><a name="0529b02" id="0529b02">上相違。又見世間如法行者。便得供養恭敬。</a><a name="0529b03" id="0529b03">附託非法行者。與此相違。由所現見法非法</a><a name="0529b04" id="0529b04">因。果足可比度不現見果因。亦見世間。與</a><a name="0529b05" id="0529b05">上相違者。此不違理。以有餘因故。謂見世</a><a name="0529b06" id="0529b06">間。有造眾惡而似感得心歡悅者。是先善業</a><a name="0529b07" id="0529b07">果。或現加行生。或有由斯招他敬養等。應</a><a name="0529b08" id="0529b08">知亦是現不現因生。如有智人為湯所瀹。便</a><a name="0529b09" id="0529b09">能了痛因火非水。如是智者。應當審思。諸</a><a name="0529b10" id="0529b10">樂果生。由善非惡。又世現見。久習貪等。貪等</a><a name="0529b11" id="0529b11">便增。慧等亦爾。然復見有不由久習而貪慧</a><a name="0529b12" id="0529b12">等自性猛利。智者應知。是先業果。若他敬</a><a name="0529b13" id="0529b13">等因惡行生應諸行惡行皆招他敬等故有許</a><a name="0529b14" id="0529b14">可善巧親密諸現因緣得敬養者。應知以此。</a><a name="0529b15" id="0529b15">助餘善業。令其有力。能與自果。行獵獸等</a><a name="0529b16" id="0529b16">諸惡行時。由不正思。便生歡悅。妄自慶慰。謂</a><a name="0529b17" id="0529b17">為樂者。是造業時。非受果位。有業皆受。現</a><a name="0529b18" id="0529b18">在雖樂。而感當來苦異熟果。是故智者。應善</a><a name="0529b19" id="0529b19">觀察。勿耽小樂而招大苦。又見戰等。殺害為</a><a name="0529b20" id="0529b20">因。便蒙賞賴。勝財位者此亦為緣。助先善</a><a name="0529b21" id="0529b21">業。若異此者。應俱蒙賴。或害己朋。亦應獲</a><a name="0529b22" id="0529b22">賞。又同事業。所獲有殊。由此應知。現士用</a><a name="0529b23" id="0529b23">等。但能緣助不現見因。令彼能招敬財位等。</a><a name="0529b24" id="0529b24">又見有造淨不淨業。而現獲得毀讚衰利。與</a><a name="0529b25" id="0529b25">所造因相違果者。應知此為餘業所伏。未得</a><a name="0529b26" id="0529b26">自果。但為他緣非例無因世間生起。又彼</a><a name="0529b27" id="0529b27">既許世所現見。種等為因。能生芽等。故無</a><a name="0529b28" id="0529b28">因論。理自不成。又不可言有情身等。但由</a><a name="0529b29" id="0529b29">現在加行力生。如芽等生。唯從種等。以外種<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290529a.htm'><img src='up.gif' border=0></a>
<a href='T290529c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>