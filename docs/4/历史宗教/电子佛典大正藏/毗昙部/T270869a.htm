<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0869a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷172)</font> 定蘊第七中攝納息第三之一 <font face='Arial'>T27, p0869a</h2></font><hr>
<span class='old'>
</a><a name="0868c28" id="0868c28"><p>問亦有人所承事以為天者。如筏栗達那</a><a name="0868c29" id="0868c29">神。旃稚迦神。旃荼履迦神。布刺拏跋達羅神。</span><a name="0869a01" id="0869a01">摩尼跋達羅神。訶利底神。末度塞建陀神等。</a><a name="0869a02" id="0869a02">為是天趣為鬼趣耶。若是天趣何故奪人</a><a name="0869a03" id="0869a03">精氣。亦斷人命受人祠祀。以諸天觀人飲</a><a name="0869a04" id="0869a04">食猶如糞穢。不應貪餮以為香美故。若</a><a name="0869a05" id="0869a05">是鬼趣訶利屆漏云何通。如說</a><a name="0869a06" id="0869a06"><p class='lg'>　　可愛汝應默　　　嗢怛羅亦然</a><br><a name="0869a07" id="0869a07">　　我若見諦時　　　亦令汝等見　</p></a><a name="0869a08" id="0869a08"><p>末度塞建陀神所說復云何通。如說。長者勿</a><a name="0869a09" id="0869a09">怖長者勿怖。我次前生名末度塞建陀。與</a><a name="0869a10" id="0869a10">長者常為親友。今生四大王眾天中。恒住</a><a name="0869a11" id="0869a11">此始縛迦門上守護人眾耶。答有說。彼是</a><a name="0869a12" id="0869a12">天趣。問若爾何故奪人精氣。亦斷人命</a><a name="0869a13" id="0869a13">受人祠祀耶。答彼無是事。但彼所領鬼神</a><a name="0869a14" id="0869a14">有奪人精氣等事。如是說者。彼是鬼趣。問</a><a name="0869a15" id="0869a15">訶利底神頌當云何通。答彼於諦愚實不</a><a name="0869a16" id="0869a16">能見。而以深信故發此言。又於爾時聞</a><a name="0869a17" id="0869a17">說四諦起增上慢生見諦想故作是說。</a><a name="0869a18" id="0869a18">問末度塞建陀所說復云何通。答彼於趣愚</a><a name="0869a19" id="0869a19">實不能辯。以自高故說我生天。如今富人</a><a name="0869a20" id="0869a20">向僕隸邊自稱高貴彼亦如是。又彼承事</a><a name="0869a21" id="0869a21">四大王眾天。而以自身攝同所事故作是</a><a name="0869a22" id="0869a22">說。諸依地住神如鳩畔荼藥叉邏剎娑羯吒</a><a name="0869a23" id="0869a23">布怛那等皆鬼趣攝。若緊捺落畢舍遮醯盧</a><a name="0869a24" id="0869a24">索迦婆路尼折羅頗勒窶羅等皆傍生趣攝。</a><a name="0869a25" id="0869a25">彼形雖上立而猶有傍生相。謂或有耳尖。</a><a name="0869a26" id="0869a26">或有戴角。或執險杖。或作諸鳥獸頭。或作</a><a name="0869a27" id="0869a27">傍生蹄具。是故皆是傍生趣攝</a><a name="0869a28" id="0869a28"><p>此中前四趣唯欲界繫故依未至定滅。天趣</a><a name="0869a29" id="0869a29">依七或未至滅。然天趣九地繫。欲界繫者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270868c.htm'><img src='up.gif' border=0></a>
<a href='T270869b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>