<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0772a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷151)</font> 根蘊第六中等心納息第四之一 <font face='Arial'>T27, p0772a</h2></font><hr>
<span class='old'>
</a><a name="0771c28" id="0771c28">故復問。若不了知云何得名到究竟聲聞。</a><a name="0771c29" id="0771c29">云何世尊不於非田非器而雨法雨。令所</span><a name="0772a01" id="0772a01">說法空無果耶。有說。尊者了知問。若爾何</a><a name="0772a02" id="0772a02">故復問。答亦有知而故問。如毘柰耶說。爾</a><a name="0772a03" id="0772a03">時世尊知而故問為令所說得明了故。又</a><a name="0772a04" id="0772a04">彼尊者雖自了知。為饒益他是以故問。謂</a><a name="0772a05" id="0772a05">於眾會有未了知。無無畏故不能問佛。</a><a name="0772a06" id="0772a06">尊者舍利子成就無畏。為益彼故雖知而</a><a name="0772a07" id="0772a07">問。有說。尊者亦不了知問。若爾云何得名</a><a name="0772a08" id="0772a08">到究竟聲聞答不說不知說已則知斯有何</a><a name="0772a09" id="0772a09">過。問云何不於非田非器而雨法雨。令所</a><a name="0772a10" id="0772a10">說法空無果耶。答尊者舍利子雖不了知。</a><a name="0772a11" id="0772a11">而於眾中有餘能知。如慈氏菩薩等故。非</a><a name="0772a12" id="0772a12">無果若無漏慧。雖爾時舍利子勝。若此俗</a><a name="0772a13" id="0772a13">慧則慈氏菩薩勝。故佛一時與慈氏菩薩論</a><a name="0772a14" id="0772a14">世俗諦。舍利子等諸大聲聞莫能解了。問下</a><a name="0772a15" id="0772a15">地自體亦有俱非自他所害。何故但說非想</a><a name="0772a16" id="0772a16">非非想處耶。答舉後顯初故作是說。世尊</a><a name="0772a17" id="0772a17">有處舉後顯初。如此文等有處舉初顯後。</a><a name="0772a18" id="0772a18">如說離欲惡不善法。有尋有伺離生喜樂初</a><a name="0772a19" id="0772a19">靜慮具足住。如是等。如舉後顯初舉終顯</a><a name="0772a20" id="0772a20">始。舉出顯入舉究竟顯加行。應知亦爾。</a><a name="0772a21" id="0772a21">有說。下地不定是以不說謂下地有情所得</a><a name="0772a22" id="0772a22">自體。或無災橫如住無想定等。或有災橫</a><a name="0772a23" id="0772a23">如戲忘諸天等。非想非非想處定無災橫是</a><a name="0772a24" id="0772a24">故偏說。有說。四靜慮三無色中。亦有如欲</a><a name="0772a25" id="0772a25">界戲忘死等事。非想非非想處都無此事是</a><a name="0772a26" id="0772a26">故偏說。有說。下地有情皆有煩惱勢力增</a><a name="0772a27" id="0772a27">上。彼若現前則便夭歿。非想非非想處無</a><a name="0772a28" id="0772a28">此煩惱。是故世尊但說彼地。尊者法救作是</a><a name="0772a29" id="0772a29">釋言。此中為自所害者。謂為自地對治道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270771c.htm'><img src='up.gif' border=0></a>
<a href='T270772b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>