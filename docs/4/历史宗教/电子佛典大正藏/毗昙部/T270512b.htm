<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0512b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷99)</font> 智蘊第三中他心智納息第三之一 <font face='Arial'>T27, p0512b</h2></font><hr>
<span class='old'>
</a><a name="0512a28" id="0512a28">蘊定蘊及此蘊後依八智而作論。於修智等</a><a name="0512a29" id="0512a29">處依十智而作論。如是尊者於此蘊初依</span><a name="0512b01" id="0512b01">他心宿住二智而作論。如善巧陶師先熟</a><a name="0512b02" id="0512b02">調泥團置輪上。隨自意樂造器等物。尊者</a><a name="0512b03" id="0512b03">亦爾。聞思修慧觀察法相。斷自性愚及所緣</a><a name="0512b04" id="0512b04">愚。隨欲造論。故不應責。復次以前二智</a><a name="0512b05" id="0512b05">俱通加行及離染得。俱是修所成。俱是通自</a><a name="0512b06" id="0512b06">性。俱是四支五支靜慮果。故偏依之而作此</a><a name="0512b07" id="0512b07">論。復次以前二智俱以智見為自性。俱於</a><a name="0512b08" id="0512b08">所緣分齊而取。謂他心智唯緣現在。宿住</a><a name="0512b09" id="0512b09">隨念智但緣過去。故偏依之而作此論。有</a><a name="0512b10" id="0512b10">作是說。以此二智俱通有漏無漏二品。故</a><a name="0512b11" id="0512b11">偏依之而作此論。評曰。彼不應作是說。</a><a name="0512b12" id="0512b12">宿住隨念智唯是有漏故</a><a name="0512b13" id="0512b13"><p>云何他心智。答若智修所成。是修果。依止修。</a><a name="0512b14" id="0512b14">已得不失。能知他相續現在欲色界心心所</a><a name="0512b15" id="0512b15">法。或無漏心心所法。是謂他心智。此中若智</a><a name="0512b16" id="0512b16">修所成者。謂修所成慧為自性故。是修果</a><a name="0512b17" id="0512b17">者。謂是四支五支靜慮果故。依止修者。謂依</a><a name="0512b18" id="0512b18">數習而成就故。已得不失者。已證得不捨</a><a name="0512b19" id="0512b19">故。問何故不說未得已失。答應說而不說</a><a name="0512b20" id="0512b20">者。當知此義有餘。復次若由此智說名成</a><a name="0512b21" id="0512b21">就他心通者。此中說之。未得已失諸他心智</a><a name="0512b22" id="0512b22">無如是義。是故不說。能知他相續現在欲</a><a name="0512b23" id="0512b23">色界心心所法或無漏心心所法者。謂能如</a><a name="0512b24" id="0512b24">實知他有情身中現在世欲色界。或無漏心</a><a name="0512b25" id="0512b25">心所法。此說他心智所緣境相。有別誦言。</a><a name="0512b26" id="0512b26">若智現起如實知他有情有所尋求。有所</a><a name="0512b27" id="0512b27">伺察。有所攝受。眾緣所起意及意所有。是</a><a name="0512b28" id="0512b28">謂他心智。此中若智現起者。說現行他心</a><a name="0512b29" id="0512b29">智。如實知者。簡別占相智等。他有情者。簡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270512a.htm'><img src='up.gif' border=0></a>
<a href='T270512c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>