<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0611b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷117)</font> 業蘊第四中邪語納息第二之一 <font face='Arial'>T27, p0611b</h2></font><hr>
<span class='old'>
</a><a name="0611a28" id="0611a28">三妙行。未分別三寂默。今欲分別故作斯</a><a name="0611a29" id="0611a29">論</span><a name="0611b01" id="0611b01"><p>三妙行三寂默。為三妙行攝三寂默。三寂</a><a name="0611b02" id="0611b02">默攝三妙行耶。答應作四句。有妙行非寂</a><a name="0611b03" id="0611b03">默。謂除無學身語妙行。諸餘身語妙行。及一</a><a name="0611b04" id="0611b04">切意妙行。有寂默非妙行。謂無學心。有妙</a><a name="0611b05" id="0611b05">行亦寂默。謂無學身語妙行。有非妙行非</a><a name="0611b06" id="0611b06">寂默。謂除前相。相謂所名如前廣說。謂於</a><a name="0611b07" id="0611b07">色蘊中除善色。行蘊中除無貪無瞋。正見</a><a name="0611b08" id="0611b08">及諸善思。識蘊中除無學心。取餘色行識</a><a name="0611b09" id="0611b09">蘊及二蘊全并無為法。如是一切作第四句。</a><a name="0611b10" id="0611b10">故言謂除前相</a><a name="0611b11" id="0611b11"><p>三清淨三寂默。為三清淨攝三寂默。三寂默</a><a name="0611b12" id="0611b12">攝三清淨耶。答應作四句。有清淨非寂</a><a name="0611b13" id="0611b13">默。謂除無學身語清淨。諸餘身語清淨。及</a><a name="0611b14" id="0611b14">一切意清淨。此復云何。謂學非學非無學身</a><a name="0611b15" id="0611b15">語清淨。及三種意清淨。以意寂默唯無學</a><a name="0611b16" id="0611b16">心故。有寂默非清淨。謂無學心非業性</a><a name="0611b17" id="0611b17">故。有清淨亦寂默。謂無學身語清淨。有非</a><a name="0611b18" id="0611b18">清淨非寂默。謂除前相。相謂所名如前廣</a><a name="0611b19" id="0611b19">說</a><a name="0611b20" id="0611b20"><p>問何故於五蘊中。唯色識二蘊建立寂默</a><a name="0611b21" id="0611b21">非餘蘊耶。答應具建立而不立者。當知此</a><a name="0611b22" id="0611b22">義有餘。復有說者。此中顯示最初最後故</a><a name="0611b23" id="0611b23">作是說。初謂色蘊後謂識蘊。如說初後如</a><a name="0611b24" id="0611b24">是入出趣向已度。方便究竟當知亦爾。復有</a><a name="0611b25" id="0611b25">說者。此中顯示最麤最細。於五蘊中。色蘊</a><a name="0611b26" id="0611b26">最麤。識蘊最細。復有說者。真實寂默唯無學</a><a name="0611b27" id="0611b27">心。此無學心由誰比度。謂身語業。故唯無</a><a name="0611b28" id="0611b28">學心身語業。建立寂默。問何故寂默唯在無</a><a name="0611b29" id="0611b29">學。答唯無學身中寂默可得。學及非學非無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270611a.htm'><img src='up.gif' border=0></a>
<a href='T270611c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>