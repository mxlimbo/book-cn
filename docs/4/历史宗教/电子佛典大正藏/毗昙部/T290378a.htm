<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0378a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷9)</font> 辯差別品第二之一 <font face='Arial'>T29, p0378a</h2></font><hr>
<span class='old'>
</a><a name="0377c28" id="0377c28">刀劍。乃至廣說。此中即攝後三根故。彼於淨</a><a name="0377c29" id="0377c29">品。定有增上。初傳說言。顯樂後說。謂或有</span><a name="0378a01" id="0378a01">說。能導養身。非眼等用。是識增上。要由諸識</a><a name="0378a02" id="0378a02">了違順境。方能避險難。及受段食故。即彼復</a><a name="0378a03" id="0378a03">謂能見色等。不共功能。亦非異識。故不共事。</a><a name="0378a04" id="0378a04">於眼等根。不可立為別增上用。故非由此眼</a><a name="0378a05" id="0378a05">等成根。若爾云何。頌曰</a><a name="0378a06" id="0378a06"><p class='lg'>　　了自境增上　　　總立於六根</a><br><a name="0378a07" id="0378a07">　　從身立二根　　　女男性增上</a><br><a name="0378a08" id="0378a08">　　於同住雜染　　　清淨增上故</a><br><a name="0378a09" id="0378a09">　　應知命五受　　　信等立為根</a><br><a name="0378a10" id="0378a10">　　未當知已知　　　具知根亦爾</a><br><a name="0378a11" id="0378a11">　　於得後後道　　　涅槃等增上　</p></a><a name="0378a12" id="0378a12"><p>論曰。了自境者。謂六識身。眼等五根。於能了</a><a name="0378a13" id="0378a13">別各別境識。有增上用。第六意根。於能了別</a><a name="0378a14" id="0378a14">一切境識。有增上用。故眼等六。各立為根。然</a><a name="0378a15" id="0378a15">無境界亦成根失。以眼等根與能了別一切</a><a name="0378a16" id="0378a16">境識為通因故。識但隨根有明昧故。此說非</a><a name="0378a17" id="0378a17">理。彼同分根。應非根故。豈不斯過汝亦有耶。</a><a name="0378a18" id="0378a18">我無此失。說於嚴身有增上故。又非一切與</a><a name="0378a19" id="0378a19">能了別一切色識為通因性。以諸眼根剎那滅</a><a name="0378a20" id="0378a20">故了諸色識。不俱生故。若言眼類無差別者。</a><a name="0378a21" id="0378a21">色亦應同。類無異故。若謂青黃種類別者。眼</a><a name="0378a22" id="0378a22">亦應爾。有異熟生及所長養類不同故。識但</a><a name="0378a23" id="0378a23">隨根有明昧者。此亦非因。識體生已。方可得</a><a name="0378a24" id="0378a24">有隨根明昧。未生令生增上力等。隨闕一種</a><a name="0378a25" id="0378a25">則不生故。或識隨根有明昧故。導養身義。應</a><a name="0378a26" id="0378a26">許在根。眼用若增。隨發勝識。能避險難。導養</a><a name="0378a27" id="0378a27">於身。眼用若微。隨發劣識。不了險難。令身顛</a><a name="0378a28" id="0378a28">墜。故導養身。在根非識。又於此中有何少異。</a><a name="0378a29" id="0378a29">前門已顯。眼等諸根。發眼等識及相應法。今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290377c.htm'><img src='up.gif' border=0></a>
<a href='T290378b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>