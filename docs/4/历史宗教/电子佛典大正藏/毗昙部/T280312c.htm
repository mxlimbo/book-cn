<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0312c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷42)</font> 使犍度十門品第四之一 <font face='Arial'>T28, p0312c</h2></font><hr>
<span class='old'>
</a><a name="0312b28" id="0312b28">第二禪。離喜住捨。乃至廣說問曰。如離二禪</a><a name="0312b29" id="0312b29">欲時。盡離第二禪法。何故世尊獨說離喜。答</span><a name="0312c01" id="0312c01">曰。如佛說離喜。當知已說離二禪法。復次以</a><a name="0312c02" id="0312c02">喜難斷難除難過故。復次以喜是重多諸過</a><a name="0312c03" id="0312c03">患故復次此法離二禪愛時。多作留難。令離</a><a name="0312c04" id="0312c04">欲法不相續。如守門人不令他入。彼亦如是。</a><a name="0312c05" id="0312c05">復次行者為對治此法故。修三禪定道。復次</a><a name="0312c06" id="0312c06">行者憎惡此法故。盡離二禪。復次此法上地</a><a name="0312c07" id="0312c07">所無不行故。以如是等事故。佛說離喜住捨。</a><a name="0312c08" id="0312c08">有念慧身受樂者。身者是意身。復次若說意</a><a name="0312c09" id="0312c09">受樂。令四大身亦受樂。是賢聖所說應捨者。</a><a name="0312c10" id="0312c10">所說為他。應捨者是自身。問曰。如一切地盡</a><a name="0312c11" id="0312c11">是賢聖所說應捨。何故佛獨說。第三禪應捨。</a><a name="0312c12" id="0312c12">答曰。以第三禪道多諸留難。有自地留難。亦</a><a name="0312c13" id="0312c13">有他地留難。他地道留難者。第二禪喜漂沒</a><a name="0312c14" id="0312c14">輕躁。猶如羅剎令行者於離二禪欲法。而便</a><a name="0312c15" id="0312c15">衰退。自地道留難者第三禪地。有一切生死</a><a name="0312c16" id="0312c16">中最勝樂。行者生貪著故。不求上地離欲法。</a><a name="0312c17" id="0312c17">是故說慣者。為初行人。說留難處。第三禪</a><a name="0312c18" id="0312c18">道多諸留難。謂第二禪喜。汝等應修正念。離</a><a name="0312c19" id="0312c19">第二禪欲時。莫為喜所漂沒。自地留難者。謂</a><a name="0312c20" id="0312c20">一切生死中最勝樂。汝等應以正慧除去貪</a><a name="0312c21" id="0312c21">著。應求上地離欲法。譬如商人。為諸新學</a><a name="0312c22" id="0312c22">商人不知方土過患者。說留難事。此城中多</a><a name="0312c23" id="0312c23">諸婬女聚博飲酒欺誑之處。汝等應遠離之。</a><a name="0312c24" id="0312c24">勿令他欺劫奪財物永盡。彼亦如是。住念樂</a><a name="0312c25" id="0312c25">入第三禪者。若得成就第三禪善五陰。是名</a><a name="0312c26" id="0312c26">入第三禪斷樂。乃至廣說。問曰。離第三禪欲</a><a name="0312c27" id="0312c27">時。盡斷第三禪諸法。何故唯說斷樂。答曰。</a><a name="0312c28" id="0312c28">如佛說斷樂。當知已說斷第三禪法。復次以</a><a name="0312c29" id="0312c29">樂難斷難除難過故。復次以樂是重多諸過<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280312b.htm'><img src='up.gif' border=0></a>
<a href='T280313a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>