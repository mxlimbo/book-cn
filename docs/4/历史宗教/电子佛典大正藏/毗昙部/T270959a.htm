<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0959a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷192)</font> 見蘊第八中念住納息第一之一 <font face='Arial'>T27, p0959a</h2></font><hr>
<span class='old'>
</a><a name="0958c28" id="0958c28">遶焚如來火聚。說伽他言</a><a name="0958c29" id="0958c29"><p class='lg'>　　千衣纏佛葬　　　唯二衣不燒</span><br><a name="0959a01" id="0959a01">　　謂外及襯身　　　此為奇特事　</p></a><a name="0959a02" id="0959a02"><p>問何故世尊唯二衣不燒耶。答有信敬佛</a><a name="0959a03" id="0959a03">諸天神等威力所持令不燒故。有說。是佛</a><a name="0959a04" id="0959a04">願力所持令內外淨故。謂一衣在內持如</a><a name="0959a05" id="0959a05">來馱都令不散染</a><a name="0959a06" id="0959a06"><p>一衣在外持所有灰令不飄坌。有說。此</a><a name="0959a07" id="0959a07">表如來正法有內外二種護故。內護者謂清</a><a name="0959a08" id="0959a08">淨苾芻苾芻尼等。外護者謂淨信國王大臣</a><a name="0959a09" id="0959a09">等。此則正法威力令其不燒。有說。此表如</a><a name="0959a10" id="0959a10">來內心外身俱清淨故。心清淨者謂已永離</a><a name="0959a11" id="0959a11">一切煩惱并習氣故。身清淨者謂從最勝相</a><a name="0959a12" id="0959a12">異熟業所引生故</a><a name="0959a13" id="0959a13"><p>如說四有。謂本有中有生有死有。有聲目</a><a name="0959a14" id="0959a14">多義如前廣說。此中有聲說屬眾同分有情</a><a name="0959a15" id="0959a15">數五蘊名有。云何本有。答除生分死分諸</a><a name="0959a16" id="0959a16">蘊中間諸有。此則一期五蘊四蘊為性。問</a><a name="0959a17" id="0959a17">何故此有說名本有。答此是前時所造業生</a><a name="0959a18" id="0959a18">故名本有。問若爾餘有亦是本有皆前時所</a><a name="0959a19" id="0959a19">造業所生故。答若是前時所造業生麤顯易</a><a name="0959a20" id="0959a20">覺明了現見者說名本有。餘雖前時所造業</a><a name="0959a21" id="0959a21">生而微隱難覺非明了現見是以不說。云</a><a name="0959a22" id="0959a22">何死有。答死分諸蘊則命終時五蘊四蘊為</a><a name="0959a23" id="0959a23">性。云何中有。答除死分生分諸蘊中間諸</a><a name="0959a24" id="0959a24">有則二有中間五蘊為性。問何故此有說</a><a name="0959a25" id="0959a25">名中有。答此於二有中間生故。名中有。問</a><a name="0959a26" id="0959a26">若爾餘有亦是中有皆於二有中間生故。答</a><a name="0959a27" id="0959a27">若於二有中間生非趣所攝者名中有。餘</a><a name="0959a28" id="0959a28">雖二有中間生而是趣攝不名中有。云何生</a><a name="0959a29" id="0959a29">有。答生分諸蘊則結生時五蘊四蘊為性。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270958c.htm'><img src='up.gif' border=0></a>
<a href='T270959b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>