<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0285c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷39)</font> 使犍度十門品第四之一 <font face='Arial'>T28, p0285c</h2></font><hr>
<span class='old'>
</a><a name="0285b28" id="0285b28">當見色是未來。及餘彼分眼入。廣說如界處。</a><a name="0285b29" id="0285b29">乃至意入說亦如是。云何色入。答曰。若色入。</span><a name="0285c01" id="0285c01">已為眼所見。今為眼所見。當為眼所見。廣說</a><a name="0285c02" id="0285c02">如界處。問曰。十色入。皆體是色。何故說一入</a><a name="0285c03" id="0285c03">名色。不說餘耶。答曰。以此一入是麤了了現</a><a name="0285c04" id="0285c04">見法。復次此入是二眼境界。謂肉眼天眼。復</a><a name="0285c05" id="0285c05">次此入是三眼境界。謂肉眼天眼慧眼。復次</a><a name="0285c06" id="0285c06">此是二入境界。為眼色所緣。是故尊者瞿</a><a name="0285c07" id="0285c07">沙。作如是說。是二眼境界。為眼識所緣。是故</a><a name="0285c08" id="0285c08">此入名為色入。非餘。復次此入施設。有麤細</a><a name="0285c09" id="0285c09">長短。在此在彼故。復次此入是大障礙故。復</a><a name="0285c10" id="0285c10">次此入可種可生可長外物。可種者是種子</a><a name="0285c11" id="0285c11">時。可生者是萌牙時。可長者是莖葉華果</a><a name="0285c12" id="0285c12">時。內物可種者。是迦羅羅時。可生者是安浮</a><a name="0285c13" id="0285c13">陀時。可長者是卑尸伽那婆羅奢佉時。復次</a><a name="0285c14" id="0285c14">方體是色。以色故施設諸方。復次由旬體是</a><a name="0285c15" id="0285c15">色。以色故施設由旬。復次此入能覆餘入。猶</a><a name="0285c16" id="0285c16">如巾帽。故名色入。復次若說二十種二十一</a><a name="0285c17" id="0285c17">種。是名色入。餘色入不爾。聲香味入。廣說如</a><a name="0285c18" id="0285c18">界處。問曰。觸入。為可觸故是觸入。為體是觸</a><a name="0285c19" id="0285c19">故是觸入。為觸所緣故是觸入耶。若可觸是</a><a name="0285c20" id="0285c20">觸入者。微塵不能觸微塵。若體是觸名觸入</a><a name="0285c21" id="0285c21">者。體是四大造色。非是觸體。若為觸所緣名</a><a name="0285c22" id="0285c22">觸入者。亦為餘數法所緣。答曰。應作是說。可</a><a name="0285c23" id="0285c23">觸故名觸入。問曰。若然者。微塵不能觸微塵。</a><a name="0285c24" id="0285c24">答曰。此是世俗言說。世俗作如是說。眼所更</a><a name="0285c25" id="0285c25">事名見。耳所更事名聞。鼻所更事名嗅。舌所</a><a name="0285c26" id="0285c26">更事名味。身所更事名觸。復次以緣身緣觸</a><a name="0285c27" id="0285c27">故生身識生。彼能緣實義身識故名觸。尊者</a><a name="0285c28" id="0285c28">佛陀提婆說曰。應言無觸。所以者何。合聚</a><a name="0285c29" id="0285c29">無間色觸時。假名為觸。無實義觸。復次能生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280285b.htm'><img src='up.gif' border=0></a>
<a href='T280286a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>