<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0967a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷38)</font> 辯定品第九之一 <font face='Arial'>T29, p0967a</h2></font><hr>
<span class='old'>
</a><a name="0966c28" id="0966c28">縛。能別觀失方謂希奇。故自立支上慧不</a><a name="0966c29" id="0966c29">爾。又諸已得第三靜慮。於第四邊非皆自在</span><a name="0967a01" id="0967a01">故於將離樂受染時。彼慧無容立為支體。故</a><a name="0967a02" id="0967a02">唯三定立慧為支。然正了時及初已離。皆應</a><a name="0967a03" id="0967a03">防守須立念支。何故輕安立為支體。以初二</a><a name="0967a04" id="0967a04">定輕安用增。觸前所無殊勝位故。由此勢用</a><a name="0967a05" id="0967a05">精勤不捨。能令相續有所堪能。能助等持</a><a name="0967a06" id="0967a06">令牽勝德。有殊勝用故立為支。內等淨名為</a><a name="0967a07" id="0967a07">目何法。目尋伺息體即信根。謂若證得第二</a><a name="0967a08" id="0967a08">靜慮。則於定地亦可離中。有深信生名內等</a><a name="0967a09" id="0967a09">淨。故雖諸地皆有信根。而可立支。唯第二</a><a name="0967a10" id="0967a10">定。以今創信諸定地法與散地法俱可離故。</a><a name="0967a11" id="0967a11">又初靜慮尋伺識身。如熱淤泥信不明淨。後</a><a name="0967a12" id="0967a12">二靜慮行捨用增。映奪信根故無內淨。謂由</a><a name="0967a13" id="0967a13">警覺信力方增。捨此相違故能映奪。信是淨</a><a name="0967a14" id="0967a14">相故立淨名。如清水珠令心淨故。內心平等</a><a name="0967a15" id="0967a15">為緣故生由此信根名內等淨。或第二定所</a><a name="0967a16" id="0967a16">有功德。平等為緣引生此淨。由此建立內等</a><a name="0967a17" id="0967a17">淨名。非唯尋伺靜息為體。此等皆是心所攝</a><a name="0967a18" id="0967a18">故。如受想思別有實體。有餘部說。喜非喜受。</a><a name="0967a19" id="0967a19">喜是行蘊。心所法攝三定中樂。皆是喜受。故</a><a name="0967a20" id="0967a20">喜喜受其體各異。非三定樂可名喜受。二阿</a><a name="0967a21" id="0967a21">笈摩分明證故。如辯顛倒契經中說。漸無餘</a><a name="0967a22" id="0967a22">滅憂等五根。第三定中無餘滅喜。於第四定</a><a name="0967a23" id="0967a23">無餘滅樂。又餘經說。第四靜慮斷樂斷苦先</a><a name="0967a24" id="0967a24">喜憂沒。故第三定必無喜根。由此喜受是喜</a><a name="0967a25" id="0967a25">非榮。如先所說八等至中。前七各三。第八有</a><a name="0967a26" id="0967a26">二。謂染污定如何知有。此由契經及論說故。</a><a name="0967a27" id="0967a27">謂契經說淨無漏定。已猶言世尊。未說一切</a><a name="0967a28" id="0967a28">定。故知有餘染定未說。本論亦說。於諸靜</a><a name="0967a29" id="0967a29">慮自地一切隨眠隨增。由此等文知有染定。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290966c.htm'><img src='up.gif' border=0></a>
<a href='T290967b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>