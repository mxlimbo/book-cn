<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0036a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷5)</font> 雜犍度智品第二 <font face='Arial'>T28, p0036a</h2></font><hr>
<span class='old'>
</a><a name="0035c28" id="0035c28">巧便。是名無記心邪見展轉相緣。若發意思</a><a name="0035c29" id="0035c29">惟有未來。其事云何。答曰。如正見生言有未</span><a name="0036a01" id="0036a01">來。次後生正見。言有過去。亦言有過去諸法。</a><a name="0036a02" id="0036a02">是名二心展轉相緣。身見計過去正見為我。</a><a name="0036a03" id="0036a03">乃至不隱沒無記緣過去正見亦如是。若發意</a><a name="0036a04" id="0036a04">思惟無未來道。問曰。何以復作此論。答曰。先</a><a name="0036a05" id="0036a05">說有漏心相緣。今欲說無漏心相緣。問曰。其</a><a name="0036a06" id="0036a06">事云何。答曰。若發意思惟無未來道。此心與</a><a name="0036a07" id="0036a07">邪見相應。緣無未來道。後得正決定。緣過去</a><a name="0036a08" id="0036a08">法。作無常苦空無我因集有緣。此中言後時</a><a name="0036a09" id="0036a09">者。遮一念。遮相續。不限時不限身。不限無始</a><a name="0036a10" id="0036a10">已來。以何等故不限時。答曰。或有初夜謗道</a><a name="0036a11" id="0036a11">中夜得正決定。中夜謗道後夜得正決定。或</a><a name="0036a12" id="0036a12">有後夜謗道晝得正決定。有晝謗道夜得正</a><a name="0036a13" id="0036a13">決定。或有一日一夜謗道。一日一夜得正決</a><a name="0036a14" id="0036a14">定。如是半月一月。一時一歲。乃至一身。當</a><a name="0036a15" id="0036a15">知亦如是。若發意思惟有未來道。此心與正</a><a name="0036a16" id="0036a16">見相應。緣有未來道。次後生無漏道。緣過去</a><a name="0036a17" id="0036a17">正見。是無常苦空無我因集有緣。如是正見。</a><a name="0036a18" id="0036a18">緣未來道。未來道生。還緣正見。是名展轉相</a><a name="0036a19" id="0036a19">緣。後時者如說。總相觀後。能入聖道者。遮一</a><a name="0036a20" id="0036a20">剎那頃。不限相續。不限時不限身。乃至不限</a><a name="0036a21" id="0036a21">無始生死已來。如說三種正觀。後能入聖道。</a><a name="0036a22" id="0036a22">不限一剎那頃。乃至不限無始生死已來。如</a><a name="0036a23" id="0036a23">二知他心智。亦展轉相緣。問曰。何以復作此</a><a name="0036a24" id="0036a24">論。答曰。前說己身相緣法。今欲說他身相緣</a><a name="0036a25" id="0036a25">法故。如二知他心展轉相緣。問曰。此中為說</a><a name="0036a26" id="0036a26">何等二知他心。答曰。此中說根同。同利根。同</a><a name="0036a27" id="0036a27">中根。同下根。同是初禪地他心智。乃至第四</a><a name="0036a28" id="0036a28">禪地他心智。同有漏。同無漏。同是法智分。同</a><a name="0036a29" id="0036a29">是比智分。問曰。彼云何相緣。答曰。俱緣彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280035c.htm'><img src='up.gif' border=0></a>
<a href='T280036b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>