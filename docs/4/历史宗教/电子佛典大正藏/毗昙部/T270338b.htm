<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0338b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷65)</font> 結蘊第二中有情納息第三之一 <font face='Arial'>T27, p0338b</h2></font><hr>
<span class='old'>
</a><a name="0338a28" id="0338a28">建立。故不應難。尊者世友作如是說。此是</a><a name="0338a29" id="0338a29">世尊為開智者簡要而說。故不應難。復次</span><a name="0338b01" id="0338b01">此四果位易見易施設。謂此是預流果乃至</a><a name="0338b02" id="0338b02">此是阿羅漢果。所餘諸位難見難施設。故佛</a><a name="0338b03" id="0338b03">但說四沙門果。復次此四果位。諸瑜伽師於</a><a name="0338b04" id="0338b04">果發起增上慶悅。餘位不爾。如務農者於</a><a name="0338b05" id="0338b05">六月中修治稼穡。後收子實積置場中生</a><a name="0338b06" id="0338b06">大慶悅。此亦如是。故佛唯說四沙門果。復</a><a name="0338b07" id="0338b07">次此四果位具三因緣。一捨曾得道。二得</a><a name="0338b08" id="0338b08">未曾得道。三證結斷一味得。餘位不爾。故</a><a name="0338b09" id="0338b09">佛唯說四沙門果。復次此四果位具五因</a><a name="0338b10" id="0338b10">緣。一捨曾得道。二得未曾得道。三證結斷</a><a name="0338b11" id="0338b11">一味得。四頓得八智。五一時修十六行相。餘</a><a name="0338b12" id="0338b12">位不爾。故佛唯說四沙門果。復次此四果</a><a name="0338b13" id="0338b13">位。是瑜伽師最勝安隱穌息之處。餘位不爾</a><a name="0338b14" id="0338b14">故佛唯說四沙門果。復次此四果位所有聖</a><a name="0338b15" id="0338b15">道是功用。是功用究竟所有結斷是所作。是</a><a name="0338b16" id="0338b16">所作究竟。餘位聖道是功用非功用究竟。餘</a><a name="0338b17" id="0338b17">位結斷是所作非所作究竟。故佛唯說四沙</a><a name="0338b18" id="0338b18">門果。復次此四果位容修行者廣修聖道。</a><a name="0338b19" id="0338b19">餘位不爾。故佛唯說四沙門果。復次此四</a><a name="0338b20" id="0338b20">果位。諸瑜伽師能善了知功德過失。功德者</a><a name="0338b21" id="0338b21">謂道及道果。過失者謂生死因果。餘位不爾。</a><a name="0338b22" id="0338b22">故佛唯說四沙門果。復次此四果位。諸瑜</a><a name="0338b23" id="0338b23">伽師方能善取四聖諦相。餘位不爾。如人</a><a name="0338b24" id="0338b24">道。行於四方相未能善取。若坐一處方能</a><a name="0338b25" id="0338b25">善取。此亦如是。故佛唯說四沙門果。復次</a><a name="0338b26" id="0338b26">此四果位。若退失時有證知者。餘位不爾。</a><a name="0338b27" id="0338b27">如村邑中若被劫奪有證知者非兩中間。</a><a name="0338b28" id="0338b28">故佛唯說四沙門果。復次此四果位。諸瑜</a><a name="0338b29" id="0338b29">伽師先廣加行安足堅固。餘位不爾。預流果<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270338a.htm'><img src='up.gif' border=0></a>
<a href='T270338c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>