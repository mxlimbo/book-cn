<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0235a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷11)</font> 中分別業品第四 <font face='Arial'>T29, p0235a</h2></font><hr>
<span class='old'>
</a><a name="0234c28" id="0234c28">故。云何如此。惡意不絕故。若人不作五種</a><a name="0234c29" id="0234c29">定分別。乃得波羅提木叉護。五定分別者。謂</span><a name="0235a01" id="0235a01">眾生分處時緣。於某眾生我離殺等。是名眾</a><a name="0235a02" id="0235a02">生定分別。於某分我持。是名分定分別。於某</a><a name="0235a03" id="0235a03">處我持。是名處定分別。我持此護乃至一</a><a name="0235a04" id="0235a04">月等。是名時定分別。除鬥戰事。是名緣定分</a><a name="0235a05" id="0235a05">別。若人作如此受。唯得善行不得護。於非所</a><a name="0235a06" id="0235a06">能境。云何得護。由不損害一切眾生命。善故</a><a name="0235a07" id="0235a07">意受得故。若從是所能境得護。此護則有增</a><a name="0235a08" id="0235a08">減。所能非所能互相轉故。若爾離得捨護因</a><a name="0235a09" id="0235a09">緣得護捨護。此義自成。毘婆沙師說如此。有</a><a name="0235a10" id="0235a10">餘師說。此義不應爾。何以故譬如草等未有</a><a name="0235a11" id="0235a11">有時或時枯。滅護無增減義。於所能非所能</a><a name="0235a12" id="0235a12">眾生。互相轉時。無增減義亦爾。是義不然。眾</a><a name="0235a13" id="0235a13">生前後有故。草等不有。若眾生般涅槃永不</a><a name="0235a14" id="0235a14">有。云何護增減義不成。是故此救義不可然。</a><a name="0235a15" id="0235a15">前言義則為善。若爾於前佛所一切已般涅槃</a><a name="0235a16" id="0235a16">眾生。後出世諸佛。從彼不得波羅提木叉護</a><a name="0235a17" id="0235a17">故。云何後佛戒減前佛戒。此義不成。從一切</a><a name="0235a18" id="0235a18">眾生得故。若彼眾生設在。從彼亦應得說。能</a><a name="0235a19" id="0235a19">令得護因義已。不護云何得。偈曰。不護從</a><a name="0235a20" id="0235a20">一切。一切分非因。釋曰。不護者。從一切眾生</a><a name="0235a21" id="0235a21">得。從一切業道得。何以故。無不護人由不具</a><a name="0235a22" id="0235a22">不護。成不護不由一切因。一時下品等不俱</a><a name="0235a23" id="0235a23">起故。若人由下品心得不護。此人由上品心。</a><a name="0235a24" id="0235a24">亦得斷眾生命。此人與下品不護相應。亦與</a><a name="0235a25" id="0235a25">上品殺生等無教相應。由中上。品心亦爾。此</a><a name="0235a26" id="0235a26">中是人名不護人。謂殺羊。殺雞。殺豬。捕鳥。</a><a name="0235a27" id="0235a27">捕魚。獵鹿。偷盜行。刑戮人。獄卒。縛象人。煮</a><a name="0235a28" id="0235a28">狗人。網捕人。主將軍。斷事人。如此等人。約</a><a name="0235a29" id="0235a29">義皆是不護。住於不護故。名不護人。彼有不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290234c.htm'><img src='up.gif' border=0></a>
<a href='T290235b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>