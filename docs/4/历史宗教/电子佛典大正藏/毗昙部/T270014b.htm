<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0014b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷3)</font> 雜蘊第一中世第一法納息第一之一 <font face='Arial'>T27, p0014b</h2></font><hr>
<span class='old'>
</a><a name="0014a28" id="0014a28">道能斷蓋制纏。令欲界纏不復現起。乃以</a><a name="0014a29" id="0014a29">色界道能斷蓋制纏。令欲界纏不復現起。</span><a name="0014b01" id="0014b01">是故世第一法。不應言欲界繫。此中斷</a><a name="0014b02" id="0014b02">制不復現起言。顯示畢竟斷制不起義。以</a><a name="0014b03" id="0014b03">欲界道不能畢竟斷蓋制纏令不復起。是</a><a name="0014b04" id="0014b04">故無有世第一法。色界不然故於彼有。問</a><a name="0014b05" id="0014b05">何故欲界。無有畢竟斷制不起道。而色界有</a><a name="0014b06" id="0014b06">耶。答欲界非定地。非修地非離染地。是故</a><a name="0014b07" id="0014b07">無有畢竟斷制不現起道。色界是定地。是修</a><a name="0014b08" id="0014b08">地是離染地。故有此道。復次欲界。不善根強</a><a name="0014b09" id="0014b09">善根弱故無此道。色界善根強無不善根故</a><a name="0014b10" id="0014b10">有此道。復次欲界不善勝因長養。善不爾</a><a name="0014b11" id="0014b11">故。色界善法勝因長養。無不善故。復次</a><a name="0014b12" id="0014b12">欲界不善如主有力。善法如客無勢力故。</a><a name="0014b13" id="0014b13">色界善法如主有力。無不善故。復次欲界</a><a name="0014b14" id="0014b14">不善能斷善根。善不爾故。色界善法斷不</a><a name="0014b15" id="0014b15">善根。無不善故。復次欲界威儀不相敬難</a><a name="0014b16" id="0014b16">如夫妻故。色界威儀共相敬難如母子故。</a><a name="0014b17" id="0014b17">復次欲界威儀無所忌憚。譬如王子與長</a><a name="0014b18" id="0014b18">者子。同囹圄故。色界威儀有所忌憚。譬如</a><a name="0014b19" id="0014b19">王子與執惡子。同囹圄故。復次欲界善根。</a><a name="0014b20" id="0014b20">與欲界惑。必同一縛無力斷彼。如人被</a><a name="0014b21" id="0014b21">縛不能自解況能害他。此亦如是。色界</a><a name="0014b22" id="0014b22">善根與色界惑。有不同縛地有別故。尚</a><a name="0014b23" id="0014b23">能斷自界況不能斷下復次欲界善根必</a><a name="0014b24" id="0014b24">為欲界愛所染著不能永棄。如人親友</a><a name="0014b25" id="0014b25">雖劣不捨。色界善根。有非色界愛。所染著</a><a name="0014b26" id="0014b26">地有別故。於自界愛尚能永斷。況不能斷</a><a name="0014b27" id="0014b27">下地諸愛。復次以有漏道斷煩惱時。欣</a><a name="0014b28" id="0014b28">修自地厭斷於下。欲界無下可厭斷故。</a><a name="0014b29" id="0014b29">無有能畢竟斷制不起道。色界有下可厭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270014a.htm'><img src='up.gif' border=0></a>
<a href='T270014c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>