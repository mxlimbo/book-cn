<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0556a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷38)</font> 辯業品第四之一 <font face='Arial'>T29, p0556a</h2></font><hr>
<span class='old'>
</a><a name="0555c28" id="0555c28"><p>論曰。如本論言歸依佛者為歸何法。謂若諸</a><a name="0555c29" id="0555c29">法妙有現有。由想等想施設言說名為佛陀</span><a name="0556a01" id="0556a01">歸此能成佛。無學法言謂若者即是總標當</a><a name="0556a02" id="0556a02">所說義。言諸法者即是顯示無我增言。妙有</a><a name="0556a03" id="0556a03">言顯妙有性合。現有即明現可得義。或妙德</a><a name="0556a04" id="0556a04">合。故名妙有。現有即顯是所知性。想者謂</a><a name="0556a05" id="0556a05">名言等。想者即是能顯共立能詮標舉。能詮</a><a name="0556a06" id="0556a06">故名施設。何故標舉次則答言。由此能成無</a><a name="0556a07" id="0556a07">倒言說。覺一切法一切種相不藉他教故名</a><a name="0556a08" id="0556a08">佛陀。或此圓成智等眾德自然開覺故名佛</a><a name="0556a09" id="0556a09">陀。或佛陀名顯彼有覺。如質礙物名有質礙。</a><a name="0556a10" id="0556a10">或佛陀名顯彼能說己所證覺以開覺他。如</a><a name="0556a11" id="0556a11">婆羅門來詣佛所。以妙讚頌問世尊言</a><a name="0556a12" id="0556a12"><p class='lg'>　　稽首世導師　　　名最上覺者</a><br><a name="0556a13" id="0556a13">　　何緣父母等　　　號尊名佛陀　</p></a><a name="0556a14" id="0556a14"><p>世尊哀愍彼婆羅門。亦以伽他而告之曰</a><a name="0556a15" id="0556a15"><p class='lg'>　　婆羅門當知　　　我如去來佛</a><br><a name="0556a16" id="0556a16">　　成就覺者相　　　故我名佛陀</a><br><a name="0556a17" id="0556a17">　　婆羅門當知　　　我觀三世行</a><br><a name="0556a18" id="0556a18">　　皆有生滅法　　　故我名佛陀</a><br><a name="0556a19" id="0556a19">　　婆羅門當知　　　我於應知斷</a><br><a name="0556a20" id="0556a20">　　修證事已辨　　　故我名佛陀</a><br><a name="0556a21" id="0556a21">　　婆羅門當知　　　我於一切境</a><br><a name="0556a22" id="0556a22">　　具一切智見　　　故我名佛陀</a><br><a name="0556a23" id="0556a23">　　婆羅門當知　　　我於無量劫</a><br><a name="0556a24" id="0556a24">　　修諸純淨行　　　經無量死生</a><br><a name="0556a25" id="0556a25">　　今於最後身　　　離塵垢毒箭</a><br><a name="0556a26" id="0556a26">　　證得無上覺　　　故我名佛陀　</p></a><a name="0556a27" id="0556a27"><p>能成佛言。顯彼諸法與佛施設為建立因。如</a><a name="0556a28" id="0556a28">何此中於無量法而總建立標一佛名。如依</a><a name="0556a29" id="0556a29">眾多和合人上立一僧寶一勝所歸。又於眾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290555c.htm'><img src='up.gif' border=0></a>
<a href='T290556b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>