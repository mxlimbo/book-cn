<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0935a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷186)</font> 定蘊第七中一行納息第五之一 <font face='Arial'>T27, p0935a</h2></font><hr>
<span class='old'>
</a><a name="0934c28" id="0934c28">依何靜慮發神境通能至何處。答依初靜</a><a name="0934c29" id="0934c29">慮發者能至梵世。乃至依第四靜慮發者</span><a name="0935a01" id="0935a01">能至廣果或色究竟聲聞不作意傍極小千</a><a name="0935a02" id="0935a02">世界。作意極中千世界。獨覺不作意極中千</a><a name="0935a03" id="0935a03">世界。作意極大千世界佛不作意極大千世</a><a name="0935a04" id="0935a04">界。作意能極無邊世界。如神境通四通亦</a><a name="0935a05" id="0935a05">爾。廣釋六通如大種蘊</a><a name="0935a06" id="0935a06"><p>若於苦思惟苦得阿羅漢果。彼思惟何繫</a><a name="0935a07" id="0935a07">苦。答無色界繫苦。此隨界總說。若隨地者</a><a name="0935a08" id="0935a08">應言非想非非想處繫苦即苦類智。若於集</a><a name="0935a09" id="0935a09">思惟集得阿羅漢果彼思惟何繫集。答無</a><a name="0935a10" id="0935a10">色界繫集。此亦隨界總說。若隨地者應言</a><a name="0935a11" id="0935a11">非想非非想處繫集即集類智。若於滅思惟</a><a name="0935a12" id="0935a12">滅得阿羅漢果。彼思惟何繫諸行滅。答或</a><a name="0935a13" id="0935a13">欲界繫。或色無色界繫。諸行滅即滅法智滅</a><a name="0935a14" id="0935a14">類智。若於道思惟道得阿羅漢果。彼思惟</a><a name="0935a15" id="0935a15">何繫諸行能斷道。答或欲界或色無色界繫。</a><a name="0935a16" id="0935a16">諸行能斷道即道法智道類智。如是六智各</a><a name="0935a17" id="0935a17">四行相作無間慣。斷非想非非想處下下品</a><a name="0935a18" id="0935a18">煩惱與金剛喻三摩地俱。此能證得阿羅</a><a name="0935a19" id="0935a19">漢果金剛喻三摩地。廣說如雜蘊第三納息。</a><a name="0935a20" id="0935a20">雜色無色修所斷染皆用六智為無間慣。</a><a name="0935a21" id="0935a21">謂四類智滅道法智此說無漏道。若有漏道</a><a name="0935a22" id="0935a22">唯世俗智。彼不遍故非此所說。依初靜慮</a><a name="0935a23" id="0935a23">起苦類智無間慣時。有唯緣自地苦。有</a><a name="0935a24" id="0935a24">唯緣第二靜慮苦乃至有唯緣非想非非</a><a name="0935a25" id="0935a25">想處苦無合緣二。乃至緣八。麤細異故地別</a><a name="0935a26" id="0935a26">斷故。如苦類智集類智亦爾。起滅類智無間</a><a name="0935a27" id="0935a27">道時。有唯緣自地諸行滅。有唯緣第二靜</a><a name="0935a28" id="0935a28">慮諸行滅。乃至有唯緣非想非非想處諸行</a><a name="0935a29" id="0935a29">滅有合緣二。乃至緣八。等微妙故。皆違染<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270934c.htm'><img src='up.gif' border=0></a>
<a href='T270935b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>