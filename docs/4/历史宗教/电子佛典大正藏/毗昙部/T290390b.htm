<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0390b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷11)</font> 辯差別品第二之一 <font face='Arial'>T29, p0390b</h2></font><hr>
<span class='old'>
</a><a name="0390a28" id="0390a28">故餘經說。云何名為心善解脫。謂心從貪從</a><a name="0390a29" id="0390a29">瞋從癡。離染解脫。云何名為慧善解脫。謂如</span><a name="0390b01" id="0390b01">實知。心從貪等離染解脫。此言非善。以無體</a><a name="0390b02" id="0390b02">法。為無學支。理不成故。彼無少法名隨縛斷。</a><a name="0390b03" id="0390b03">如何可立為無學支。又彼釋言。即隨縛斷。名</a><a name="0390b04" id="0390b04">正解脫。此不成釋。所以者何。由隨縛斷解脫</a><a name="0390b05" id="0390b05">生故。離染無為。名隨縛斷無學勝解。名正解</a><a name="0390b06" id="0390b06">脫。若不爾者。前離染言。已顯縛斷。後解脫</a><a name="0390b07" id="0390b07">言。應成無用。言如實知心解脫者。見離染心</a><a name="0390b08" id="0390b08">相應解脫。又如實知解脫心者。謂見解脫相</a><a name="0390b09" id="0390b09">應之心。故餘契經。世尊自說。心離染故。便得</a><a name="0390b10" id="0390b10">解脫。若不爾者。解脫既是離染異名。應依初</a><a name="0390b11" id="0390b11">說。不依第五。如餘處言。盡離滅等。雖依初說</a><a name="0390b12" id="0390b12">離染解脫。而體各異。若不爾者。說解脫言。應</a><a name="0390b13" id="0390b13">成無用。如無染離染義無差別故。又說解脫</a><a name="0390b14" id="0390b14">為對治故。非隨縛斷即是解脫。故契經說。折</a><a name="0390b15" id="0390b15">伏法中。言由正解脫折伏邪解脫。非隨縛斷</a><a name="0390b16" id="0390b16">能為對治。若能印可。是勝解相。此與信欲應</a><a name="0390b17" id="0390b17">無差別。相雖少同。而體甚異。謂審印可。是勝</a><a name="0390b18" id="0390b18">解相。心淨希求。是信欲相。豈不信順及與欲</a><a name="0390b19" id="0390b19">樂即印可耶。信順欲樂。隨順印可。非即印可。</a><a name="0390b20" id="0390b20">信欲助成勝解用故。心所相用。極難辯析。</a><a name="0390b21" id="0390b21">唯審叡覺。能分別知。故譬喻師。不能堪忍。分</a><a name="0390b22" id="0390b22">析勞倦。遂總非撥。三摩地別有。亦如契經說。</a><a name="0390b23" id="0390b23">平等持心。令住自境。名三摩地。諸心起時。無</a><a name="0390b24" id="0390b24">不各住自所取境。故此定應是大地法。然上</a><a name="0390b25" id="0390b25">座言。離心無別三摩地體。由即心體緣境生</a><a name="0390b26" id="0390b26">時不流散故。若三摩地。持心令住一境轉者。</a><a name="0390b27" id="0390b27">豈由三摩地無故。心便於多境轉耶。若謂多</a><a name="0390b28" id="0390b28">心由此持故令於一境無間轉者。則不應說</a><a name="0390b29" id="0390b29">剎那剎那有三摩地。心唯一念墮在境中。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290390a.htm'><img src='up.gif' border=0></a>
<a href='T290390c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>