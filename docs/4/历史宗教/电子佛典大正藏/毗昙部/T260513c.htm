<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0513c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷12)</font> 緣起品第二十一之一 <font face='Arial'>T26, p0513c</h2></font><hr>
<span class='old'>
</a><a name="0513b28" id="0513b28">擾惱。擾惱性。擾惱類。說名擾惱。於老死位。</a><a name="0513b29" id="0513b29">發生如是種種愁歎苦憂擾惱</span><a name="0513c01" id="0513c01"><p>云何如是便集純大苦蘊。謂於如是老死位</a><a name="0513c02" id="0513c02">中。積集一類大災大橫具大過患眾苦蘊聚。</a><a name="0513c03" id="0513c03">復次無明苦蘊為緣。起行苦蘊。行苦蘊為緣。</a><a name="0513c04" id="0513c04">起識苦蘊。識苦蘊為緣。起名色苦蘊。名色苦</a><a name="0513c05" id="0513c05">蘊為緣。起六處苦蘊。六處苦蘊為緣。起觸苦</a><a name="0513c06" id="0513c06">蘊。觸苦蘊為緣。起受苦蘊。受苦蘊為緣。起</a><a name="0513c07" id="0513c07">愛苦蘊。愛苦蘊為緣。起取苦蘊取苦蘊為緣。</a><a name="0513c08" id="0513c08">起有苦蘊。有苦蘊為緣。起生苦蘊。生苦蘊為</a><a name="0513c09" id="0513c09">緣。起老死苦蘊。由老死故。發生種種愁歎苦</a><a name="0513c10" id="0513c10">憂擾惱苦蘊。故總說言如是便集純大苦蘊</a><a name="0513c11" id="0513c11"><p class='juan'>
說一切有部法蘊足論卷第十二</p>
</a><a name="0513c12" id="0513c12"></a><a name="0513c13" id="0513c13"><p><b>　　<A NAME="n226"></A>法蘊足論後序</b></a><a name="0513c14" id="0513c14"><p><span class='byline'>　　　　沙門靖邁製</span><br></a><a name="0513c15" id="0513c15"><p>法蘊足論者。蓋阿毘達磨之權輿。一切有部</a><a name="0513c16" id="0513c16">之洪源也。無上等覺入室之神足。摩訶目乾</a><a name="0513c17" id="0513c17">連之所製矣。鏡六通之妙慧。晢三達之智</a><a name="0513c18" id="0513c18">明。桴金鼓於大千。聲玉螺於百億。摘藏海</a><a name="0513c19" id="0513c19">之奇玩。鳩教山之勝珍。欲使天鏡常懸。法</a><a name="0513c20" id="0513c20">幢永樹。眾邪息蕃蘺之望。諸子騁遊戲之</a><a name="0513c21" id="0513c21">歡。而為此論也。是以佛泥越後。百有餘年。疊</a><a name="0513c22" id="0513c22">啟五分之殊。解開二九之異。雖各擅連城之</a><a name="0513c23" id="0513c23">貴。俱稱照乘之珍。唯一切有部。卓乎迥秀。</a><a name="0513c24" id="0513c24">若妙高之處宏海。猶朗月之冠眾星者。豈不</a><a name="0513c25" id="0513c25">以本弘基永者歟。至如八種揵度鶩徽於發</a><a name="0513c26" id="0513c26">智之場。五百應真馳譽於廣說之苑。斯皆挹</a><a name="0513c27" id="0513c27">此涓波。分斯片玉。遂得駕群部而高蹈。接</a><a name="0513c28" id="0513c28">天衢而布武。是知登崑閬者。必培塿於眾山。</a><a name="0513c29" id="0513c29">游溟渤者。亦[<a href='javascript:showpic("images/004964.gif")'>土*幻</a>]塘於群澍。諒其然矣。矧乎<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260513b.htm'><img src='up.gif' border=0></a>
<a href='T260514a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>