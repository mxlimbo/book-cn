<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0059a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷12)</font> 雜蘊第一中智納息第二之一 <font face='Arial'>T27, p0059a</h2></font><hr>
<span class='old'>
</a><a name="0058c28" id="0058c28">若入無想滅盡等至。爾時名為一切心暫</a><a name="0058c29" id="0058c29">壞。盡眾同分壞者。謂斷善根者。善心有</span><a name="0059a01" id="0059a01">盡眾同分壞。離欲染異生不善心。有盡眾同</a><a name="0059a02" id="0059a02">分壞如是等。究竟壞者。謂苦智已生集智未</a><a name="0059a03" id="0059a03">生。三界見苦所斷心究竟壞。乃至滅智已生</a><a name="0059a04" id="0059a04">道智未生。三界見苦集滅所斷心究竟壞。預</a><a name="0059a05" id="0059a05">流者三界見所斷心究竟壞。不退法一來者。</a><a name="0059a06" id="0059a06">三界見所斷及欲界修所斷六品心究竟壞。</a><a name="0059a07" id="0059a07">不退法不還者。三界見所斷及欲界修所斷</a><a name="0059a08" id="0059a08">染污心究竟壞。不退法阿羅漢。三界見修</a><a name="0059a09" id="0059a09">所斷染污心究竟壞。不退法異生離欲染者。</a><a name="0059a10" id="0059a10">欲界染污心究竟壞。乃至離無所有處染者。</a><a name="0059a11" id="0059a11">八地染污心究竟壞。尊者世友說曰。意若</a><a name="0059a12" id="0059a12">遇和合緣不名為壞。若不遇和合緣則名</a><a name="0059a13" id="0059a13">為壞。復作是說。意若不為相違因所障不</a><a name="0059a14" id="0059a14">名為壞。若為相違因所障則名為壞</a><a name="0059a15" id="0059a15"><p>何緣祭祀餓鬼則到非餘趣耶。乃至廣說。問</a><a name="0059a16" id="0059a16">何故作此論。答為釋經故。如契經說。生</a><a name="0059a17" id="0059a17">聞婆羅門來詣佛所。白佛言喬答摩。我有</a><a name="0059a18" id="0059a18">親里命過欲施其食。彼為得我食不。世尊</a><a name="0059a19" id="0059a19">告言。此事不定。所以者何。諸有情類有五趣</a><a name="0059a20" id="0059a20">別。若汝親里生地獄中。食地獄食。以自存</a><a name="0059a21" id="0059a21">活。彼不能受汝食。生傍生趣天趣人趣。</a><a name="0059a22" id="0059a22">亦復如是。若汝親里生鬼趣中。則能受汝</a><a name="0059a23" id="0059a23">所施飲食。婆羅門言。若我親里不生鬼趣。</a><a name="0059a24" id="0059a24">所施飲食誰當受之。佛語彼言。餓鬼趣中。</a><a name="0059a25" id="0059a25">無汝親里無有是處。乃至廣說。彼經雖作</a><a name="0059a26" id="0059a26">是說。而不說何緣祭祀餓鬼則到非餘。彼</a><a name="0059a27" id="0059a27">經是此論所依根本。彼所不說者。今應說</a><a name="0059a28" id="0059a28">之。故作斯論。問彼婆羅門。何故不問佛何</a><a name="0059a29" id="0059a29">緣祭祀餓鬼則到非餘。答有二緣故。謂彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270058c.htm'><img src='up.gif' border=0></a>
<a href='T270059b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>