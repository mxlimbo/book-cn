<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0301a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷58)</font> 結蘊第二中一行納息第二之一 <font face='Arial'>T27, p0301a</h2></font><hr>
<span class='old'>
</a><a name="0300c28" id="0300c28">義如前說。而前未生設生已斷者。遮有過</a><a name="0300c29" id="0300c29">去恚結。或有過去愛結繫及有過去未來恚</span><a name="0301a01" id="0301a01">結繫無現在。謂於此事有愛結恚結前生</a><a name="0301a02" id="0301a02">未斷而無恚結現在前。此中有愛結前生未</a><a name="0301a03" id="0301a03">斷者。顯有過去愛結。有恚結前生未斷者。</a><a name="0301a04" id="0301a04">顯有過去恚結。此未來有不說自成。義如</a><a name="0301a05" id="0301a05">前說。而無恚結現在前者。遮有現在恚結。</a><a name="0301a06" id="0301a06">或有過去愛結繫。亦有過去未來現在恚結</a><a name="0301a07" id="0301a07">繫。謂於此事有愛結恚結前生未斷。及有</a><a name="0301a08" id="0301a08">恚結現在前。此中有愛結前生未斷者。顯</a><a name="0301a09" id="0301a09">有過去愛結。有恚結前生未斷者。顯有過</a><a name="0301a10" id="0301a10">去恚結。有恚結現在前者。顯有現在恚結。</a><a name="0301a11" id="0301a11">此未來有不說自成。有過去現在者必亦</a><a name="0301a12" id="0301a12">有未來故。設有過去未來現在恚結繫。復</a><a name="0301a13" id="0301a13">有過去愛結繫耶。答若前生未斷則繫。若前</a><a name="0301a14" id="0301a14">未生設生已斷則不繫。此中義意廣如前說。</a><a name="0301a15" id="0301a15">如對恚結對嫉結慳結亦爾。俱唯欲界故。</a><a name="0301a16" id="0301a16">以愛對彼作小七句。如對恚結。說差別</a><a name="0301a17" id="0301a17">者。於欲界見所斷法。及於色無色界法。有</a><a name="0301a18" id="0301a18">愛結前生未斷。無過去未來現在嫉結慳結。</a><a name="0301a19" id="0301a19">此中有愛結前生未斷者顯二七句。中有</a><a name="0301a20" id="0301a20">過去愛結於欲界見所斷法。及於色無色界</a><a name="0301a21" id="0301a21">法無三世嫉慳結者。遮二七句。中有過去</a><a name="0301a22" id="0301a22">未來現在嫉慳結。此於欲界見所斷法與前</a><a name="0301a23" id="0301a23">差別。以嫉慳二結唯修所斷故。若於此事</a><a name="0301a24" id="0301a24">有過去愛結繫亦有過去慢結繫耶。答若前</a><a name="0301a25" id="0301a25">生未斷則繫。若前未生設生已斷則不繫。謂</a><a name="0301a26" id="0301a26">於此事若有前生愛結未斷亦有前生慢</a><a name="0301a27" id="0301a27">結未斷。即於此事亦有過去慢結繫義。若</a><a name="0301a28" id="0301a28">於此事雖有前生愛結未斷而前於此慢</a><a name="0301a29" id="0301a29">結未生。雖餘處生而於此事亦名未生。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270300c.htm'><img src='up.gif' border=0></a>
<a href='T270301b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>