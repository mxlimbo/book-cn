<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0070c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷14)</font> 雜蘊第一中智納息第二之一 <font face='Arial'>T27, p0070c</h2></font><hr>
<span class='old'>
</a><a name="0070b28" id="0070b28">已滅。都無罵理但妄分別。謂之為罵故不</a><a name="0070b29" id="0070b29">應瞋。復次行者得他罵時。應觀我身及能</span><a name="0070c01" id="0070c01">罵者。皆念念滅適欲分別。罵者及我皆已滅</a><a name="0070c02" id="0070c02">無。誰復於誰應生瞋恨。由此觀察故不生</a><a name="0070c03" id="0070c03">瞋。復次行者得他罵時。應觀諸行離我</a><a name="0070c04" id="0070c04">我所。作者受者皆不可得。唯空行聚何為生</a><a name="0070c05" id="0070c05">瞋。有說。所以作此論者。為顯此論文義</a><a name="0070c06" id="0070c06">具故。謂此論中分別諸法自相共相。名為</a><a name="0070c07" id="0070c07">義具。此中分別名句文身名為文具。有說。</a><a name="0070c08" id="0070c08">為顯名句文身有大用故。謂由名等顯</a><a name="0070c09" id="0070c09">示分別蘊界處等。無量義門。及能讚述佛法</a><a name="0070c10" id="0070c10">僧寶無邊功德。由如是等種種因緣。故作</a><a name="0070c11" id="0070c11">斯論</a><a name="0070c12" id="0070c12"><p>云何多名身。答謂多名號異語增語想等想</a><a name="0070c13" id="0070c13">假施設。是謂多名身。此中論者於文善巧。</a><a name="0070c14" id="0070c14">以多文句共顯一名。皆是名之差別名故。</a><a name="0070c15" id="0070c15">問此中何故問多名身。而不問名及名身</a><a name="0070c16" id="0070c16">耶。答是作論者意欲爾故。乃至廣說。有說。</a><a name="0070c17" id="0070c17">應問而不問者。當知此義有餘。有說。名</a><a name="0070c18" id="0070c18">與名身。二俱攝在多名身中。問多名身則</a><a name="0070c19" id="0070c19">為都問。有說。此是契經所說。不應問。作</a><a name="0070c20" id="0070c20">論者。契經但問多名身故。論者於中不</a><a name="0070c21" id="0070c21">能增減。問若爾。何故問多名身。而答以名。</a><a name="0070c22" id="0070c22">答名是根本。名滿名身。名身復滿多名身故。</a><a name="0070c23" id="0070c23">有說。依展轉因故作是說。如子孫法。謂依</a><a name="0070c24" id="0070c24">名有名身。依名身有多名身故。問名體是</a><a name="0070c25" id="0070c25">何。答是不相應行蘊所攝。文句亦爾。問何</a><a name="0070c26" id="0070c26">故名名。答名者名為隨名。為名名為合</a><a name="0070c27" id="0070c27">隨者。如其所作即往相應。名者為此義</a><a name="0070c28" id="0070c28">立。如求便應合者。隨造頌轉令與義會。</a><a name="0070c29" id="0070c29">此中名具三義故名為名。心心所法有隨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270070b.htm'><img src='up.gif' border=0></a>
<a href='T270071a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>