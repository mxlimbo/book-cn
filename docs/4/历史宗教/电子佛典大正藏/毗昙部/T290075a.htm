<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0075a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷14)</font> 分別業品第四之一 <font face='Arial'>T29, p0075a</h2></font><hr>
<span class='old'>
</a><a name="0074c28" id="0074c28"><p class='lg'>　　惡戒無晝夜　　　謂非如善受　</p></a><a name="0074c29" id="0074c29"><p>論曰。要期盡壽造諸惡業得不律儀。非</span><a name="0075a01" id="0075a01">一晝夜如近住戒。所以者何。謂此非如善</a><a name="0075a02" id="0075a02">戒受故。謂必無有立限對師受不律儀</a><a name="0075a03" id="0075a03">如近住戒我一晝夜定受不律儀。此是智人</a><a name="0075a04" id="0075a04">所訶厭業故。若爾亦無有立限對師我乃</a><a name="0075a05" id="0075a05">至命終定受惡戒。勿盡形壽得不律儀。雖</a><a name="0075a06" id="0075a06">無對師要期盡壽作諸惡業。由起畢竟</a><a name="0075a07" id="0075a07">壞善意樂得不律儀。非起暫時壞善意樂。</a><a name="0075a08" id="0075a08">無師令彼得不律儀。故不律儀無一晝夜。</a><a name="0075a09" id="0075a09">然近住戒由現對師要期受力。雖無畢竟</a><a name="0075a10" id="0075a10">壞惡意樂。而得律儀。設有對師要期暫受</a><a name="0075a11" id="0075a11">不律儀者。亦必應得。然未曾見故不立有。</a><a name="0075a12" id="0075a12">經部師說如善律儀無別實物名為無表。此</a><a name="0075a13" id="0075a13">不律儀亦應非實。即欲造惡不善意樂相</a><a name="0075a14" id="0075a14">續不捨名不律儀。由此後時善心雖起而</a><a name="0075a15" id="0075a15">名成就不律儀者。以不捨此阿世耶故。</a><a name="0075a16" id="0075a16">說一晝夜近住律儀。欲正受時當如何受。</a><a name="0075a17" id="0075a17">頌曰</a><a name="0075a18" id="0075a18"><p class='lg'>　　近住於晨旦　　　下座從師受</a><br><a name="0075a19" id="0075a19">　　隨教說具支　　　離嚴飾晝夜　</p></a><a name="0075a20" id="0075a20"><p>論曰。近住律儀於晨旦受。謂受此戒要日</a><a name="0075a21" id="0075a21">出時。此戒要經一晝夜故。諸有先作如是</a><a name="0075a22" id="0075a22">要期。謂我恒於月八日等必當受此近住</a><a name="0075a23" id="0075a23">律儀。若旦有礙緣齋竟亦得受。言下座者。</a><a name="0075a24" id="0075a24">謂在師前居卑劣座。或蹲或跪曲躬合掌。</a><a name="0075a25" id="0075a25">唯除有病。若不恭敬不發律儀。此必從</a><a name="0075a26" id="0075a26">師無容自受。以後若遇諸犯戒緣。由愧</a><a name="0075a27" id="0075a27">戒師能不違犯。受此戒者應隨師教受</a><a name="0075a28" id="0075a28">者後說。勿前勿俱。如是方成從師教受。</a><a name="0075a29" id="0075a29">異此授受二俱不成。具受八支方成近住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290074c.htm'><img src='up.gif' border=0></a>
<a href='T290075b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>