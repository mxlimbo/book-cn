<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0093a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷18)</font> 雜蘊第一中智納息第二之一 <font face='Arial'>T27, p0093a</h2></font><hr>
<span class='old'>
</a><a name="0092c28" id="0092c28">於中可立遍行隨眠。貪瞋慢三無如是事。</a><a name="0092c29" id="0092c29">是故不立遍行隨眠。問何故見滅道所斷</span><a name="0093a01" id="0093a01">貪瞋慢。見取戒禁取非無漏緣耶。答不應</a><a name="0093a02" id="0093a02">訶責故。無怨害相故性柔和故。最勝故。清</a><a name="0093a03" id="0093a03">淨故。是以貪等非無漏緣</a><a name="0093a04" id="0093a04"><p>欲界有十一遍行隨眠。九通他界緣二唯</a><a name="0093a05" id="0093a05">自界緣。謂有身見及邊執見。問何故此二見</a><a name="0093a06" id="0093a06">不緣他界耶。答唯有爾所緣境力故。復</a><a name="0093a07" id="0093a07">次此二見唯於麤法轉故。謂此二見唯於</a><a name="0093a08" id="0093a08">麤顯。現見諸蘊執我我所。及計斷常。若生</a><a name="0093a09" id="0093a09">欲界於色無色界。微細諸蘊不能現見。故</a><a name="0093a10" id="0093a10">不執為我我所等。問若爾生色界者現見</a><a name="0093a11" id="0093a11">欲界麤顯諸蘊。何不執為我我所等。答已離</a><a name="0093a12" id="0093a12">染故。謂生色界者。於欲界蘊已得離染</a><a name="0093a13" id="0093a13">故。雖現見而不執為我我所等。復次上地</a><a name="0093a14" id="0093a14">煩惱不緣下故。問因論生論何故上地煩惱</a><a name="0093a15" id="0093a15">不緣下耶。答已離彼染故。謂要已離下地</a><a name="0093a16" id="0093a16">染者。方起上地煩惱現前。於下地法既已</a><a name="0093a17" id="0093a17">離染。上地煩惱寧復緣彼。問如何得知要</a><a name="0093a18" id="0093a18">離下染。上地煩惱方得現前。答如施設論</a><a name="0093a19" id="0093a19">說。有六種非律儀。謂三界繫各有二種。一</a><a name="0093a20" id="0093a20">相應二不相應。欲界相應非律儀現在前時。</a><a name="0093a21" id="0093a21">六非律儀成就四非律儀亦現在前。謂欲界</a><a name="0093a22" id="0093a22">二色無色界各不相應。色界相應非律儀現</a><a name="0093a23" id="0093a23">在前時。四非律儀成就。三非律儀亦現在前。</a><a name="0093a24" id="0093a24">謂色界二無色界不相應。無色界相應非律</a><a name="0093a25" id="0093a25">儀現在前時。二非律儀成就。亦現在前。謂</a><a name="0093a26" id="0093a26">無色界二。此中染法名非律儀。由此故知</a><a name="0093a27" id="0093a27">要離下染上地煩惱方現在前。問何故欲界</a><a name="0093a28" id="0093a28">煩惱能緣色無色界。彼二界煩惱不能緣</a><a name="0093a29" id="0093a29">欲界耶。答欲界是不定界。非修地。非離染<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270092c.htm'><img src='up.gif' border=0></a>
<a href='T270093b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>