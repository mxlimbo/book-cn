<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0445c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷4)</font> 解十門大章 二十二根處第十六 <font face='Arial'>T28, p0445c</h2></font><hr>
<span class='old'>
</a><a name="0445b28" id="0445b28">無知根云何。答曰。已知當知已觀當觀無有</a><a name="0445b29" id="0445b29">未斷可斷。是謂無知根。問曰。若已知當知已</span><a name="0445c01" id="0445c01">觀當觀無有未斷可斷者。佛辟支佛聲聞。亦</a><a name="0445c02" id="0445c02">已知當知已觀當觀無有未斷可斷。何以故</a><a name="0445c03" id="0445c03">三等一說佛不說餘。答曰。謂始覺覺一切法</a><a name="0445c04" id="0445c04">不破正智。或曰謂始得盡智。除二種障結障</a><a name="0445c05" id="0445c05">及解脫障。或曰。謂意中除二種無知闇癡染</a><a name="0445c06" id="0445c06">著。及不染著等及第一義。或曰。謂意中除</a><a name="0445c07" id="0445c07">二種。疑惑猶豫處處及結處。或曰。謂多聞無</a><a name="0445c08" id="0445c08">厭。或曰。謂得盡甚深緣起底。非如一切聲聞</a><a name="0445c09" id="0445c09">辟支佛。作譬喻三獸渡河兔馬香象。兔者浮</a><a name="0445c10" id="0445c10">而渡河。馬者少多觸沙而渡。香象者盡底蹈</a><a name="0445c11" id="0445c11">沙而渡。如是三乘渡緣起河。佛辟支佛聲聞。</a><a name="0445c12" id="0445c12">如兔浮渡河。如是當觀聲聞緣起智。如馬少</a><a name="0445c13" id="0445c13">多觸沙而渡。如是當觀辟支佛緣起智。如香</a><a name="0445c14" id="0445c14">象盡底蹈沙而渡。如是當觀佛世尊緣起智。</a><a name="0445c15" id="0445c15">是故說謂得盡甚深緣起底。非如一切聲聞</a><a name="0445c16" id="0445c16">辟支佛。或曰。謂四聖諦的智箭極深入。如非</a><a name="0445c17" id="0445c17">一切聲聞辟支佛。作譬喻如一的三人共射。</a><a name="0445c18" id="0445c18">一者摩訶能伽。二者缽騫提。三者那羅延。摩</a><a name="0445c19" id="0445c19">訶能伽者雖著的不能入。何況能過缽騫提</a><a name="0445c20" id="0445c20">者雖著的能入不能令過。那羅延者射破的</a><a name="0445c21" id="0445c21">徹過入地。彼的亦不現。堅軟隨彼力軟中上。</a><a name="0445c22" id="0445c22">射破的亦有軟中上。如是三乘射四聖諦的。</a><a name="0445c23" id="0445c23">佛辟支佛聲聞。如摩訶能伽雖著的不能入。</a><a name="0445c24" id="0445c24">況當能過。如是當觀聲聞四聖諦智。如缽騫</a><a name="0445c25" id="0445c25">提雖著的能入不能令過。如是當觀辟支佛</a><a name="0445c26" id="0445c26">四聖諦智。如那羅延射破的徹過入地。如是</a><a name="0445c27" id="0445c27">當觀佛四聖諦智。此四聖諦的亦不現。堅軟</a><a name="0445c28" id="0445c28">隨彼智力有軟中上。四聖諦的便有軟中上。</a><a name="0445c29" id="0445c29">是故說謂。四聖諦的智箭極深入如非一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280445b.htm'><img src='up.gif' border=0></a>
<a href='T280446a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>