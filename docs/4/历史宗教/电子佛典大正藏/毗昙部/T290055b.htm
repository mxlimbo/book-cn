<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0055b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷10)</font> 分別世品第三之一 <font face='Arial'>T29, p0055b</h2></font><hr>
<span class='old'>
</a><a name="0055a28" id="0055a28">資諸有是其食義。無漏修生為滅諸有。又</a><a name="0055a29" id="0055a29">契經說。食有四種。能令部多有情安住。及</span><a name="0055b01" id="0055b01">能資益諸求生者。無漏不然。故非食體。言</a><a name="0055b02" id="0055b02">部多者。顯已生義。諸趣生已皆謂已生。復</a><a name="0055b03" id="0055b03">說求生為何所目。此目中有。由佛世尊</a><a name="0055b04" id="0055b04">以五種名說中有故。何等為五。一者意成。</a><a name="0055b05" id="0055b05">從意生故。非精血等所有外緣合所成故。</a><a name="0055b06" id="0055b06">二者求生。常喜尋察當生處故。三者食香。</a><a name="0055b07" id="0055b07">身資香食往生處故。四者中有。二趣中間</a><a name="0055b08" id="0055b08">所有蘊故。五者名起。對向當生暫時起故。</a><a name="0055b09" id="0055b09">如契經說。有壞自體起。有壞世間生。起謂中</a><a name="0055b10" id="0055b10">有。又經說。有補特伽羅。已斷起結未斷生</a><a name="0055b11" id="0055b11">結。於此經中廣說四句。離二界貪諸上流</a><a name="0055b12" id="0055b12">者為第一句。中般涅槃為第二句。諸阿羅漢</a><a name="0055b13" id="0055b13">為第三句。除前諸相為第四句。又部多者。</a><a name="0055b14" id="0055b14">謂阿羅漢。餘有愛者說名求生。幾食能令部</a><a name="0055b15" id="0055b15">多安住。幾食資益求生有情。毘婆沙師說。皆</a><a name="0055b16" id="0055b16">具四。諸有愛者。亦由段食為緣資益令招</a><a name="0055b17" id="0055b17">從有。以世尊說四食皆為病癰箭根老死</a><a name="0055b18" id="0055b18">緣故。亦見思食安住現身。世傳有言。昔有</a><a name="0055b19" id="0055b19">一父。時遭飢饉。欲造他方。自既飢羸。二</a><a name="0055b20" id="0055b20">子嬰稚。意欲攜去力所不任。以囊盛灰</a><a name="0055b21" id="0055b21">挂於壁上。慰喻二子云是糗囊。二子希望</a><a name="0055b22" id="0055b22">多時延命。後有人至取囊為開。子見是灰</a><a name="0055b23" id="0055b23">望絕便死。又於大海有諸商人。遭難敗船</a><a name="0055b24" id="0055b24">飲食俱失。遙瞻積沫疑為海岸。意望速至</a><a name="0055b25" id="0055b25">命得延時。至觸知非望絕便死。集異門足</a><a name="0055b26" id="0055b26">說。大海中有大眾生。登岸生卵埋於砂內</a><a name="0055b27" id="0055b27">還入海中。母若常思卵便不壞。如其失念</a><a name="0055b28" id="0055b28">卵即敗亡。此不應然。違食義故。豈他思食</a><a name="0055b29" id="0055b29">能持自身。理實應言卵常思母得不爛壞。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290055a.htm'><img src='up.gif' border=0></a>
<a href='T290055c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>