<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0055b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷11)</font> 雜蘊第一中智納息第二之一 <font face='Arial'>T27, p0055b</h2></font><hr>
<span class='old'>
</a><a name="0055a28" id="0055a28">作事。或復有執物性相變。如說。諸法相變。</a><a name="0055a29" id="0055a29">外道彼作是說。即羯刺藍位變作。頞部曇位。</span><a name="0055b01" id="0055b01">乃至即堅固位變作。衰老位。如即青葉變</a><a name="0055b02" id="0055b02">作黃葉。如是可能憶本所作。以前後位體</a><a name="0055b03" id="0055b03">無異故。前位所作後位能憶。若不爾者。何</a><a name="0055b04" id="0055b04">緣能憶本所作事。或復有執。物性相往。如</a><a name="0055b05" id="0055b05">說。諸法相往。外道彼作是說。羯刺藍往。入</a><a name="0055b06" id="0055b06">頞部曇位中。乃至堅固往。入衰老位中。如</a><a name="0055b07" id="0055b07">是可能憶本所作。以後位中有前法故。前</a><a name="0055b08" id="0055b08">位所作後位能憶。若不爾者。何緣能憶本所</a><a name="0055b09" id="0055b09">作事。問物性相變相往。外道二執何別。答相</a><a name="0055b10" id="0055b10">變外道執。即前位變作後位。後位中無前</a><a name="0055b11" id="0055b11">位。相往外道執。前位往後位既至後位其</a><a name="0055b12" id="0055b12">相不壞。即與後位俱時增長。有作是說相</a><a name="0055b13" id="0055b13">變外道執。後與前不一不異。相往外道執。後</a><a name="0055b14" id="0055b14">與前亦一亦異。或復有執。覺性是一。如說</a><a name="0055b15" id="0055b15">前後。一覺論者。彼作是說。前作事覺。後憶</a><a name="0055b16" id="0055b16">念覺。相用雖異其性是一。如是可能憶</a><a name="0055b17" id="0055b17">本所作。以前後位覺體一故。前位所作後</a><a name="0055b18" id="0055b18">位能憶。若不爾者。何緣能憶本所作事。或</a><a name="0055b19" id="0055b19">復有執。意界是常。如執意界是常論者。</a><a name="0055b20" id="0055b20">彼作是說。六識雖生滅而意界是常。如是</a><a name="0055b21" id="0055b21">可能憶本所作。六識所作事。意界能憶故。</a><a name="0055b22" id="0055b22">若不爾者。何緣能憶本所作事。或復有執。</a><a name="0055b23" id="0055b23">蘊有二種。一根本蘊。二作用蘊。前蘊是</a><a name="0055b24" id="0055b24">常。後蘊非常。彼作是說。根本作用二蘊雖</a><a name="0055b25" id="0055b25">別。而共和合成一有情。如是可能憶本</a><a name="0055b26" id="0055b26">所作。以作用蘊所作事。根本蘊能憶故。若</a><a name="0055b27" id="0055b27">不爾者。何緣能憶本所作事。或復有執。</a><a name="0055b28" id="0055b28">前心往告後心。我作是事汝可憶持。彼作</a><a name="0055b29" id="0055b29">是說。心細冥通。前有所作必告後知。如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270055a.htm'><img src='up.gif' border=0></a>
<a href='T270055c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>