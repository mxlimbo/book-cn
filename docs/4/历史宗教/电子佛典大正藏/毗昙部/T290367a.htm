<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0367a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷7)</font> 辯本事品第一之一 <font face='Arial'>T29, p0367a</h2></font><hr>
<span class='old'>
</a><a name="0366c28" id="0366c28"><p>非無濁意定能發生無濁意識。故不應謂由</a><a name="0366c29" id="0366c29">所依說。又契經說。心導世間。此豈於心說心</span><a name="0367a01" id="0367a01">所事。是故不可引彼契說證眼見言說能依</a><a name="0367a02" id="0367a02">識。又此經說眼見色言。不可執為眼識能見。</a><a name="0367a03" id="0367a03">無處定說識能見故。處處有說。眼能見故。前</a><a name="0367a04" id="0367a04">說餘師執慧見故。然此經說。意識法言。可就</a><a name="0367a05" id="0367a05">所依說識無過。有處定說識能識故。無處定</a><a name="0367a06" id="0367a06">說意能識故。於此義中。無異執故。又經主說。</a><a name="0367a07" id="0367a07">或就所依說能依業。如世間說床座言聲。經</a><a name="0367a08" id="0367a08">主何因。起斯定執。餘言餘解。不可無因。若謂</a><a name="0367a09" id="0367a09">有因所依眼力識見色故。此不成因。識見色</a><a name="0367a10" id="0367a10">因。非極成故。我等宗說。識能住持所依眼</a><a name="0367a11" id="0367a11">根令能見色。故言識見因不極成。又無餘經</a><a name="0367a12" id="0367a12">定說識見。豈不如說床座言聲。此說可然。以</a><a name="0367a13" id="0367a13">極成故。言聲床座。異處極成。故聞此言知能</a><a name="0367a14" id="0367a14">依業就所依說。如有實論世間共許。於餘假</a><a name="0367a15" id="0367a15">說。非有識見。彼此極成。是故不應起如是執。</a><a name="0367a16" id="0367a16">若爾眼見亦不極成。何故但言識持眼見。不</a><a name="0367a17" id="0367a17">說依眼識見色耶。眼見極成。前已說故。眼耳</a><a name="0367a18" id="0367a18">等識。無差別故。眼耳等根。有差別故。非有用</a><a name="0367a19" id="0367a19">眼離識而生。故說眼根識持能見。識見有過。</a><a name="0367a20" id="0367a20">前已具論。故不應言依眼識見。然契經說眼</a><a name="0367a21" id="0367a21">所識色。可就所依說能依業。眼與識異俱極</a><a name="0367a22" id="0367a22">成故。今聞識用在於眼根。知就所依說能依</a><a name="0367a23" id="0367a23">業。由此即釋餘契經言眼所欣慕。有餘師說。</a><a name="0367a24" id="0367a24">眼識眼根。欣慕不成。無分別故。要有分別。欣</a><a name="0367a25" id="0367a25">慕可成。應知此中眼識所引分別意識。假說</a><a name="0367a26" id="0367a26">名眼。由眼傳生。如意近行。彼有分別。可成欣</a><a name="0367a27" id="0367a27">慕。是故不可引就所依說能依業證眼非見。</a><a name="0367a28" id="0367a28">眼能見色。具理教故。如是且辯執識見論不</a><a name="0367a29" id="0367a29">應正理。由此亦遮。執慧見論。其過等故。又若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290366c.htm'><img src='up.gif' border=0></a>
<a href='T290367b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>