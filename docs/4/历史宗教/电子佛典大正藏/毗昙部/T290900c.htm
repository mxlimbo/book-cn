<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0900c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷26)</font> 辯隨眠品第六之一 <font face='Arial'>T29, p0900c</h2></font><hr>
<span class='old'>
</a><a name="0900b28" id="0900b28">又契經言。若於過去未來現在所見色中起</a><a name="0900b29" id="0900b29">愛起恚。應知於此非色繫眼非眼繫色。此中</span><a name="0900c01" id="0900c01">欲貪是真能繫。如是等類聖教非一。為有去</a><a name="0900c02" id="0900c02">來於彼說繫。應言彼有。有相如何。異畢竟</a><a name="0900c03" id="0900c03">無。及現在有為實為假。應言是實。有實假</a><a name="0900c04" id="0900c04">相云何應知。為境生覺。是總有相。若無所待</a><a name="0900c05" id="0900c05">於中生覺。是實有相。如色受等。若有所待於</a><a name="0900c06" id="0900c06">中生覺。是假有相。如瓶軍等。不可定執。過去</a><a name="0900c07" id="0900c07">未來唯是假有。無假依故又無所待。能生覺</a><a name="0900c08" id="0900c08">故。謂緣去來現世三境。如次無待生宿住念。</a><a name="0900c09" id="0900c09">求未來願了他心智。過去未來既有所說。實</a><a name="0900c10" id="0900c10">有相故決定實有。然實有法復有二種。一有</a><a name="0900c11" id="0900c11">作用。二唯有體。有作用法復有二種。一有功</a><a name="0900c12" id="0900c12">能。二功能闕。由此已釋。唯有體者。諸假有法</a><a name="0900c13" id="0900c13">亦有二種。一者依實。二者依假。此二如次如</a><a name="0900c14" id="0900c14">瓶如軍。然有功能不名作用。所有作用亦名</a><a name="0900c15" id="0900c15">功能。據別功能前說有闕。以如是理蘊在心</a><a name="0900c16" id="0900c16">中。應固立宗去來定有。由有因果染離染</a><a name="0900c17" id="0900c17">事。自性非虛說為實有。非如現在得實有名。</a><a name="0900c18" id="0900c18">現見世間有同時法。體相雖一而有性殊。如</a><a name="0900c19" id="0900c19">地界等內外性異。受等自他樂等性別。此性</a><a name="0900c20" id="0900c20">與有理定無差。性既有殊。有必有別。由是</a><a name="0900c21" id="0900c21">地等體相雖同而可說為內外性別。受等領</a><a name="0900c22" id="0900c22">等體相雖同。而可說為樂等性別。又如眼等。</a><a name="0900c23" id="0900c23">在一相續清淨所造色體相同。而於其中有</a><a name="0900c24" id="0900c24">性類別。以見聞等功能別故。非於此中功能</a><a name="0900c25" id="0900c25">異有可有性等功能差別。然見等功能即眼</a><a name="0900c26" id="0900c26">等有。由功能別故有性定別。故知諸法有同</a><a name="0900c27" id="0900c27">一時體相無差。有性類別。既現見有法體同</a><a name="0900c28" id="0900c28">時。體相無差有性類別。故知諸法歷三世時。</a><a name="0900c29" id="0900c29">體相無差有性類別。故過未有與現有異。寧<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290900b.htm'><img src='up.gif' border=0></a>
<a href='T290901a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>