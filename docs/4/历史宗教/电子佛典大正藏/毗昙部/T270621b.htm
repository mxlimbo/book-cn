<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0621b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷119)</font> 業蘊第四中害生納息第三之一 <font face='Arial'>T27, p0621b</h2></font><hr>
<span class='old'>
</a><a name="0621a28" id="0621a28">佛應彼機為說法要。合家大小同證離生。</a><a name="0621a29" id="0621a29">得預流果生淨法眼。深心歡喜瞻仰世尊。</span><a name="0621b01" id="0621b01">佛顧餘機重為說法。時諸少年收捕禽鹿。</a><a name="0621b02" id="0621b02">恣行殺害更設機阱擔肉而歸。至諸婦</a><a name="0621b03" id="0621b03">人常所迎處。忽於是日特怪不來。咸作</a><a name="0621b04" id="0621b04">是思。勿有他故。登高覘望遙見家中。有</a><a name="0621b05" id="0621b05">非常人威光赫奕。如鑄金臺父及女人。前</a><a name="0621b06" id="0621b06">後圍遶便生忿恚。共相謂言。此等不迎必</a><a name="0621b07" id="0621b07">由彼制。恚怒既深不遑釋擔。持刀直進規</a><a name="0621b08" id="0621b08">欲害佛。父叱之言。汝等止止。此是聖子善</a><a name="0621b09" id="0621b09">逝法王。來度我等宜各慶幸勿起惡心。諸</a><a name="0621b10" id="0621b10">子既聞咸生悔愧。棄刀釋擔稽首求哀。恭</a><a name="0621b11" id="0621b11">敬合掌卻坐一面。佛應彼機為說法要。諸</a><a name="0621b12" id="0621b12">子聞已亦證離生得預流果。生淨法眼。深</a><a name="0621b13" id="0621b13">心歡喜瞻仰世尊。時林野中無量蟲鹿。衝諸</a><a name="0621b14" id="0621b14">機阱死傷非一。由聖道力令諸子等殺生</a><a name="0621b15" id="0621b15">業道無表不生。問殺何等生於加行位可</a><a name="0621b16" id="0621b16">入聖道。有作是說。殺傍生等但非殺人。</a><a name="0621b17" id="0621b17">有作是說。亦通殺人唯除已起無間加行。</a><a name="0621b18" id="0621b18">故作是說。如起殺加行中間證見法性</a><a name="0621b19" id="0621b19">若於一切有情得防護。彼於一切有情受</a><a name="0621b20" id="0621b20">遠離耶。答應作四句。有於一切有情得</a><a name="0621b21" id="0621b21">防護。非受遠離。如不受學處而證見法</a><a name="0621b22" id="0621b22">性。此顯不受別解脫律儀。名不受學處。有</a><a name="0621b23" id="0621b23">於一切有情受遠離。非得防護。如受學</a><a name="0621b24" id="0621b24">處而犯遠離。此顯雖受別解脫律儀。而由</a><a name="0621b25" id="0621b25">不如理作意。及貪等煩惱故。於所防護不</a><a name="0621b26" id="0621b26">能遠離。有於一切有情得防護亦受遠</a><a name="0621b27" id="0621b27">離。如受學處不犯遠離。此顯已受別解</a><a name="0621b28" id="0621b28">脫律儀。復能如理作意思擇。乃至為命亦不</a><a name="0621b29" id="0621b29">故犯。如聞昔有乞食苾芻。次第巡里到珠<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270621a.htm'><img src='up.gif' border=0></a>
<a href='T270621c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>