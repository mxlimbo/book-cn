<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1552 雜阿毘曇心論 0881b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1552 雜阿毘曇心論</font> <font face='Arial'>(卷2)</font> 行品第二 <font face='Arial'>T28, p0881b</h2></font><hr>
<span class='old'>
</a><a name="0881a28" id="0881a28"><p>諸根者。謂二善根。不貪不恚。於生及資生</a><a name="0881a29" id="0881a29">具壞貪著名不貪。於眾生數及非眾生數壞</span><a name="0881b01" id="0881b01">瞋恚名不瞋恚。於諸過惡自厭名為慚。於諸</a><a name="0881b02" id="0881b02">過惡羞他名為愧。於三寶四諦淨心名為信。</a><a name="0881b03" id="0881b03">身心離惡名為猗息。作善方便離惡不作名</a><a name="0881b04" id="0881b04">不放逸。不逼迫他名不害。斷起未起惡生起</a><a name="0881b05" id="0881b05">未起善欲方便勤修不息名精進。心平等名</a><a name="0881b06" id="0881b06">為捨。此善十法通一切善心中。若有漏無漏</a><a name="0881b07" id="0881b07">五識相應意識相應故說善大地。已說善大</a><a name="0881b08" id="0881b08">地。煩惱大地今當說</a><a name="0881b09" id="0881b09"><p class='lg'>　　邪解不正憶　　　不順智失念</a><br><a name="0881b10" id="0881b10">　　不信懈怠亂　　　無明掉放逸　</p></a><a name="0881b11" id="0881b11"><p>顛倒解名邪解脫。邪受境界名不正憶。顛</a><a name="0881b12" id="0881b12">倒決定名不順智。邪記妄受名失念。於三寶</a><a name="0881b13" id="0881b13">四諦不淨心名不信。不斷起未起惡不生起</a><a name="0881b14" id="0881b14">未起善不勤方便名懈怠。境界所牽散隨諸</a><a name="0881b15" id="0881b15">緣名為亂。前際等不知名無明。心躁動不息</a><a name="0881b16" id="0881b16">名為掉。離作善方便名放逸</a><a name="0881b17" id="0881b17"><p class='lg'>　　煩惱大地十　　　一切穢污心</a><br><a name="0881b18" id="0881b18">　　無慚及無愧　　　說不善大地　</p></a><a name="0881b19" id="0881b19"><p>煩惱大地十一切穢污心者。此邪解脫等十</a><a name="0881b20" id="0881b20">法。一切染污心俱。謂欲界色界無色界。五識</a><a name="0881b21" id="0881b21">身意識地。是故說煩惱大地。問睡亦一切穢</a><a name="0881b22" id="0881b22">污心俱。何故不立煩惱大地。答順正受故。謂</a><a name="0881b23" id="0881b23">眾生睡速發定。是故不立。若大地彼煩惱大</a><a name="0881b24" id="0881b24">地。應作四句。或有大地非煩惱大地。謂受想</a><a name="0881b25" id="0881b25">思觸欲。或煩惱大地非大地。謂不信懈怠無</a><a name="0881b26" id="0881b26">明掉放逸。或大地亦煩惱大地。謂憶解脫念</a><a name="0881b27" id="0881b27">定慧。或非大地非煩惱大地。除上爾所事。已</a><a name="0881b28" id="0881b28">說煩惱大地。不善大地今當說</a><a name="0881b29" id="0881b29"><p class='lg'>　　無慚及無愧　　　說不善大地　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280881a.htm'><img src='up.gif' border=0></a>
<a href='T280881c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>