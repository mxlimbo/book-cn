<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0532b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷103)</font> 智蘊第三中他心智納息第三之一 <font face='Arial'>T27, p0532b</h2></font><hr>
<span class='old'>
</a><a name="0532a28" id="0532a28">緣菩薩初中後夜各起通明。答過殑伽沙後</a><a name="0532a29" id="0532a29">身菩薩。將證大覺法應爾故。復次初中後</span><a name="0532b01" id="0532b01">夜各起通明。欲令自身成法器故。復次欲</a><a name="0532b02" id="0532b02">現神變了達事故。通能現神變。明能了</a><a name="0532b03" id="0532b03">達事。故起通明。復次欲現安足遠作事故。</a><a name="0532b04" id="0532b04">通現安足。明遠作事。故起通明。復次如無</a><a name="0532b05" id="0532b05">間慣解脫道故。通如無間慣。明如解脫道。</a><a name="0532b06" id="0532b06">故起通明。復次如見道修道故。通如見道。</a><a name="0532b07" id="0532b07">明如修道。故起通明。復次欲顯善有漏無</a><a name="0532b08" id="0532b08">覆無記。有漏無漏及無漏法現前有用。故起</a><a name="0532b09" id="0532b09">通明。善有漏法者。謂神境智證通。及宿住隨</a><a name="0532b10" id="0532b10">念智證通明。無覆無記法者。謂天眼智證及</a><a name="0532b11" id="0532b11">天耳智證二通。有漏無漏法者。謂他心智證</a><a name="0532b12" id="0532b12">通。無漏法者。謂漏盡智證通明。復次為欲</a><a name="0532b13" id="0532b13">次第降伏魔怨。初中後夜各起通明。曾聞菩</a><a name="0532b14" id="0532b14">薩知修苦行非真道已。遂受難陀難陀跋羅</a><a name="0532b15" id="0532b15">姊妹所奉具十六德香蜜乳糜。食已身心安</a><a name="0532b16" id="0532b16">隱有力。從吉祥人邊受吉祥草。詣菩提樹</a><a name="0532b17" id="0532b17">下手自敷設。如婆蘇吉龍王盤身結加趺</a><a name="0532b18" id="0532b18">坐。坐已便發堅固誓言。我若於此不盡諸</a><a name="0532b19" id="0532b19">漏證得無上正等菩提誓當不起。爾時大</a><a name="0532b20" id="0532b20">地大海諸山六種震動。如海輕船逐浪高</a><a name="0532b21" id="0532b21">下。乃至他化自在天宮皆悉震動。猶如猛風</a><a name="0532b22" id="0532b22">吹芭蕉葉。魔王驚懾觀動所因。遂見菩薩</a><a name="0532b23" id="0532b23">坐菩提樹。端身不動誓取菩提。速出自宮</a><a name="0532b24" id="0532b24">往菩薩所。謂菩薩曰。剎帝利子可起此座。</a><a name="0532b25" id="0532b25">今濁惡時眾生剛強。定不能證無上菩提。</a><a name="0532b26" id="0532b26">且應現受轉輪王位。我以七寶當相奉獻。</a><a name="0532b27" id="0532b27">菩薩告曰。汝今所言如誘童子。日月辰星</a><a name="0532b28" id="0532b28">可令墜落。山林大地可昇虛空。欲令我今</a><a name="0532b29" id="0532b29">不取大覺起此座者定無是處。爾時魔王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270532a.htm'><img src='up.gif' border=0></a>
<a href='T270532c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>