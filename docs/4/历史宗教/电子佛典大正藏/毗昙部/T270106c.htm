<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0106c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷21)</font> 雜蘊第一中智納息第二之一 <font face='Arial'>T27, p0106c</h2></font><hr>
<span class='old'>
</a><a name="0106b28" id="0106b28">為近能作因。如一有情供多人眾。有內法</a><a name="0106b29" id="0106b29">與外法為近能作因。如諸農夫種殖稼穡。</span><a name="0106c01" id="0106c01">有外法與外法為近能作因。如水糞等生</a><a name="0106c02" id="0106c02">長苗稼。有外法與內法為近能作因。如飲</a><a name="0106c03" id="0106c03">食等長養有情。有一趣法與五趣法為近</a><a name="0106c04" id="0106c04">能作因。如有多人食一羊肉身強盛已有</a><a name="0106c05" id="0106c05">作善業有作惡業。作善業者得生人天</a><a name="0106c06" id="0106c06">作惡業者墮三惡趣</a><a name="0106c07" id="0106c07"><p>問若一有情害生命時一切有情不障礙。彼</a><a name="0106c08" id="0106c08">無不與彼為能作因。何不一切俱得殺罪。</a><a name="0106c09" id="0106c09">答彼能殺者起殺加行。亦令果滿故得殺</a><a name="0106c10" id="0106c10">罪。餘不爾故不得殺罪。復次彼起惡心亦</a><a name="0106c11" id="0106c11">斷他命故得殺罪。餘不爾故不得殺罪。餘</a><a name="0106c12" id="0106c12">業道等准此應知。問諸外財物一切有情共</a><a name="0106c13" id="0106c13">業所起。何故盜者唯於財主得罪非餘。</a><a name="0106c14" id="0106c14">答財主於財攝受守護餘則不爾。是故盜者</a><a name="0106c15" id="0106c15">唯於財主得罪非餘。復次財主於財作己</a><a name="0106c16" id="0106c16">有想。盜者於彼作財主想。故唯於彼得罪。</a><a name="0106c17" id="0106c17">非餘。復次若財物於彼是士用果及增果</a><a name="0106c18" id="0106c18">者於彼得罪。財物於餘一切有情是增上</a><a name="0106c19" id="0106c19">果非士用果。是故於彼不得盜罪。問士用</a><a name="0106c20" id="0106c20">果與增上果有何差別。答作功力得者是士</a><a name="0106c21" id="0106c21">用果。不障礙得者是增上果。復次財物於作</a><a name="0106c22" id="0106c22">者是士用果。於用者是增上果。如諸果實</a><a name="0106c23" id="0106c23">於種殖者。是士用果亦增上果。於食用者</a><a name="0106c24" id="0106c24">唯增上果。如諸財物於營求者。是士用果</a><a name="0106c25" id="0106c25">亦增上果。於受用者唯增上果</a><a name="0106c26" id="0106c26"><p>問此器世界蘇迷盧山洲渚等物一切有情</a><a name="0106c27" id="0106c27">共業所起。於中若有般涅槃者。何故此物</a><a name="0106c28" id="0106c28">不減少耶。尊者世友作如是說。若物是彼</a><a name="0106c29" id="0106c29">士用果及近增上果者亦有減少。蘇迷盧等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270106b.htm'><img src='up.gif' border=0></a>
<a href='T270107a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>