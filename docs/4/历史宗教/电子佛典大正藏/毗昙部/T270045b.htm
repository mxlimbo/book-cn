<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0045b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷9)</font> 雜蘊第一中智納息第二之一 <font face='Arial'>T27, p0045b</h2></font><hr>
<span class='old'>
</a><a name="0045a28" id="0045a28">偏說。謂空行相義不決定。以一切法有義</a><a name="0045a29" id="0045a29">故。空約他性故。有義故。不空約自性故。</span><a name="0045b01" id="0045b01">非我行相無不決定。以約自他俱無我故。</a><a name="0045b02" id="0045b02">由此尊者世友說言。我不定說諸法皆空。</a><a name="0045b03" id="0045b03">定說一切法皆無我。問若非我行相。與空行</a><a name="0045b04" id="0045b04">相。俱能緣一切法者。此二行相有何差別。</a><a name="0045b05" id="0045b05">答非我行相對治我見。空行相對治我所見。</a><a name="0045b06" id="0045b06">如對治我見我所見。對治己見己所見。五</a><a name="0045b07" id="0045b07">我見十五我所見。我行相我所行相。我執我</a><a name="0045b08" id="0045b08">所執。我愛我所愛。我愚我所愚。應知亦爾。</a><a name="0045b09" id="0045b09">有說。觀蘊非我。是非我行相。觀蘊中無我。</a><a name="0045b10" id="0045b10">是空行相。如觀蘊非我蘊中無我。觀界界</a><a name="0045b11" id="0045b11">中。觀處處中。應知亦爾。有說。於非有觀</a><a name="0045b12" id="0045b12">非有。是非我行相。於有觀非有。是空行相。</a><a name="0045b13" id="0045b13">有說。於無觀無。是非我行相。於有觀無。</a><a name="0045b14" id="0045b14">是空行相。有說。觀自性空。是非我行相。觀</a><a name="0045b15" id="0045b15">所行空。是空行相。有說。觀體不自在。是非</a><a name="0045b16" id="0045b16">我行相。觀內無士夫。是空行相。是謂二種</a><a name="0045b17" id="0045b17">行相差別。問何故有漏非我行相。緣一切</a><a name="0045b18" id="0045b18">法。無漏非我行相。唯緣苦諦耶。答有漏</a><a name="0045b19" id="0045b19">非我行相。非煩惱對治故。能緣一切法。無</a><a name="0045b20" id="0045b20">漏非我行相。是煩惱對治故。不緣一切法。</a><a name="0045b21" id="0045b21">非一切法順煩惱性故。有說。有漏非我行</a><a name="0045b22" id="0045b22">相。非顛倒對治故。能緣一切法。無漏非我行</a><a name="0045b23" id="0045b23">相。是顛倒對治故。不緣一切法。非一切</a><a name="0045b24" id="0045b24">法順顛倒性故。有說。有漏非我行相。無分</a><a name="0045b25" id="0045b25">齊緣故。若緣一切法。無漏非我行相。有分齊</a><a name="0045b26" id="0045b26">緣故。不緣一切法。緣我見境為非我故。</a><a name="0045b27" id="0045b27">有說。有漏非我行相。修觀時勝故。能緣一</a><a name="0045b28" id="0045b28">切法。以修觀時觀一切法為非我故。無漏</a><a name="0045b29" id="0045b29">非我行相。現觀時勝故不緣一切法。以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270045a.htm'><img src='up.gif' border=0></a>
<a href='T270045c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>