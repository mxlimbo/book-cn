<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0306c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷59)</font> 結蘊第二中一行納息第二之一 <font face='Arial'>T27, p0306c</h2></font><hr>
<span class='old'>
</a><a name="0306b28" id="0306b28">思惟正精進慧蘊攝。正念正定定蘊攝。然</a><a name="0306b29" id="0306b29">正思惟正精進與慧蘊異。正念與定蘊異。</span><a name="0306c01" id="0306c01">而說彼攝。故知諸法皆攝他性非自性攝。</a><a name="0306c02" id="0306c02">依世俗言論者。謂世間說戶樞攝扇縷攝</a><a name="0306c03" id="0306c03">衣服附攝薪等。在家者說。我能攝田諸畜</a><a name="0306c04" id="0306c04">財寶僮僕家屬出家者說。我攝徒眾資具衣</a><a name="0306c05" id="0306c05">缽。如是能攝與所攝異。故知諸法皆攝他</a><a name="0306c06" id="0306c06">性。為止彼意顯一切法皆攝自性是勝義</a><a name="0306c07" id="0306c07">攝。若攝他性是勝義者。則一法自性應是</a><a name="0306c08" id="0306c08">一切法。一法生時一切法應生。一法滅時一</a><a name="0306c09" id="0306c09">切法應滅。復有別失。應見苦所斷即見集</a><a name="0306c10" id="0306c10">滅道修所斷攝。斷見苦所斷時見集所斷等</a><a name="0306c11" id="0306c11">煩惱亦應斷。若爾修後諸對治道應成無</a><a name="0306c12" id="0306c12">用。勿有此過故一切法唯攝自性是勝義</a><a name="0306c13" id="0306c13">攝。問若一切法唯攝自性是勝義攝非他</a><a name="0306c14" id="0306c14">性者。分別論者所引契經世俗言論當云何</a><a name="0306c15" id="0306c15">通。答所引契經是不了義。依假名說有別</a><a name="0306c16" id="0306c16">意趣。謂契經說。諸臺帳等所有中心為臺帳</a><a name="0306c17" id="0306c17">等。眾材所依能任持彼。令不散墜。故說中</a><a name="0306c18" id="0306c18">心能攝彼者於任持義假立攝聲。此任持</a><a name="0306c19" id="0306c19">彼不散墜故。假立攝名。非勝義攝。又契經</a><a name="0306c20" id="0306c20">說。於五根中慧根最勝。慧根能攝餘四根</a><a name="0306c21" id="0306c21">者。於方便義假立攝聲。慧為方便令餘四</a><a name="0306c22" id="0306c22">根亦速運轉能辦大事。假立攝名。非勝義</a><a name="0306c23" id="0306c23">攝。又契經說。以四攝事攝徒眾者。於能引</a><a name="0306c24" id="0306c24">彼令不離散假立攝聲。由四攝事方便誘</a><a name="0306c25" id="0306c25">引假立攝名。非勝義攝。又契經說。正思惟</a><a name="0306c26" id="0306c26">正精進亦慧蘊攝。正念亦定蘊攝者。於隨順</a><a name="0306c27" id="0306c27">義假立攝聲。以正思惟正精進隨順慧蘊。</a><a name="0306c28" id="0306c28">正念隨順定蘊故。假立攝名。非勝義攝又</a><a name="0306c29" id="0306c29">彼所引世俗言論。戶樞攝扇縷攝衣服附<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270306b.htm'><img src='up.gif' border=0></a>
<a href='T270307a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>