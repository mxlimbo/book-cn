<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0002c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷1)</font> <font face='Arial'>T28, p0002c</h2></font><hr>
<span class='old'>
</a><a name="0002b28" id="0002b28">明闇故。如燈破闇作明。阿毘曇者亦復如是。</a><a name="0002b29" id="0002b29">破無明闇與智慧明。復次欲令無我像得分明</span><a name="0002c01" id="0002c01">故。譬如明鏡照諸色像。若人能以阿毘曇慧。</a><a name="0002c02" id="0002c02">善分別總相別相。無我人像自然顯現。復次</a><a name="0002c03" id="0002c03">為度生死河故。譬如百千那由他眾生。依堅</a><a name="0002c04" id="0002c04">牢船而無所畏。能從此岸到於彼岸。如是百</a><a name="0002c05" id="0002c05">千那由他諸佛世尊。及諸眷屬亦復如是。依</a><a name="0002c06" id="0002c06">阿毘曇船而無所畏。能從此岸到於彼岸。復</a><a name="0002c07" id="0002c07">次為諸修多羅經作燈明故。如人執炬於諸</a><a name="0002c08" id="0002c08">闇中終無所畏。如是行者執阿毘曇炬。於諸</a><a name="0002c09" id="0002c09">修多羅義中而無所畏。復次為觀察善不善</a><a name="0002c10" id="0002c10">無記法故。如善識寶人善別金剛等寶。如是</a><a name="0002c11" id="0002c11">知者。以阿毘曇慧。分別善不善無記法。復</a><a name="0002c12" id="0002c12">次為現阿毘曇人須彌山不傾動故。如須彌</a><a name="0002c13" id="0002c13">山王安住金輪地上。四方猛風不能傾動。如</a><a name="0002c14" id="0002c14">是智者。以阿毘曇慧須彌山。安置於戒金輪</a><a name="0002c15" id="0002c15">地上。四倒邪風不能傾動。復次以三因緣故。</a><a name="0002c16" id="0002c16">尊者迦旃延子造作此經。一為增益智故。二</a><a name="0002c17" id="0002c17">為開覺意故。三為斷我人故。增益智者。於內</a><a name="0002c18" id="0002c18">外法中一切經論莫若阿毘曇。開覺意者。眾</a><a name="0002c19" id="0002c19">生常眠無有覺時。不知何者是一切遍使何</a><a name="0002c20" id="0002c20">者不遍使。何者自界緣遍使。何者他界緣遍</a><a name="0002c21" id="0002c21">使。何者有漏緣。何者無漏緣。何者有為緣。何</a><a name="0002c22" id="0002c22">者無為緣。云何為攝。云何相應。云何因。云何</a><a name="0002c23" id="0002c23">緣。誰成就。誰不成就。能了知如是等遠近法</a><a name="0002c24" id="0002c24">者。是阿毘曇力。斷我人者。彼尊者造阿毘曇</a><a name="0002c25" id="0002c25">經。未曾說有我人。於一切處常說無我無人。</a><a name="0002c26" id="0002c26">以如是等眾因緣故。彼尊者造阿毘曇經。問</a><a name="0002c27" id="0002c27">曰。阿毘曇體為何者是耶。答曰。無漏慧根。</a><a name="0002c28" id="0002c28">自體攝一界一入一陰。一界者法界。一入者</a><a name="0002c29" id="0002c29">法入。一陰者行陰若取相應共有攝三界二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280002b.htm'><img src='up.gif' border=0></a>
<a href='T280003a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>