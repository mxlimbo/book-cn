<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0260c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷50)</font> 結蘊第二中不善納息第一之一 <font face='Arial'>T27, p0260c</h2></font><hr>
<span class='old'>
</a><a name="0260b28" id="0260b28">能淨色界。故彼煩惱定非不善。尊者世友作</a><a name="0260b29" id="0260b29">如是說。上界煩惱不能發起麤身語業。故</span><a name="0260c01" id="0260c01">是無記。問不善煩惱亦有不能起麤身語</a><a name="0260c02" id="0260c02">業者應是無記。答不善煩惱若增盛時必能</a><a name="0260c03" id="0260c03">發起麤身語業。上界煩惱設增盛時亦不能</a><a name="0260c04" id="0260c04">起麤身語業。故是無記。復次上界煩惱不</a><a name="0260c05" id="0260c05">令有情墮諸惡趣。故是無記。問不善煩惱亦</a><a name="0260c06" id="0260c06">有不令墮惡趣者應是無記。答不善煩惱</a><a name="0260c07" id="0260c07">若增盛時必令有情墮諸惡趣。上界煩惱設</a><a name="0260c08" id="0260c08">增盛時亦終不令墮諸惡趣。故是無記。復</a><a name="0260c09" id="0260c09">次彼惑不能感非愛果。故是無記。問彼惑既</a><a name="0260c10" id="0260c10">令後有相續。後有即是非愛果攝。如何不能</a><a name="0260c11" id="0260c11">感非愛果。如契經說。苾芻當知。我終不讚</a><a name="0260c12" id="0260c12">起後有者。所以者何。若起後有一剎那者</a><a name="0260c13" id="0260c13">則為增苦。苦者即是非愛果攝。答此中所說</a><a name="0260c14" id="0260c14">非愛果者是苦苦類。契經所說非愛果者通</a><a name="0260c15" id="0260c15">三苦類。上界煩惱令有相續。非苦苦類故</a><a name="0260c16" id="0260c16">不相違。大德說曰。上界煩惱若是無記更有</a><a name="0260c17" id="0260c17">何法可名不善。如世尊說。若諸煩惱能發</a><a name="0260c18" id="0260c18">起業皆是不善。彼說非理。若彼煩惱是不善</a><a name="0260c19" id="0260c19">者。色無色界應有苦苦。然世尊說若諸煩惱</a><a name="0260c20" id="0260c20">能發起業皆不善者。依惡業說故不相違。</a><a name="0260c21" id="0260c21">三不善根唯不善。以彼自性是不善。復與一</a><a name="0260c22" id="0260c22">切不善法為因。為本為道路為由序為</a><a name="0260c23" id="0260c23">能作為生為緣為有為集為等起故。三漏</a><a name="0260c24" id="0260c24">中一無記謂有漏。由上所說諸因緣故。色無</a><a name="0260c25" id="0260c25">色界一切煩惱皆是無記。二應分別。謂欲漏</a><a name="0260c26" id="0260c26">或不善或無記。無慚無愧及彼相應是不善。</a><a name="0260c27" id="0260c27">無慚無愧者顯彼自性唯是不善。及彼相應</a><a name="0260c28" id="0260c28">者。顯欲漏中三十四事及三少分亦是不善。</a><a name="0260c29" id="0260c29">三少分者。謂彼相應惛沈睡眠掉舉少分。餘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270260b.htm'><img src='up.gif' border=0></a>
<a href='T270261a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>