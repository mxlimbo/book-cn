<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0042a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷9)</font> 雜蘊第一中世第一法納息第一之一 <font face='Arial'>T27, p0042a</h2></font><hr>
<span class='old'>
</a><a name="0041c28" id="0041c28">謗道諦者。唯謗物體不謗因義。有作</a><a name="0041c29" id="0041c29">是說。亦謗因義。有作是說。亦謗因果。有</span><a name="0042a01" id="0042a01">作是說。謗道諦者。唯謗作用。問何故邪</a><a name="0042a02" id="0042a02">見不緣虛空及非擇滅。答若法是蘊是蘊因。</a><a name="0042a03" id="0042a03">是蘊滅是蘊對治。邪見則緣虛空非擇滅。非</a><a name="0042a04" id="0042a04">蘊非蘊因。非蘊滅非蘊對治故彼不緣。</a><a name="0042a05" id="0042a05">復次若法是苦是苦因。是苦滅是苦對治。邪</a><a name="0042a06" id="0042a06">見則緣。虛空非擇滅。非苦非苦因。非</a><a name="0042a07" id="0042a07">苦滅非苦對治故彼不緣。如苦苦因等。應</a><a name="0042a08" id="0042a08">知病癰箭惱重擔及彼因等亦爾。復次若法</a><a name="0042a09" id="0042a09">是雜染清淨事。邪見則緣。虛空非擇滅非</a><a name="0042a10" id="0042a10">雜染清淨事故彼不緣。復次若法是無漏正</a><a name="0042a11" id="0042a11">見所緣。邪見則緣。虛空非擇滅非無漏正見</a><a name="0042a12" id="0042a12">所緣故彼不緣。如無漏正見對治邪見。應</a><a name="0042a13" id="0042a13">知無漏智明決定信等對非智等亦爾。復次</a><a name="0042a14" id="0042a14">若法如此岸彼岸中流船筏。邪見則緣。虛空</a><a name="0042a15" id="0042a15">非擇滅非如此岸彼岸中流船筏故彼不</a><a name="0042a16" id="0042a16">緣。復次若法有因果義。邪見則緣。虛空非</a><a name="0042a17" id="0042a17">擇滅無因果義故彼不緣。復次若法是欣厭</a><a name="0042a18" id="0042a18">事。邪見則緣。虛空非擇滅非欣厭事故彼不</a><a name="0042a19" id="0042a19">緣。復次若法能為損益。邪見則緣。虛空非</a><a name="0042a20" id="0042a20">擇滅不能損益故彼不緣。問撥無虛空非</a><a name="0042a21" id="0042a21">擇滅者為緣何法。答即緣虛空非擇滅名。</a><a name="0042a22" id="0042a22">所以者何。撥無彼者無深重心。如謗雜染</a><a name="0042a23" id="0042a23">清淨事故。問此是何智。答此是欲界修所斷</a><a name="0042a24" id="0042a24">中。無覆無記邪行相智。然諸有者。有說二</a><a name="0042a25" id="0042a25">種。一實物有。謂蘊界等。二施設有。謂男女</a><a name="0042a26" id="0042a26">等。有說三種。一相待有。謂如是事。待此故</a><a name="0042a27" id="0042a27">有。待彼故無。二和合有。謂如是事。在此處</a><a name="0042a28" id="0042a28">有在彼處無。三時分有。謂如是事。此時分</a><a name="0042a29" id="0042a29">有彼時分無。有說五種。一名有。謂龜毛兔角<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270041c.htm'><img src='up.gif' border=0></a>
<a href='T270042b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>