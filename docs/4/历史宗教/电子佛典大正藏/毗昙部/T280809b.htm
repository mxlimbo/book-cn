<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1550 阿毘曇心論 0809b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1550 阿毘曇心論</font> <font face='Arial'>(卷1)</font> 界品第一 <font face='Arial'>T28, p0809b</h2></font><hr>
<span class='old'>
</a><br><a name="0809a28" id="0809a28">　　亦為他顯現　　　是今我當說　</p></a><a name="0809a29" id="0809a29"><p>問佛知何法。答</span><a name="0809b01" id="0809b01"><p class='lg'>　　有常我樂淨　　　離諸有漏行　</p></a><a name="0809b02" id="0809b02"><p>諸有漏行轉相生故離常。不自在故離我。壞</a><a name="0809b03" id="0809b03">敗故離樂。慧所惡故離淨。問若有常我樂</a><a name="0809b04" id="0809b04">淨。離諸有漏法者。云何眾生於中受有常我</a><a name="0809b05" id="0809b05">樂淨。答</a><a name="0809b06" id="0809b06"><p class='lg'>　　計常而為首　　　妄見有漏中　</p></a><a name="0809b07" id="0809b07"><p>眾生於有漏法。不知相已。便受有常我樂淨。</a><a name="0809b08" id="0809b08">如人夜行有見起賊相彼亦如是。問云何是</a><a name="0809b09" id="0809b09">有漏法。答</a><a name="0809b10" id="0809b10"><p class='lg'>　　若生諸煩惱　　　是聖說有漏　</p></a><a name="0809b11" id="0809b11"><p>若於法生身見等諸煩惱。如使品說是法說</a><a name="0809b12" id="0809b12">有漏。問何故。答</a><a name="0809b13" id="0809b13"><p class='lg'>　　所謂煩惱漏　　　慧者之假名　</p></a><a name="0809b14" id="0809b14"><p>煩惱者說漏。漏諸入故。心漏連注故。留住生</a><a name="0809b15" id="0809b15">死故。如非人所持故。是故說有漏。問此更有</a><a name="0809b16" id="0809b16">名耶。答</a><a name="0809b17" id="0809b17"><p class='lg'>　　是名為受陰　　　亦復煩惱諍</a><br><a name="0809b18" id="0809b18">　　是法說盛陰　</p></a><a name="0809b19" id="0809b19"><p>說勞說諍。問何故。答</a><a name="0809b20" id="0809b20"><p class='lg'>　　煩受諍起故　　　是彼應當知　</p></a><a name="0809b21" id="0809b21"><p>身見等諸煩惱。勞於眾生故說煩惱。惱受身</a><a name="0809b22" id="0809b22">故說受。忿怒心故說諍。從身見等生諸有漏</a><a name="0809b23" id="0809b23">法。是生勞故說勞。生受故說受。生諍故說諍。</a><a name="0809b24" id="0809b24">已說盛陰。陰相今當說</a><a name="0809b25" id="0809b25"><p class='lg'>　　若遠離煩惱　　　無漏諸有為</a><br><a name="0809b26" id="0809b26">　　一切雜受陰　　　是陰聖所說　</p></a><a name="0809b27" id="0809b27"><p>謂法離身見等諸煩惱。亦解脫諸漏有為從</a><a name="0809b28" id="0809b28">因生故。是一切及前說盛陰。此總說陰。是五</a><a name="0809b29" id="0809b29">陰色痛(應云覺也)想行識。問色陰云何。答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280809a.htm'><img src='up.gif' border=0></a>
<a href='T280809c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>