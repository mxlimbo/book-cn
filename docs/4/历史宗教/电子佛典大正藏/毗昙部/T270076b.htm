<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0076b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷15)</font> 雜蘊第一中智納息第二之一 <font face='Arial'>T27, p0076b</h2></font><hr>
<span class='old'>
</a><a name="0076a28" id="0076a28">作是言。我不問有無。若我答言恭敬孝順</a><a name="0076a29" id="0076a29">及愛語者。便不應理石女無兒。如何可說</span><a name="0076b01" id="0076b01">有恭敬等。此亦如是所問。非有非真非實</a><a name="0076b02" id="0076b02">不應道理故佛不答。復有外道來詣佛</a><a name="0076b03" id="0076b03">所。白佛言喬答摩。命者即身為異身耶。世</a><a name="0076b04" id="0076b04">尊告曰。俱不應記問。何故世尊不答此問。</a><a name="0076b05" id="0076b05">答彼諸外道執有實我名為命者。來詣佛</a><a name="0076b06" id="0076b06">所作如是問。佛作是念。實我定無。若答</a><a name="0076b07" id="0076b07">言無彼當作是言。我不問有無。若我答言</a><a name="0076b08" id="0076b08">即身。或異便不應理。實我本無。如何可說</a><a name="0076b09" id="0076b09">與身一異。如有問他兔角牛角為相似不。</a><a name="0076b10" id="0076b10">彼作是念兔角本無。若答言無。彼當作是</a><a name="0076b11" id="0076b11">言。我不問有無。若我答言相似或不相似。</a><a name="0076b12" id="0076b12">便不應理。兔角本無。如何可說與牛角</a><a name="0076b13" id="0076b13">相似不相似耶。此亦如是所問。非有非真</a><a name="0076b14" id="0076b14">非實。不應道理故佛不答。復有外道</a><a name="0076b15" id="0076b15">來詣佛所白佛言。喬答摩。如來死後為有</a><a name="0076b16" id="0076b16">為無乃至四句。世尊告曰。皆不應記。問</a><a name="0076b17" id="0076b17">何故世尊不答此問。答彼諸外道執有實</a><a name="0076b18" id="0076b18">我名為如來。彼執此我本無。而有問。佛死</a><a name="0076b19" id="0076b19">後為有為無乃至廣說。佛作是念。如是本</a><a name="0076b20" id="0076b20">無今有。實我畢竟無體。若答此我今尚是</a><a name="0076b21" id="0076b21">無。彼當作是言。我不問今有無。若我答言</a><a name="0076b22" id="0076b22">死後有等便不應理。如是實我今尚是無。</a><a name="0076b23" id="0076b23">如何可說死後有等。所問非有非真非實。</a><a name="0076b24" id="0076b24">不應道理故佛不答。復有外道來詣佛</a><a name="0076b25" id="0076b25">所白佛言。喬答摩。自作自受耶。世尊告曰</a><a name="0076b26" id="0076b26">此不應記。問何故世尊不答此問答彼諸</a><a name="0076b27" id="0076b27">外道執有實我自作自受。佛說無我故不</a><a name="0076b28" id="0076b28">應答義如前說。彼復問言他作他受耶。世</a><a name="0076b29" id="0076b29">尊告曰此不應記。問何故世尊不答此問。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270076a.htm'><img src='up.gif' border=0></a>
<a href='T270076c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>