<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0206b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷7)</font> 釋論中分別世間品第三 <font face='Arial'>T29, p0206b</h2></font><hr>
<span class='old'>
</a><a name="0206a28" id="0206a28">從惑業生者。謂從取有生。從無明行生。從業</a><a name="0206a29" id="0206a29">果類生者。謂從行識生。從有生生。從類類生</span><a name="0206b01" id="0206b01">者。謂從識名色生。乃至從觸受生。從生老死</a><a name="0206b02" id="0206b02">生。從類惑生者。謂從受愛生。由世尊安立有</a><a name="0206b03" id="0206b03">分道理如此。由無明是煩惱性故。惑從類生。</a><a name="0206b04" id="0206b04">惑從惑生。此義自顯。由老死類以受為邊故。</a><a name="0206b05" id="0206b05">從此更生惑。是故於中不可增減如此純大</a><a name="0206b06" id="0206b06">苦聚緣和合生由此言。若不爾。此文有何義</a><a name="0206b07" id="0206b07">相應。有餘師說。於餘經中說。無明以不正思</a><a name="0206b08" id="0206b08">惟為因。不正思惟以無明為因。於此經中不</a><a name="0206b09" id="0206b09">正思惟。亦是所說由入取攝故。云何不正思</a><a name="0206b10" id="0206b10">惟入四取攝。若說由相應故。亦應說入愛無</a><a name="0206b11" id="0206b11">明攝。與彼相應故。若在彼攝。此中云何能證。</a><a name="0206b12" id="0206b12">謂無明以不正思惟為因。若但由位攝能證因</a><a name="0206b13" id="0206b13">果義。愛及無明入取攝故。不應立為別分。如</a><a name="0206b14" id="0206b14">不正思惟。有餘師說。於餘經說不正思惟為</a><a name="0206b15" id="0206b15">無明因。此不正思惟說在觸時。如經言。依眼</a><a name="0206b16" id="0206b16">根緣色塵。染濁思惟生。能起無明。於受時無</a><a name="0206b17" id="0206b17">明必生。如經言。緣無明觸所生受。故愛得生。</a><a name="0206b18" id="0206b18">由此別經故知。不正思惟於觸時起。能為受</a><a name="0206b19" id="0206b19">時所起無明作因緣。是故無明無無因義。故</a><a name="0206b20" id="0206b20">不須立別分。無無窮之過。此不正思惟。由說</a><a name="0206b21" id="0206b21">復從無明生。染濁思惟從癡生。此經言為證。</a><a name="0206b22" id="0206b22">於餘經不無此義。若汝意欲立如此義。此中</a><a name="0206b23" id="0206b23">則應更說。彼文句不應說。若不說云何知有。</a><a name="0206b24" id="0206b24">由道理知有。何者為道理。若受無無明。不能</a><a name="0206b25" id="0206b25">為愛因緣。譬如於阿羅漢。若觸不顛倒。不能</a><a name="0206b26" id="0206b26">作染污受因。云何知不正思惟從無明生。由</a><a name="0206b27" id="0206b27">於阿羅漢無無明故。觸不顛倒。若由此道理</a><a name="0206b28" id="0206b28">故。不更說則成太甚過失。若此義由道理可</a><a name="0206b29" id="0206b29">見不須別說。自可得知。不但不正思惟。所餘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290206a.htm'><img src='up.gif' border=0></a>
<a href='T290206c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>