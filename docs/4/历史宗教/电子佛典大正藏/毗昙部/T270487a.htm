<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0487a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷94)</font> 智蘊第三中學支納息第一之一 <font face='Arial'>T27, p0487a</h2></font><hr>
<span class='old'>
</a><a name="0486c28" id="0486c28">學位棄捨熱惱界處。得清涼界處故。唯無</a><a name="0486c29" id="0486c29">學位棄捨不善根所依。得善根所依故。唯</span><a name="0487a01" id="0487a01">無學位棄捨煩惱自體。得清淨自體故。唯</a><a name="0487a02" id="0487a02">無學位是諸世間功德田故。如世尊說</a><a name="0487a03" id="0487a03"><p class='lg'>　　若有貪等者　　　如有穢草田</a><br><a name="0487a04" id="0487a04">　　故離貪等田　　　施者獲大果　</p></a><a name="0487a05" id="0487a05"><p>唯無學位損害便獲無間罪故。唯無學位破</a><a name="0487a06" id="0487a06">一切著。斷一切縛離一切障故。唯無學位</a><a name="0487a07" id="0487a07">遍知四食。及四識住。超越九種有情居故。</a><a name="0487a08" id="0487a08">唯無學位功德現行無雜穢故。謂唯有妙</a><a name="0487a09" id="0487a09">行無諸惡行。唯有善根無不善根。由如</a><a name="0487a10" id="0487a10">是等種種因緣。唯無學位正解脫正智建立</a><a name="0487a11" id="0487a11">為支。問若有學位。有邪解脫。及邪智者。契</a><a name="0487a12" id="0487a12">經所說當云何通。如說。長者勿怖勿怖。</a><a name="0487a13" id="0487a13">汝已永斷不信惡戒。乃至邪解脫邪智耶。答</a><a name="0487a14" id="0487a14">邪解脫邪智有二種。一者能令有情墮三惡</a><a name="0487a15" id="0487a15">趣。即見所斷彼已永斷。二者不令有情墮</a><a name="0487a16" id="0487a16">三惡趣。即修所斷彼猶成就</a><a name="0487a17" id="0487a17"><p>如契經說。佛告阿難。舍利子是聰慧苾芻。</a><a name="0487a18" id="0487a18">能為給孤獨長者。善分別四預流支十種義。</a><a name="0487a19" id="0487a19">問云何分別四預流支十種義。脅尊者曰。於</a><a name="0487a20" id="0487a20">一一預流支。皆以十義分別故。謂以十義</a><a name="0487a21" id="0487a21">分別親近善士。乃至以十義分別法隨法</a><a name="0487a22" id="0487a22">行。尊者望滿作如是說。以信分別親近善</a><a name="0487a23" id="0487a23">士。以聞分別聽聞正法。以正見分別如理</a><a name="0487a24" id="0487a24">作意。以餘分別法隨法行。尊者妙音作如</a><a name="0487a25" id="0487a25">是說。以信戒分別親近善士。以聞分別聽</a><a name="0487a26" id="0487a26">聞正法。以正見分別如理作意。以餘分別</a><a name="0487a27" id="0487a27">法隨法行。阿毘達磨諸論師言。以信戒分別</a><a name="0487a28" id="0487a28">親近善士。以聞及慧分別聽聞正法。以正</a><a name="0487a29" id="0487a29">見分別如理作意。以餘分別法隨法行。尊<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270486c.htm'><img src='up.gif' border=0></a>
<a href='T270487b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>