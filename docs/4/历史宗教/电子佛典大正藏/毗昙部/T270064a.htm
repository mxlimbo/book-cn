<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0064a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷13)</font> 雜蘊第一中智納息第二之一 <font face='Arial'>T27, p0064a</h2></font><hr>
<span class='old'>
</a><a name="0063c28" id="0063c28">即說彼法是鼻舌身識所了別。即說名為鼻</a><a name="0063c29" id="0063c29">舌身根所嗅嘗覺故無有失。問眼等。五</span><a name="0064a01" id="0064a01">根處有筋骨血肉耶。答無。以諸色根是清</a><a name="0064a02" id="0064a02">淨大種所造故。而經說色根處有筋骨血肉</a><a name="0064a03" id="0064a03">者。是根中間色香味觸近根處故。說名為有。</a><a name="0064a04" id="0064a04">而實根處無筋骨等</a><a name="0064a05" id="0064a05"><p>色處有二十種。謂青黃赤白長短方圓高下</a><a name="0064a06" id="0064a06">正不正。雲煙塵霧影光明闇。有說色處有</a><a name="0064a07" id="0064a07">二十一。謂前二十及空一顯色。如是諸色</a><a name="0064a08" id="0064a08">或有顯故可知非形故。謂青黃赤白影光</a><a name="0064a09" id="0064a09">明闇及空一顯色。或有形故可知非顯故。</a><a name="0064a10" id="0064a10">謂身表業。或有顯形故可知。謂餘十二種</a><a name="0064a11" id="0064a11">色。若非顯形故可知者無也。問為緣一色</a><a name="0064a12" id="0064a12">生於眼識。為緣多色生眼識耶。若緣一</a><a name="0064a13" id="0064a13">色生眼識者。此云何通。如說。眼識緣五色</a><a name="0064a14" id="0064a14">縷。若緣多色生眼識者。則一眼識有多了</a><a name="0064a15" id="0064a15">性。了性多故應有多體。一法多體與理相</a><a name="0064a16" id="0064a16">違。有說。但緣一色生於眼識。問此云何通。</a><a name="0064a17" id="0064a17">如說。眼識緣五色縷。答多色和合共生一</a><a name="0064a18" id="0064a18">色。見一色時言見多色。尊者世友說曰。非</a><a name="0064a19" id="0064a19">一眼識頓取多色生。速疾故非俱謂俱。是</a><a name="0064a20" id="0064a20">增上慢。如旋火輪非輪謂輪。是增上慢。</a><a name="0064a21" id="0064a21">有說。亦緣多色生一眼識。問應一眼識。</a><a name="0064a22" id="0064a22">有多了性。乃至廣說。答若別分別則緣一</a><a name="0064a23" id="0064a23">色生一眼識。若不別分別則緣多色生一</a><a name="0064a24" id="0064a24">眼識。大德說曰。若不明了取色差別。則緣</a><a name="0064a25" id="0064a25">多色亦生一識。如觀樹林總取葉等。問為</a><a name="0064a26" id="0064a26">有一青極微不。答有。但非眼識所取。若一</a><a name="0064a27" id="0064a27">極微非青者。眾微聚集亦應非青。黃等亦</a><a name="0064a28" id="0064a28">爾。問為有長等形極微不。答有但非眼識</a><a name="0064a29" id="0064a29">所取。若一極微非長等形者。眾微聚集亦應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270063c.htm'><img src='up.gif' border=0></a>
<a href='T270064b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>