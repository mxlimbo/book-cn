<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0623a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷119)</font> 業蘊第四中害生納息第三之一 <font face='Arial'>T27, p0623a</h2></font><hr>
<span class='old'>
</a><a name="0622c28" id="0622c28">心。非所斷心起時彼應斷故。有說。若別解</a><a name="0622c29" id="0622c29">脫律儀隨心轉者。應未來修。未來成就。然別</span><a name="0623a01" id="0623a01">解脫律儀無未來修。及未來成就故。有說。</a><a name="0623a02" id="0623a02">若此別解脫律儀隨心轉者。應不施設住戒</a><a name="0623a03" id="0623a03">長幼故。有說。若此律儀隨心轉者。應不施</a><a name="0623a04" id="0623a04">設戒品決定故。有說。若此別解脫律儀隨</a><a name="0623a05" id="0623a05">心轉者。應非四緣五緣而捨。言四緣者。一</a><a name="0623a06" id="0623a06">捨學處。二二形生。三善根斷。四捨眾同分。</a><a name="0623a07" id="0623a07">言五緣者。謂上四緣。及夜盡故。有說。若此</a><a name="0623a08" id="0623a08">別解脫律儀隨心轉者。應從上界生欲界</a><a name="0623a09" id="0623a09">時得。若爾便應無住律儀不律儀等三種差</a><a name="0623a10" id="0623a10">別故。有說。若別解脫律儀隨心轉者。有心</a><a name="0623a11" id="0623a11">時可有。無心時應斷故。勿有此等諸過失</a><a name="0623a12" id="0623a12">故。別解脫律儀不隨心轉。問住別解脫律儀</a><a name="0623a13" id="0623a13">者。犯律儀時捨律儀不。外國諸師作如是</a><a name="0623a14" id="0623a14">說。彼捨律儀得非律儀。非不律儀。若時發</a><a name="0623a15" id="0623a15">露無覆藏心。如法悔除便捨非律儀。非不</a><a name="0623a16" id="0623a16">律儀。還得律儀。若作是說。便為善通。發露</a><a name="0623a17" id="0623a17">悔過還住律儀。作法悔除亦非無用。有餘</a><a name="0623a18" id="0623a18">師說。彼犯律儀時捨律儀。得非律儀非不</a><a name="0623a19" id="0623a19">律儀。若時發露無覆藏心。如法悔除便捨</a><a name="0623a20" id="0623a20">非律儀非不律儀。而不得律儀。問如說發</a><a name="0623a21" id="0623a21">露悔過還住律儀。當云何通。如法悔除豈</a><a name="0623a22" id="0623a22">非無用。答住善意樂名住律儀。爾時捨惡</a><a name="0623a23" id="0623a23">意樂。發善意樂故非無用。然實此位不得</a><a name="0623a24" id="0623a24">律儀。復有說者。彼犯律儀時。現在律儀斷。</a><a name="0623a25" id="0623a25">得非律儀非不律儀。而成就過去律儀。若</a><a name="0623a26" id="0623a26">時發露無覆藏心等如第二說。或有說者。</a><a name="0623a27" id="0623a27">彼犯律儀時初剎那斷。次後復續。迦濕彌羅</a><a name="0623a28" id="0623a28">國諸論師言。彼犯律儀時不捨律儀。而得</a><a name="0623a29" id="0623a29">非律儀非不律儀。是故爾時名住非律儀<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270622c.htm'><img src='up.gif' border=0></a>
<a href='T270623b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>