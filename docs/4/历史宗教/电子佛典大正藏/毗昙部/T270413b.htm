<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0413b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷80)</font> 結蘊第二中十門納息第四之一 <font face='Arial'>T27, p0413b</h2></font><hr>
<span class='old'>
</a><a name="0413a28" id="0413a28">第四靜慮輕安無因。謂無善喜唯應住捨。</a><a name="0413a29" id="0413a29">故彼但立行捨為支。復次第三靜慮棄捨</span><a name="0413b01" id="0413b01">極喜。第四靜慮棄捨極樂。故此唯立行捨</a><a name="0413b02" id="0413b02">為支。初二靜慮既不立行捨為支。故立輕</a><a name="0413b03" id="0413b03">安為支無相違故。問內等淨即是信諸地</a><a name="0413b04" id="0413b04">皆有。何故唯在第二靜慮立為支耶。答前</a><a name="0413b05" id="0413b05">說隨順是支義故。謂信唯順第二靜慮。是故</a><a name="0413b06" id="0413b06">唯此立信為支。復次初靜慮中。尋伺如火。</a><a name="0413b07" id="0413b07">身識如泥。令心相續。熱惱濁亂信不明淨。</a><a name="0413b08" id="0413b08">如熱泥中面像不現。第二靜慮無尋伺火及</a><a name="0413b09" id="0413b09">識身泥。心相續中信相明淨。如清冷水面像</a><a name="0413b10" id="0413b10">得現。故於此立內等淨支。第三靜慮有極</a><a name="0413b11" id="0413b11">悅受。第四靜慮有勝捨受覆心相續信相不</a><a name="0413b12" id="0413b12">顯故彼及初皆不建立內等淨支。復次第</a><a name="0413b13" id="0413b13">二靜慮諸瑜伽師。於離染中初生信勝。故</a><a name="0413b14" id="0413b14">唯此立內等淨支。謂瑜伽師離欲界染起</a><a name="0413b15" id="0413b15">初靜慮現在前時。作是思惟。我雖已離不</a><a name="0413b16" id="0413b16">定界染。諸定地染為可離耶。彼後復離初</a><a name="0413b17" id="0413b17">靜慮染第二靜慮現在前時。於界地染俱可</a><a name="0413b18" id="0413b18">離中。初生大信如欲界染我既能離。色無</a><a name="0413b19" id="0413b19">色染亦必可離。如初靜慮染既可離。乃至</a><a name="0413b20" id="0413b20">非想非非想處染定可離。彼初靜慮現在前</a><a name="0413b21" id="0413b21">時未生定信。後二靜慮現在前時。雖有定</a><a name="0413b22" id="0413b22">信而非初故信相不顯。故皆不立內等淨</a><a name="0413b23" id="0413b23">支。復次起增上信必依大喜因。喜信者信</a><a name="0413b24" id="0413b24">必堅固。第二靜慮有極勝喜故唯此立內等</a><a name="0413b25" id="0413b25">淨支。問慧遍諸地何故唯於第三靜慮立</a><a name="0413b26" id="0413b26">為支耶。答前說隨順是支義故。謂慧唯順第</a><a name="0413b27" id="0413b27">三靜慮。故但於彼立正慧支。復次第三靜慮</a><a name="0413b28" id="0413b28">有適悅受。諸適悅中此最為勝。耽著此故</a><a name="0413b29" id="0413b29">諸瑜伽師。不欲欣求上地勝法。此受即是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270413a.htm'><img src='up.gif' border=0></a>
<a href='T270413c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>