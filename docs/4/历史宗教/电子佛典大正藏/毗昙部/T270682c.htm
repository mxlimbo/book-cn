<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0682c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷131)</font> 大種蘊第五中緣納息第二之一 <font face='Arial'>T27, p0682c</h2></font><hr>
<span class='old'>
</a><a name="0682b28" id="0682b28">諸大種與苦忍苦智。集忍集智。及相應根</a><a name="0682b29" id="0682b29">為所緣。增上者如前說。未知當知根與大</span><a name="0682c01" id="0682c01">種為幾緣。答一增上。增上義如前說。如未</a><a name="0682c02" id="0682c02">知當知根。已知根具知根亦爾。問大種對處</a><a name="0682c03" id="0682c03">問答有三。何故對根問答唯二。答彼造論者</a><a name="0682c04" id="0682c04">意欲爾故。謂所造論隨彼意欲而造論。但</a><a name="0682c05" id="0682c05">令不違法相。不應責其所以。有說。此是</a><a name="0682c06" id="0682c06">有餘之說。有說。此中現種種文種種說。莊嚴</a><a name="0682c07" id="0682c07">於義令易解故。有說。此中現二門二略乃</a><a name="0682c08" id="0682c08">至廣說。有說。諸根即處所攝。若說處當知</a><a name="0682c09" id="0682c09">已說根。是以不問。有說。此中廣略漸次。謂</a><a name="0682c10" id="0682c10">初四問次三後二。由前廣說後可准知。為</a><a name="0682c11" id="0682c11">去繁文漸略而說。問色法於色法有同類</a><a name="0682c12" id="0682c12">因耶。答西方諸師。譬喻尊者說。色於色無</a><a name="0682c13" id="0682c13">同類因。對法諸師說。色於色有同類因。如</a><a name="0682c14" id="0682c14">前雜蘊同類因中已廣分別</a><a name="0682c15" id="0682c15"><p>何故四大種一生一住一滅而不相應。心心</a><a name="0682c16" id="0682c16">所法一生一住一滅說名相應。答如四大種</a><a name="0682c17" id="0682c17">或減或增。心心所法則不如是。此中生者。</a><a name="0682c18" id="0682c18">謂生所生。住者謂住所住。及異所異。滅者謂</a><a name="0682c19" id="0682c19">滅所滅。問諸有為法各有生住滅。何故乃言</a><a name="0682c20" id="0682c20">一生一住一滅。答有因緣故說各有生住</a><a name="0682c21" id="0682c21">滅。謂各別有諸相相故非一相。有因緣故</a><a name="0682c22" id="0682c22">說一生一住一滅。謂皆不離一剎那時等。</a><a name="0682c23" id="0682c23">於一時生住滅故。問四大種體有增減不。</a><a name="0682c24" id="0682c24">設爾何失二俱有過。若有增減寧不相離。</a><a name="0682c25" id="0682c25">所以者何。若堅物中地極微多。水火風少。地</a><a name="0682c26" id="0682c26">微隨與水等量雜餘則相離。乃至動物說亦</a><a name="0682c27" id="0682c27">如是。若無增減水石等物。不應得成堅</a><a name="0682c28" id="0682c28">軟等異。答應言大種體有增減。問若爾云</a><a name="0682c29" id="0682c29">何名不相離。答雖有增減而不相離。以展<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270682b.htm'><img src='up.gif' border=0></a>
<a href='T270683a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>