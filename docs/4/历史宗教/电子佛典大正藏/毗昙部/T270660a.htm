<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0660a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷126)</font> 業蘊第四中自業納息第五之一 <font face='Arial'>T27, p0660a</h2></font><hr>
<span class='old'>
</a><a name="0659c28" id="0659c28"><p>記說云何。謂諸經中諸弟子問如來記說。或</a><a name="0659c29" id="0659c29">如來問弟子記說。或弟子問弟子記說。化諸</span><a name="0660a01" id="0660a01">天等問記亦然。若諸經中四種問記。若記所</a><a name="0660a02" id="0660a02">證所生處等。伽他云何。謂諸經中結句諷頌</a><a name="0660a03" id="0660a03">彼彼所說即驎頌等如伽他言</a><a name="0660a04" id="0660a04"><p class='lg'>　　習近親愛與怨憎　　　便生貪欲及瞋恚</a><br><a name="0660a05" id="0660a05">　　故諸智者俱遠避　　　獨處經行如驎角　</p></a><a name="0660a06" id="0660a06"><p>自說云何。謂諸經中因憂喜事世尊自說。</a><a name="0660a07" id="0660a07">因喜事者。如佛一時見野象王。便自頌曰</a><a name="0660a08" id="0660a08"><p class='lg'>　　象王居曠野　　　放暢心無憂</a><br><a name="0660a09" id="0660a09">　　智士處閑林　　　逍遙志恬寂　</p></a><a name="0660a10" id="0660a10"><p>因憂事者。如佛一時見老夫妻。便自頌曰</a><a name="0660a11" id="0660a11"><p class='lg'>　　少不修梵行　　　喪失聖財寶</a><br><a name="0660a12" id="0660a12">　　今如二老鶴　　　共守一枯池　</p></a><a name="0660a13" id="0660a13"><p>因緣云何。謂諸經中遇諸因緣而有所說。</a><a name="0660a14" id="0660a14">如義品等種種因緣。如毘奈耶作如是說。</a><a name="0660a15" id="0660a15">由善財子等最初犯罪。是故世尊集苾芻僧</a><a name="0660a16" id="0660a16">制立學處</a><a name="0660a17" id="0660a17"><p>譬喻云何。謂諸經中所說種種眾多譬喻。如</a><a name="0660a18" id="0660a18">長譬喻大譬喻等。如大涅槃持律者說</a><a name="0660a19" id="0660a19">本事云何。謂諸經中宣說前際所見聞事。如</a><a name="0660a20" id="0660a20">說摔去有大王都。名有香茅。王名善見。過</a><a name="0660a21" id="0660a21">去有佛。名毘缽尸。為諸弟子說如是法。</a><a name="0660a22" id="0660a22">過去有佛。名為式企毘濕縛浮羯洛迦孫馱</a><a name="0660a23" id="0660a23">羯諾迦牟尼迦葉波。為諸弟子說如是法。</a><a name="0660a24" id="0660a24">如是等。本生云何。謂諸經丑摔去所經</a><a name="0660a25" id="0660a25">生事。如熊鹿等諸本生經。如佛因提婆達</a><a name="0660a26" id="0660a26">多說五百本生事等</a><a name="0660a27" id="0660a27"><p>方廣云何。謂諸經中廣說種種甚深法義。如</a><a name="0660a28" id="0660a28">五三經梵網幻網五蘊六處大因緣等。脅尊</a><a name="0660a29" id="0660a29">者言。此中般若說名方廣。事用大故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270659c.htm'><img src='up.gif' border=0></a>
<a href='T270660b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>