<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0370b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷71)</font> 結蘊第二中十門納息第四之一 <font face='Arial'>T27, p0370b</h2></font><hr>
<span class='old'>
</a><a name="0370a28" id="0370a28">名色識。乃至身識應知亦爾。問有契經言。</a><a name="0370a29" id="0370a29">眼所識色此有何意。諸色但是眼識所識。眼</span><a name="0370b01" id="0370b01">根不能了別色故。答彼於所依顯能依</a><a name="0370b02" id="0370b02">事。故不違理。謂佛世尊或於所依顯能依</a><a name="0370b03" id="0370b03">事。或於能依顯所依事。於所依顯能依</a><a name="0370b04" id="0370b04">事者。如彼經言眼所識色。於能依顯所依</a><a name="0370b05" id="0370b05">事者。如有處說。眼識所受眼識所了說名</a><a name="0370b06" id="0370b06">所見。復次彼經應言眼識所識色。誦者錯謬</a><a name="0370b07" id="0370b07">故彼但言眼所識色。復次彼經應言眼識所</a><a name="0370b08" id="0370b08">識色。略去中間故但說眼所識色。如說牛</a><a name="0370b09" id="0370b09">車擇滅等故。復次彼契經中依勝具說。故</a><a name="0370b10" id="0370b10">不違理。如伎染書依勝具說。此亦如是。</a><a name="0370b11" id="0370b11">如作伎樂時。雖有樂具及諸子女并餘助</a><a name="0370b12" id="0370b12">伴。而伎樂主偏得其名。是勝具故。又如染</a><a name="0370b13" id="0370b13">衣等時。非無水器染師助伴。而彼染色偏</a><a name="0370b14" id="0370b14">得其名。是勝具故。又如書時。非無水墨盛</a><a name="0370b15" id="0370b15">貯墨器及人葉等。而筆勝故偏得其名。此亦</a><a name="0370b16" id="0370b16">如是。雖識色時有多識具謂空明等。而眼</a><a name="0370b17" id="0370b17">勝故偏得其名。故彼經說眼所識色。復次眼</a><a name="0370b18" id="0370b18">是識色所依止故。彼契經言眼所識色。如言</a><a name="0370b19" id="0370b19">道路是商侶等所應行處。然彼道路但是腳</a><a name="0370b20" id="0370b20">足所應行處。彼商侶等是彼腳足所依止故</a><a name="0370b21" id="0370b21">偏得其名。此亦如是。如眼識界。耳鼻舌身</a><a name="0370b22" id="0370b22">識界亦爾。緣生立名釋通經義皆相似故。</a><a name="0370b23" id="0370b23">問意界云何。答諸意於法已正當了。及彼同</a><a name="0370b24" id="0370b24">分是名意界。已了法者謂過去意界。正了法</a><a name="0370b25" id="0370b25">者謂現在意界。當了法者謂未來意界。及彼</a><a name="0370b26" id="0370b26">同分者謂未來畢竟不生意界。無有過去現</a><a name="0370b27" id="0370b27">在意界是彼同分。心心所法必託所緣方能</a><a name="0370b28" id="0370b28">起故。由此未來當生意界亦必是同分。問意</a><a name="0370b29" id="0370b29">界若緣十七界起是同分不。答亦是同分。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270370a.htm'><img src='up.gif' border=0></a>
<a href='T270370c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>