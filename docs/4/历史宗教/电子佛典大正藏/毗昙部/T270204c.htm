<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0204c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷39)</font> 雜蘊第一中無義納息第七之一 <font face='Arial'>T27, p0204c</h2></font><hr>
<span class='old'>
</a><a name="0204b28" id="0204b28">義何謂耶。答是相周圓而安坐義。聲論者曰。</a><a name="0204b29" id="0204b29">以兩足趺加致兩髀。如龍盤結端坐思惟。</span><a name="0204c01" id="0204c01">是故名為結加趺坐。脅尊者言。重壘兩足</a><a name="0204c02" id="0204c02">左右交盤正觀境界名結加坐。唯此威儀順</a><a name="0204c03" id="0204c03">修定故。大德說曰。此是賢聖吉祥坐故名結</a><a name="0204c04" id="0204c04">加坐。問端身者是何義。答是身正直而安坐</a><a name="0204c05" id="0204c05">義。問正願者是何義。答是順善品而注心</a><a name="0204c06" id="0204c06">義。問住對面念是何義耶。答面謂定境。對謂</a><a name="0204c07" id="0204c07">現矚。此念令心現矚定境。無倒明了名對</a><a name="0204c08" id="0204c08">面念。復次面謂煩惱。對謂對治。此念對治能</a><a name="0204c09" id="0204c09">為生死上首煩惱名對面念。復次面謂自</a><a name="0204c10" id="0204c10">面。對謂對矚此念令心對矚自面。而觀餘</a><a name="0204c11" id="0204c11">境名對面念。問何故繫念在自面耶。答無</a><a name="0204c12" id="0204c12">始時來男為女色。女為男色。多分依面故</a><a name="0204c13" id="0204c13">觀自面伏諸煩惱。復次有情貪心多依面</a><a name="0204c14" id="0204c14">上眉眼脣齒耳鼻等生非餘身支故。觀自</a><a name="0204c15" id="0204c15">面伏除貪欲。復次面有七孔不淨常流。生</a><a name="0204c16" id="0204c16">厭離心過餘身分。故觀自面而修厭捨。復</a><a name="0204c17" id="0204c17">次自面見希不多起愛故彼繫念在面非</a><a name="0204c18" id="0204c18">餘。若不照時自不見故。復次修觀行者多</a><a name="0204c19" id="0204c19">樂觀察十二處相。面上恒有九處差別。是故</a><a name="0204c20" id="0204c20">觀之。有亦說為住背面念對背二義俱理</a><a name="0204c21" id="0204c21">無違。所以者何。由此念力棄背雜染。對向</a><a name="0204c22" id="0204c22">清淨故。棄背生死。對向涅槃故。棄背流</a><a name="0204c23" id="0204c23">轉。對向還滅故。棄背五欲。對向定境故。</a><a name="0204c24" id="0204c24">棄背薩迦耶見。對向空解脫門故。棄背我</a><a name="0204c25" id="0204c25">執。對向無我故。棄背邪法。對向正法故。</a><a name="0204c26" id="0204c26">由是對背俱理無違。安住此念者。名住對</a><a name="0204c27" id="0204c27">面念</a><a name="0204c28" id="0204c28"><p class='juan'>
說一切有部發智大毘婆沙論卷第三十九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270204b.htm'><img src='up.gif' border=0></a>
<a href='T270205a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>