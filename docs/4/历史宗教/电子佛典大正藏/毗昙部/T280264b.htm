<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0264b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷36)</font> 使犍度人品第三上 <font face='Arial'>T28, p0264b</h2></font><hr>
<span class='old'>
</a><a name="0264a28" id="0264a28">色愛死。不生欲色無色界。此人有四。欲界凡</a><a name="0264a29" id="0264a29">夫聖人。色界凡夫聖人。問曰。應有九人。欲界</span><a name="0264b01" id="0264b01">死。還生欲界中有。凡夫聖人。色界死。還生</a><a name="0264b02" id="0264b02">色界中有。凡夫聖人。色界死生欲界。中有</a><a name="0264b03" id="0264b03">凡夫。無色界死。生色界中有凡夫。無色界</a><a name="0264b04" id="0264b04">死。生欲界中有凡夫。何故說四耶。答曰。</a><a name="0264b05" id="0264b05">以相似故說四。欲界死。還生欲界中有凡夫。</a><a name="0264b06" id="0264b06">色無色界死。生欲界中有凡夫。此三俱是欲</a><a name="0264b07" id="0264b07">界凡夫。欲界死。生色界中有凡夫。色界死。還</a><a name="0264b08" id="0264b08">生色界中有凡夫。無色界死。生色界中有凡</a><a name="0264b09" id="0264b09">夫。此三俱是色界凡夫。欲界死。生色界中有</a><a name="0264b10" id="0264b10">聖人。色界死。還生色界中有聖人。此二俱是</a><a name="0264b11" id="0264b11">色界聖人。餘有欲界聖人。以相似故說四。此</a><a name="0264b12" id="0264b12">諸人為向所說使所使向所說結所繫。中有</a><a name="0264b13" id="0264b13">為有為無。問曰。何故作此論。答曰。或有說無</a><a name="0264b14" id="0264b14">中有。或有說有中有。毘婆闍婆提說無中有。</a><a name="0264b15" id="0264b15">育多婆提說有中有。問曰。毘婆闍婆提。依何</a><a name="0264b16" id="0264b16">經說。信何事言無中有。答曰。彼依佛經。無經</a><a name="0264b17" id="0264b17">說作五無間業。作已增廣。命終無間生地獄</a><a name="0264b18" id="0264b18">中。以生地獄無有間故。言無中有。偈中亦說</a><a name="0264b19" id="0264b19"><p class='lg'>　　壯年便老病　　　當生閻羅邊</a><br><a name="0264b20" id="0264b20">　　中間無息處　　　亦不用資糧　</p></a><a name="0264b21" id="0264b21"><p>以無中息不用資糧故。知無中有亦作種種</a><a name="0264b22" id="0264b22">難。猶如光影無有中間。死有生有。無有中間。</a><a name="0264b23" id="0264b23">亦復如是。問曰。育多婆提。依何經說。信何</a><a name="0264b24" id="0264b24">事。言有中有。答曰。彼依佛經。佛經說三事</a><a name="0264b25" id="0264b25">合故。得入母胎。一父母俱有染心。共會一處。</a><a name="0264b26" id="0264b26">二其母無病值時。三犍闥婆現在前。犍闥</a><a name="0264b27" id="0264b27">婆者即是中有。說犍闥婆現在前故。知有中</a><a name="0264b28" id="0264b28">有。餘經亦說。中有般涅槃。以說有中有般涅</a><a name="0264b29" id="0264b29">槃故。知有中有。餘經復說。沙門瞿曇。此身已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280264a.htm'><img src='up.gif' border=0></a>
<a href='T280264c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>