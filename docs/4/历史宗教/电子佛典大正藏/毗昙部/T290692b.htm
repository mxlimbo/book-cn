<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0692b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷64)</font> 辯賢聖品第六之一 <font face='Arial'>T29, p0692b</h2></font><hr>
<span class='old'>
</a><a name="0692a28" id="0692a28">有隨法行名隨法行者。或由串習此隨法行。</a><a name="0692a29" id="0692a29">以成其性故名隨法行者。彼慧為上首信為</span><a name="0692b01" id="0692b01">隨轉故。即二聖者由於修惑。具斷有殊立為</a><a name="0692b02" id="0692b02">三向。謂彼二聖若於先來。未以世道斷修斷</a><a name="0692b03" id="0692b03">惑名為具縛。或先已斷欲界一品乃至五品。</a><a name="0692b04" id="0692b04">至此位中名初果向。趣初果故。言初果者。謂</a><a name="0692b05" id="0692b05">預流果。此於一切沙門果中必初得故。若先</a><a name="0692b06" id="0692b06">已斷欲界六品或七八品。至此位中名第二</a><a name="0692b07" id="0692b07">果向。趣第二果故。第二果者。謂一來果。遍得</a><a name="0692b08" id="0692b08">果中此第二故。若先已離欲界九品。或先已</a><a name="0692b09" id="0692b09">斷初定一品。乃至具離無所有處。至此位中</a><a name="0692b10" id="0692b10">名第三果向。趣第三果故。第三果者。謂不還</a><a name="0692b11" id="0692b11">果。數准前釋。如是隨信隨法行者。由先具</a><a name="0692b12" id="0692b12">縛斷惑有殊。數別各成七十三種。謂於欲界</a><a name="0692b13" id="0692b13">具縛為初。至斷九品以為第十。如是乃至無</a><a name="0692b14" id="0692b14">所有處。地地各九為七十三。諸後具縛即前</a><a name="0692b15" id="0692b15">離九。故後七地無別具縛。次依修道道類智</a><a name="0692b16" id="0692b16">時。建立眾聖有差別者。頌曰</a><a name="0692b17" id="0692b17"><p class='lg'>　　至第十六心　　　隨三向住果</a><br><a name="0692b18" id="0692b18">　　名信解見至　　　亦由鈍利別　</p></a><a name="0692b19" id="0692b19"><p>論曰。即前隨信隨法行者。至第十六道類智</a><a name="0692b20" id="0692b20">心。名為住果不復名向。隨前三向今住三果。</a><a name="0692b21" id="0692b21">謂前預流向今住預流果。前一來向今住一</a><a name="0692b22" id="0692b22">來果。前不還向今住不還果。阿羅漢果必無</a><a name="0692b23" id="0692b23">初得。異生無容離有頂故。見道無容斷修惑</a><a name="0692b24" id="0692b24">故。至住果位捨得二名。謂不復名隨信法行。</a><a name="0692b25" id="0692b25">轉得信解見至二名。此亦由根鈍利差別。諸</a><a name="0692b26" id="0692b26">鈍根者先名隨信行今名信解。由信增上力</a><a name="0692b27" id="0692b27">勝解顯故。諸利根者先名隨法行今名見至。</a><a name="0692b28" id="0692b28">由慧增上力正見顯故。何緣先時斷修所斷。</a><a name="0692b29" id="0692b29">欲一至五或七八品。初定一品廣說乃至。無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290692a.htm'><img src='up.gif' border=0></a>
<a href='T290692c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>