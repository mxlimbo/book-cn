<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0033a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷5)</font> 雜犍度智品第二 <font face='Arial'>T28, p0033a</h2></font><hr>
<span class='old'>
</a><a name="0032c28" id="0032c28">決定。何以知之。如說苦法忍所緣。世第一法</a><a name="0032c29" id="0032c29">亦緣。彼世第一法。緣欲界五陰盡無有餘。</span><a name="0033a01" id="0033a01">頗有一識識一切法。乃至廣說。問曰。以何等</a><a name="0033a02" id="0033a02">故。智後次說識。答曰。或有說者。彼作經者意</a><a name="0033a03" id="0033a03">欲爾。乃至廣說。復有說者。此是經論舊法。如</a><a name="0033a04" id="0033a04">經說。長老摩訶拘郗羅。往長老舍利弗所問</a><a name="0033a05" id="0033a05">言。長老舍利弗。所言智者云何為智。次作是</a><a name="0033a06" id="0033a06">問。所言識者云何為識。乃至廣說。如波伽羅</a><a name="0033a07" id="0033a07">那論中說。云何知法。次問云何識法。如此</a><a name="0033a08" id="0033a08">義等。先說智次說識。如尊者曇摩難提說。若</a><a name="0033a09" id="0033a09">以智以識。有所觀察。此事必定。彼作經者。亦</a><a name="0033a10" id="0033a10">隨順舊法。是以先說智次說識。復有說者。識</a><a name="0033a11" id="0033a11">即智。智即識唯長一字。何者闍那秦言智。毘</a><a name="0033a12" id="0033a12">闍那秦言識。長一字者所謂毘也。為斷如是意</a><a name="0033a13" id="0033a13">欲說差別義故。先說智次說識。復有說者。以</a><a name="0033a14" id="0033a14">此俱是根本法故。增長法中識為根本。寂滅</a><a name="0033a15" id="0033a15">法中智為根本。復有說者。俱是元首法故。如</a><a name="0033a16" id="0033a16">說慣品法中誰為元首。所謂智也。生死法中</a><a name="0033a17" id="0033a17">誰為元首。所謂識也。復有說者。此俱是依法</a><a name="0033a18" id="0033a18">故。如說依智不依識。亦說如行五根識。盡依</a><a name="0033a19" id="0033a19">意識。復有說者。若說智則說數法。所未說者</a><a name="0033a20" id="0033a20">唯是心。是故先說智次說心。復有說者。十二</a><a name="0033a21" id="0033a21">入中。二入能緣。所謂意入法入。若說智即說</a><a name="0033a22" id="0033a22">法入。若說識即說意入。復有說者。此六識各</a><a name="0033a23" id="0033a23">別行境界。如眼識識色。耳識識聲。鼻識識香。</a><a name="0033a24" id="0033a24">舌識識味。身識識觸。意識唯識法。為止如是</a><a name="0033a25" id="0033a25">意欲說意識能緣一切法故。次智說識。復有</a><a name="0033a26" id="0033a26">說者。智能緣一切法故。次智說識。復有說者。</a><a name="0033a27" id="0033a27">智能緣總相別相。識唯緣別相。為止彼人意</a><a name="0033a28" id="0033a28">欲說識能緣總相別相故。次智說識。復有說</a><a name="0033a29" id="0033a29">者。智行相似不相似境界。識唯行相似境界。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280032c.htm'><img src='up.gif' border=0></a>
<a href='T280033b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>