<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0435b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷17)</font> 辯差別品第二之一 <font face='Arial'>T29, p0435b</h2></font><hr>
<span class='old'>
</a><a name="0435a28" id="0435a28">簡彼令易了知。故本論中。加非擇字。論者意</a><a name="0435a29" id="0435a29">說。世尊所言。非擇為先。於未來世。由闕緣</span><a name="0435b01" id="0435b01">故。得永不生。應知此即非擇滅體。何容謂此</a><a name="0435b02" id="0435b02">非聖所言。復有餘師。謂非擇滅由餘故得。不</a><a name="0435b03" id="0435b03">以闕緣。根境為緣。諸識得起。一根與意。專一</a><a name="0435b04" id="0435b04">境時。餘識生緣。根境雖具。而於彼彼識不得</a><a name="0435b05" id="0435b05">生。此豈生緣根境有闕。然具根境。識不俱生。</a><a name="0435b06" id="0435b06">故知但由得非擇滅。若謂由闕第二等無間</a><a name="0435b07" id="0435b07">緣故。此第二等無間緣。由何故闕。豈不諸識</a><a name="0435b08" id="0435b08">不並生故。闕於第二等無間緣。復以何緣。識</a><a name="0435b09" id="0435b09">不並起。以有過故。必不可說諸識並生。若說</a><a name="0435b10" id="0435b10">並生便有染淨俱生等過。要先並生斯過方</a><a name="0435b11" id="0435b11">可有。豈先有過。為不並生因。然識不並生。故</a><a name="0435b12" id="0435b12">無斯過。得非擇滅故。識不並生。如是所言。皆</a><a name="0435b13" id="0435b13">不應理。若得非擇滅。不由闕緣。得非擇滅已</a><a name="0435b14" id="0435b14">應還可退。雖復諸識不可並生。而容後時次</a><a name="0435b15" id="0435b15">第生故。若依五識。說如是言。由所緣境已滅</a><a name="0435b16" id="0435b16">謝故。能滅諸識永不生者。是則同前。由闕緣</a><a name="0435b17" id="0435b17">故。得非擇滅。令永不生。由此應知。前說為</a><a name="0435b18" id="0435b18">善。故非擇滅實有義成。然本論中。說無為法</a><a name="0435b19" id="0435b19">名無事者。是無因義。所以者何。事有五種。一</a><a name="0435b20" id="0435b20">自性事。如有處言。若已得此事。彼成就此事。</a><a name="0435b21" id="0435b21">二所緣事。如有處言。一切法智所知隨其事。</a><a name="0435b22" id="0435b22">三所繫事。如有處言。若於此事愛結所繫。彼</a><a name="0435b23" id="0435b23">於此事恚結繫耶。四所因事。如有處言。有事</a><a name="0435b24" id="0435b24">法云何。謂諸有為法。五所攝事。如有處言。田</a><a name="0435b25" id="0435b25">事宅事妻子等事。故本論中。依第四說無為</a><a name="0435b26" id="0435b26">無事。不依最初自性事說無為無事</a><a name="0435b27" id="0435b27"><p class='juan'>
說一切有部順正理論卷第十七</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290435a.htm'><img src='up.gif' border=0></a>
<a href='T290435c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>