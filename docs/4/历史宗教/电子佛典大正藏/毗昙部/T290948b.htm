<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0948b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷35)</font> 辯智品第八之一 <font face='Arial'>T29, p0948b</h2></font><hr>
<span class='old'>
</a><a name="0948a28" id="0948a28">能緣心心所法故。法類二品不互相知。此</a><a name="0948a29" id="0948a29">二如次以欲上界全分對治為所緣故。此他</span><a name="0948b01" id="0948b01">心智見道中無。總觀諦理極速轉故。然皆容</a><a name="0948b02" id="0948b02">作他心智境。三乘聖者起此智時。中下二乘</a><a name="0948b03" id="0948b03">必須加行。聲聞加行或上或中。麟喻但須下</a><a name="0948b04" id="0948b04">品加行。佛無加行隨欲現前。若諸有情將入</a><a name="0948b05" id="0948b05">見道。聲聞獨覺預修加行。為欲知彼見道位</a><a name="0948b06" id="0948b06">心。彼諸有情入見道位。聲聞法分。加行若</a><a name="0948b07" id="0948b07">滿。知彼見道。初二念心。若為更知。類分心</a><a name="0948b08" id="0948b08">故。別修加行。至加行滿。彼已度至第十六心。</a><a name="0948b09" id="0948b09">雖知此心非知見道。是故說彼唯知二念。麟</a><a name="0948b10" id="0948b10">喻法分加行若滿。知彼見道初二念心。若為</a><a name="0948b11" id="0948b11">更知類分心故。別修加行。至加行滿。知彼第</a><a name="0948b12" id="0948b12">八集類智心。有餘師言。知第十五。有說麟喻</a><a name="0948b13" id="0948b13">知四剎那。謂初二心第八十四。此言應理。所</a><a name="0948b14" id="0948b14">以者何。許從知初二念心已。唯隔五念知第</a><a name="0948b15" id="0948b15">八心。若復更修法分加行。經五念頃加行應</a><a name="0948b16" id="0948b16">成。何不許知第十四念。有餘亦說。知四剎</a><a name="0948b17" id="0948b17">那。謂初二心第十一二。佛於一切殊勝功德。</a><a name="0948b18" id="0948b18">隨欲現前。心自在故。於十五念能次第知。</a><a name="0948b19" id="0948b19">以佛世尊三無數劫精勤修習無量資糧。故</a><a name="0948b20" id="0948b20">獲難思殊勝妙智。具大勢用隨欲能知。雖</a><a name="0948b21" id="0948b21">此智生亦知心所。然修加行本為知心。如空</a><a name="0948b22" id="0948b22">處等名他心智。脅尊者曰。引此智生。要先知</a><a name="0948b23" id="0948b23">心後方知所。從初但立他心智名。引此智時</a><a name="0948b24" id="0948b24">修何加行。先應觀察身之顯形。所樂言音表</a><a name="0948b25" id="0948b25">心差別。謂彼行者初修業時。為欲審知他心</a><a name="0948b26" id="0948b26">差別。先審觀察自身顯形。所樂言音因何有</a><a name="0948b27" id="0948b27">別。遂知顯等差別由心。次復審觀他身顯等。</a><a name="0948b28" id="0948b28">亦由心異有差別生。由此後時離欲身意。</a><a name="0948b29" id="0948b29">調柔清淨引勝定生。依定發生有威德智。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290948a.htm'><img src='up.gif' border=0></a>
<a href='T290948c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>