<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0372b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷2)</font> 二法品第三之一 <font face='Arial'>T26, p0372b</h2></font><hr>
<span class='old'>
</a><a name="0372a28" id="0372a28">行身惡行者。現自厭毀。亦復為他天神諸佛</a><a name="0372a29" id="0372a29">之所訶責。亦為有智同梵行者以法譏嫌。一</span><a name="0372b01" id="0372b01">切世界惡名流布。身壞命終墮嶮惡趣生於</a><a name="0372b02" id="0372b02">地獄。由正了知諸身惡行。現法當來招惡異</a><a name="0372b03" id="0372b03">熟。故能勤斷諸身惡行。亦能勤修諸身妙行。</a><a name="0372b04" id="0372b04">於語惡行及意惡行廣說亦爾。乃至勤修語意</a><a name="0372b05" id="0372b05">妙行。若能如是因思擇。依思擇住思擇。斷不</a><a name="0372b06" id="0372b06">善法修諸善法。說名思擇亦名為力。是謂思</a><a name="0372b07" id="0372b07">擇力。修習力云何。答如世尊說。苾芻當知。諸</a><a name="0372b08" id="0372b08">多聞聖弟子修念等覺支。依止厭依止離。依</a><a name="0372b09" id="0372b09">止滅迴向於捨。修擇法精進喜輕安定捨等覺</a><a name="0372b10" id="0372b10">支。依止厭依止離。依止滅迴向於捨。若能如</a><a name="0372b11" id="0372b11">是因修習。依修習住修習。斷不善法修諸善</a><a name="0372b12" id="0372b12">法。說名修習亦名為力。是謂修習力。問何故</a><a name="0372b13" id="0372b13">名力。答以因此力依此力住此力。能斷能碎</a><a name="0372b14" id="0372b14">能破。一切結縛隨眠隨煩惱纏。故名為力</a><a name="0372b15" id="0372b15"><p>復有二法。謂不護根門食不知量者。不護根</a><a name="0372b16" id="0372b16">門云何。答如世尊說。苾芻當知。無聞異生眼</a><a name="0372b17" id="0372b17">見色已。由眼根故取相隨好。即於是處不護</a><a name="0372b18" id="0372b18">眼根。由住不護起世貪憂。惡不善法隨心生</a><a name="0372b19" id="0372b19">長。彼於眼根不防不守。由斯故說不護眼根。</a><a name="0372b20" id="0372b20">以不護眼根貪瞋癡生長。耳鼻舌身意根亦</a><a name="0372b21" id="0372b21">爾。且說意根者。謂意了法已由意根故取相</a><a name="0372b22" id="0372b22">隨好。即於是處不護意根。由住不護起世貪</a><a name="0372b23" id="0372b23">憂。惡不善法隨心生長。彼於意根不防不</a><a name="0372b24" id="0372b24">守。由斯故說不護意根。以不護意根貪瞋癡</a><a name="0372b25" id="0372b25">生長。彼由發起非理思擇眼。見諸色耳聞諸</a><a name="0372b26" id="0372b26">聲。鼻嗅諸香舌嘗諸味。身覺諸觸意了諸法。</a><a name="0372b27" id="0372b27">於六根門不防不等防。不遍防不藏。不覆不</a><a name="0372b28" id="0372b28">蔽不寂靜。不調伏不守護。是謂不護根門。食</a><a name="0372b29" id="0372b29">不知量云何。答如世尊說。苾芻當知。無聞異<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260372a.htm'><img src='up.gif' border=0></a>
<a href='T260372c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>