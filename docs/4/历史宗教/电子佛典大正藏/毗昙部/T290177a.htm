<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0177a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷2)</font> 俱舍釋論中分別根品第二之一 <font face='Arial'>T29, p0177a</h2></font><hr>
<span class='old'>
</a><a name="0176c28" id="0176c28">得生。云何於阿那含人。不論如此義。此阿那</a><a name="0176c29" id="0176c29">含。不得如此。何以故。無先已退後時由樂根</span><a name="0177a01" id="0177a01">更證本果故。復次若先離欲人無退墮義。此</a><a name="0177a02" id="0177a02">人離欲二道所證故。此義應當思量。與何根</a><a name="0177a03" id="0177a03">共相應。有幾根必定共相應。此中偈曰。捨命</a><a name="0177a04" id="0177a04">意相應。必與三相應。釋曰。若人與捨等根隨</a><a name="0177a05" id="0177a05">一相應。此人必與三根相應。三根者。謂捨命</a><a name="0177a06" id="0177a06">意。何以故。此三更互無離相應故。與餘根相</a><a name="0177a07" id="0177a07">應則不定。或相應或不相應。此中生無色界</a><a name="0177a08" id="0177a08">人。與眼耳鼻舌根不相應。於欲界亦爾謂若</a><a name="0177a09" id="0177a09">人未得及已失。生無色界人。與身根不相應。</a><a name="0177a10" id="0177a10">生色無色界人。與女根不相應。於欲界亦爾。</a><a name="0177a11" id="0177a11">謂若未得及已失。與男根亦爾。若凡夫人生</a><a name="0177a12" id="0177a12">第四定第二定處及無色界。與樂根不相應。</a><a name="0177a13" id="0177a13">若凡夫生第三定第四定及無色界。與喜根不</a><a name="0177a14" id="0177a14">相應。若凡夫生色無色界。與苦根不相應。若</a><a name="0177a15" id="0177a15">離欲人。與憂根不相應。若斷善根人。與信等</a><a name="0177a16" id="0177a16">根不相應。凡夫及至得果人。與未知欲知根</a><a name="0177a17" id="0177a17">不相應。凡夫及見道人無學道人。與知根不</a><a name="0177a18" id="0177a18">相應。凡夫及有學人。與知已根不相應。於非</a><a name="0177a19" id="0177a19">遮位中如前所說。應知與餘根相應。偈曰。與</a><a name="0177a20" id="0177a20">四有樂身。釋曰。若人與樂根相應。此人必</a><a name="0177a21" id="0177a21">與四根相應。謂捨等三根及樂根。若人與身</a><a name="0177a22" id="0177a22">根相應。此人必與四根相應。三如前并身根。</a><a name="0177a23" id="0177a23">偈曰。與五有眼等。釋曰。若人與眼根相應。</a><a name="0177a24" id="0177a24">此人必與五根相應。謂捨命意身及眼根。與</a><a name="0177a25" id="0177a25">耳鼻舌相應。應知亦爾。偈曰。有喜亦。釋曰。</a><a name="0177a26" id="0177a26">若人與喜根相應。此人必與五根相應。謂捨</a><a name="0177a27" id="0177a27">命意樂及喜根。若人生第二定。未得第三定。</a><a name="0177a28" id="0177a28">與何樂根相應。與第三定染污樂根相應。偈</a><a name="0177a29" id="0177a29">曰。有苦。與七。釋曰若人與苦根相應。此人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290176c.htm'><img src='up.gif' border=0></a>
<a href='T290177b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>