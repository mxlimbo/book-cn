<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0119b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷23)</font> 分別賢聖品第六之一 <font face='Arial'>T29, p0119b</h2></font><hr>
<span class='old'>
</a><a name="0119a28" id="0119a28"><p class='lg'>　　彼居法念住　　　總觀四所緣</a><br><a name="0119a29" id="0119a29">　　修非常及苦　　　空非我行相　</p></span><a name="0119b01" id="0119b01"><p>論曰。彼觀行者。居緣總雜法念住中。總觀</a><a name="0119b02" id="0119b02">所緣身等四境修四行相。所謂非常苦空非</a><a name="0119b03" id="0119b03">我。修此觀已生何善根。頌曰</a><a name="0119b04" id="0119b04"><p class='lg'>　　從此生煖法　　　具觀四聖諦</a><br><a name="0119b05" id="0119b05">　　修十六行相　　　次生頂亦然</a><br><a name="0119b06" id="0119b06">　　如是二善根　　　皆初法後四</a><br><a name="0119b07" id="0119b07">　　次忍唯法念　　　下中品同頂</a><br><a name="0119b08" id="0119b08">　　上唯觀欲苦　　　一行一剎那</a><br><a name="0119b09" id="0119b09">　　世第一亦然　　　皆慧五除得　</p></a><a name="0119b10" id="0119b10"><p>論曰。修習總緣共相法念住。漸次成熟乃</a><a name="0119b11" id="0119b11">至上上品。從此念住後。有順決擇分初善</a><a name="0119b12" id="0119b12">根生。名為煖法。此法如煖立煖法名。是能</a><a name="0119b13" id="0119b13">燒惑薪聖道火前相。如火前相故名為煖。</a><a name="0119b14" id="0119b14">此煖善根分位長故。能具觀察四聖諦境。及</a><a name="0119b15" id="0119b15">能具修十六行相。觀苦聖諦修四行相。一</a><a name="0119b16" id="0119b16">非常二苦三空四非我。觀集聖諦修四行</a><a name="0119b17" id="0119b17">相。一因二集三生四緣。觀滅聖諦修四行</a><a name="0119b18" id="0119b18">相。一滅二靜三妙四離。觀道聖諦修四行</a><a name="0119b19" id="0119b19">相。一道二如三行四出。此相差別如後當辯。</a><a name="0119b20" id="0119b20">此煖善根下中上品漸次增長至成滿時有</a><a name="0119b21" id="0119b21">善根生。名為頂法。此轉勝故更立異名。動</a><a name="0119b22" id="0119b22">善根中此法最勝如人頂故名為頂法。或</a><a name="0119b23" id="0119b23">由此是進退兩際如山頂故。說名為頂。此</a><a name="0119b24" id="0119b24">亦如煖具觀四諦。及能具修十六行相。如</a><a name="0119b25" id="0119b25">是煖頂二種善根。初安足時唯法念住。以何</a><a name="0119b26" id="0119b26">義故名初安足。謂隨何善根以十六行相</a><a name="0119b27" id="0119b27">最初遊踐四聖諦跡。後增進時具四念住。諸</a><a name="0119b28" id="0119b28">先所得後不現前。於彼不生欽重心故。此</a><a name="0119b29" id="0119b29">頂善根下中上品漸次增長至成滿時有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290119a.htm'><img src='up.gif' border=0></a>
<a href='T290119c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>