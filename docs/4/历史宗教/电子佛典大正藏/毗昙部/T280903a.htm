<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1552 雜阿毘曇心論 0903a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1552 雜阿毘曇心論</font> <font face='Arial'>(卷4)</font> 使品第四 <font face='Arial'>T28, p0903a</h2></font><hr>
<span class='old'>
</a><br><a name="0902c28" id="0902c28">　　欲界中無記　　　色無色一切　</p></a><a name="0902c29" id="0902c29"><p>身見受邊見彼相應無明欲界中無記者。欲</span><a name="0903a01" id="0903a01">界身見邊見及相應無明是無記。何以故。於</a><a name="0903a02" id="0903a02">施戒修不相違故。若計我者行施令我後世</a><a name="0903a03" id="0903a03">得樂。亦持戒令我生天。亦修道令我得解脫。</a><a name="0903a04" id="0903a04">斷滅見者順解脫。復次此見於自事中愚故</a><a name="0903a05" id="0903a05">起。不為逼迫他起。彼計我者眼見色言。我</a><a name="0903a06" id="0903a06">見非眼見。不以我見色逼迫他。是故非不善。</a><a name="0903a07" id="0903a07">餘欲界煩惱是不善。色無色一切者。色界無</a><a name="0903a08" id="0903a08">色界使一切無記。正受壞故。無苦受性故。不</a><a name="0903a09" id="0903a09">善者苦受報。彼色無色界無。非色無色界有</a><a name="0903a10" id="0903a10">欲界報。果報斷地故。問何使何處轉。答</a><a name="0903a11" id="0903a11"><p class='lg'>　　貪欲瞋恚慢　　　過去或緣起</a><br><a name="0903a12" id="0903a12">　　未來說一切　　　餘二世盡縛　</p></a><a name="0903a13" id="0903a13"><p>貪欲瞋恚慢過去或緣起者。過去貪恚慢是</a><a name="0903a14" id="0903a14">自相煩惱故。不能於一切有漏法起。貪者不</a><a name="0903a15" id="0903a15">能不見不聞不思惟境界起。由方便故熾然。</a><a name="0903a16" id="0903a16">或時有人於眼起愛非餘身分。恚慢亦如是。</a><a name="0903a17" id="0903a17">未來說一切者。未來貪恚慢緣縛三世。一切</a><a name="0903a18" id="0903a18">有漏法以三世緣故。餘二世盡縛者。見疑無</a><a name="0903a19" id="0903a19">明是餘。彼共相起故。若過去未來縛三世有</a><a name="0903a20" id="0903a20">漏法。現在使不定故不說。若有者若自相煩</a><a name="0903a21" id="0903a21">惱現在前。即彼現在未來縛過去。若於彼起</a><a name="0903a22" id="0903a22">已滅不斷。問非為過去使斷。即彼未來斷耶。</a><a name="0903a23" id="0903a23">何故說摔去起已滅不斷耶。答不以等種故</a><a name="0903a24" id="0903a24">說。有時增上中種先起。彼若過去斷即彼未</a><a name="0903a25" id="0903a25">來斷。於彼事中未來軟煩惱縛。是故無過。若</a><a name="0903a26" id="0903a26">共相煩惱現在前縛三世一切有漏法。此則</a><a name="0903a27" id="0903a27">總說。若五識身煩惱過去縛過去。現在縛現</a><a name="0903a28" id="0903a28">在。未來若生法縛未來。若不生法縛三世事。</a><a name="0903a29" id="0903a29">若意地者過去未來現在盡縛三世事。問云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280902c.htm'><img src='up.gif' border=0></a>
<a href='T280903b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>