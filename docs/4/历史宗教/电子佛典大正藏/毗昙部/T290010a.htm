<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0010a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷2)</font> 分別界品第一 <font face='Arial'>T29, p0010a</h2></font><hr>
<span class='old'>
</a><a name="0009c28" id="0009c28">六識唯在現在未來。便違自宗許十八界皆</a><a name="0009c29" id="0009c29">通三世。又若未來現在六識無意界相過去</span><a name="0010a01" id="0010a01">意界亦應不立。相於三世無改易故。已</a><a name="0010a02" id="0010a02">說內外。十八界中幾是同分。幾彼同分。頌</a><a name="0010a03" id="0010a03">曰</a><a name="0010a04" id="0010a04"><p class='lg'>　　法同分餘二　　　作不作自業　</p></a><a name="0010a05" id="0010a05"><p>論曰。法同分者。謂一法界唯是同分。若境與</a><a name="0010a06" id="0010a06">識定為所緣。識於其中已生生法。此所緣</a><a name="0010a07" id="0010a07">境說名同分。無一法界不於其中已正當</a><a name="0010a08" id="0010a08">生無邊意識。由諸聖者決定生心。觀一切</a><a name="0010a09" id="0010a09">法皆為無我。彼除自體及俱有法。餘一切法</a><a name="0010a10" id="0010a10">皆為所緣。如是所除亦第二念心所緣境。此</a><a name="0010a11" id="0010a11">二念心緣一切境無不周遍。是故法界恒</a><a name="0010a12" id="0010a12">名同分。餘二者。謂餘十七界皆有同分及</a><a name="0010a13" id="0010a13">彼同分。何名同分彼同分耶。謂作自業不</a><a name="0010a14" id="0010a14">作自業。若作自業名為同分。不作自業</a><a name="0010a15" id="0010a15">名彼同分。此中眼界於有見色已正當見</a><a name="0010a16" id="0010a16">名同分眼。如是廣說。乃至意界各於自境</a><a name="0010a17" id="0010a17">應說自用。迦濕彌羅國毘婆沙師說。彼同</a><a name="0010a18" id="0010a18">分眼但有四種。謂不見色已正當滅及不</a><a name="0010a19" id="0010a19">生法。西方諸師說有五種。謂不生法復開為</a><a name="0010a20" id="0010a20">二。一有識屬。二無識屬。乃至身界應知亦</a><a name="0010a21" id="0010a21">然。意彼同分唯不生法。色界為眼已正當</a><a name="0010a22" id="0010a22">見名同分色。彼同分色亦有四種。謂非眼</a><a name="0010a23" id="0010a23">見已正當滅及不生法。廣說乃至觸界亦爾。</a><a name="0010a24" id="0010a24">各對自根應說自用。應知同分及彼同分。</a><a name="0010a25" id="0010a25">眼若於一是同分。於餘一切亦同分。彼同</a><a name="0010a26" id="0010a26">分亦如是。廣說乃至意界亦爾。色即不然</a><a name="0010a27" id="0010a27">於見者是同分。於不見者是彼同分。所以</a><a name="0010a28" id="0010a28">者何。色有是事。謂一所見亦多所見。如觀</a><a name="0010a29" id="0010a29">月舞相撲等色。眼無是事。謂一眼根二能見<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290009c.htm'><img src='up.gif' border=0></a>
<a href='T290010b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>