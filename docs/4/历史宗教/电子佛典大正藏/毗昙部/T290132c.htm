<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0132c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷25)</font> 分別賢聖品第六之一 <font face='Arial'>T29, p0132c</h2></font><hr>
<span class='old'>
</a><a name="0132b28" id="0132b28">善。然隨同品增上善根。如次說為慧勤及</a><a name="0132b29" id="0132b29">定。何緣於慧立念住名。毘婆沙師作如是</span><a name="0132c01" id="0132c01">說。慧由念力持令住故。理實由慧令念住</a><a name="0132c02" id="0132c02">境。如實見者能明記故。如念住中已廣成</a><a name="0132c03" id="0132c03">立。何故說勤名為正斷。於正修習斷修位</a><a name="0132c04" id="0132c04">中此勤力能斷懈怠故。或名正勝。於正持</a><a name="0132c05" id="0132c05">策身語意中此最勝故。何緣於定立神足</a><a name="0132c06" id="0132c06">名。諸靈妙德所依止故。有餘師說。神即是</a><a name="0132c07" id="0132c07">定。足謂欲等。彼應覺分事有十三。增欲</a><a name="0132c08" id="0132c08">心故。又違經說。如契經言。吾今為汝說神</a><a name="0132c09" id="0132c09">足等。神謂受用種種神境分一為多。乃至</a><a name="0132c10" id="0132c10">廣說。足謂欲等四三摩地。此中佛說定果</a><a name="0132c11" id="0132c11">名神。欲等所生等持名足。何緣信等先說</a><a name="0132c12" id="0132c12">為根。後名為力。由此五法依下上品分先</a><a name="0132c13" id="0132c13">後故。又依可屈伏不可屈伏故。信等何</a><a name="0132c14" id="0132c14">緣次第如是。謂於因果先起信心為果修</a><a name="0132c15" id="0132c15">因。次起精進由精進故念住所緣。由念</a><a name="0132c16" id="0132c16">力持心便得定。心得定故能如實知。是故</a><a name="0132c17" id="0132c17">信等如是次第。當言何位何覺分增。頌曰</a><a name="0132c18" id="0132c18"><p class='lg'>　　初業順決擇　　　及修見道位</a><br><a name="0132c19" id="0132c19">　　念住等七品　　　應知次第增　</p></a><a name="0132c20" id="0132c20"><p>論曰。初業位中能審照了身等四境。慧用勝</a><a name="0132c21" id="0132c21">故說念住增。煖法位中能證異品殊勝功德。</a><a name="0132c22" id="0132c22">用勤勝故說正斷增。頂法位中能持勝善趣</a><a name="0132c23" id="0132c23">無退德。定用勝故說神足增。忍法位中必不</a><a name="0132c24" id="0132c24">退墮善根堅固。得增上義故說根增。第一</a><a name="0132c25" id="0132c25">位中非惑世法所能屈伏。得無屈義故說</a><a name="0132c26" id="0132c26">力增。修道位中近菩提位。助覺勝故說覺</a><a name="0132c27" id="0132c27">支增。見道位中速疾而轉。通行勝故說慣支</a><a name="0132c28" id="0132c28">增。然契經中隨數增說先七後八。非修次</a><a name="0132c29" id="0132c29">第。八中正見是道亦道支。餘是道支而非道。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290132b.htm'><img src='up.gif' border=0></a>
<a href='T290133a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>