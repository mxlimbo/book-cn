<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0673b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷60)</font> 辯賢聖品第六之一 <font face='Arial'>T29, p0673b</h2></font><hr>
<span class='old'>
</a><a name="0673a28" id="0673a28">由除棄欲引起風心。此心起風成除棄業。又</a><a name="0673a29" id="0673a29">此風力令身安隱。隨轉風者。謂有別風遍隨</span><a name="0673b01" id="0673b01">身支諸毛孔轉。由此故得隨轉風名。此不依</a><a name="0673b02" id="0673b02">心但依業力。隨身孔隙自然流行。由此能除</a><a name="0673b03" id="0673b03">依孔隙住。腐敗污垢諸臭穢物。動身風者。</a><a name="0673b04" id="0673b04">謂有別風。能擊動身引起表業。應知此起以</a><a name="0673b05" id="0673b05">心為因。遍諸身支能為擊動。因顯風義乘辯</a><a name="0673b06" id="0673b06">六風。然於此中正明二息。此中意辯持息念</a><a name="0673b07" id="0673b07">故。此念自性是慧非餘。以契經說了知言故。</a><a name="0673b08" id="0673b08">此品念勝故得念名。由念力記持入出息量。</a><a name="0673b09" id="0673b09">故為顯緣息定慧得成。由念功能故說為念。</a><a name="0673b10" id="0673b10">并隨行性應准前門。此念所依唯通五地。謂</a><a name="0673b11" id="0673b11">依欲界靜慮中間。及初二三靜慮近分。由此</a><a name="0673b12" id="0673b12">但與捨根相應為對治尋。修此念故樂苦等</a><a name="0673b13" id="0673b13">受。能順引發親里等尋故對治尋。要任運受</a><a name="0673b14" id="0673b14">現在前位。若爾何故辯息念中言覺喜樂。此</a><a name="0673b15" id="0673b15">亦無過以諸勤修持息念位。中間有彼無色</a><a name="0673b16" id="0673b16">相生。諸瑜伽師雖覺彼相。於持息念不名乖</a><a name="0673b17" id="0673b17">越。約此密說覺喜樂言。不可由斯執持息念。</a><a name="0673b18" id="0673b18">亦容得與餘受相應。理實此中亦覺餘法以</a><a name="0673b19" id="0673b19">身念住。加行位中亦說觀於多六法故。謂若</a><a name="0673b20" id="0673b20">諸法隨屬於身。於彼法相如理觀察。亦名於</a><a name="0673b21" id="0673b21">身住循身觀。或彼行者轉緣風覺。暫時觀察</a><a name="0673b22" id="0673b22">喜受樂受。是故說言覺喜覺樂。由此故說諸</a><a name="0673b23" id="0673b23">聖弟子。爾時於受住循受觀。豈不此位出持</a><a name="0673b24" id="0673b24">息念。不爾彼加行意樂不息故。速復更起緣</a><a name="0673b25" id="0673b25">風念故。若爾何故唯覺喜樂不覺餘受。由</a><a name="0673b26" id="0673b26">此二受為貪染因力最勝故。行者欲令心於</a><a name="0673b27" id="0673b27">貪染。速解脫故偏觀喜樂。有餘師說。此非</a><a name="0673b28" id="0673b28">息念是彼加行所生功德。故覺喜樂立息念</a><a name="0673b29" id="0673b29">名有說。下三根本靜慮正在定位亦有捨受。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290673a.htm'><img src='up.gif' border=0></a>
<a href='T290673c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>