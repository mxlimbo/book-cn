<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0102b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷14)</font> 雜揵度人品第三上 <font face='Arial'>T28, p0102b</h2></font><hr>
<span class='old'>
</a><a name="0102a28" id="0102a28">亦知解識。何以不說是明耶。答曰或有說者。</a><a name="0102a29" id="0102a29">若知解識。能於真諦決定者是明。世俗智雖</span><a name="0102b01" id="0102b01">知解識。不於真諦得決定故。如遠分智雖復</a><a name="0102b02" id="0102b02">猛利。不能於真諦盡得決定。復有說者。若知</a><a name="0102b03" id="0102b03">解識能於真諦。決定了知。究盡第一義者是</a><a name="0102b04" id="0102b04">明。世俗智雖知解識。不能於真諦決定了知</a><a name="0102b05" id="0102b05">究盡第一義故非明。復有說者。若知解識。能</a><a name="0102b06" id="0102b06">斷煩惱。更不生者是明。世俗智與上相違故</a><a name="0102b07" id="0102b07">非明。復有說者。若知解識。能破壞有是明。世</a><a name="0102b08" id="0102b08">俗智與上相違故非明。復有說者。若知解識。</a><a name="0102b09" id="0102b09">斷生死有相續法及老死相續法者是明。世</a><a name="0102b10" id="0102b10">俗智與上相違故非明。復有說者。若知解識。</a><a name="0102b11" id="0102b11">是盡苦集身見諸取道者是明。世俗智與上</a><a name="0102b12" id="0102b12">相違故非明。復有說者。若知解識。非身見</a><a name="0102b13" id="0102b13">顛倒體。非貪欲瞋恚愚癡之處。不雜垢濁</a><a name="0102b14" id="0102b14">毒。不墮諸有。不墮苦集諦中者是明。世俗</a><a name="0102b15" id="0102b15">智與上相違故非明。復有說者。若知解識。知</a><a name="0102b16" id="0102b16">已更非無知。得決定智。更不生愚癡猶豫邪</a><a name="0102b17" id="0102b17">見者是明。世俗智與上相違故非明。復有說</a><a name="0102b18" id="0102b18">者。世俗智在無明明分中所以者何。於明無</a><a name="0102b19" id="0102b19">明。俱有三緣義故。如人親友亦親他怨。是人</a><a name="0102b20" id="0102b20">於他。不名親友。不名怨家。彼亦如是。復有說</a><a name="0102b21" id="0102b21">者。不雜無明故是明義。世俗智雜無明故非</a><a name="0102b22" id="0102b22">明。復有說者。世俗智分。能生謗道法。是中應</a><a name="0102b23" id="0102b23">說叛臣喻。復有說者。能治義者是明。如人為</a><a name="0102b24" id="0102b24">鬼所著以咒治之。如是凡夫為煩惱鬼所著。</a><a name="0102b25" id="0102b25">以無漏道治。彼世俗智。不能究竟治故非明。</a><a name="0102b26" id="0102b26">除心因法及非心法。諸餘法攝二界一入一</a><a name="0102b27" id="0102b27">陰。彼是何耶。謂苦法忍相應心。攝二界者意</a><a name="0102b28" id="0102b28">識界。一入者意入。一陰者識陰。除明因法及</a><a name="0102b29" id="0102b29">諸餘法。非明者。攝一界一入一陰。彼是何耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280102a.htm'><img src='up.gif' border=0></a>
<a href='T280102c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>