<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0569b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷110)</font> 智蘊第三中七聖納息第五之一 <font face='Arial'>T27, p0569b</h2></font><hr>
<span class='old'>
</a><a name="0569a28" id="0569a28">亦非喜。謂空不相應喜。乃至廣說。此中空</a><a name="0569a29" id="0569a29">不相應喜者。謂無願無相俱生聚中喜。此非</span><a name="0569b01" id="0569b01">空相應是他聚故。亦非喜相應。自性與自</a><a name="0569b02" id="0569b02">性不相應故。喜不相應空者。謂未至定靜</a><a name="0569b03" id="0569b03">慮中間。後二靜慮前三無色地中空三摩地。</a><a name="0569b04" id="0569b04">此非空相應。自性與自性不相應故。亦非</a><a name="0569b05" id="0569b05">喜相應是他地故。及諸餘心心所法者。謂未</a><a name="0569b06" id="0569b06">至定靜慮中間。後二靜慮前三無色地中。無</a><a name="0569b07" id="0569b07">願無相俱生聚中心心所法。及一切有漏心</a><a name="0569b08" id="0569b08">心所法。此俱不相應是他聚故。色無為心</a><a name="0569b09" id="0569b09">不相應行者。謂一切色無為心不相應行。此</a><a name="0569b10" id="0569b10">俱不相應無所緣故。對正思惟亦爾者。</a><a name="0569b11" id="0569b11">如空三摩地對喜覺支作四句。此對正思</a><a name="0569b12" id="0569b12">惟亦爾。諸法空三摩地相應。彼法定覺支相</a><a name="0569b13" id="0569b13">應耶。答諸法空相應彼法亦定相應。一切</a><a name="0569b14" id="0569b14">空三摩地皆是定覺支攝故。有法定相應非</a><a name="0569b15" id="0569b15">空。謂空所不攝定相應法。此法是何。謂無</a><a name="0569b16" id="0569b16">願無相俱生聚中定覺支相應法。此與定覺</a><a name="0569b17" id="0569b17">支相應非空是他聚故。對正定亦爾者。如</a><a name="0569b18" id="0569b18">空三摩地對定覺支作順前句。此對正定</a><a name="0569b19" id="0569b19">亦爾。如空對後無願無相。對後亦爾者。如</a><a name="0569b20" id="0569b20">空三摩地對後無願無相。對後廣說亦爾。</a><a name="0569b21" id="0569b21">有差別者。如空對喜覺支正思惟無願無</a><a name="0569b22" id="0569b22">相。對喜覺支正見正思惟亦爾</a><a name="0569b23" id="0569b23"><p>諸法未知當知根相應。彼法已知根相應耶。</a><a name="0569b24" id="0569b24">答不爾。設法已知根相應。彼法未知當知根</a><a name="0569b25" id="0569b25">相應耶。答不爾。對具知根亦爾。所以者何。</a><a name="0569b26" id="0569b26">非一心故位各別故。諸法未知當知根相應。</a><a name="0569b27" id="0569b27">彼法念覺支相應耶。答應作四句義不定故。</a><a name="0569b28" id="0569b28">有法未知當知根相應非念。謂未知當知根</a><a name="0569b29" id="0569b29">所攝念。即未知當知根俱生聚中念。此與未<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270569a.htm'><img src='up.gif' border=0></a>
<a href='T270569c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>