<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0652c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷125)</font> 業蘊第四中自業納息第五之一 <font face='Arial'>T27, p0652c</h2></font><hr>
<span class='old'>
</a><a name="0652b28" id="0652b28">斷業。或有生疑。諸預流者應墮惡趣。或復</a><a name="0652b29" id="0652b29">生疑。彼應已斷修所斷業。欲令彼疑得決</span><a name="0652c01" id="0652c01">定故。顯預流者。雖未永斷修所斷業。而</a><a name="0652c02" id="0652c02">彼決定不墮惡趣。故作斯論。若預流者。有</a><a name="0652c03" id="0652c03">不善業能順苦受。異熟未熟彼既成就。應墮</a><a name="0652c04" id="0652c04">惡趣何道障故而不墮耶。答由二部結縛諸</a><a name="0652c05" id="0652c05">有情令墮惡趣。謂見所斷修所斷結。諸預</a><a name="0652c06" id="0652c06">流者。雖未永斷修所斷結而已永斷見所</a><a name="0652c07" id="0652c07">斷結。闕一資糧不墮惡趣。如車具二輪</a><a name="0652c08" id="0652c08">有所運載。鳥有二翼能飛虛空闕一不</a><a name="0652c09" id="0652c09">然。此亦如是。故預流者不墮惡趣。隨本論</a><a name="0652c10" id="0652c10">文所釋如是。然有說者。愚墮惡趣智則不</a><a name="0652c11" id="0652c11">然。一切預流是智者故。凡墮惡趣聖則不</a><a name="0652c12" id="0652c12">然一切預流是聖者故。有惡意樂害意樂者</a><a name="0652c13" id="0652c13">墮惡趣。有善意樂無害意樂者不然一切</a><a name="0652c14" id="0652c14">預流有善意樂無害意樂故。犯戒者墮惡</a><a name="0652c15" id="0652c15">趣。持戒者不然一切預流是持戒者。由彼</a><a name="0652c16" id="0652c16">已得聖所愛戒堅牢船故。復有說者。一切</a><a name="0652c17" id="0652c17">預流於諸惡趣得非擇滅。諸法若得非擇</a><a name="0652c18" id="0652c18">滅者。彼法畢竟不現在前。是故預流不墮</a><a name="0652c19" id="0652c19">惡趣。有餘師說。若有不見惡行過失妙行</a><a name="0652c20" id="0652c20">功德。彼墮惡趣一切預流如實知見善惡</a><a name="0652c21" id="0652c21">得失。由失念故。雖暫起惡業而不墮惡</a><a name="0652c22" id="0652c22">趣。有作是說。薩迦耶見未斷未遍知。造惡</a><a name="0652c23" id="0652c23">業者容墮惡趣。一切預流薩迦耶見已斷</a><a name="0652c24" id="0652c24">已遍知。雖暫起惡業。而不墮惡趣。如世</a><a name="0652c25" id="0652c25">尊說。若有身見已斷已遍知。具五功德。一者</a><a name="0652c26" id="0652c26">障三惡趣。二者遮五無間業。三者解脫種</a><a name="0652c27" id="0652c27">種諸惡見趣。四者無際生死已作分齊。五者</a><a name="0652c28" id="0652c28">臨命終時心神明了。有說。預流智腹淨故。</a><a name="0652c29" id="0652c29">雖有惡業不墮惡趣。如有二人食不應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270652b.htm'><img src='up.gif' border=0></a>
<a href='T270653a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>