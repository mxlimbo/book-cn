<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0444b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷4)</font> 解十門大章 二十二根處第十六 <font face='Arial'>T28, p0444b</h2></font><hr>
<span class='old'>
</a><a name="0444a28" id="0444a28">曰。妙說妙義故。若說妙法者。學法勝非無學。</a><a name="0444a29" id="0444a29">若說人妙無學人勝非學人。或曰。謂此猗樂</span><a name="0444b01" id="0444b01">快受彼學意結所熱。是故猗樂不快受。此無</a><a name="0444b02" id="0444b02">學意結熱滅。是故猗樂快受。或曰。謂此猗樂</a><a name="0444b03" id="0444b03">極廣大受。彼學或結怨家盡或不盡。是故猗</a><a name="0444b04" id="0444b04">樂不極廣大受。如王或降怨家或未降。是故</a><a name="0444b05" id="0444b05">王境界不極廣大受。如是彼學或結怨家盡</a><a name="0444b06" id="0444b06">或不盡。是故猗樂不極廣大受。此無學一切</a><a name="0444b07" id="0444b07">結怨家盡。彼猗樂極廣大受。如王降一切怨</a><a name="0444b08" id="0444b08">家。彼王境界極廣大受。如是此無學一切結</a><a name="0444b09" id="0444b09">怨家盡。是故猗樂極廣大受。或曰。謂現法</a><a name="0444b10" id="0444b10">樂非後樂。彼學現法樂後亦樂。此無學是現</a><a name="0444b11" id="0444b11">法樂非後樂。以是故。無學說現法受樂不說</a><a name="0444b12" id="0444b12">學。問曰。此說及諸根慧解脫俱解脫已觀諦</a><a name="0444b13" id="0444b13">現法受樂。彼三明阿羅漢有耶無耶。若有者</a><a name="0444b14" id="0444b14">此中何以不說。若無者彼契經云何通。彼契</a><a name="0444b15" id="0444b15">經尊者舍利弗至世尊所問。唯世尊。五百比</a><a name="0444b16" id="0444b16">丘中幾比丘三明。幾比丘俱解脫。幾比丘慧</a><a name="0444b17" id="0444b17">解脫。世尊告曰。舍利弗。此五百比丘九十比</a><a name="0444b18" id="0444b18">丘三明。九十比丘俱解脫。餘比丘慧解脫。舍</a><a name="0444b19" id="0444b19">利弗。此眾無枝葉亦無節清淨堅住。問曰。尊</a><a name="0444b20" id="0444b20">者舍利弗知耶不知耶。若知者何以問。若不</a><a name="0444b21" id="0444b21">知者云何稱聲聞波羅蜜。作此論已。說曰。知</a><a name="0444b22" id="0444b22">也問曰。若知者何以故問。答曰。或有知而問。</a><a name="0444b23" id="0444b23">如所說。佛世尊知而問。或曰。為他故而問。雖</a><a name="0444b24" id="0444b24">尊者舍利弗知。彼眾中有不知者。彼不知者</a><a name="0444b25" id="0444b25">彼不成就無畏法。不能問世尊。尊者舍利弗</a><a name="0444b26" id="0444b26">知亦成就無畏法。彼為他故問世尊。或曰。入</a><a name="0444b27" id="0444b27">等性現差降故問。佛為彼五百比丘說法。盡</a><a name="0444b28" id="0444b28">得阿羅漢果不受當來有。彼世尊心歡悅故</a><a name="0444b29" id="0444b29">說等同。誰能第一義。世尊心歡悅。謂斷當來<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280444a.htm'><img src='up.gif' border=0></a>
<a href='T280444c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>