<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0572b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷110)</font> 智蘊第三中七聖納息第五之一 <font face='Arial'>T27, p0572b</h2></font><hr>
<span class='old'>
</a><a name="0572a28" id="0572a28">因。知果法所住因故。名法住智。謂知三界</a><a name="0572a29" id="0572a29">下中上果所住之因名法住智。此智唯知因</span><a name="0572b01" id="0572b01">之別相。非聖行相。故唯世俗智攝。有作是</a><a name="0572b02" id="0572b02">說此通四智。謂法類世俗集智。問若爾。何</a><a name="0572b03" id="0572b03">故說是一世俗智。答實通無漏。此中且說</a><a name="0572b04" id="0572b04">是有漏者。此多分知因別相故。復有說</a><a name="0572b05" id="0572b05">者。前六智是知因智故名為法住。緣彼起</a><a name="0572b06" id="0572b06">智名法住智。此智知道非知集因亦四智</a><a name="0572b07" id="0572b07">攝。謂法類世俗道智。問若爾。何故作如是</a><a name="0572b08" id="0572b08">說。遍知此是無常有為。思所作。從緣生。盡法</a><a name="0572b09" id="0572b09">減法離法滅法。無漏豈得名離法耶。答此</a><a name="0572b10" id="0572b10">中但應作如是說。遍知此是無常有為。乃</a><a name="0572b11" id="0572b11">至滅法。不應說離法。而說離法者。欲顯</a><a name="0572b12" id="0572b12">聖者亦厭無漏不生欣樂故說離法。有餘</a><a name="0572b13" id="0572b13">復說。前知因智是四智性。今知彼智名法</a><a name="0572b14" id="0572b14">住智。故此法住智。知彼世俗智亦名知離</a><a name="0572b15" id="0572b15">法。評曰。應知此中初說為善</a><a name="0572b16" id="0572b16"><p>如世尊說。蘇尸摩當知。先有法住智。後有</a><a name="0572b17" id="0572b17">涅槃智。問此中何者是法住智。何者是涅槃</a><a name="0572b18" id="0572b18">智耶。有作是說。知集智是法住智。知滅智</a><a name="0572b19" id="0572b19">是涅槃智。有餘復說。知苦集智是法住智。</a><a name="0572b20" id="0572b20">知滅道智是涅槃智。或有說者。知苦集道智</a><a name="0572b21" id="0572b21">是法住智。知滅智是涅槃智。問若爾。何故說</a><a name="0572b22" id="0572b22">先有法住智。後有涅槃智耶。答雖有法住</a><a name="0572b23" id="0572b23">智在涅槃智後。而有法住智在涅槃智前。</a><a name="0572b24" id="0572b24">故作是說。復有說者。知流轉智是法住智。</a><a name="0572b25" id="0572b25">知還滅智是涅槃智。復次知緣起智是法</a><a name="0572b26" id="0572b26">住智。知緣起滅智是涅槃智。復次知生死</a><a name="0572b27" id="0572b27">智是法住智。知生死滅智是涅槃智。有餘</a><a name="0572b28" id="0572b28">師說。近分地智是法住智。根本地智是涅槃</a><a name="0572b29" id="0572b29">智。云何知然。經為量故。如契經說。有諸外<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270572a.htm'><img src='up.gif' border=0></a>
<a href='T270572c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>