<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0755c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷76)</font> 辯智品第七之一 <font face='Arial'>T29, p0755c</h2></font><hr>
<span class='old'>
</a><a name="0755b28" id="0755b28">若為餘事吞金石等。或即住彼化事身中。或</a><a name="0755b29" id="0755b29">隨所宜置在別處。餘化飲食隨住所依。修果</span><a name="0755c01" id="0755c01">化心唯無記性。餘通三性。謂善惡等。如天</a><a name="0755c02" id="0755c02">龍等能變化心。彼亦能為自他身化。天眼耳</a><a name="0755c03" id="0755c03">言為目何義。為目慧體。為目色根。若慧不應</a><a name="0755c04" id="0755c04">名天眼耳。若色根者不應名通。此前已說前</a><a name="0755c05" id="0755c05">何所說。謂說根本四靜慮中。有定相應勝無</a><a name="0755c06" id="0755c06">記慧。名為天眼及天耳通。此所引生勝大種</a><a name="0755c07" id="0755c07">果名天眼耳。其體是何。頌曰</a><a name="0755c08" id="0755c08"><p class='lg'>　　天眼耳謂根　　　即定地淨色</a><br><a name="0755c09" id="0755c09">　　恒同分無缺　　　取障細遠等　</p></a><a name="0755c10" id="0755c10"><p>論曰。此體即是天眼耳根。謂緣聲光為加行</a><a name="0755c11" id="0755c11">故。依四靜慮於眼耳邊。引起彼地微妙大種。</a><a name="0755c12" id="0755c12">所造淨色眼耳二根。見色聞聲名天眼耳。如</a><a name="0755c13" id="0755c13">是眼耳何故名天。體即是天。定地攝故。極</a><a name="0755c14" id="0755c14">清淨故。立以天名。由此經言。天眼耳者無有</a><a name="0755c15" id="0755c15">皮肉筋纏血塗。唯妙大種所造淨色。然天眼</a><a name="0755c16" id="0755c16">耳種類有三。一修得天。即如前說。二者生得。</a><a name="0755c17" id="0755c17">謂生天中。三者似天。謂生餘趣由勝業等之</a><a name="0755c18" id="0755c18">所引生。能遠見聞似天眼耳。如藏臣寶菩</a><a name="0755c19" id="0755c19">薩輪王。諸龍鬼神及中有等。修得眼耳過現</a><a name="0755c20" id="0755c20">當生恒是同分。以至現在必與識俱。能見聞</a><a name="0755c21" id="0755c21">故處所必具無翳無缺。如生色界一切有情。</a><a name="0755c22" id="0755c22">能隨所應取彼障隔。極細遠等諸方色聲。故</a><a name="0755c23" id="0755c23">於此中有如是頌</a><a name="0755c24" id="0755c24"><p class='lg'>　　肉眼於諸方　　　被障細遠色</a><br><a name="0755c25" id="0755c25">　　無能見功用　　　天眼見無遺　</p></a><a name="0755c26" id="0755c26"><p>前說化心修餘得異。神境等五各有異耶。亦</a><a name="0755c27" id="0755c27">有。云何。頌曰</a><a name="0755c28" id="0755c28"><p class='lg'>　　神境五修生　　　咒藥業成故</a><br><a name="0755c29" id="0755c29">　　他心修生咒　　　又加占相成<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290755b.htm'><img src='up.gif' border=0></a>
<a href='T290756a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>