<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0117b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷16)</font> 雜揵度愛敬品第四 <font face='Arial'>T28, p0117b</h2></font><hr>
<span class='old'>
</a><a name="0117a28" id="0117a28"><p class='lg'>　　人間空處受苦樂　　　非我非他之所作</a><br><a name="0117a29" id="0117a29">　　若受諸觸皆緣身　　　無有身者誰受苦　</p></span><a name="0117b01" id="0117b01"><p>時諸眾生聞說此偈。緣斯福故。從是命終脫</a><a name="0117b02" id="0117b02">地獄苦。云何知畜生道中亦有法養。答曰如</a><a name="0117b03" id="0117b03">迦賓闍羅鳥等。身行梵行。為他說法者是也。</a><a name="0117b04" id="0117b04">餓鬼中如畢陵迦等是也。人天中者。盡可現</a><a name="0117b05" id="0117b05">見。天中六欲天。及色界諸天。非無色界天。何</a><a name="0117b06" id="0117b06">以知色界諸天亦有耶。答曰如手天子往詣</a><a name="0117b07" id="0117b07">佛所。作如是言。如今世尊。四眾圍繞而說諸</a><a name="0117b08" id="0117b08">法。聞者歡喜奉行。我還至無熱天中。諸天圍</a><a name="0117b09" id="0117b09">繞而為說法。聞者歡喜奉行。亦復如是。以是</a><a name="0117b10" id="0117b10">事故。知色界天中亦有法養。若以饒益心。為</a><a name="0117b11" id="0117b11">他說法。他聞法已。生善巧便。是名為施亦名</a><a name="0117b12" id="0117b12">為養。若以饒益心。為他說法。他聞法已。不生</a><a name="0117b13" id="0117b13">善巧方便者。是名為施不名為養。若以譏刺</a><a name="0117b14" id="0117b14">心。為他說法。他人聞已。以智慧心。生善巧</a><a name="0117b15" id="0117b15">便。是名為養不名為施</a><a name="0117b16" id="0117b16"><p>云何為敬。若敬重敬。乃至廣說。敬體性是慚。</a><a name="0117b17" id="0117b17">如前說</a><a name="0117b18" id="0117b18"><p>云何敬養。問曰。何以復作此論。答曰。先已說</a><a name="0117b19" id="0117b19">敬養體性。未說一人具此二事故而作此論。</a><a name="0117b20" id="0117b20">云何敬養。答曰。猶如有一而敬養佛。問曰。</a><a name="0117b21" id="0117b21">以何敬養佛。答曰。以財敬養佛。不能以法。</a><a name="0117b22" id="0117b22">所以者何。不能生佛未曾有善巧便故。所以</a><a name="0117b23" id="0117b23">者何。以阿羅呵三藐三佛陀不受用他法。法</a><a name="0117b24" id="0117b24">應爾故。問曰。何故此中不說敬養法耶。答曰。</a><a name="0117b25" id="0117b25">作緣義。是養義。彼法離緣故。問曰。若欲施法</a><a name="0117b26" id="0117b26">當施何處。答曰。法有二種。一者名數。二者真</a><a name="0117b27" id="0117b27">實。若欲施名數法者。應施說法人。若書寫經。</a><a name="0117b28" id="0117b28">若欲施真實法者。守護此物。當如敬佛塔。云</a><a name="0117b29" id="0117b29">何施僧法養。答曰。於眾僧中。作三契經偈。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280117a.htm'><img src='up.gif' border=0></a>
<a href='T280117c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>