<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0305b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷41)</font> 使犍度十門品第四之一 <font face='Arial'>T28, p0305b</h2></font><hr>
<span class='old'>
</a><a name="0305a28" id="0305a28">若斷其源。水則不流。如是若不斷苦源。苦流</a><a name="0305a29" id="0305a29">不止。若斷苦源。苦流則止。復次若斷集者。則</span><a name="0305b01" id="0305b01">斷俱因。俱繫得解。得無漏解脫得。斷非想非</a><a name="0305b02" id="0305b02">非想處一切遍因。復次若斷因者果亦斷。因</a><a name="0305b03" id="0305b03">若滅果亦滅。捨因亦捨果。吐因亦吐果。復</a><a name="0305b04" id="0305b04">次為捨重擔。如人身負重擔上嶮難處。為此</a><a name="0305b05" id="0305b05">重擔之所逼切。他人語言。汝若為此重擔所</a><a name="0305b06" id="0305b06">逼切者。應斷其擔索。若擔索斷。擔自當墮。</a><a name="0305b07" id="0305b07">眾生亦爾。身負陰擔。上於生死險難之山。為</a><a name="0305b08" id="0305b08">此陰擔之所逼切。佛作是說。汝等若不欲負</a><a name="0305b09" id="0305b09">陰擔者。應斷於集若斷於集。陰擔則墮。復</a><a name="0305b10" id="0305b10">次為對外道故。外道不欲苦果。而不斷因。猶</a><a name="0305b11" id="0305b11">如愚狗捨人逐塊。外道亦爾。不斷苦因。不欲</a><a name="0305b12" id="0305b12">苦果。佛作是說。汝等若不欲苦果。當斷其</a><a name="0305b13" id="0305b13">因。若斷其因。苦則不生。復次集中已有三界</a><a name="0305b14" id="0305b14">上中下果。佛作是說。汝等若於三界上中下</a><a name="0305b15" id="0305b15">果。不欲求者。應當斷集。若斷集者。則三界上</a><a name="0305b16" id="0305b16">中下果。更不復生。復次以集能生三苦故。三</a><a name="0305b17" id="0305b17">苦者謂欲界色界無色界苦。佛作是說。汝等</a><a name="0305b18" id="0305b18">不欲三苦者。應當斷集。廣說如上。復次以</a><a name="0305b19" id="0305b19">集能生四苦故。四苦者謂四生。佛作是說。汝</a><a name="0305b20" id="0305b20">等若不欲四苦者。廣說如上。復次以集能生</a><a name="0305b21" id="0305b21">五苦故。五苦者謂五趣。佛作是說。汝等若不</a><a name="0305b22" id="0305b22">欲五苦者。廣說如上。以如是等事故。佛經說</a><a name="0305b23" id="0305b23">集應知應斷</a><a name="0305b24" id="0305b24"><p>佛經說苦滅聖諦應知應證。阿毘曇說。云何</a><a name="0305b25" id="0305b25">得作證法。答曰。一切善法。問曰。如阿毘曇</a><a name="0305b26" id="0305b26">說一切善法應證。佛經何故唯說證滅。答曰。</a><a name="0305b27" id="0305b27">此滅是解脫。亦是不繫相。復次此滅無處所。</a><a name="0305b28" id="0305b28">無有所依。復次此滅是因無果。是果無因。復</a><a name="0305b29" id="0305b29">次此滅是因非有因。是所作非有所作。是緣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280305a.htm'><img src='up.gif' border=0></a>
<a href='T280305c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>