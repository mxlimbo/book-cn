<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0448b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷19)</font> 辯差別品第二之一 <font face='Arial'>T29, p0448b</h2></font><hr>
<span class='old'>
</a><a name="0448a28" id="0448a28">性。增上緣性。即能作因。以能作因因義細</a><a name="0448a29" id="0448a29">故。無邊際故。攝一切法。若此於彼。不礙令</span><a name="0448b01" id="0448b01">生。是能作因。增上緣義。對三緣義。此類最</a><a name="0448b02" id="0448b02">多。所作寔繁。故名增上。豈不增上攝法普周。</a><a name="0448b03" id="0448b03">寧復對三。言此增上。非對三體立增上名。何</a><a name="0448b04" id="0448b04">者對三義用而立。諸緣義用。互不相通。諸緣</a><a name="0448b05" id="0448b05">體性。更互相雜。如增上緣義類無量。所作繁</a><a name="0448b06" id="0448b06">廣。餘三不然。故此獨摽。增上緣稱。有餘師</a><a name="0448b07" id="0448b07">說。此增上緣。體類最多。故名增上。豈不諸法</a><a name="0448b08" id="0448b08">皆所緣緣。如何此緣獨名增上。俱有諸法。非</a><a name="0448b09" id="0448b09">所緣緣。是增上緣。故不應難。此不應理。所以</a><a name="0448b10" id="0448b10">者何。立所緣緣非不定故。謂若此法。為彼所</a><a name="0448b11" id="0448b11">緣。設不緣時。亦所緣體。以所緣境性安住</a><a name="0448b12" id="0448b12">故。既一切法。皆所緣緣。不應此緣獨名增上。</a><a name="0448b13" id="0448b13">此定應理。所以者何。如增上緣。彼不爾故。謂</a><a name="0448b14" id="0448b14">若此法為彼增上。無時望彼非增上緣。但彼</a><a name="0448b15" id="0448b15">生時。遍為增上。其所緣緣。則不如是。俱有</a><a name="0448b16" id="0448b16">諸法。非所緣緣。所以者何。總論體雖等別望</a><a name="0448b17" id="0448b17">有少多。故此一緣。獨名增上。此中意說。唯增</a><a name="0448b18" id="0448b18">上緣。體類俱多。非唯據體。以所緣類皆增上</a><a name="0448b19" id="0448b19">緣。非增上類皆所緣緣。類謂於果功能差別。</a><a name="0448b20" id="0448b20">有餘師說。所生廣故。名增上緣。謂一切法。唯</a><a name="0448b21" id="0448b21">除自體。遍能生起一切有為。如一剎那眼識</a><a name="0448b22" id="0448b22">生位。除其自性。用一切。法為增上緣。餘生亦</a><a name="0448b23" id="0448b23">爾。且如現在一念眼識。自相續中。過去諸識。</a><a name="0448b24" id="0448b24">為其種子。未來諸識。不為障礙。令已得生。同</a><a name="0448b25" id="0448b25">時眼根。為所依止。未來過去所有眼識。不</a><a name="0448b26" id="0448b26">障為因。令其已起。他相續法。亦為此因。謂見</a><a name="0448b27" id="0448b27">他身。起自眼識。或欣他色。生自眼根。為展轉</a><a name="0448b28" id="0448b28">緣。生自眼識。故他餘法。亦轉為緣。望自識</a><a name="0448b29" id="0448b29">生。有增上力。諸餘色法。為眼識因。謂為所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290448a.htm'><img src='up.gif' border=0></a>
<a href='T290448c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>