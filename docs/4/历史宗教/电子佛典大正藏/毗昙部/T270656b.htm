<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0656b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷126)</font> 業蘊第四中自業納息第五之一 <font face='Arial'>T27, p0656b</h2></font><hr>
<span class='old'>
</a><a name="0656a28" id="0656a28">住持佛法者。謂營佛像僧房等事。彼審觀</a><a name="0656a29" id="0656a29">察齊我壽住。此所營事得成辦不。設我壽</span><a name="0656b01" id="0656b01">盡為更有餘善巧方便能成辦不。若見無</a><a name="0656b02" id="0656b02">能便留壽行。又彼觀見當有國王大臣長者</a><a name="0656b03" id="0656b03">等欲毀滅佛法。便審觀察齊我壽住當有</a><a name="0656b04" id="0656b04">方便令不毀滅不。設我壽盡為更有餘善</a><a name="0656b05" id="0656b05">巧方便能住持不。若見無能便留壽行</a><a name="0656b06" id="0656b06">為留壽行。以衣缽等施僧別人。依契經說。</a><a name="0656b07" id="0656b07">謂世尊說。若有施主能施他物名施五事。</a><a name="0656b08" id="0656b08">由此還當得五事果。一壽二色三力四樂五</a><a name="0656b09" id="0656b09">辯。彼審觀察為施僧眾。當獲大果為施別</a><a name="0656b10" id="0656b10">人。若見施僧當獲大果便施與僧。若施別</a><a name="0656b11" id="0656b11">人當獲大果便施別人。是故於僧或別人</a><a name="0656b12" id="0656b12">所以衣以缽。或以隨一沙門命緣眾具布</a><a name="0656b13" id="0656b13">施。施已發願即入邊際第四靜慮。從定起已</a><a name="0656b14" id="0656b14">心念口言。諸我能感富異熟業。願此轉招壽</a><a name="0656b15" id="0656b15">異熟果。時彼能招富異熟業則轉能招壽異</a><a name="0656b16" id="0656b16">熟果</a><a name="0656b17" id="0656b17"><p>問理無富異熟果可成壽異熟果。何故乃說</a><a name="0656b18" id="0656b18">富異熟業。則轉能招壽異熟果。答無轉果</a><a name="0656b19" id="0656b19">體。有轉業力。謂由布施邊際定力。轉富</a><a name="0656b20" id="0656b20">異熟業招壽異熟果。雖俱可轉而彼今時</a><a name="0656b21" id="0656b21">不顧富果。祈壽果故。有餘師說。有業先</a><a name="0656b22" id="0656b22">感壽異熟果。然有災障由今布施邊際定</a><a name="0656b23" id="0656b23">力。彼災障滅壽異熟起。雖俱可轉而彼今時</a><a name="0656b24" id="0656b24">不顧富果。祈壽果故。有作是說。有業先</a><a name="0656b25" id="0656b25">招壽異熟果。然不決定由今布施邊際定</a><a name="0656b26" id="0656b26">力。令招壽業決定與果。復有欲令由施定</a><a name="0656b27" id="0656b27">故引取宿世殘壽異熟。謂阿羅漢有餘生中</a><a name="0656b28" id="0656b28">殘壽異熟。由今布施邊際定力引令現前</a><a name="0656b29" id="0656b29">定力不思議令久斷還續<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270656a.htm'><img src='up.gif' border=0></a>
<a href='T270656c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>