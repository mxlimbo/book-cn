<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0053a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷10)</font> 分別世品第三之一 <font face='Arial'>T29, p0053a</h2></font><hr>
<span class='old'>
</a><a name="0052c28" id="0052c28"><p class='lg'>　　從此生六受　　　五屬身餘心　</p></a><a name="0052c29" id="0052c29"><p>論曰。從前六觸生於六受。謂眼觸所生受</span><a name="0053a01" id="0053a01">至意觸所生受。六中前五說為身受。依色</a><a name="0053a02" id="0053a02">根故。意觸所生說為心受。但依心故。受生</a><a name="0053a03" id="0053a03">與觸為後為俱。毘婆沙師說。俱時起觸受</a><a name="0053a04" id="0053a04">展轉俱有因故。云何二法俱時而生能生所</a><a name="0053a05" id="0053a05">生義可成立。如何不立。無功能故。於已生</a><a name="0053a06" id="0053a06">法餘法無能。此與立宗義意無別。如言二</a><a name="0053a07" id="0053a07">法俱時而生能生所生義不成立。於已生法</a><a name="0053a08" id="0053a08">餘法無能。義意同前。重說何用。若爾便有</a><a name="0053a09" id="0053a09">互相生失。許故非失。我宗許二為俱有因。</a><a name="0053a10" id="0053a10">亦互為果。仁雖許爾。而契經中不許此二</a><a name="0053a11" id="0053a11">互為因果。契經但說眼觸為緣生眼觸所生</a><a name="0053a12" id="0053a12">受。曾無經說眼受為緣生眼受所生觸。又</a><a name="0053a13" id="0053a13">此義非理。越能生法故。若法極成能生彼</a><a name="0053a14" id="0053a14">法。此法與彼時別極成。如先種後芽先乳後</a><a name="0053a15" id="0053a15">酪先擊後聲先意後識等。先因後果非不極</a><a name="0053a16" id="0053a16">成。亦有極成同時因果。如眼識等眼色等俱。</a><a name="0053a17" id="0053a17">四大種俱有所造色。此中亦許前根境緣能</a><a name="0053a18" id="0053a18">發後識。前大造聚生後造色。何理能遮。如</a><a name="0053a19" id="0053a19">影與身。豈非俱有。有說。觸後方有受生。</a><a name="0053a20" id="0053a20">根境為先次有識起。此三合故即名為觸。</a><a name="0053a21" id="0053a21">第三剎那緣觸生受。若爾應識非皆有受。</a><a name="0053a22" id="0053a22">諸識亦應非皆是觸。無如是失。因前位觸</a><a name="0053a23" id="0053a23">故。後觸位受生故。諸觸時皆悉有受。所有識</a><a name="0053a24" id="0053a24">體無非是觸。此不應理。何理相違。謂或有</a><a name="0053a25" id="0053a25">時二觸境別。因前受位觸生後觸位受。如</a><a name="0053a26" id="0053a26">何異境受從異境觸生。或應許受此心相</a><a name="0053a27" id="0053a27">應非與此心同緣一境。既爾。若許有成</a><a name="0053a28" id="0053a28">觸識是觸無受。於此位前有識有受而體</a><a name="0053a29" id="0053a29">非觸。緣差故然。斯有何過。若爾便壞十<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290052c.htm'><img src='up.gif' border=0></a>
<a href='T290053b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>