<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0796c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷5)</font> 辯差別品第三之一 <font face='Arial'>T29, p0796c</h2></font><hr>
<span class='old'>
</a><a name="0796b28" id="0796b28">樂在身則為安住。不苦不樂在身在心。行相</a><a name="0796b29" id="0796b29">無差唯安住故。又心苦樂多分別生。在身不</span><a name="0796c01" id="0796c01">然隨境力故。阿羅漢等亦如是生。捨在身心</a><a name="0796c02" id="0796c02">俱無分別。處中行相任運而起。又苦樂受在</a><a name="0796c03" id="0796c03">身在心。於怨於親行相轉異。不苦不樂在身</a><a name="0796c04" id="0796c04">在心。於中庸境行相無異。是故苦樂各分為</a><a name="0796c05" id="0796c05">二。不苦不樂唯立一根。已釋樂等諸受根體。</a><a name="0796c06" id="0796c06">三無漏根今次應釋。不可一一別說其體。應</a><a name="0796c07" id="0796c07">就三道依九總立。意樂喜捨信等五根。此九</a><a name="0796c08" id="0796c08">三道中即是三無漏。謂在見道意等九法。即</a><a name="0796c09" id="0796c09">是未知當知根體。未知當知行相轉故。若在</a><a name="0796c10" id="0796c10">修道意等九法。即是第二已知根體。為欲斷</a><a name="0796c11" id="0796c11">除餘隨眠故。於已知境數復了知。在無學道。</a><a name="0796c12" id="0796c12">意等九法即是第三具知根體。知自己知。故</a><a name="0796c13" id="0796c13">名為知。習知成性故。或能護知故。名為具知。</a><a name="0796c14" id="0796c14">九根相應合成此事。故意等八亦得此名。如</a><a name="0796c15" id="0796c15">是根名雖二十二。而諸根體但有十七。女男</a><a name="0796c16" id="0796c16">二根身根攝故。三無漏根九根攝故。如是已</a><a name="0796c17" id="0796c17">釋根體不同。當辯諸門義類差別此二十二</a><a name="0796c18" id="0796c18">根中幾有漏幾無漏。頌曰</a><a name="0796c19" id="0796c19"><p class='lg'>　　唯無漏後三　　　有色命憂苦</a><br><a name="0796c20" id="0796c20">　　當知唯有漏　　　通二餘九根　</p></a><a name="0796c21" id="0796c21"><p>論曰。次前所說最後三根。體唯無漏。是無垢</a><a name="0796c22" id="0796c22">義。垢之與漏名異體同。七有色根色蘊攝故。</a><a name="0796c23" id="0796c23">名為有色。此有色根命及憂苦一向有漏。九</a><a name="0796c24" id="0796c24">通二者。即前所說三無漏攝。意等九根名為</a><a name="0796c25" id="0796c25">無漏。餘意等九是名有漏。有說信等亦唯無</a><a name="0796c26" id="0796c26">漏。此不應理。如世尊言。我若於此信等五根。</a><a name="0796c27" id="0796c27">未如實知是集沒味過患出離。未能超此天</a><a name="0796c28" id="0796c28">人世間。乃至廣說非無漏法。應作如是次第</a><a name="0796c29" id="0796c29">觀察。又佛未轉正法輪時。先以佛眼遍觀世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290796b.htm'><img src='up.gif' border=0></a>
<a href='T290797a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>