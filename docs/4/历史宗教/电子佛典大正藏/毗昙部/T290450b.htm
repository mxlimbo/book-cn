<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0450b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷20)</font> 辯差別品第二之一 <font face='Arial'>T29, p0450b</h2></font><hr>
<span class='old'>
</a><a name="0450a28" id="0450a28">於正生者。謂未來法。於正生位。生現前故。名</a><a name="0450a29" id="0450a29">正生時。同類遍行異熟三種。法正生位。而作</span><a name="0450b01" id="0450b01">功能。故有說言。等流異熟二果。因力牽引。令</a><a name="0450b02" id="0450b02">生同類遍行。容有無間等流果起。可言彼果。</a><a name="0450b03" id="0450b03">於正生時。因興作用。異熟因果。必隔遠時。其</a><a name="0450b04" id="0450b04">因久滅。果方正起。如何作用。在果生時。非</a><a name="0450b05" id="0450b05">過去時可有作用。此言作用。意顯功能。二</a><a name="0450b06" id="0450b06">相別中。已曾思擇。以因雖滅經無量時而有</a><a name="0450b07" id="0450b07">功能。令自果起。由不共故。自果生時。作用雖</a><a name="0450b08" id="0450b08">無。而於自果。興功能上。立作用名。彼上座</a><a name="0450b09" id="0450b09">言。一剎那頃。難說此是生時滅時。非法由因</a><a name="0450b10" id="0450b10">先生後滅。如杖持罥內蛇穴中繫頸挽出方斷</a><a name="0450b11" id="0450b11">其命。然體本無。由因故有。彼說但是掉舉戲</a><a name="0450b12" id="0450b12">言。引非所宗。鄙俚言故。非對法者許法由因</a><a name="0450b13" id="0450b13">先生後滅同繫蛇喻。但由緣起理趣法然。為</a><a name="0450b14" id="0450b14">曉學徒。說取與用。顯於果起因有功能。故彼</a><a name="0450b15" id="0450b15">所言。唯增掉戲。又彼所言。一剎那頃。難說此</a><a name="0450b16" id="0450b16">是生時滅時。彼恒尋思麤淺異論。尚年已過。</a><a name="0450b17" id="0450b17">居衰耄時。豈能測量。幼恒思擇。一切智者。詮</a><a name="0450b18" id="0450b18">至理言。修成妙慧所遊宗極。雖一剎那而本</a><a name="0450b19" id="0450b19">末起。今時正起。名曰生時。生已無間。正臨謝</a><a name="0450b20" id="0450b20">往。名曰滅時。此何難說。或雖難說非不可說。</a><a name="0450b21" id="0450b21">勤加方便。而可說故。豈由汝等墮於劬勞己</a><a name="0450b22" id="0450b22">不能說。令他亦捨無上菩提亦難可得。豈由</a><a name="0450b23" id="0450b23">難得便捨至求。是故不應以己墮學不了其</a><a name="0450b24" id="0450b24">相便撥言無。又體本無由因有者。何煩說此</a><a name="0450b25" id="0450b25">違自宗言。謂若本無。如何言體。既得言體。何</a><a name="0450b26" id="0450b26">謂本無。依對法宗。應作是說。以未來法亦有</a><a name="0450b27" id="0450b27">亦無。謂作用無體本有故。由諸先起及俱生</a><a name="0450b28" id="0450b28">因。體本所無。今時方有。說未來世無體論宗。</a><a name="0450b29" id="0450b29">未生既無。如何言體。若彼無間必當有故。得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290450a.htm'><img src='up.gif' border=0></a>
<a href='T290450c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>