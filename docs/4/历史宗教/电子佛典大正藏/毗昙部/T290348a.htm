<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0348a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷3)</font> 辯本事品第一之一 <font face='Arial'>T29, p0348a</h2></font><hr>
<span class='old'>
</a><a name="0347c28" id="0347c28">界是施設有情因故。非無漏法。如契經說。六</a><a name="0347c29" id="0347c29">界為緣入母胎故。由此界名隨義而立。謂能</span><a name="0348a01" id="0348a01">持生。故名為界。入母胎緣。貫通六界。唯一</a><a name="0348a02" id="0348a02">識界。獨能續生。彼經六界此九界攝。餘隨所</a><a name="0348a03" id="0348a03">應。當觀攝義。故諸餘界。十八界攝</a><a name="0348a04" id="0348a04"><p class='juan'>
說一切有部順正理論卷第三</p>
</a><a name="0348a05" id="0348a05"></a><a name="0348a06" id="0348a06"></a><a name="0348a07" id="0348a07"><p class='juan'>
阿毘達磨順正理論卷第四</a><a name="0348a08" id="0348a08"></a><a name="0348a09" id="0348a09"><p><span class='byline'>　　　　尊者眾賢造</span><br></a><a name="0348a10" id="0348a10"><p><span class='byline'>　　　　三藏法師玄奘奉　詔譯</span><br></a><a name="0348a11" id="0348a11"><p><b>　　<A NAME="n136"></A>辯本事品第一之四</b></p>
</a><a name="0348a12" id="0348a12"><p>如是已說餘蘊處界皆在此中。蘊處界攝今</a><a name="0348a13" id="0348a13">當顯示。蘊處界三。有見等門義類差別。界中</a><a name="0348a14" id="0348a14">具顯根境識故。諸門義類易可了知。故今且</a><a name="0348a15" id="0348a15">約十八界辯。由斯蘊處義類已成。於前所說</a><a name="0348a16" id="0348a16">十八界中。幾有見幾無見。幾有對幾無對幾</a><a name="0348a17" id="0348a17">善幾不善幾無記。頌曰</a><a name="0348a18" id="0348a18"><p class='lg'>　　一有見謂色　　　十有色有對</a><br><a name="0348a19" id="0348a19">　　此除色聲八　　　無記餘三種　</p></a><a name="0348a20" id="0348a20"><p>論曰。十八界中。一是有見。所謂色界。云何說</a><a name="0348a21" id="0348a21">此名有見耶。由二義故。一者此色定與見俱。</a><a name="0348a22" id="0348a22">故名有見。由色與眼俱時起故。如有伴侶二</a><a name="0348a23" id="0348a23">者此色可有示現。故名有見。可示在此在彼</a><a name="0348a24" id="0348a24">別故。如有所緣。有說。此色於鏡等中有像可</a><a name="0348a25" id="0348a25">現。故名有見。可示如彼此亦爾故。不可說聲</a><a name="0348a26" id="0348a26">有谷響等應成有見。不俱生故。由說此相。餘</a><a name="0348a27" id="0348a27">界無見義准已成。如是已說有見無見唯色</a><a name="0348a28" id="0348a28">蘊攝。十界有對。對是礙義。此有彼礙。故名有</a><a name="0348a29" id="0348a29">對。此復三種。境界所緣障礙別故。境界有對。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290347c.htm'><img src='up.gif' border=0></a>
<a href='T290348b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>