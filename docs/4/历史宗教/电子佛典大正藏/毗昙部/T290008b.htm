<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0008b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷2)</font> 分別界品第一 <font face='Arial'>T29, p0008b</h2></font><hr>
<span class='old'>
</a><a name="0008a28" id="0008a28">分別耶。頌曰</a><a name="0008a29" id="0008a29"><p class='lg'>　　說五無分別　　　由計度隨念</span><br><a name="0008b01" id="0008b01">　　以意地散慧　　　意諸念為體　</p></a><a name="0008b02" id="0008b02"><p>論曰。傳說。分別略有三種。一自性分別。二</a><a name="0008b03" id="0008b03">計度分別。三隨念分別。由五識身雖有自</a><a name="0008b04" id="0008b04">性而無餘二。說無分別。如一足馬名為無</a><a name="0008b05" id="0008b05">足。自性分別體唯是尋。後心所中自當辯釋。</a><a name="0008b06" id="0008b06">餘二分別如其次第。意地散慧諸念為體。散</a><a name="0008b07" id="0008b07">謂非定。意識相應散慧。名為計度分別。若</a><a name="0008b08" id="0008b08">定若散意識相應諸念。名為隨念分別。如是</a><a name="0008b09" id="0008b09">已說有尋伺等。十八界中幾有所緣幾無所</a><a name="0008b10" id="0008b10">緣。幾有執受幾無執受。頌曰</a><a name="0008b11" id="0008b11"><p class='lg'>　　七心法界半　　　有所緣餘無</a><br><a name="0008b12" id="0008b12">　　前八界及聲　　　無執受餘二　</p></a><a name="0008b13" id="0008b13"><p>論曰。六識意界及法界攝諸心所法。名有所</a><a name="0008b14" id="0008b14">緣。能取境故。餘十色界及法界攝不相應法。</a><a name="0008b15" id="0008b15">名無所緣。義准成故。如是已說有所緣等。</a><a name="0008b16" id="0008b16">十八界中九無執受。前七心界及法界全。此</a><a name="0008b17" id="0008b17">八及聲皆無執受。所餘九界各通二門。謂有</a><a name="0008b18" id="0008b18">執受無執受故。眼等五根住現在世名有執</a><a name="0008b19" id="0008b19">受。過去未來名無執受。色香味觸住現在</a><a name="0008b20" id="0008b20">世不離五根名有執受。若住現在非不</a><a name="0008b21" id="0008b21">離根過去未來。名無執受。如在身內除</a><a name="0008b22" id="0008b22">與根合。髮毛爪齒大小便利洟唾血等。及在</a><a name="0008b23" id="0008b23">身外地水等中色香味觸雖在現世而無</a><a name="0008b24" id="0008b24">執受。有執受者。此言何義。心心所法共所執</a><a name="0008b25" id="0008b25">持攝為依處名有執受。損益展轉更相隨</a><a name="0008b26" id="0008b26">故。即諸世間說有覺觸。眾緣所觸覺樂等</a><a name="0008b27" id="0008b27">故。與此相違名無執受。如是已說有執受</a><a name="0008b28" id="0008b28">等。十八界中幾大種性幾所造性。幾可積集</a><a name="0008b29" id="0008b29">幾非積集。頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290008a.htm'><img src='up.gif' border=0></a>
<a href='T290008c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>