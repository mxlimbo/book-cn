<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0058c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷12)</font> 雜蘊第一中智納息第二之一 <font face='Arial'>T27, p0058c</h2></font><hr>
<span class='old'>
</a><a name="0058b28" id="0058b28">便忘失。二者死時死苦所逼故。三者餘語多</a><a name="0058b29" id="0058b29">現行故。四者根鈍依餘智故。五者生非愛</span><a name="0058c01" id="0058c01">趣苦受所逼故。六者五根於境馳散不息</a><a name="0058c02" id="0058c02">多放逸故。七者重煩惱障數現行故。八者不</a><a name="0058c03" id="0058c03">數修定心散亂故。念便忘失</a><a name="0058c04" id="0058c04"><p>問何等智所更念有忘失。聞所成耶。思所成</a><a name="0058c05" id="0058c05">耶。修所成耶。生得等耶。有說。聞思所成及</a><a name="0058c06" id="0058c06">生得等所更念有忘失。非修所成。定力所</a><a name="0058c07" id="0058c07">持無忘失故。有說。修所成所更亦有忘</a><a name="0058c08" id="0058c08">失。身羸弱故。謂有得定身羸弱者。心亦羸弱</a><a name="0058c09" id="0058c09">故。彼所更亦有忘失。問何處有忘念耶。</a><a name="0058c10" id="0058c10">答在欲界。非色無色界。於五趣中皆有忘</a><a name="0058c11" id="0058c11">念。有說地獄無有忘念。以恒忘故。問何等</a><a name="0058c12" id="0058c12">補特伽羅有忘念耶。答異生聖者皆有忘</a><a name="0058c13" id="0058c13">念。聖者中預流一來不還阿羅漢獨覺。皆有</a><a name="0058c14" id="0058c14">忘念。唯除世尊。以佛成就無忘失法故。</a><a name="0058c15" id="0058c15">云何知然。答經為量故。如說。舍利子假使</a><a name="0058c16" id="0058c16">諸苾芻眾。以床座舁我行經百年。欲令</a><a name="0058c17" id="0058c17">如來無上慧辯。有少退失無有是處。故知</a><a name="0058c18" id="0058c18">佛具無忘失法</a><a name="0058c19" id="0058c19"><p>如象跡喻。契經中說。舍利子言。若內意處不</a><a name="0058c20" id="0058c20">壞外法處。現前及能生作意正起。爾時意識</a><a name="0058c21" id="0058c21">生。問意云何壞。答有三種壞。一暫時壞。</a><a name="0058c22" id="0058c22">二盡眾同分壞。三究竟壞。暫時壞者。謂善心</a><a name="0058c23" id="0058c23">無間。不善無記心現前。爾時名為善心暫壞。</a><a name="0058c24" id="0058c24">乃至無記心無間。善不善心現前。爾時名為</a><a name="0058c25" id="0058c25">無記心暫壞。如是欲界心無間。色界不繫</a><a name="0058c26" id="0058c26">心現前。爾時名為欲界心暫壞。乃至不繫</a><a name="0058c27" id="0058c27">心無間三界心現前。爾時名為不繫心暫壞。</a><a name="0058c28" id="0058c28">若入無想滅盡等至。爾時名為一切心暫</a><a name="0058c29" id="0058c29">壞。盡眾同分壞者。謂斷善根者。善心有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270058b.htm'><img src='up.gif' border=0></a>
<a href='T270059a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>