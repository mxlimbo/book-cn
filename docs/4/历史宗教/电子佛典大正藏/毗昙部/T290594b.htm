<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0594b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷44)</font> 辯業品第四之一 <font face='Arial'>T29, p0594b</h2></font><hr>
<span class='old'>
</a><a name="0594a28" id="0594a28">心。唯愛果生不招非愛。已辯施類戒類當</a><a name="0594a29" id="0594a29">辯。頌曰</span><a name="0594b01" id="0594b01"><p class='lg'>　　離犯戒及遮　　　名戒各有二</a><br><a name="0594b02" id="0594b02">　　非犯戒因壞　　　依治滅淨等　</p></a><a name="0594b03" id="0594b03"><p>論曰。言犯戒者。謂諸不善色即從殺生。乃至</a><a name="0594b04" id="0594b04">雜穢語此中性罪立犯戒名遮。謂佛所遮即</a><a name="0594b05" id="0594b05">非時食等。雖非性罪而佛為護正法有情。別</a><a name="0594b06" id="0594b06">意遮止受戒者犯亦名犯戒。簡性罪故但立</a><a name="0594b07" id="0594b07">遮名。離性及遮俱說名戒。此各有二。謂表無</a><a name="0594b08" id="0594b08">表。以身語業為自性故。戒具四德得清淨名。</a><a name="0594b09" id="0594b09">隨有所減不名清淨。言四德者。一者不為犯</a><a name="0594b10" id="0594b10">戒所壞。言犯戒者謂審思犯。二者不為彼因</a><a name="0594b11" id="0594b11">所壞。彼因謂貪等煩惱隨煩惱。三者依治謂</a><a name="0594b12" id="0594b12">依念住等。此能對治犯戒及因故。四者依滅</a><a name="0594b13" id="0594b13">謂依涅槃迴向涅槃非有財故。等言為顯復</a><a name="0594b14" id="0594b14">有異說。有說戒淨由五種因。一根本淨。二眷</a><a name="0594b15" id="0594b15">屬淨。三非尋害。四念攝受。五迴向寂。有餘師</a><a name="0594b16" id="0594b16">說。戒有四種。一怖畏戒。謂怖不活惡名治罰</a><a name="0594b17" id="0594b17">惡趣畏故受護尸羅。二希望戒。謂貪諸有勝</a><a name="0594b18" id="0594b18">位多財恭敬稱譽受持淨戒。三順覺支戒。謂</a><a name="0594b19" id="0594b19">為求解脫及止觀故受持淨戒。四清淨戒。謂</a><a name="0594b20" id="0594b20">無漏戒。彼能永離業惑垢故。已辯戒類修類</a><a name="0594b21" id="0594b21">當辯。頌曰</a><a name="0594b22" id="0594b22"><p class='lg'>　　等引善名修　　　極能熏心故　</p></a><a name="0594b23" id="0594b23"><p>論曰。等引善者謂於定中等持自性。及彼俱</a><a name="0594b24" id="0594b24">有即此名修。極熏心故修是熏義如花熏麻。</a><a name="0594b25" id="0594b25">謂諸定善於心相續。極能熏習令成德類。非</a><a name="0594b26" id="0594b26">不定善故獨名修。前辯施福能招大富。戒修</a><a name="0594b27" id="0594b27">二類所感云何。頌曰</a><a name="0594b28" id="0594b28"><p class='lg'>　　戒修勝如次　　　感生天解脫　</p></a><a name="0594b29" id="0594b29"><p>論曰。戒感生天。修感解脫。勝言為顯就勝為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290594a.htm'><img src='up.gif' border=0></a>
<a href='T290594c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>