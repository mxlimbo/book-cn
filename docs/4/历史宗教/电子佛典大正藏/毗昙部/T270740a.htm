<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0740a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷144)</font> 根蘊第六中根納息第一之一 <font face='Arial'>T27, p0740a</h2></font><hr>
<span class='old'>
</a><a name="0739c28" id="0739c28">滿一求故而學。此道所攝法名學。為斷二</a><a name="0739c29" id="0739c29">求者。謂欲求有求。滿一求者。謂梵行求。若</span><a name="0740a01" id="0740a01">道為斷二求滿一求故。而不學已學故。此</a><a name="0740a02" id="0740a02">道所攝法名無學。與二相違名非學非無學。</a><a name="0740a03" id="0740a03">復次若道為斷煩惱。修諦現觀故而學。此道</a><a name="0740a04" id="0740a04">所攝法名學。若道為斷煩惱。修諦現觀故。</a><a name="0740a05" id="0740a05">而不學已學故。此道所攝法名無學。與二相</a><a name="0740a06" id="0740a06">違名非學非無學。復次若所依中。有煩惱</a><a name="0740a07" id="0740a07">得隨縛。有無漏得隨逐。彼是學若所依中。</a><a name="0740a08" id="0740a08">無煩惱得隨縛。有無漏得隨逐。彼是無學。</a><a name="0740a09" id="0740a09">與二相違名非學非無學。復次若所依中。有</a><a name="0740a10" id="0740a10">愛隨縛。有無漏得。彼是學。若所依中。無愛</a><a name="0740a11" id="0740a11">隨縛。有無漏得。彼是無學。與二相違名非</a><a name="0740a12" id="0740a12">學非無學。復次若法見道修道所攝是學。若</a><a name="0740a13" id="0740a13">法無學道所攝是無學。與二相違是非學非</a><a name="0740a14" id="0740a14">無學。見地修地無學地說亦爾。復次若法未</a><a name="0740a15" id="0740a15">知當知根。已知根所攝是學。若法具知根所</a><a name="0740a16" id="0740a16">攝是無學。與二相違是非學非無學。復次五</a><a name="0740a17" id="0740a17">種補特伽羅相續中。諸無漏法是學。五種補</a><a name="0740a18" id="0740a18">特伽羅者。謂隨信行。隨法行。信勝解。見至。</a><a name="0740a19" id="0740a19">身證。二種補特伽羅相續中。諸無漏法是無</a><a name="0740a20" id="0740a20">學。二種補特伽羅者。謂慧解脫。俱解脫。與</a><a name="0740a21" id="0740a21">二相違是非學非無學。復次七種補特伽羅</a><a name="0740a22" id="0740a22">相續中。諸無漏法是學。七種補特伽羅者。謂</a><a name="0740a23" id="0740a23">四向前三果。一種補特伽羅相續中。諸無漏</a><a name="0740a24" id="0740a24">法是無學。一種補特伽羅者。謂阿羅漢果。與</a><a name="0740a25" id="0740a25">二相違名非學非無學。復次十八種補特伽</a><a name="0740a26" id="0740a26">羅相續中。諸無漏法是學。九種補特伽羅相</a><a name="0740a27" id="0740a27">續中。諸無漏法是無學。與二相違是非學非</a><a name="0740a28" id="0740a28">無學。此二十二根。幾善。幾不善。幾無記。答</a><a name="0740a29" id="0740a29">八善。八無記六應分別。八善者。謂信等五三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270739c.htm'><img src='up.gif' border=0></a>
<a href='T270740b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>