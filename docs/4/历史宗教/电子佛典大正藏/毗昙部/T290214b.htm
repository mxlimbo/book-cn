<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0214b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷8)</font> 釋論中分別世間品第三 <font face='Arial'>T29, p0214b</h2></font><hr>
<span class='old'>
</a><a name="0214a28" id="0214a28">轉此水。於上成金。如熟乳上生膏。偈曰。水</a><a name="0214a29" id="0214a29">厚八洛沙所餘皆是金。釋曰。所餘有幾許。三</span><a name="0214b01" id="0214b01">洛沙二萬由旬。是名金地輪。在水輪上。水輪</a><a name="0214b02" id="0214b02">并金地輪。厚量已說。偈曰。徑量有三千。復</a><a name="0214b03" id="0214b03">有四百半。有十二洛沙。水金輪廣爾。釋曰。此</a><a name="0214b04" id="0214b04">二輪徑量是同。偈曰。若周圍三倍。釋曰。若</a><a name="0214b05" id="0214b05">以邊量數則成三倍。合三十六洛沙一萬三</a><a name="0214b06" id="0214b06">百五十由旬。金地輪在水上。於此地中。偈</a><a name="0214b07" id="0214b07">曰。須彌婁山王。由乾陀羅山。伊沙陀羅山。佉</a><a name="0214b08" id="0214b08">特羅柯山。修騰婆那山。阿輸割那山。毘那</a><a name="0214b09" id="0214b09">多柯山。尼旻陀羅山。釋曰。如此等山依金</a><a name="0214b10" id="0214b10">地輪上住。八大山中央有須彌婁山。所餘山</a><a name="0214b11" id="0214b11">繞須彌婁住。一由乾陀羅。二伊沙陀羅。三佉</a><a name="0214b12" id="0214b12">特羅柯山。四修騰婆那。五阿輸割那。六毘</a><a name="0214b13" id="0214b13">那多柯。七尼旻陀羅。此須彌婁山七山城所</a><a name="0214b14" id="0214b14">圍。最外山城名尼旻陀羅。偈曰。於四大洲</a><a name="0214b15" id="0214b15">外。復有輪圍山。釋曰。於第七山外有四大</a><a name="0214b16" id="0214b16">洲。於四大洲外復有鐵輪圍山。由此山故。世</a><a name="0214b17" id="0214b17">界相圓如輪。於中偈曰。七金此是鐵。釋曰。</a><a name="0214b18" id="0214b18">由乾陀羅等七山皆金所成。此最外圍山唯</a><a name="0214b19" id="0214b19">鐵所成。偈曰。四寶須彌婁。釋曰。約四邊次</a><a name="0214b20" id="0214b20">第。金銀琉璃頗梨柯四寶所成。諸邊隨能成</a><a name="0214b21" id="0214b21">寶。類光明故。於諸方中空色顯現似於本寶。</a><a name="0214b22" id="0214b22">對剡浮洲須彌婁邊。琉璃寶所成由此寶光</a><a name="0214b23" id="0214b23">映故。見空青色似於琉璃。復次云何如此等</a><a name="0214b24" id="0214b24">寶得生。於金地上。復有諸雲雨。水滴如車</a><a name="0214b25" id="0214b25">軸。此水為種種種子胎藏。有種種威德差別。</a><a name="0214b26" id="0214b26">風吹變此水。轉成種種類寶。如此轉變為生</a><a name="0214b27" id="0214b27">別種類事總別。由不先有及不並有。道理能</a><a name="0214b28" id="0214b28">作因緣。不同僧佉外道所立轉變義。僧佉轉</a><a name="0214b29" id="0214b29">變者。此物先已住。轉成別法。若爾有何失。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290214a.htm'><img src='up.gif' border=0></a>
<a href='T290214c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>