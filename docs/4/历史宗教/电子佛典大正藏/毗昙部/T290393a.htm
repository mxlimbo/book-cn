<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0393a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷11)</font> 辯差別品第二之一 <font face='Arial'>T29, p0393a</h2></font><hr>
<span class='old'>
</a><a name="0392c28" id="0392c28">不相違故。於諸心品。皆可現行。於善不善無</a><a name="0392c29" id="0392c29">記心品。隨何品有。即說此增。隨其所應。各增</span><a name="0393a01" id="0393a01">一數。工巧處等諸無記心。似有勇悍。然非稱</a><a name="0393a02" id="0393a02">理而起加行。故無有勤。又非染污故無懈怠。</a><a name="0393a03" id="0393a03">無信不信類此應知。已說欲界心所俱生諸</a><a name="0393a04" id="0393a04">品定量。當說上界。頌曰</a><a name="0393a05" id="0393a05"><p class='lg'>　　初定除不善　　　及惡作睡眠</a><br><a name="0393a06" id="0393a06">　　中定又除尋　　　上兼除伺等　</p></a><a name="0393a07" id="0393a07"><p>論曰。初靜慮中。於前所說諸心所法。除唯不</a><a name="0393a08" id="0393a08">善惡作睡眠。餘皆具有。唯不善者。謂瞋煩惱。</a><a name="0393a09" id="0393a09">及無慚愧。除諂誑憍。所餘忿等。餘皆有者。如</a><a name="0393a10" id="0393a10">欲界說。中間靜慮。除前所除。又更除尋。餘皆</a><a name="0393a11" id="0393a11">具有。第二靜慮以上乃至無色界中。除前所</a><a name="0393a12" id="0393a12">除。又除伺等。等者顯除諂誑。餘皆如前具有。</a><a name="0393a13" id="0393a13">以從欲界乃至梵天。皆有王臣眾生等別。故</a><a name="0393a14" id="0393a14">有諂誑。上地皆無。如是已說三界所繫諸心</a><a name="0393a15" id="0393a15">所法俱生定量。有諸心所。性相似同。難知差</a><a name="0393a16" id="0393a16">別。今隨宗義。辯彼難知心所別相。無慚無</a><a name="0393a17" id="0393a17">愧。愛之與敬。別相云何。頌曰</a><a name="0393a18" id="0393a18"><p class='lg'>　　無慚愧不重　　　於罪不見怖</a><br><a name="0393a19" id="0393a19">　　愛敬謂信慚　　　唯於欲色有　</p></a><a name="0393a20" id="0393a20"><p>論曰。無慚無愧差別相者。於諸功德及有德</a><a name="0393a21" id="0393a21">者。無敬無崇。無所忌難。無所隨屬。說名無</a><a name="0393a22" id="0393a22">慚。諸功德者。謂尸羅等。有德者謂親教等。</a><a name="0393a23" id="0393a23">於此二境。無敬無崇。是無慚相。即是敬崇能</a><a name="0393a24" id="0393a24">障礙法。或緣諸德。說為無敬。緣有德者。說為</a><a name="0393a25" id="0393a25">無崇。無所忌難。無所隨屬。總顯前二。或隨</a><a name="0393a26" id="0393a26">次第。於所造罪。不見怖畏。說名無愧。諸觀行</a><a name="0393a27" id="0393a27">者。所訶厭法。說名為罪。於所訶厭諸罪業中。</a><a name="0393a28" id="0393a28">不見能招此世他世譏毀謫罰非愛難忍異熟</a><a name="0393a29" id="0393a29">果等諸怖畏事。是無愧相。即不忌憚罪業果<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290392c.htm'><img src='up.gif' border=0></a>
<a href='T290393b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>