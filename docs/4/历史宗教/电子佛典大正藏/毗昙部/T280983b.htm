<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1554 入阿毘達磨論 0983b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1554 入阿毘達磨論</font> <font face='Arial'>(卷1)</font> <font face='Arial'>T28, p0983b</h2></font><hr>
<span class='old'>
</a><a name="0983a28" id="0983a28">而妄取為能清淨道。此染污慧名戒禁取。諸</a><a name="0983a29" id="0983a29">婆羅門有多聞者。多執此法以為淨道。而彼</span><a name="0983b01" id="0983b01">不能得畢竟淨。如是二取名為取結。疑結者。</a><a name="0983b02" id="0983b02">謂於四聖諦令心猶豫。如臨岐路見結草人</a><a name="0983b03" id="0983b03">躊躇不決。如是於苦心生猶豫。為是為非乃</a><a name="0983b04" id="0983b04">至廣說。疑即是結故名疑結。嫉結者。謂於他</a><a name="0983b05" id="0983b05">勝事令心不忍。謂於他得恭敬供養財位多</a><a name="0983b06" id="0983b06">聞及餘勝法心生妒忌。是不忍義。嫉即是結</a><a name="0983b07" id="0983b07">故名嫉結慳結者。謂於己法財令心吝惜。謂</a><a name="0983b08" id="0983b08">我所有勿至於他。慳即是結故名慳結。結義</a><a name="0983b09" id="0983b09">是縛義。如世尊說。非眼結色非色結眼。此中</a><a name="0983b10" id="0983b10">欲貪說名為結。如非黑牛結白牛亦非白牛結</a><a name="0983b11" id="0983b11">黑牛。乃至廣說。先所說結亦即是縛。以即結</a><a name="0983b12" id="0983b12">義是縛義故。然契經中復說三縛。一貪縛。謂</a><a name="0983b13" id="0983b13">一切貪如愛結相說。二瞋縛。謂一切瞋如恚</a><a name="0983b14" id="0983b14">結相說。三癡縛。謂一切癡如無明結相說</a><a name="0983b15" id="0983b15"><p>隨眠有七種。一欲貪隨眠。二瞋隨眠。三有貪</a><a name="0983b16" id="0983b16">隨眠。四慢隨眠。五無明隨眠。六見隨眠。七疑</a><a name="0983b17" id="0983b17">隨眠。此七別相結中已說。然應依界行相部</a><a name="0983b18" id="0983b18">別。分別如是七種隨眠。謂貪諸欲故名欲貪。</a><a name="0983b19" id="0983b19">此貪即隨眠故名欲貪隨眠。此唯欲界五部為</a><a name="0983b20" id="0983b20">五。謂見苦所斷。乃至修所斷。瞋隨眠亦唯欲</a><a name="0983b21" id="0983b21">界五部為五。有貪隨眠唯色無色界各五部</a><a name="0983b22" id="0983b22">為十。內門轉故。為遮於靜慮無色解脫想。故</a><a name="0983b23" id="0983b23">說二界貪名有貪。慢隨眠通三界各五部為</a><a name="0983b24" id="0983b24">十五。無明隨眠亦爾。見隨眠通三界各十二</a><a name="0983b25" id="0983b25">為三十六。謂欲界見苦所斷具五見。見集滅</a><a name="0983b26" id="0983b26">所斷唯有邪見及見取二。見道所斷唯有邪</a><a name="0983b27" id="0983b27">見見取戒禁取三。總為十二。上二界亦爾為</a><a name="0983b28" id="0983b28">三十六。疑隨眠通三界各四部為十二。謂見</a><a name="0983b29" id="0983b29">苦集滅道所斷。此中欲貪及瞋隨眠。唯有部<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280983a.htm'><img src='up.gif' border=0></a>
<a href='T280983c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>