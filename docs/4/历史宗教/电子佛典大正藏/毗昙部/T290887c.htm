<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0887c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷23)</font> 辯業品第五之一 <font face='Arial'>T29, p0887c</h2></font><hr>
<span class='old'>
</a><a name="0887b28" id="0887b28">得果。餘惡業道加行中間。若聖道生業道不</a><a name="0887b29" id="0887b29">起。轉得相續。定違彼故。非已見諦者。業道</span><a name="0887c01" id="0887c01">罪所觸。然我所宗無間加行總說有二。一近</a><a name="0887c02" id="0887c02">二遠。近不可轉。遠有轉義。於諸惡行無間罪</a><a name="0887c03" id="0887c03">中。何罪最重。於諸妙行世善業中。何最大果。</a><a name="0887c04" id="0887c04">頌曰</a><a name="0887c05" id="0887c05"><p class='lg'>　　破僧虛誑語　　　於罪中最大</a><br><a name="0887c06" id="0887c06">　　感第一有思　　　世善中大果　</p></a><a name="0887c07" id="0887c07"><p>論曰。為破僧故發虛誑語。諸惡行中此罪最</a><a name="0887c08" id="0887c08">大。如何此罪虛誑語收。由所發言依異想故。</a><a name="0887c09" id="0887c09">謂彼於法有法想。於非法有非法想。於大師</a><a name="0887c10" id="0887c10">有大師想。於己身有非一切智想。然由深</a><a name="0887c11" id="0887c11">固惡阿世耶。隱覆此想。作別異說。設有不</a><a name="0887c12" id="0887c12">以異想破僧。則不能生劫壽重罪。何緣此罪</a><a name="0887c13" id="0887c13">惡行中最。由此毀傷佛法身故。障世生天解</a><a name="0887c14" id="0887c14">脫道故。感第一有異熟果思。於世善中為最</a><a name="0887c15" id="0887c15">大果。能感最極靜異熟故。約異熟果故作是</a><a name="0887c16" id="0887c16">說。如其通就五果說者。是則應說與金剛喻</a><a name="0887c17" id="0887c17">定相應思能得大果。謂此能得異熟果外。諸</a><a name="0887c18" id="0887c18">有為無為四阿羅漢果。雖諸無漏無間慣思。</a><a name="0887c19" id="0887c19">皆除異熟。得餘四果。然此所得最為殊勝。諸</a><a name="0887c20" id="0887c20">結永斷。為此果故。為簡此故。說世善言。為</a><a name="0887c21" id="0887c21">唯無間罪定生地獄。諸無間同類亦定生彼。</a><a name="0887c22" id="0887c22">非定無間生。非無間業故。無間同類其相云</a><a name="0887c23" id="0887c23">何。頌曰</a><a name="0887c24" id="0887c24"><p class='lg'>　　污母無學尼　　　殺住定菩薩</a><br><a name="0887c25" id="0887c25">　　及有學聖者　　　奪僧和合緣</a><br><a name="0887c26" id="0887c26">　　破壞窣堵波　　　是無間同類　</p></a><a name="0887c27" id="0887c27"><p>論曰。言同類者。是相似義。若有於母阿羅</a><a name="0887c28" id="0887c28">漢尼。行非梵行為極污辱。是名害母同類業</a><a name="0887c29" id="0887c29">相。若有殺害住定菩薩。是名害父同類業<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290887b.htm'><img src='up.gif' border=0></a>
<a href='T290888a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>