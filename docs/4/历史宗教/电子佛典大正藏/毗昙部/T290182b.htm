<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0182b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷3)</font> 俱舍釋論中分別根品第二之一 <font face='Arial'>T29, p0182b</h2></font><hr>
<span class='old'>
</a><a name="0182a28" id="0182a28">至云何。滅是法是非至得。偈曰。由至度餘地</a><a name="0182a29" id="0182a29">則捨。釋曰。如非至得聖道名凡夫性。由至得</span><a name="0182b01" id="0182b01">聖道。即捨凡夫性。或由度餘地。所餘諸法非</a><a name="0182b02" id="0182b02">至。應如此思。非至非至若生起。非至至若斷。</a><a name="0182b03" id="0182b03">說捨非至。非至及至。為更有至非至不。此二</a><a name="0182b04" id="0182b04">各各有二。若爾於至非至。有無窮過失。無無</a><a name="0182b05" id="0182b05">窮過失。更互相應。故法若生以自體為第三</a><a name="0182b06" id="0182b06">生。第一本法。第二本法至得。第三至得至</a><a name="0182b07" id="0182b07">得。此中由至得生相續。與本法相應。及與至</a><a name="0182b08" id="0182b08">得至得相應。由至得至得生相續。但與至得</a><a name="0182b09" id="0182b09">相應。若作如此是本法以自體為第三。若善</a><a name="0182b10" id="0182b10">若染污。於第二剎那有三至得生。復有三同</a><a name="0182b11" id="0182b11">隨至得俱生。合成六。於第三剎那第一第二</a><a name="0182b12" id="0182b12">剎那所生諸法。有九大至得。共同隨至得。成</a><a name="0182b13" id="0182b13">十八物。如此後後增長生故。諸至得流。一切</a><a name="0182b14" id="0182b14">過去未來。大惑小惑剎那。一切生得善剎那。</a><a name="0182b15" id="0182b15">共相應及俱生法至得。無始無終輪轉生死</a><a name="0182b16" id="0182b16">眾生中。隨一眾生。剎那剎那起成無邊物。隨</a><a name="0182b17" id="0182b17">一一諸眾生身。相續剎那亦如此。今諸至得。</a><a name="0182b18" id="0182b18">最大集會希有生起。唯有一德。謂不相礙。故</a><a name="0182b19" id="0182b19">得處所。若不爾。於一人虛空亦非其器。何況</a><a name="0182b20" id="0182b20">第二。何法名同分。偈曰。同分眾生等。釋曰。</a><a name="0182b21" id="0182b21">有物名同分。謂眾生等類。於阿毘達磨藏說</a><a name="0182b22" id="0182b22">此。名謂聚同分。此有不異異。不異謂一切眾</a><a name="0182b23" id="0182b23">生與眾生同分。隨一眾生同分。於一切眾生</a><a name="0182b24" id="0182b24">悉有故。異謂是一切眾生同分。由界地道雜</a><a name="0182b25" id="0182b25">生男女優婆塞比丘有學無學等差別。各不</a><a name="0182b26" id="0182b26">相應故。亦有法同分。由陰入界等故。不異如</a><a name="0182b27" id="0182b27">前。若無聚同分。非別有實物。於眾生由種種</a><a name="0182b28" id="0182b28">別類更互不同。此亦眾生。彼亦眾生。如此同</a><a name="0182b29" id="0182b29">智。及同言說。不應得成。陰等同智及同言說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290182a.htm'><img src='up.gif' border=0></a>
<a href='T290182c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>