<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0867b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷172)</font> 定蘊第七中攝納息第三之一 <font face='Arial'>T27, p0867b</h2></font><hr>
<span class='old'>
</a><a name="0867a28" id="0867a28">業。經百千歲不聞水名。豈能得見。況復得</a><a name="0867a29" id="0867a29">觸。或有腹大如山咽如針孔。雖遇飲食</span><a name="0867b01" id="0867b01">而不能受。有說。被驅役故名鬼。恒為諸</a><a name="0867b02" id="0867b02">天處處驅役常馳走故。有說。多希望故名</a><a name="0867b03" id="0867b03">鬼。謂五趣中從他有情希望多者無過此</a><a name="0867b04" id="0867b04">故。由此因緣故名鬼趣。問鬼住何處。答贍</a><a name="0867b05" id="0867b05">部洲下五百踰繕那有琰魔王界。是一切鬼</a><a name="0867b06" id="0867b06">本所住處。從彼流轉亦在餘處。於此洲中</a><a name="0867b07" id="0867b07">有二種鬼。一有威德。二無威德。有威德者。</a><a name="0867b08" id="0867b08">或住花林果林種種樹上好山林中。亦有宮</a><a name="0867b09" id="0867b09">殿在空中者。乃至或住餘清淨處受諸福</a><a name="0867b10" id="0867b10">樂。無威德者。或住廁溷糞壤水竇坑塹之中。</a><a name="0867b11" id="0867b11">乃至或住種種雜穢諸不淨處。薄福貧窮飢</a><a name="0867b12" id="0867b12">渴所苦。東毘提訶。西瞿陀尼。亦有此二。北</a><a name="0867b13" id="0867b13">拘盧洲唯有大威德者。有說。全無。以諸鬼</a><a name="0867b14" id="0867b14">趣慳貪所感。北拘盧洲是無所攝受有情生</a><a name="0867b15" id="0867b15">處故。四大王眾天及三十三天中。雖有大威</a><a name="0867b16" id="0867b16">德鬼。與諸天眾守門防邏導從給使。有說。</a><a name="0867b17" id="0867b17">於此贍部洲西有五百渚兩行而住。於兩</a><a name="0867b18" id="0867b18">行渚中有五百城。二百五十城有威德鬼住。</a><a name="0867b19" id="0867b19">二百五十城無威德鬼住。是故昔有轉輪王</a><a name="0867b20" id="0867b20">名爾彌。告御者摩怛梨曰。吾欲遊觀。汝</a><a name="0867b21" id="0867b21">可引車從是道去。令我見諸有情受善惡</a><a name="0867b22" id="0867b22">果。時摩怛梨即如王教引車從於二渚中</a><a name="0867b23" id="0867b23">過。時王見彼有威德鬼。首冠花鬘身著天</a><a name="0867b24" id="0867b24">衣。食甘美食猶如天子。乘象馬車各各遊</a><a name="0867b25" id="0867b25">戲。見無威德鬼。頭髮蓬亂裸形無衣。顏色</a><a name="0867b26" id="0867b26">枯悴以髮自覆。執持瓦器而行乞丐。見已</a><a name="0867b27" id="0867b27">深信善惡業果。問鬼趣形狀云何。答多分如</a><a name="0867b28" id="0867b28">人。亦有傍者。或面似豬。或似種種餘惡禽</a><a name="0867b29" id="0867b29">獸。如今壁上彩畫所作。問語言云何。答劫初<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270867a.htm'><img src='up.gif' border=0></a>
<a href='T270867c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>