<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0450c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷20)</font> 辯差別品第二之一 <font face='Arial'>T29, p0450c</h2></font><hr>
<span class='old'>
</a><a name="0450b28" id="0450b28">因。體本所無。今時方有。說未來世無體論宗。</a><a name="0450b29" id="0450b29">未生既無。如何言體。若彼無間必當有故。得</span><a name="0450c01" id="0450c01">言體者。有太過失。現在無間必當無故。應言</a><a name="0450c02" id="0450c02">無體。便一切無。又未來無。以當有故。言有體</a><a name="0450c03" id="0450c03">者。現在有體。以曾無故。何不言無。過去亦應</a><a name="0450c04" id="0450c04">得說體有。以曾有故。世便相雜。是故彼說不</a><a name="0450c05" id="0450c05">耐推徵。唯對法宗。理無傾動。已說因緣二時</a><a name="0450c06" id="0450c06">作用。二緣作用。與此相違。等無間緣。於法生</a><a name="0450c07" id="0450c07">位。而興作用。以彼生時前心心所引開避故。</a><a name="0450c08" id="0450c08">若所緣緣。能緣滅位。而興作用。以心心所</a><a name="0450c09" id="0450c09">要現在時方取境故。其增上緣。法生滅位。皆</a><a name="0450c10" id="0450c10">無障住。故彼作用隨無障位。一切無遮。今應</a><a name="0450c11" id="0450c11">思擇。俱有相應。及所緣緣。若法生已。方興作</a><a name="0450c12" id="0450c12">用。何須立此二因一緣。若執因緣要有作用。</a><a name="0450c13" id="0450c13">方許立為因緣性者。則未來世。應無因緣。然</a><a name="0450c14" id="0450c14">宗所許。不應為難。若爾云何說有作用。若離</a><a name="0450c15" id="0450c15">如是二因一緣。正滅位中。所引諸法。應無作</a><a name="0450c16" id="0450c16">用。取境功能。若作用無亦名緣者。諸阿羅漢</a><a name="0450c17" id="0450c17">最後心等。亦應可立等無間緣。此責非理。前</a><a name="0450c18" id="0450c18">已辯故。說所緣緣非要由有作用方立。何相</a><a name="0450c19" id="0450c19">關涉。而將例彼等無間緣。彼緣要由開避牽</a><a name="0450c20" id="0450c20">引。故唯現在正可安立。於未來世。定無彼緣。</a><a name="0450c21" id="0450c21">於現在時。曾有作用。故雖過去。亦可安立。其</a><a name="0450c22" id="0450c22">所緣緣。非唯現在。但有體性。皆可成緣。不</a><a name="0450c23" id="0450c23">必要由作用而立。唯於少分。少分成緣。得作</a><a name="0450c24" id="0450c24">用名。非於一切。云何知有體方得成緣。所緣</a><a name="0450c25" id="0450c25">體若無。覺不生故。有餘師說。立因立緣。亦</a><a name="0450c26" id="0450c26">有別義。非要能起。雖無生用。而亦成因。如自</a><a name="0450c27" id="0450c27">相續。見定因果。於他相續。理亦非無。如契</a><a name="0450c28" id="0450c28">經說。二因二緣。生於正見。此亦應爾。能生</a><a name="0450c29" id="0450c29">不生俱成因性。俱有諸法。和合能牽異聚一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290450b.htm'><img src='up.gif' border=0></a>
<a href='T290451a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>