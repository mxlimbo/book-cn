<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0753b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷76)</font> 辯智品第七之一 <font face='Arial'>T29, p0753b</h2></font><hr>
<span class='old'>
</a><a name="0753a28" id="0753a28">無色地無如是能。若爾中間及五近分。亦容</a><a name="0753a29" id="0753a29">緣色應有五通。不爾由前所說因故。謂攝支</span><a name="0753b01" id="0753b01">定是五通依。若不攝支等持劣故。又彼止觀</a><a name="0753b02" id="0753b02">隨一減故。若爾何緣有漏盡通。樂苦遲速地</a><a name="0753b03" id="0753b03">皆能盡漏。故五是別修殊勝功德。要殊勝地</a><a name="0753b04" id="0753b04">方能發起。若宿住通不依無色。應不能憶無</a><a name="0753b05" id="0753b05">色界事。契經何故說佛世尊無上法中。言佛</a><a name="0753b06" id="0753b06">能憶過去有色無色等事。此是決定比智所</a><a name="0753b07" id="0753b07">知。非宿住通。故無有失。謂諸外道。若見有情</a><a name="0753b08" id="0753b08">欲色命終不知生處。執有情類死已斷滅。見</a><a name="0753b09" id="0753b09">生欲色不知所從。便執有情本無而有。聲聞</a><a name="0753b10" id="0753b10">獨覺見彼命終。二萬劫中不見所在。便謂彼</a><a name="0753b11" id="0753b11">歿生於空處。而彼或生上不盡壽命終。如是</a><a name="0753b12" id="0753b12">乃至八萬劫中不見所在。便謂彼歿生於非想</a><a name="0753b13" id="0753b13">非非想處。而或生下地經二三生等。見生欲</a><a name="0753b14" id="0753b14">色時謂所從亦爾。世尊觀彼死時生時。如實</a><a name="0753b15" id="0753b15">比知所生從處。有盡壽量。有中殀者。雖亦</a><a name="0753b16" id="0753b16">比知非不決定。故與餘聖比知有別。修神境</a><a name="0753b17" id="0753b17">等前三通時。思輕光聲以為加行。成已自在</a><a name="0753b18" id="0753b18">隨所欲為。諸有欲修他心通者。先審觀己身</a><a name="0753b19" id="0753b19">心二相。前後變異展轉相隨。後復審觀他身</a><a name="0753b20" id="0753b20">心相。由此加行漸次得成。成已不觀自心諸</a><a name="0753b21" id="0753b21">色。於他心等能如實知。諸有欲修宿住通者。</a><a name="0753b22" id="0753b22">先自審察次前滅心。漸復逆觀此生分位。前</a><a name="0753b23" id="0753b23">前差別至結生心。乃至能憶知中有前一念。</a><a name="0753b24" id="0753b24">名自宿住加行已成。為憶念他加行亦爾。此</a><a name="0753b25" id="0753b25">通初起唯次第知。串習成時亦能超憶諸所</a><a name="0753b26" id="0753b26">憶事。要曾領受憶淨居者。昔曾聞故從無色</a><a name="0753b27" id="0753b27">歿來生此者。依他相續初起此通。所餘亦依</a><a name="0753b28" id="0753b28">自相續起。如是五通境唯自下。且如神境隨</a><a name="0753b29" id="0753b29">依何地。於自下地行化自在。於上不然。勢力<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290753a.htm'><img src='up.gif' border=0></a>
<a href='T290753c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>