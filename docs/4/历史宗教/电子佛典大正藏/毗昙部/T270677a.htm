<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0677a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷130)</font> 大種蘊第五中大造納息第一之一 <font face='Arial'>T27, p0677a</h2></font><hr>
<span class='old'>
</a><a name="0676c28" id="0676c28">如服苦藥此亦名食。由此二種隨於一</a><a name="0676c29" id="0676c29">時作食事故。皆得名食。故說長益名為</span><a name="0677a01" id="0677a01">食相。有說彼類食已初雖不安。後變吐時</a><a name="0677a02" id="0677a02">還能為益。故先所說食自相成。經說苾芻如</a><a name="0677a03" id="0677a03">是四食。能令部多有情安住。及能攝益求</a><a name="0677a04" id="0677a04">有有情。問此經所說部多求有二種有情云</a><a name="0677a05" id="0677a05">何差別。答住本有名部多。住中有名求</a><a name="0677a06" id="0677a06">有。於六處門求當有故。有說聖名部多。</a><a name="0677a07" id="0677a07">異生名求有。彼類多求當來有故。有說。無</a><a name="0677a08" id="0677a08">學名部多。學名求有。彼容希求當來有故。</a><a name="0677a09" id="0677a09">問部多有情亦可攝益。求有有情亦可安住。</a><a name="0677a10" id="0677a10">如何但說能令部多有情安住。及能攝益求</a><a name="0677a11" id="0677a11">有有情。答此契經文俱應作二種說。而不</a><a name="0677a12" id="0677a12">說者當知此義有餘。有說。此中欲以種種</a><a name="0677a13" id="0677a13">文種種說莊嚴於義令易解故。有說。此中</a><a name="0677a14" id="0677a14">欲現二門二略。乃至廣說。有說。本有安住</a><a name="0677a15" id="0677a15">最經多時。聖與無學求暫安住。於此義顯</a><a name="0677a16" id="0677a16">說安住言。餘不如是不說安住</a><a name="0677a17" id="0677a17"><p>經說苾芻如是四食。是眾病本。是癰瘡本。是</a><a name="0677a18" id="0677a18">毒箭本。是老死因。是老死緣。問食亦能為安</a><a name="0677a19" id="0677a19">樂根本。如世尊說。道依資糧涅槃依道。由</a><a name="0677a20" id="0677a20">道樂故得樂涅槃。道之資糧食為上首。何</a><a name="0677a21" id="0677a21">故說是病等本耶。答為止有情食段欲故。</a><a name="0677a22" id="0677a22">彼由貪食起諸惡行招感劇苦。是故世尊</a><a name="0677a23" id="0677a23">作如是說。設諸段食唯現樂因。智者尚應</a><a name="0677a24" id="0677a24">不生耽嗜。以起惡業招當苦故。況為現</a><a name="0677a25" id="0677a25">身眾病本等。是故智者不應染著。佛為此</a><a name="0677a26" id="0677a26">故說是契經</a><a name="0677a27" id="0677a27"><p>經說苾芻應觀段食如曠野子肉。應觀觸</a><a name="0677a28" id="0677a28">食如新剝皮牛。應觀思食如火坑炎炭。應</a><a name="0677a29" id="0677a29">觀識食如三百利鉾。問云何苾芻應觀段<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270676c.htm'><img src='up.gif' border=0></a>
<a href='T270677b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>