<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0855c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷17)</font> 辯緣起品第四之一 <font face='Arial'>T29, p0855c</h2></font><hr>
<span class='old'>
</a><a name="0855b28" id="0855b28">實謂極成色等自相。於和集位。現量所得。假</a><a name="0855b29" id="0855b29">由分析比量所知。謂聚色中以慧漸析。至最</span><a name="0855c01" id="0855c01">極位。然後於中辯色聲等極微差別。此析所</a><a name="0855c02" id="0855c02">至名假極微。令慧尋思極生喜故。此微即極。</a><a name="0855c03" id="0855c03">故名極微。極謂色中析至究竟。微謂唯是慧</a><a name="0855c04" id="0855c04">眼所行。故極微言顯微極義。以何為證知有</a><a name="0855c05" id="0855c05">極微。以阿笈摩及理為證。阿笈摩者。謂契經</a><a name="0855c06" id="0855c06">說。諸所有色或細或麤。細者謂極微。更不可</a><a name="0855c07" id="0855c07">析故。餘有對色說名為麤。又伽他言</a><a name="0855c08" id="0855c08"><p class='lg'>　　黑白等諸色　　　皆有細有麤</a><br><a name="0855c09" id="0855c09">　　細者謂最微　　　麤者謂對色　</p></a><a name="0855c10" id="0855c10"><p>由此誠證定有極微。又毘奈耶作如是說。七</a><a name="0855c11" id="0855c11">極微集名一微等。如是名教。其理者何。謂如</a><a name="0855c12" id="0855c12">積集有情身色。至色究竟有量最麤。准此亦</a><a name="0855c13" id="0855c13">應分析諸色。有究竟處名一極微。云何知爾。</a><a name="0855c14" id="0855c14">以何析法分析至窮。猶有餘故。謂世現見。</a><a name="0855c15" id="0855c15">以餘聚色析餘聚色。有細聚生析析至窮。猶</a><a name="0855c16" id="0855c16">有餘分。可為眼見更不可析。如是聚色不能</a><a name="0855c17" id="0855c17">析處。亦如麤聚有可析理。謂彼可以覺慧分</a><a name="0855c18" id="0855c18">析。如以聚色析聚至窮。慧析至窮應有餘在。</a><a name="0855c19" id="0855c19">可為慧見更不可析。此餘在者即是極微。是</a><a name="0855c20" id="0855c20">故極微其體定有。此若無者聚色應無。聚色</a><a name="0855c21" id="0855c21">必由此所成故。如是已說踰繕那等。應辯年</a><a name="0855c22" id="0855c22">等。其量云何。頌曰</a><a name="0855c23" id="0855c23"><p class='lg'>　　百二十剎那　　　為怛剎那量</a><br><a name="0855c24" id="0855c24">　　臘縛此六十　　　此三十須臾</a><br><a name="0855c25" id="0855c25">　　此三十晝夜　　　三十晝夜月</a><br><a name="0855c26" id="0855c26">　　十二月為年　　　於中半減夜　</p></a><a name="0855c27" id="0855c27"><p>論曰。剎那百二十為一怛剎那。六十怛剎</a><a name="0855c28" id="0855c28">那為一臘縛。三十臘縛為一牟呼栗多。三十</a><a name="0855c29" id="0855c29">牟呼栗多為一晝夜。此晝夜有時增有時減<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290855b.htm'><img src='up.gif' border=0></a>
<a href='T290856a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>