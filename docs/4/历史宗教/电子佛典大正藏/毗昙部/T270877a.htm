<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0877a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷174)</font> 定蘊第七中不還納息第四之一 <font face='Arial'>T27, p0877a</h2></font><hr>
<span class='old'>
</a><a name="0876c28" id="0876c28">色界歿者。又無因緣從彼趣上不名上流。</a><a name="0876c29" id="0876c29">由此過失故彼中有不般涅槃。問若欲界歿</span><a name="0877a01" id="0877a01">起色界中有由厭逆故得涅槃者。何不即</a><a name="0877a02" id="0877a02">於欲界本有得涅槃耶。增厭逆故。答彼住</a><a name="0877a03" id="0877a03">本有得不還果已起阿羅漢果。加行圓滿</a><a name="0877a04" id="0877a04">於未起聖道頃即便命終故。由前勢力能</a><a name="0877a05" id="0877a05">於中有進斷餘結而般涅槃。問彼加行圓</a><a name="0877a06" id="0877a06">滿何故不起聖道而便命終。答彼或壽盡故</a><a name="0877a07" id="0877a07">或業盡故或福盡故或他所害故或為饒益</a><a name="0877a08" id="0877a08">他故。或非意遇惡緣故。不及起聖道而</a><a name="0877a09" id="0877a09">便命終。有說。彼得不還果。已修後加行將</a><a name="0877a10" id="0877a10">圓滿時便遭長病。或闕資具。或遇命等諸</a><a name="0877a11" id="0877a11">難因緣未能盡漏從彼展轉遂至命終。既</a><a name="0877a12" id="0877a12">得色界中有新蘊諸根大種增上力故。速</a><a name="0877a13" id="0877a13">能引起聖道現前進斷餘結而般涅槃。問</a><a name="0877a14" id="0877a14">若欲界歿生無色界亦有生般涅槃等不。</a><a name="0877a15" id="0877a15">答有。以欲界歿生上二界更不再生般涅</a><a name="0877a16" id="0877a16">槃者。隨在何處即彼生中皆可建立生等</a><a name="0877a17" id="0877a17">三種二生。以上隨在何處皆可建立為上</a><a name="0877a18" id="0877a18">流故。問樂慧上流不至色究竟。樂定上流</a><a name="0877a19" id="0877a19">不至有頂。於下諸處般涅槃者亦得名為</a><a name="0877a20" id="0877a20">樂慧樂定二上流不。答彼亦隨類得二種</a><a name="0877a21" id="0877a21">名。然說樂慧至色究竟。樂定至有頂者依</a><a name="0877a22" id="0877a22">極處說。過此更無行處故。如預流者或名</a><a name="0877a23" id="0877a23">極七返有。而於中間般涅槃者亦得此名</a><a name="0877a24" id="0877a24">彼亦如是問何故聖者於上二界一一生處</a><a name="0877a25" id="0877a25">但受一生於欲界中不如是耶。答欲界是</a><a name="0877a26" id="0877a26">不定界是雜亂地諸煩惱業相陵相雜無分</a><a name="0877a27" id="0877a27">齊法式故。令聖者從下生上上復生下。或</a><a name="0877a28" id="0877a28">於一處而受多生。色無色界是定界非雜</a><a name="0877a29" id="0877a29">亂地。諸煩惱業不相陵雜有分齊法式故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270876c.htm'><img src='up.gif' border=0></a>
<a href='T270877b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>