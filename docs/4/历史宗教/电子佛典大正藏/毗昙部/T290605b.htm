<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0605b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷46)</font> 辯隨眠品第五之一 <font face='Arial'>T29, p0605b</h2></font><hr>
<span class='old'>
</a><a name="0605a28" id="0605a28"><p>論曰。於忍所害諸隨眠中。有頂地攝唯見所</a><a name="0605a29" id="0605a29">斷。唯類智忍方能斷故。餘八地攝通見修斷。</span><a name="0605b01" id="0605b01">謂聖者斷唯見非修。法類智忍如應斷故。若</a><a name="0605b02" id="0605b02">異生斷唯修非見。數習世俗智所斷故。智所</a><a name="0605b03" id="0605b03">害諸隨眠。一切地攝唯修所斷。以諸聖者及</a><a name="0605b04" id="0605b04">諸異生。如其所應皆由數習無漏世俗智所</a><a name="0605b05" id="0605b05">斷故。頌言餘通見修斷者。此言不說義准可</a><a name="0605b06" id="0605b06">知。云何可知。由前後故。謂前別說忍所害</a><a name="0605b07" id="0605b07">隨眠有頂唯見斷。後復總說智所害唯修。餘</a><a name="0605b08" id="0605b08">通准知故。令義顯故正說無失。有餘師說。</a><a name="0605b09" id="0605b09">外道諸仙不能伏斷見所斷惑。如大分別諸</a><a name="0605b10" id="0605b10">業契經。說離欲貪諸外道類。有緣欲界邪見</a><a name="0605b11" id="0605b11">現行。及梵網經亦說彼類。有緣欲界諸見現</a><a name="0605b12" id="0605b12">行。謂於前際分別論者有執全常。有執一分。</a><a name="0605b13" id="0605b13">有執諸法無因生等。非色界惑緣欲界生。於</a><a name="0605b14" id="0605b14">欲界境已離貪故。定是欲界諸見未斷。此說</a><a name="0605b15" id="0605b15">不然。見修所斷皆能連續欲界生故。雖斷一</a><a name="0605b16" id="0605b16">分餘分亦應續自界生如預流等。然諸外道</a><a name="0605b17" id="0605b17">亦有乃至生有頂天。彼有欲界煩惱現行必</a><a name="0605b18" id="0605b18">不應理。又有何理彼諸外仙。由斷修惑名離</a><a name="0605b19" id="0605b19">欲者。非由不斷見所斷惑亦說名為不離欲</a><a name="0605b20" id="0605b20">者。又先因釋能安隱經。已顯如斯所說理趣。</a><a name="0605b21" id="0605b21">故彼所引二種契經。與理相違成不了義。毘</a><a name="0605b22" id="0605b22">婆沙者釋彼經言。彼起見時從離欲暫退。猶</a><a name="0605b23" id="0605b23">如天授暫退已還得。若唯二十八定見所斷。</a><a name="0605b24" id="0605b24">何緣處處經說八十八耶。彼文遍依次第者</a><a name="0605b25" id="0605b25">說。此據盡理故不相違。又彼意明聖道用勝。</a><a name="0605b26" id="0605b26">又設先離下八地貪。要由見道起無漏得。得</a><a name="0605b27" id="0605b27">彼擇滅故說無過。見修所斷異相云何。若由</a><a name="0605b28" id="0605b28">唯見慧所斷惑名見所斷。若由見智慧所斷</a><a name="0605b29" id="0605b29">惑名修所斷。如是若由一品頓斷。若由九品<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290605a.htm'><img src='up.gif' border=0></a>
<a href='T290605c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>