<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0463b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷90)</font> 結蘊第二中十門納息第四之一 <font face='Arial'>T27, p0463b</h2></font><hr>
<span class='old'>
</a><a name="0463a28" id="0463a28">四根相應。苦根唯與五識相應。五識中無</a><a name="0463a29" id="0463a29">緣眼根等諸隨眠故彼定不與苦根相應。</span><a name="0463b01" id="0463b01">女根所增隨眠三根相應除樂苦根者。女根</a><a name="0463b02" id="0463b02">所增隨眠唯在欲界。欲界樂苦俱在五識</a><a name="0463b03" id="0463b03">故。彼不與樂苦相應。意根所增隨眠五根</a><a name="0463b04" id="0463b04">相應者。意根通與五受相應故相應縛五根</a><a name="0463b05" id="0463b05">相應。若所緣縛有四除苦。三重三摩地所增</a><a name="0463b06" id="0463b06">隨眠。四根相應除苦根者。苦根唯緣色等</a><a name="0463b07" id="0463b07">五境非定等故。三三摩地唯無漏故。不增</a><a name="0463b08" id="0463b08">隨眠非此所說餘文易了不復分別。恐諸</a><a name="0463b09" id="0463b09">智者生厭惓故</a><a name="0463b10" id="0463b10"><p>眼根乃至無色界修所斷無明隨眠。誰成就。</a><a name="0463b11" id="0463b11">誰不成就。問何故作此論。答為止他宗顯</a><a name="0463b12" id="0463b12">正理故。謂或有執。無實成就不成就性唯</a><a name="0463b13" id="0463b13">假建立。欲顯成就不成就性是實有物。若</a><a name="0463b14" id="0463b14">不爾者。便違契經。如契經說。應知如是補</a><a name="0463b15" id="0463b15">特伽羅成就善法及不善法。又契經說。我成</a><a name="0463b16" id="0463b16">就十力四無所畏等。若無成就不成就性。異</a><a name="0463b17" id="0463b17">生聖者有學無學斷善根者不斷善者。決定</a><a name="0463b18" id="0463b18">建立皆不得成。決定因緣不可得故。然成</a><a name="0463b19" id="0463b19">就者不成就者是世俗有。若成就性不成就</a><a name="0463b20" id="0463b20">性是勝義有。如死生者是世俗有。諸死生法</a><a name="0463b21" id="0463b21">是勝義有。入出定者是世俗有。所入出定是</a><a name="0463b22" id="0463b22">勝義有。作者受者是世俗有。業異熟果是勝</a><a name="0463b23" id="0463b23">義有。如是成就不成就性是勝義有。施設成</a><a name="0463b24" id="0463b24">就不成就者是世俗有。謂若身中有成就性</a><a name="0463b25" id="0463b25">名成就者。若彼身中有不成就性名不成</a><a name="0463b26" id="0463b26">就者。如樹等是假色等。四塵是實。如是補</a><a name="0463b27" id="0463b27">特伽羅是假。色等五蘊是實。於此假者身相</a><a name="0463b28" id="0463b28">續中。依得非得說有成就不成就法。由此</a><a name="0463b29" id="0463b29">因緣故作斯論<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270463a.htm'><img src='up.gif' border=0></a>
<a href='T270463c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>