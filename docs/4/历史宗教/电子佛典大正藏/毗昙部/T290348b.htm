<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0348b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷4)</font> 辯本事品第一之一 <font face='Arial'>T29, p0348b</h2></font><hr>
<span class='old'>
</a><a name="0348a28" id="0348a28">蘊攝。十界有對。對是礙義。此有彼礙。故名有</a><a name="0348a29" id="0348a29">對。此復三種。境界所緣障礙別故。境界有對。</span><a name="0348b01" id="0348b01">謂眼等根。心及心所。諸有境法與色等境。和</a><a name="0348b02" id="0348b02">會被礙。得有對名。故施設論。作如是言。有眼</a><a name="0348b03" id="0348b03">於水有礙非陸。乃至廣說。彼論意言。有眼水</a><a name="0348b04" id="0348b04">中與境和會。而被拘礙。非於陸境。所緣有對。</a><a name="0348b05" id="0348b05">謂心心所。於自所緣。和會被礙。得有對名。境</a><a name="0348b06" id="0348b06">界所緣。復有何別。若於彼法。此有功能。即說</a><a name="0348b07" id="0348b07">彼為此法境界。如人於彼有勝功能。便說彼</a><a name="0348b08" id="0348b08">為我之境界。心心所法執彼而起。彼於心等</a><a name="0348b09" id="0348b09">名為所緣。若法所緣有對定是境界有對。心</a><a name="0348b10" id="0348b10">心所法。境界若無。取境功能定不轉故。有雖</a><a name="0348b11" id="0348b11">境界有對而非所緣有對。謂五色根非相應</a><a name="0348b12" id="0348b12">法。無所緣故。云何眼等。於自境界所緣轉時。</a><a name="0348b13" id="0348b13">說名有礙。越彼於餘此不轉故。或復礙者是</a><a name="0348b14" id="0348b14">和會義。謂眼等法。於自境界及自所緣。和會</a><a name="0348b15" id="0348b15">轉故。有說。若法唯於彼轉。不能越彼。故名</a><a name="0348b16" id="0348b16">有礙。障礙有對謂可集色。自於他處被礙不</a><a name="0348b17" id="0348b17">生。如手石等。更相障礙。今於如是三有對中。</a><a name="0348b18" id="0348b18">唯辯障礙。故但言十。更相障礙。對義勝故。若</a><a name="0348b19" id="0348b19">法境界有對亦障礙有對耶。應作四句。謂七</a><a name="0348b20" id="0348b20">心界相應法界。是第一句。色等五境。是第二</a><a name="0348b21" id="0348b21">句。眼等五根。是第三句。法界一分非相應法。</a><a name="0348b22" id="0348b22">是第四句。說十有色名為有對。義准說餘名</a><a name="0348b23" id="0348b23">為無對。言有色者。謂除無表。餘色蘊攝。變礙</a><a name="0348b24" id="0348b24">名色。有變礙義。故名有色。有說。色者。謂能示</a><a name="0348b25" id="0348b25">現在此彼言。此有彼言。故名有色。有說。諸色</a><a name="0348b26" id="0348b26">有自體故。名為有色。稱說易故。唯於色體說</a><a name="0348b27" id="0348b27">有色言。如是已說有對無對。於此所說十有</a><a name="0348b28" id="0348b28">對中。除色及聲。餘八無記。言無記者。謂不可</a><a name="0348b29" id="0348b29">記說為善不善故。應讚毀法。可記說在黑白<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290348a.htm'><img src='up.gif' border=0></a>
<a href='T290348c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>