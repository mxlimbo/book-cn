<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0663c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷127)</font> 大種蘊第五中大造納息第一之一 <font face='Arial'>T27, p0663c</h2></font><hr>
<span class='old'>
</a><a name="0663b28" id="0663b28">界亦復如是。答此說大種隨一增時能為擾</a><a name="0663b29" id="0663b29">亂。非謂四種有時相離</span><a name="0663c01" id="0663c01"><p>問此四大種品類有幾。答品類有四。謂異熟</a><a name="0663c02" id="0663c02">生長養。等流。變化。有餘師說。品類有三。謂</a><a name="0663c03" id="0663c03">異熟生。長養。等流。其變化者長養所攝。復有</a><a name="0663c04" id="0663c04">說者。品類有二。謂異熟生。及長養。變化大</a><a name="0663c05" id="0663c05">種入長養中。等流攝入異熟長養。評曰。於</a><a name="0663c06" id="0663c06">前三說中說為善。有四大種非二攝故</a><a name="0663c07" id="0663c07"><p>問一四大種為但造一造色極微。為能造</a><a name="0663c08" id="0663c08">多。若但造一。如何不成因四果一。因多果</a><a name="0663c09" id="0663c09">少理不應然。若能造多。則一四大種所造</a><a name="0663c10" id="0663c10">色有多極微。云何展轉非俱有因。對法者</a><a name="0663c11" id="0663c11">說。有對造色展轉相望無俱有因。許則便違</a><a name="0663c12" id="0663c12">對法宗義。答應作是說。一四大種但能造</a><a name="0663c13" id="0663c13">一造色極微。問如何不成因四果一。因多</a><a name="0663c14" id="0663c14">果少理不應然。答果少因多理亦無失。世</a><a name="0663c15" id="0663c15">現見有如是類故。因四果一於理無違。有</a><a name="0663c16" id="0663c16">說造多。問若爾者一四大種所造色有多</a><a name="0663c17" id="0663c17">極微。云何展轉非俱有因。答非一果故非</a><a name="0663c18" id="0663c18">俱有因。以俱有因法必同一果故。此不成</a><a name="0663c19" id="0663c19">因同猶豫故。評曰如前說者好</a><a name="0663c20" id="0663c20"><p>問大種造色云何而住。為大種在下造色在</a><a name="0663c21" id="0663c21">上。為大種在上造色在下。為大種造色相</a><a name="0663c22" id="0663c22">雜而住。大種在外造色處中耶設爾何失。一</a><a name="0663c23" id="0663c23">切有過。若大種在下造色在上。則諸造色</a><a name="0663c24" id="0663c24">近大種者。可以大種為能造因。所造色中</a><a name="0663c25" id="0663c25">有隔遠者。如何可以大種為因。若大種在</a><a name="0663c26" id="0663c26">上造色在下。則應造色為大種因。不應大</a><a name="0663c27" id="0663c27">種為造色因。若大種造色相雜而住。大種在</a><a name="0663c28" id="0663c28">外造色處中者。應斷截時見諸孔隙猶如</a><a name="0663c29" id="0663c29">斷藕。有說在下為因所依法應爾故。問若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270663b.htm'><img src='up.gif' border=0></a>
<a href='T270664a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>