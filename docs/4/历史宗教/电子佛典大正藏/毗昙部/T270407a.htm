<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0407a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷79)</font> 結蘊第二中十門納息第四之一 <font face='Arial'>T27, p0407a</h2></font><hr>
<span class='old'>
</a><a name="0406c28" id="0406c28">蘊希求貪著。如諸嬰兒。雖為乳母打罵逼</a><a name="0406c29" id="0406c29">切。而歸附之。欲令有情斷蘊貪著。故佛唯</span><a name="0407a01" id="0407a01">說應遍知苦。復次從無始來諸有情類。由</a><a name="0407a02" id="0407a02">諸煩惱惡行顛倒。令心心所於境邪曲。誰</a><a name="0407a03" id="0407a03">令正直謂苦遍知。故佛唯說應遍知苦。復次</a><a name="0407a04" id="0407a04">諸瑜伽師若遍知苦便能安住無倒想心。設</a><a name="0407a05" id="0407a05">彼現觀苦聖諦已。於餘聖諦不復現觀。有</a><a name="0407a06" id="0407a06">人問言此五取蘊為苦為樂。答言唯苦如</a><a name="0407a07" id="0407a07">熱鐵團。復問取蘊為常非常。答言非常一剎</a><a name="0407a08" id="0407a08">那後決定不住。復問取蘊為淨不淨。答言不</a><a name="0407a09" id="0407a09">淨如糞穢聚。復問取蘊有我無我。答言無我</a><a name="0407a10" id="0407a10">作者受者皆不可得唯空行聚。此無顛倒由</a><a name="0407a11" id="0407a11">苦遍知。故佛唯說應遍知苦。復次取蘊如病</a><a name="0407a12" id="0407a12">性不調適。取蘊如癰性能逼惱。取蘊如箭</a><a name="0407a13" id="0407a13">性能損害。取蘊如刀性能傷切。取蘊如毒性</a><a name="0407a14" id="0407a14">能殺害。取蘊如火性能焚燒。取蘊如怨性</a><a name="0407a15" id="0407a15">不饒益。取蘊如邊城恒為種種業煩惱賊</a><a name="0407a16" id="0407a16">之所侵擾。能知此者謂苦遍知。故佛唯說</a><a name="0407a17" id="0407a17">應遍知苦。復次諸瑜伽師。若遍知苦名遇真</a><a name="0407a18" id="0407a18">佛出現世間。名入勝義如理正法。名真出</a><a name="0407a19" id="0407a19">家。名真受用正法財寶得無障礙。故佛唯</a><a name="0407a20" id="0407a20">說應遍知苦。復次諸瑜伽師。若遍知苦名</a><a name="0407a21" id="0407a21">捨曾緣得未曾緣。名捨共得不共。名捨</a><a name="0407a22" id="0407a22">世間得出世間。故佛唯說應遍知苦。復次</a><a name="0407a23" id="0407a23">諸瑜伽師。若遍知苦開未曾開聖道門。故能</a><a name="0407a24" id="0407a24">捨未曾捨異生性。能得未曾得聖性。故佛唯</a><a name="0407a25" id="0407a25">說應遍知苦。復次諸瑜伽師。若遍知苦捨名</a><a name="0407a26" id="0407a26">得名捨界得界捨性得性捨名得名者。謂</a><a name="0407a27" id="0407a27">捨異生名得聖者名捨界得界者。謂捨異</a><a name="0407a28" id="0407a28">生界分。得聖者界分。捨性得性者。謂捨異</a><a name="0407a29" id="0407a29">生種性。得聖者種性故佛唯說應遍知苦。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270406c.htm'><img src='up.gif' border=0></a>
<a href='T270407b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>