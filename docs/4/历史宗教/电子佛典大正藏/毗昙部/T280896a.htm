<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1552 雜阿毘曇心論 0896a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1552 雜阿毘曇心論</font> <font face='Arial'>(卷3)</font> 業品第三 <font face='Arial'>T28, p0896a</h2></font><hr>
<span class='old'>
</a><a name="0895c28" id="0895c28">四句。或分定熟不定。或熟定分不定。或分</a><a name="0895c29" id="0895c29">定熟亦定。或非分定亦非熟定。問此四業幾</span><a name="0896a01" id="0896a01">一身種類種。答三。除現法受。欲界四種業種。</a><a name="0896a02" id="0896a02">色無色界亦如是。地獄趣四種不善業種。善</a><a name="0896a03" id="0896a03">者三種。除現受業。餘趣俱四種。生欲界凡</a><a name="0896a04" id="0896a04">夫欲愛未盡。欲界四種。若欲愛盡梵天愛</a><a name="0896a05" id="0896a05">未盡。若不退種性法者。欲界三種。除生受。</a><a name="0896a06" id="0896a06">梵天亦三種。除現受。若退種性法者梵天如</a><a name="0896a07" id="0896a07">前說。欲界四種善業種。如是隨其義一切地</a><a name="0896a08" id="0896a08">生凡夫聖人亦如是說。已說現受等。樂受今</a><a name="0896a09" id="0896a09">當說</a><a name="0896a10" id="0896a10"><p class='lg'>　　欲界中善業　　　及色界三地</a><br><a name="0896a11" id="0896a11">　　說名為樂受　　　此亦定不定　</p></a><a name="0896a12" id="0896a12"><p>欲界中善業及色界三地說名為樂受者。欲</a><a name="0896a13" id="0896a13">界善業得樂受及眾具報。色界乃至第三禪</a><a name="0896a14" id="0896a14">業皆得樂報。問禪中間業得何等報。答有說。</a><a name="0896a15" id="0896a15">初禪樂報。此非說。以阿毘曇說。或業得心</a><a name="0896a16" id="0896a16">受非身耶。答有。善無覺業。又說。禪中間業不</a><a name="0896a17" id="0896a17">得受報。唯有色心不相應行。問此分亦定耶。</a><a name="0896a18" id="0896a18">答此亦定不定。若定若不定此四地中善皆</a><a name="0896a19" id="0896a19">有樂報</a><a name="0896a20" id="0896a20"><p class='lg'>　　得不苦不樂　　　是說為上善</a><br><a name="0896a21" id="0896a21">　　若受於苦報　　　是說不善業　</p></a><a name="0896a22" id="0896a22"><p>得不苦不樂是說為上善者。第四禪地善業及</a><a name="0896a23" id="0896a23">無色地善業說不苦不樂報。以彼得不苦不</a><a name="0896a24" id="0896a24">樂受及眾具故。問下地何故無不苦不樂報</a><a name="0896a25" id="0896a25">耶。答有說。下地麤而彼受細故。下地不寂靜</a><a name="0896a26" id="0896a26">而彼受寂靜故。若下地作善業皆為樂受故。</a><a name="0896a27" id="0896a27">無有求不苦不樂受者。雖不求苦報。以求樂</a><a name="0896a28" id="0896a28">故作惡行。是故雖不求而受苦報。若受於苦</a><a name="0896a29" id="0896a29">報是說不善業者。不善業說苦報。苦受果故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280895c.htm'><img src='up.gif' border=0></a>
<a href='T280896b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>