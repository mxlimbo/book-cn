<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0471c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷23)</font> 辯緣起品第三之一 <font face='Arial'>T29, p0471c</h2></font><hr>
<span class='old'>
</a><a name="0471b28" id="0471b28">而像必隨所依本質。故量雖等。而隨所應。於</a><a name="0471b29" id="0471b29">所依上。如其本質。有顯形動三種像生。像</span><a name="0471c01" id="0471c01">隨所依及本質故。雖無動作。而似往來及餘</a><a name="0471c02" id="0471c02">運動三用可得。如是動相。或由本質。餘方</a><a name="0471c03" id="0471c03">運轉。無間生故。或由所依隨持者等有動搖</a><a name="0471c04" id="0471c04">故。或由觀者自有動搖。謂像轉故。如是諸像。</a><a name="0471c05" id="0471c05">不越所依分量處所。隨本質等。見有往來及</a><a name="0471c06" id="0471c06">餘動相。此於造色。有何相違。言見有此故非</a><a name="0471c07" id="0471c07">造色。不可異餘造色相故。便非造色。如青黃</a><a name="0471c08" id="0471c08">等。雖互相異。而是造色。或應堅相異煖等故。</a><a name="0471c09" id="0471c09">便非大種。餘例亦然。如諸大種與所造色。雖</a><a name="0471c10" id="0471c10">互相異而色性同。故此無能遮造色性。又彼</a><a name="0471c11" id="0471c11">所說。見像及依處各別故。非造色者。理亦不</a><a name="0471c12" id="0471c12">然。空界月像。同依水等。而發生故。謂空界</a><a name="0471c13" id="0471c13">色。與彼月輪。次第安布。近遠差別。是見依</a><a name="0471c14" id="0471c14">像處差別因。空界是有。色處所攝。前已成立。</a><a name="0471c15" id="0471c15">故與月輪於水等上。各能生像。由所生像與</a><a name="0471c16" id="0471c16">質相同。故見與依處似差別。或由如是見緣</a><a name="0471c17" id="0471c17">和合非遠近中。令見遠近。如觀采畫錦繡等</a><a name="0471c18" id="0471c18">文。無高下中。見有高下。由月遠故。見像亦</a><a name="0471c19" id="0471c19">然。如滿月輪。見像無缺。由如是理。破彼諸</a><a name="0471c20" id="0471c20">因。故彼諸因。不能遣像。然彼隨自執。悅愚</a><a name="0471c21" id="0471c21">夫情言。本質為緣。生眼識等。如斯意趣。還為</a><a name="0471c22" id="0471c22">如前自所說因之所遮遣。謂藉鏡等一分為</a><a name="0471c23" id="0471c23">緣。或遍為緣。俱非理故。又彼所說。唯率妄</a><a name="0471c24" id="0471c24">情。於鏡等中。無本質故。對鏡等質鏡等中</a><a name="0471c25" id="0471c25">無。豈餘處有法於餘處可取。喻亦非理。非同</a><a name="0471c26" id="0471c26">法故。謂曾無色住在餘方。不對眼根緣生眼</a><a name="0471c27" id="0471c27">識。可喻本質鏡等中無。而於其中緣生眼識。</a><a name="0471c28" id="0471c28">若彼緣闕故眼識不生。則此中不應引彼為</a><a name="0471c29" id="0471c29">喻。為如何等。彼有此無。而於此中。分明可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290471b.htm'><img src='up.gif' border=0></a>
<a href='T290472a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>