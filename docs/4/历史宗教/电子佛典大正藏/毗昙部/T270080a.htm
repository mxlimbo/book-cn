<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0080a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷16)</font> 雜蘊第一中智納息第二之一 <font face='Arial'>T27, p0080a</h2></font><hr>
<span class='old'>
</a><a name="0079c28" id="0079c28">自性義如前說</a><a name="0079c29" id="0079c29"><p>或復有執。力任持義是相應義。彼作是說若</span><a name="0080a01" id="0080a01">法由彼法力任持生。此法與彼法相應。是</a><a name="0080a02" id="0080a02">故心與心相應心力持心令得生故。心所法</a><a name="0080a03" id="0080a03">與心相應。心力持彼令得生故。心不與心</a><a name="0080a04" id="0080a04">所法相應。非彼力持而得生故。心所法不</a><a name="0080a05" id="0080a05">與心所法相應。非互相持而得生故。阿毘</a><a name="0080a06" id="0080a06">達磨諸論師言。心與心所心所與心。心所</a><a name="0080a07" id="0080a07">皆展轉力持而得生故。更互相應一身二心</a><a name="0080a08" id="0080a08">不並起故。無相應義。為遮此等種種異執。</a><a name="0080a09" id="0080a09">顯示正理故作斯論。云何相應因。答受與</a><a name="0080a10" id="0080a10">受相應法為相應因。受相應法與受為相</a><a name="0080a11" id="0080a11">應因想思觸作意欲勝解念三摩地。慧與慧</a><a name="0080a12" id="0080a12">相應法為相應因。慧相應法與慧為相應</a><a name="0080a13" id="0080a13">因。是謂相應因。問此中何故不說心耶。答</a><a name="0080a14" id="0080a14">是作論者意欲爾故乃至廣說。或有說者。</a><a name="0080a15" id="0080a15">亦應說心而不說者。應知此中是有餘說。</a><a name="0080a16" id="0080a16">說六因義皆不盡故。若作盡理無餘說者。</a><a name="0080a17" id="0080a17">應作是說。云何相應因。謂一切心心所法。</a><a name="0080a18" id="0080a18">云何俱有因。謂一切有為法。云何同類因。</a><a name="0080a19" id="0080a19">謂一切過去現在法。云何遍行因。謂一切過</a><a name="0080a20" id="0080a20">去現在遍行隨眠。及彼相應俱有法。云何異</a><a name="0080a21" id="0080a21">熟因。謂一切不善及善有漏法。云何能作因。</a><a name="0080a22" id="0080a22">謂一切法。有作是說設作是說亦不盡理。</a><a name="0080a23" id="0080a23">不知何位誰與誰為因故。若說此中是有</a><a name="0080a24" id="0080a24">餘說於理為勝。諸作論者略標少法為根</a><a name="0080a25" id="0080a25">本故。有餘師說。心已說在此所說中。謂受</a><a name="0080a26" id="0080a26">相應慧相應法亦攝心故。問何故不說心之</a><a name="0080a27" id="0080a27">自相。答平等相似是相應義。心勝如王是故</a><a name="0080a28" id="0080a28">不說。如伽他言</a><a name="0080a29" id="0080a29"><p class='lg'>　　第六增上王　　　染時染自取<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270079c.htm'><img src='up.gif' border=0></a>
<a href='T270080b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>