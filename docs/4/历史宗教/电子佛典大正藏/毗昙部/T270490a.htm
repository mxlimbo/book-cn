<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0490a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷95)</font> 智蘊第三中學支納息第一之一 <font face='Arial'>T27, p0490a</h2></font><hr>
<span class='old'>
</a><a name="0489c28" id="0489c28">執故。謂於自境堅固僻執。非聖道劍不能</a><a name="0489c29" id="0489c29">令捨。佛及弟子以聖道劍。斷彼見牙後方</span><a name="0490a01" id="0490a01">捨故。如有海獸名室首摩羅。凡所銜物</a><a name="0490a02" id="0490a02">堅執不捨。要以利劍斷截其牙。然後乃捨。</a><a name="0490a03" id="0490a03">五見亦然。四深入故。謂於所緣銳利深入</a><a name="0490a04" id="0490a04">如針墮泥。復次以二事故此五名見。一照</a><a name="0490a05" id="0490a05">矚故。二推求故。復次以三事故此五名見。</a><a name="0490a06" id="0490a06">一見相相應故。二能成見事故。三於緣無</a><a name="0490a07" id="0490a07">礙故。復次以三事故此五名見。一意樂故。</a><a name="0490a08" id="0490a08">二執著故。三尋求故。復次以三事故說名為</a><a name="0490a09" id="0490a09">見。一意樂故。二加行故。三無知故。意樂故</a><a name="0490a10" id="0490a10">者。謂得定者見。加行故者。謂尋思者見。無</a><a name="0490a11" id="0490a11">知故者。謂隨聞者見</a><a name="0490a12" id="0490a12"><p>復次意樂故者。謂意樂壞者見。加行故者。謂</a><a name="0490a13" id="0490a13">加行壞者見。無知故者。謂俱壞者見。是故此</a><a name="0490a14" id="0490a14">五亦說名見。世俗正見者。謂善意識相應慧。</a><a name="0490a15" id="0490a15">是見性故說名為見。學見者。謂學無漏慧。無</a><a name="0490a16" id="0490a16">學見者。謂無學正見。此二亦俱是見性故名</a><a name="0490a17" id="0490a17">為見。應知此中五見於境如霠夜見色。</a><a name="0490a18" id="0490a18">世俗正見於境如晴夜見色。學見於境如</a><a name="0490a19" id="0490a19">霠晝見色。無學見於境如晴晝見色</a><a name="0490a20" id="0490a20"><p>云何為智。答五識相應慧除無漏忍。餘意識</a><a name="0490a21" id="0490a21">相應慧。此中五識相應慧有三種。一善。二染</a><a name="0490a22" id="0490a22">污。三無覆無記。善者謂唯生得善。染污者。謂</a><a name="0490a23" id="0490a23">唯修所斷貪瞋癡相應。無覆無記者。謂異熟</a><a name="0490a24" id="0490a24">生。亦有少分威儀路工巧處及通果心俱生。</a><a name="0490a25" id="0490a25">餘意識相應慧亦有三種。一善二染污三無</a><a name="0490a26" id="0490a26">覆無記。善有二種。一有漏。二無漏。有漏善</a><a name="0490a27" id="0490a27">有三種。一加行得。二離染得。三生得。加行</a><a name="0490a28" id="0490a28">得者謂聞所成慧。思所成慧。修所成慧。聞所</a><a name="0490a29" id="0490a29">成慧者。謂於文義如理決擇。思所成慧者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270489c.htm'><img src='up.gif' border=0></a>
<a href='T270490b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>