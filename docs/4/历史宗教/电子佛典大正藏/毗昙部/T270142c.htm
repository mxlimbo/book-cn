<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0142c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷28)</font> 雜蘊第一中補特伽羅納息第三之一 <font face='Arial'>T27, p0142c</h2></font><hr>
<span class='old'>
</a><a name="0142b28" id="0142b28">為金剛喻定。答無有煩惱不斷不破不穿</a><a name="0142b29" id="0142b29">不碎。譬如金剛無有若鐵若牙若貝若珠</span><a name="0142c01" id="0142c01">石等不斷不破不穿不碎。是故此定名金</a><a name="0142c02" id="0142c02">剛喻。假使具縛有情身中能起此定。爾時即</a><a name="0142c03" id="0142c03">能頓斷三界一切煩惱。云何知然。金剛喻定</a><a name="0142c04" id="0142c04">現在前時。頓證三界見修所斷煩惱斷故。問</a><a name="0142c05" id="0142c05">此無間慣四蘊五蘊為自性何故但說定耶。</a><a name="0142c06" id="0142c06">答定偏增故。如見道五蘊為自性。見偏增故</a><a name="0142c07" id="0142c07">但名見道。如現觀邊世俗智四蘊五蘊為自</a><a name="0142c08" id="0142c08">性。智偏增故但說名智。如四通行四蘊五蘊</a><a name="0142c09" id="0142c09">為自性。通慧偏增故但名通行。如是此道</a><a name="0142c10" id="0142c10">雖四蘊五蘊為自性而定偏增。是故但名</a><a name="0142c11" id="0142c11">金剛喻定。問何故此道定偏增耶。答非想非</a><a name="0142c12" id="0142c12">非想處下下煩惱難斷難破極難越度。須堅</a><a name="0142c13" id="0142c13">固定為所依止。發大精進乃能除遣。譬如</a><a name="0142c14" id="0142c14">有人欲殺香象。先安其足後發武勇成</a><a name="0142c15" id="0142c15">其殺事。是故此道定用偏增。復次非想非非</a><a name="0142c16" id="0142c16">想處下下煩惱最極微細不明不顯難可覺</a><a name="0142c17" id="0142c17">知。須依勝定令心澄細方能除斷。如善射</a><a name="0142c18" id="0142c18">者欲射毛端。依巧便法令心澄細發箭</a><a name="0142c19" id="0142c19">方中。是故此道定用偏增</a><a name="0142c20" id="0142c20"><p>問此金剛喻定有幾智耶。答有六智。謂四</a><a name="0142c21" id="0142c21">類智及滅道法智。此中或有以苦類智思</a><a name="0142c22" id="0142c22">惟非想非非想處諸行。作非常苦空非我行</a><a name="0142c23" id="0142c23">相。得阿羅漢果。或有以集類智思惟非想</a><a name="0142c24" id="0142c24">非非想處諸行因作因集生緣行相。得阿羅</a><a name="0142c25" id="0142c25">漢果。或有以滅法智思惟欲界諸行滅作</a><a name="0142c26" id="0142c26">滅靜妙離行相。得阿羅漢果。或有以道法</a><a name="0142c27" id="0142c27">智思惟欲界諸行道。作道如行出行相。得</a><a name="0142c28" id="0142c28">阿羅漢果。或有以滅類智。或思惟初靜慮</a><a name="0142c29" id="0142c29">諸行滅。乃至或思惟非想非非想處諸行滅。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270142b.htm'><img src='up.gif' border=0></a>
<a href='T270143a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>