<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0494b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷11)</font> 解十門大章 四等處第三十四 <font face='Arial'>T28, p0494b</h2></font><hr>
<span class='old'>
</a><a name="0494a28" id="0494a28">山林。彼人夏四月各各作務。菩薩別至高顯</a><a name="0494a29" id="0494a29">處。發無量等。發無量等已。夏四月遊行無量</span><a name="0494b01" id="0494b01">等。過夏四月已。謂人出林中已還入城。菩薩</a><a name="0494b02" id="0494b02">出林已亦還入城。彼時菩薩極設大會施與</a><a name="0494b03" id="0494b03">作福欲得食者與食。渴者與飲。裸者與衣。施</a><a name="0494b04" id="0494b04">與屋舍床臥燈明。亦持戒說者菩薩六往反</a><a name="0494b05" id="0494b05">山林七反。或有說者。菩薩命終已生光音天。</a><a name="0494b06" id="0494b06">或有說者。成敗時彼命終生光音天。是故此</a><a name="0494b07" id="0494b07">中七夏月名七歲。問曰。若說無量等果生梵</a><a name="0494b08" id="0494b08">天上及光音天中。此應當爾。謂無量等色界</a><a name="0494b09" id="0494b09">果色界法。若說無量等果生他化自在天子</a><a name="0494b10" id="0494b10">釋提桓因及轉輪聖王此色界善根。彼欲界</a><a name="0494b11" id="0494b11">不受報。何以說無量等果生他化自在天子</a><a name="0494b12" id="0494b12">及釋提桓因轉輪聖王。答曰。菩薩於三地發</a><a name="0494b13" id="0494b13">無量等。欲界初禪二禪。欲界無量等果生他</a><a name="0494b14" id="0494b14">化自在天子釋提桓因及轉輪聖王。初禪地無</a><a name="0494b15" id="0494b15">量等果生大梵。二禪地無量等果生光音天。</a><a name="0494b16" id="0494b16">或曰無量等於此故。欲界有出心入心。如市</a><a name="0494b17" id="0494b17">肆中一切雜物可得。欲界亦爾。此欲界乃至</a><a name="0494b18" id="0494b18">盡智無生智有相似相。謂欲界出心入心。由</a><a name="0494b19" id="0494b19">彼果生他化自在天子釋提桓因及轉輪聖王。</a><a name="0494b20" id="0494b20">根本無量等生大梵天及光音天中。或曰。謂</a><a name="0494b21" id="0494b21">菩薩極設大會時施與作福。欲得食者與食。</a><a name="0494b22" id="0494b22">渴者與飲。裸者與衣。施與屋舍床臥燈明。由</a><a name="0494b23" id="0494b23">彼果作轉輪聖王。若持戒者由彼果作釋提</a><a name="0494b24" id="0494b24">桓因及他化自在天子。無量等果生大梵天</a><a name="0494b25" id="0494b25">及光音天中。或曰。此佛契經說三福。一者施</a><a name="0494b26" id="0494b26">二者戒三者思惟。此契經說比丘。我作是念。</a><a name="0494b27" id="0494b27">是誰行果。是誰行報。令我大尊神妙。比丘。</a><a name="0494b28" id="0494b28">我作是念。此三行報令我最尊。極大神妙。云</a><a name="0494b29" id="0494b29">何三。一施二御三攝。施者是施福。御者是戒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280494a.htm'><img src='up.gif' border=0></a>
<a href='T280494c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>