<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1542 阿毘達磨品類足論 0718a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1542 阿毘達磨品類足論</font> <font face='Arial'>(卷7)</font> 辯攝等品第六之一 <font face='Arial'>T26, p0718a</h2></font><hr>
<span class='old'>
</a><a name="0717c28" id="0717c28">業。及善思。不善業云何。謂不善身語業。及不</a><a name="0717c29" id="0717c29">善思。無記業云何。謂無記身語業。及無記思。</span><a name="0718a01" id="0718a01">學業云何。謂學身語業。及學思。無學業云何。</a><a name="0718a02" id="0718a02">謂無學身語業。及無學思。非學非無學業云</a><a name="0718a03" id="0718a03">何。謂有漏身語業。及有漏思。見所斷業云何。</a><a name="0718a04" id="0718a04">謂若業隨信隨法行。現觀邊忍所斷。此復云</a><a name="0718a05" id="0718a05">何。謂見所斷八十八隨眠相應思。修所斷業</a><a name="0718a06" id="0718a06">云何。謂若業學見跡修所斷。此復云何。謂修</a><a name="0718a07" id="0718a07">所斷十隨眠相應思。及彼等起身語業。并不</a><a name="0718a08" id="0718a08">染污有漏業。非所斷業云何。謂無漏身語業。</a><a name="0718a09" id="0718a09">及無漏思。順現法受業云何。謂若業此生造</a><a name="0718a10" id="0718a10">作增長。彼業即於此生受異熟非餘生。是名</a><a name="0718a11" id="0718a11">順現法受業。順次生受業云何。謂若業此生</a><a name="0718a12" id="0718a12">造作增長。彼業隨第二生受異熟非餘生。是</a><a name="0718a13" id="0718a13">名順次生受業。順後次受業云何。謂若業此</a><a name="0718a14" id="0718a14">生造作增長。彼業或隨第三生。或隨第四生。</a><a name="0718a15" id="0718a15">或復過此受異熟非餘生。是名順後次受業。</a><a name="0718a16" id="0718a16">順樂受業云何。謂欲界繫善業及色界繫。乃</a><a name="0718a17" id="0718a17">至第三靜慮地善業。順苦受業云何。謂不善</a><a name="0718a18" id="0718a18">業。順不苦不樂受業云何。謂第四靜慮地繫</a><a name="0718a19" id="0718a19">善業。及無色界繫善業</a><a name="0718a20" id="0718a20"><p>身念住云何。謂十有色處。及法處所攝色。受</a><a name="0718a21" id="0718a21">念住云何。謂六受身。即眼觸所生受。乃至意</a><a name="0718a22" id="0718a22">觸所生受。心念住云何。謂六識身。即眼識乃</a><a name="0718a23" id="0718a23">至意識。法念住云何。謂受所不攝非色法處。</a><a name="0718a24" id="0718a24">復次身增上所起善有漏無漏道。是名身念</a><a name="0718a25" id="0718a25">住。受增上所起善有漏無漏道。是名受念住。</a><a name="0718a26" id="0718a26">心增上所起善有漏無漏道。是名心念住。法</a><a name="0718a27" id="0718a27">增上所起善有漏無漏道。是名法念住。復次</a><a name="0718a28" id="0718a28">緣身所起善有漏無漏慧。是名身念住。緣受</a><a name="0718a29" id="0718a29">所起善有漏無漏慧。是名受念住。緣心所起<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260717c.htm'><img src='up.gif' border=0></a>
<a href='T260718b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>