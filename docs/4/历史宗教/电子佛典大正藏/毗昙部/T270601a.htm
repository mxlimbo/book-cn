<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0601a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷115)</font> 業蘊第四中惡行納息第一之一 <font face='Arial'>T27, p0601a</h2></font><hr>
<span class='old'>
</a><a name="0600c28" id="0600c28">煩惱障業障。或煩惱障異熟障。無有成就</a><a name="0600c29" id="0600c29">業障異熟障非煩惱障者。由此亦無成就</span><a name="0601a01" id="0601a01">三者</a><a name="0601a02" id="0601a02"><p>問如是三障何者最重。或有說者。異熟障</a><a name="0601a03" id="0601a03">重。所以者何。因時可轉。果時不可轉故。復</a><a name="0601a04" id="0601a04">有說者。業障最重所以者何。業障能引異熟</a><a name="0601a05" id="0601a05">障故如是說者。煩惱障重。以煩惱障能引</a><a name="0601a06" id="0601a06">業障。業障復能引異熟障。如是皆以煩惱</a><a name="0601a07" id="0601a07">為本是故最重</a><a name="0601a08" id="0601a08"><p>三惡行中何者最大罪。謂破僧虛誑語。此業</a><a name="0601a09" id="0601a09">能取無間地獄一劫壽量異熟苦果。餘業不</a><a name="0601a10" id="0601a10">定故。問此說破僧虛誑語為最大罪。餘處</a><a name="0601a11" id="0601a11">復說。意業為最大罪。餘處復說。邪見為最</a><a name="0601a12" id="0601a12">大罪。此三大罪有何差別。或有說者。罪有</a><a name="0601a13" id="0601a13">三種。一業。二煩惱。三惡行。業中意業為大</a><a name="0601a14" id="0601a14">罪。煩惱中邪見為大罪。惡行中破僧虛誑語</a><a name="0601a15" id="0601a15">為大罪。復有說者。惱亂大眾故意業為大</a><a name="0601a16" id="0601a16">罪。滅一切善根故邪見為大罪。能感大苦</a><a name="0601a17" id="0601a17">異熟果故。破僧虛誑語為大罪。復有說者。</a><a name="0601a18" id="0601a18">三業中意業為大罪。五見中邪見為大罪。五</a><a name="0601a19" id="0601a19">無間業中破僧虛誑語為大罪。復有說者。見</a><a name="0601a20" id="0601a20">所斷業道中邪見為大罪。修所斷業道中。破</a><a name="0601a21" id="0601a21">僧虛誑語為大罪。見修所斷業中意業為大</a><a name="0601a22" id="0601a22">罪。復有說者。依思業故說意業為大罪。</a><a name="0601a23" id="0601a23">依思所造業故。說破僧虛誑語為大罪。依</a><a name="0601a24" id="0601a24">非業故說邪見為大罪。復有說者。依能</a><a name="0601a25" id="0601a25">起業故說意業為大罪。依所起業故說破</a><a name="0601a26" id="0601a26">僧虛誑語為大罪。依非業故說邪見為大</a><a name="0601a27" id="0601a27">罪。復有說者。依能轉業故說意業為大</a><a name="0601a28" id="0601a28">罪。依所轉業故。說破僧虛誑語為大罪。</a><a name="0601a29" id="0601a29">依非業故說邪見為大罪。是名三種大罪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270600c.htm'><img src='up.gif' border=0></a>
<a href='T270601b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>