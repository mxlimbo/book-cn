<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0915c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷182)</font> 定蘊第七中不還納息第四之一 <font face='Arial'>T27, p0915c</h2></font><hr>
<span class='old'>
</a><a name="0915b28" id="0915b28">中不爾。是故但說為人轉法輪</a><a name="0915b29" id="0915b29"><p class='juan'>
說一切有部發智大毘婆沙論卷第一百八</span><a name="0915c01" id="0915c01">十二</p>
</a><a name="0915c02" id="0915c02"></a><a name="0915c03" id="0915c03"><p class='juan'>
阿毘達磨大毘婆沙論卷第一百</a><a name="0915c04" id="0915c04">八十三</a><a name="0915c05" id="0915c05"></a><a name="0915c06" id="0915c06"><p><span class='byline'>　　　　五百大阿羅漢等造</span><br></a><a name="0915c07" id="0915c07"><p><span class='byline'>　　　　三藏法師玄奘奉　詔譯</span><br></a><a name="0915c08" id="0915c08"><p><b>　　<A NAME="n388"></A>定蘊第七中不還納息第四之十</b></p>
</a><a name="0915c09" id="0915c09"><p>轉法輪已地神唱聲展轉宣告乃至廣說問</a><a name="0915c10" id="0915c10">會中亦有餘天神眾發聲相告。何緣但說地</a><a name="0915c11" id="0915c11">神唱聲。答由彼地神先發聲故。問地神何</a><a name="0915c12" id="0915c12">故先發聲耶。答以彼最近佛所住故。復次</a><a name="0915c13" id="0915c13">彼恒隨佛而作衛故。謂從菩薩處胎初生踰</a><a name="0915c14" id="0915c14">城出家及修苦行乃至成佛轉法輪時。恒隨</a><a name="0915c15" id="0915c15">衛護令無留難。今見如來轉法輪已歡喜</a><a name="0915c16" id="0915c16">踊躍。自慶先來所施功勞今得果滿故先唱</a><a name="0915c17" id="0915c17">告。復次時會雖有餘天神眾而彼地神性輕</a><a name="0915c18" id="0915c18">躁故是以先唱。如今眾中性輕躁者多喜高</a><a name="0915c19" id="0915c19">聲彼亦如是。復次地神性多喜慶。見此希</a><a name="0915c20" id="0915c20">有極懷歡喜故先發聲。復次此是近遠次</a><a name="0915c21" id="0915c21">第法故。謂地神先唱。次虛空神。次四大王眾</a><a name="0915c22" id="0915c22">天。如是展轉經須臾頃聲至梵世。問聲是</a><a name="0915c23" id="0915c23">剎那性若此處生必此處滅。云何可說至梵</a><a name="0915c24" id="0915c24">世耶。答依展轉義故作是說。謂地神唱已</a><a name="0915c25" id="0915c25">虛空神唱展轉宣告乃至梵天如燃燈法展</a><a name="0915c26" id="0915c26">轉增廣有說。轉法輪時無量天眾皆悉來集</a><a name="0915c27" id="0915c27">既聞法已各還所住。宣告自部故說展轉</a><a name="0915c28" id="0915c28">聲至梵世。有說。彼時發聲亦無決定先後</a><a name="0915c29" id="0915c29">但是說者敘述次第法應如是故作是說。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270915b.htm'><img src='up.gif' border=0></a>
<a href='T270916a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>