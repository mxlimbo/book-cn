<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0602a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷116)</font> 業蘊第四中惡行納息第一之一 <font face='Arial'>T27, p0602a</h2></font><hr>
<span class='old'>
</a><a name="0601c28" id="0601c28">增或減。或進或退。或興或衰。是故偏說</a><a name="0601c29" id="0601c29">問何故破僧得劫住罪。非起惡心出佛身</span><a name="0602a01" id="0602a01">血耶。答若起惡心出佛身血壞佛生身。若</a><a name="0602a02" id="0602a02">破壞僧壞佛法身。一切如來應正等覺。敬</a><a name="0602a03" id="0602a03">重法身不重生身。復有說者。若起惡心</a><a name="0602a04" id="0602a04">出佛身血但毀尊重。若破壞僧即名毀壞</a><a name="0602a05" id="0602a05">尊重所重。若起惡心出佛身血但傷大師。</a><a name="0602a06" id="0602a06">若破壞僧即名傷損大師所師。如大師。</a><a name="0602a07" id="0602a07">如是法王歸依依趣亦爾。有說。彼起殺心</a><a name="0602a08" id="0602a08">出佛身血。但是加行罪。以佛法爾不可害</a><a name="0602a09" id="0602a09">故。破僧不爾是根本罪。如加行根本。如是</a><a name="0602a10" id="0602a10">加行究竟亦爾。復有說者。若起惡心出佛</a><a name="0602a11" id="0602a11">身血。不多發起廣大加行。但由率爾卒暴</a><a name="0602a12" id="0602a12">而傷。破僧不爾。要由發起廣大加行。或經</a><a name="0602a13" id="0602a13">一月乃至四月。方便誘誑諸新學苾芻令</a><a name="0602a14" id="0602a14">彼順已。然後能破是以罪重。復有說者。若</a><a name="0602a15" id="0602a15">起惡心出佛身血不惱亂大眾。雖傷佛</a><a name="0602a16" id="0602a16">身不能令佛生惱亂心。亦不諠擾。以作</a><a name="0602a17" id="0602a17">此事世間眾生。或有聞者或不聞故。若破</a><a name="0602a18" id="0602a18">壞僧極大諠擾惱亂大眾。以破僧時應得</a><a name="0602a19" id="0602a19">入正性離生者。不得入正性離生。應得</a><a name="0602a20" id="0602a20">果證者不得果證。應離欲者不得離欲。</a><a name="0602a21" id="0602a21">應盡漏者不得盡漏。不得誦持思惟三</a><a name="0602a22" id="0602a22">藏。不得靜處思惟諸法。修習靜慮無色等</a><a name="0602a23" id="0602a23">至。不得種殖三乘種子。三千大千世界</a><a name="0602a24" id="0602a24">法輪不轉。展轉聲至淨居諸天。令其覺慧</a><a name="0602a25" id="0602a25">不得安靜明了現行。若所破僧還和合時。應</a><a name="0602a26" id="0602a26">入正性離生者。即入正性離生。應得果</a><a name="0602a27" id="0602a27">證者即得果證。應離欲者得離欲。應盡漏</a><a name="0602a28" id="0602a28">者得盡漏。便有誦持思惟三藏。在空閑處</a><a name="0602a29" id="0602a29">思惟諸法。修習靜慮無色等至。亦能種殖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270601c.htm'><img src='up.gif' border=0></a>
<a href='T270602b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>