<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1548 舍利弗阿毘曇論 0700c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1548 舍利弗阿毘曇論</font> <font face='Arial'>(卷27)</font> 緒分十不善業道品第八 <font face='Arial'>T28, p0700c</h2></font><hr>
<span class='old'>
</a><a name="0700b28" id="0700b28">因以使因。以心心數法因。貪欲為誰因。是地</a><a name="0700b29" id="0700b29">獄畜生餓鬼因。是鬼神人中貧賤因。若餘報</span><a name="0700c01" id="0700c01">生人中多諸緣事。瞋恚以何因。瞋恚為誰因。</a><a name="0700c02" id="0700c02">瞋恚以結因以使因。以心心數法因。瞋恚為</a><a name="0700c03" id="0700c03">誰因。是地獄畜生餓鬼因。是鬼神人中貧賤</a><a name="0700c04" id="0700c04">因。若餘報生人中多有怨憎。邪見以何因。邪</a><a name="0700c05" id="0700c05">見為誰因。邪見以結因以使因。以心心數法</a><a name="0700c06" id="0700c06">因。邪見為誰因。是地獄畜生餓鬼因是鬼神</a><a name="0700c07" id="0700c07">人中貧賤因。若餘報生人中以邪為吉</a><a name="0700c08" id="0700c08"><p><b>　　<A NAME="n259"></A>舍利弗阿毘曇論緒分十善業道品第九</b></a><a name="0700c09" id="0700c09"><p>問曰。幾善業道。答曰十。何等十。不殺生乃至</a><a name="0700c10" id="0700c10">正見。云何不殺生。若人離殺生。棄捨刀杖。慚</a><a name="0700c11" id="0700c11">愧慈悲哀愍一切眾生。是名不殺生。云何不</a><a name="0700c12" id="0700c12">盜竊。若人離竊盜。不盜他物。是名不盜竊。云</a><a name="0700c13" id="0700c13">何不邪婬。若人離邪婬。他所護女終不婬犯。</a><a name="0700c14" id="0700c14">是名不邪婬。云何不妄語。若人離妄語。不</a><a name="0700c15" id="0700c15">知言不知。知言知。不見言不見。見言見。不為</a><a name="0700c16" id="0700c16">己身。不為他人。不為財物而作妄語。是名不</a><a name="0700c17" id="0700c17">妄語。云何不兩舌。若人離兩舌。在此聞不</a><a name="0700c18" id="0700c18">至彼說不欲壞此。在彼聞不至此說不欲壞</a><a name="0700c19" id="0700c19">彼。若破壞者欲令和合。已和合者欲令增歡</a><a name="0700c20" id="0700c20">喜共相娛樂。是名不兩舌。云何不惡口。若人</a><a name="0700c21" id="0700c21">離惡口離麤獷言。語言柔軟眾人愛喜。是名</a><a name="0700c22" id="0700c22">不惡口。云何不綺語。若人應時語。真實語。有</a><a name="0700c23" id="0700c23">義語。調伏語。寂靜語順時善語。是名不綺語。</a><a name="0700c24" id="0700c24">云何無貪。若人離貪。不悕望他村邑財物令</a><a name="0700c25" id="0700c25">是我有。是名無貪。云何無瞋若人離瞋恚。心</a><a name="0700c26" id="0700c26">不欲令此眾生傷害繫閉受種種苦。是名無</a><a name="0700c27" id="0700c27">瞋。云何正見若人正見信有施有祠祀。乃至</a><a name="0700c28" id="0700c28">世有沙門婆羅門正見正趣。有證知今世後</a><a name="0700c29" id="0700c29">世者。是名正見<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280700b.htm'><img src='up.gif' border=0></a>
<a href='T280701a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>