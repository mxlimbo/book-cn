<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0072c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷15)</font> 雜蘊第一中智納息第二之一 <font face='Arial'>T27, p0072c</h2></font><hr>
<span class='old'>
</a><a name="0072b28" id="0072b28">去法過去諸法。有未來名者。如未來佛。以</a><a name="0072b29" id="0072b29">如是名。說摔去法過去諸法。有現在名者。</span><a name="0072c01" id="0072c01">如現在佛。以如是名。說摔去法未來現在</a><a name="0072c02" id="0072c02">法。廣說亦爾問一切名皆能顯義耶。答一切</a><a name="0072c03" id="0072c03">名皆能顯義。問若以此名顯斷常。第二頭</a><a name="0072c04" id="0072c04">第三手第六蘊。第十三處第十九界等。此</a><a name="0072c05" id="0072c05">名何所顯耶。答此名即顯斷常等想。問若</a><a name="0072c06" id="0072c06">以此名顯諸法無我。此名何所不顯耶。</a><a name="0072c07" id="0072c07">有說。除其自性及俱有法。餘悉能顯。有</a><a name="0072c08" id="0072c08">說。唯除自性餘悉能顯。有說。唯除四字</a><a name="0072c09" id="0072c09">餘悉能顯有說。一切悉顯。謂於此中薩能</a><a name="0072c10" id="0072c10">顯婆。婆能顯薩。達能顯磨。磨能顯達。是故</a><a name="0072c11" id="0072c11">此中。雖顯一切而無自性顯自性失。問名</a><a name="0072c12" id="0072c12">之與義何者多耶。答義多名少。所以者何。義</a><a name="0072c13" id="0072c13">攝十七界一界少分十一處一處少分四蘊</a><a name="0072c14" id="0072c14">一蘊少分。名攝一界一處一蘊少分。有說。</a><a name="0072c15" id="0072c15">名多義少。所以者何。以一一義有多名故。</a><a name="0072c16" id="0072c16">如古所制尼健荼書。一一義有千名。次後</a><a name="0072c17" id="0072c17">略之。於一一義唯留百名。今一一義唯留</a><a name="0072c18" id="0072c18">十名。又說法者以無量名說一義故。如是</a><a name="0072c19" id="0072c19">說者義多名少。所以者何。名亦義故。設名非</a><a name="0072c20" id="0072c20">義義猶為多。以攝十七界一界少分。乃至</a><a name="0072c21" id="0072c21">廣說。況名亦是義。是餘名所顯故。是則義</a><a name="0072c22" id="0072c22">攝十八界十二處五蘊。名但攝一界一處一</a><a name="0072c23" id="0072c23">蘊少分。問若名亦是義者。名義有何差別。</a><a name="0072c24" id="0072c24">答能顯是名所顯是義。復次名是非色。義</a><a name="0072c25" id="0072c25">通色非色。名唯無見。義通有見無見。名唯</a><a name="0072c26" id="0072c26">無對。義通有對無對。名唯有漏。義通有漏</a><a name="0072c27" id="0072c27">無漏。名唯有為。義通有為無為。復次名唯</a><a name="0072c28" id="0072c28">無記。義通善不善無記。名唯墮三世。義</a><a name="0072c29" id="0072c29">通墮三世及離世。名唯欲色界繫。義通三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270072b.htm'><img src='up.gif' border=0></a>
<a href='T270073a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>