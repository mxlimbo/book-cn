<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0080c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷15)</font> 分別業品第四之一 <font face='Arial'>T29, p0080c</h2></font><hr>
<span class='old'>
</a><a name="0080b28" id="0080b28">諦語自稱我是鄔波索迦。願尊憶持慈悲護</a><a name="0080b29" id="0080b29">念。齊是名曰鄔波索迦。毘奈耶中亦作是</span><a name="0080c01" id="0080c01">說。汝應除棄此色類人。故知律儀非彼類</a><a name="0080c02" id="0080c02">有。復由何理彼無律儀。由二所依所起煩</a><a name="0080c03" id="0080c03">惱於一相續俱增上故。於正思擇無堪能</a><a name="0080c04" id="0080c04">故。無有極重慚愧心故。若爾何故無不律</a><a name="0080c05" id="0080c05">儀。彼於惡中心不定故。又若是處有善律</a><a name="0080c06" id="0080c06">儀。則惡律儀於彼亦有。由此二種相翻立</a><a name="0080c07" id="0080c07">故。北俱盧人無受及定。及無造惡勝阿世耶。</a><a name="0080c08" id="0080c08">是故彼無善戒惡戒。猛利慚愧惡趣中無。故</a><a name="0080c09" id="0080c09">律不律儀於彼亦非有。與勝慚愧相應相</a><a name="0080c10" id="0080c10">違。方有律儀不律儀故。又扇搋等如鹹鹵</a><a name="0080c11" id="0080c11">田故不能生善戒惡戒。世間現見諸鹹鹵</a><a name="0080c12" id="0080c12">田。不能滋生嘉苗穢草。若爾何故契經中</a><a name="0080c13" id="0080c13">言有卵生龍半月八日。每從宮出來至人</a><a name="0080c14" id="0080c14">間。求受八支近住齋戒。此得妙行。非得律</a><a name="0080c15" id="0080c15">儀。是故律儀唯人天有。然唯人具三種律儀。</a><a name="0080c16" id="0080c16">謂別解脫靜慮無漏。若生欲天及生色界。</a><a name="0080c17" id="0080c17">皆容得有靜慮律儀。生無色界彼必非有。</a><a name="0080c18" id="0080c18">無漏律儀亦在無色。謂若生在欲界天中及</a><a name="0080c19" id="0080c19">生色界中。除中定無想皆容得有無漏律</a><a name="0080c20" id="0080c20">儀。生無色中唯得成就以無色故必不現</a><a name="0080c21" id="0080c21">起。因辯諸業性相不同。當釋經中所摽諸</a><a name="0080c22" id="0080c22">業。且經中說。業有三種。善惡無記。其相云</a><a name="0080c23" id="0080c23">何。頌曰</a><a name="0080c24" id="0080c24"><p class='lg'>　　安不安非業　　　名善惡無記　</p></a><a name="0080c25" id="0080c25"><p>論曰。如是名為善等業相。謂安隱業說名為</a><a name="0080c26" id="0080c26">善。能得可愛異熟涅槃。暫永二時濟眾苦</a><a name="0080c27" id="0080c27">故。不安隱業名為不善。由此能招非愛異</a><a name="0080c28" id="0080c28">熟。與前安隱性相違故。非前二業立無記</a><a name="0080c29" id="0080c29">名。不可記為善不善故。又經中說。業有三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290080b.htm'><img src='up.gif' border=0></a>
<a href='T290081a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>