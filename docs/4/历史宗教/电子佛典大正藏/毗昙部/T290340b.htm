<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0340b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷2)</font> 辯本事品第一之一 <font face='Arial'>T29, p0340b</h2></font><hr>
<span class='old'>
</a><a name="0340a28" id="0340a28">善士趣者。如契經說。七善士趣。謂趣涅槃阿</a><a name="0340a29" id="0340a29">羅漢果。非餘聖生非善士趣。當知此經是有</span><a name="0340b01" id="0340b01">餘說。心解脫者。如契經言。得阿羅漢。其心解</a><a name="0340b02" id="0340b02">脫欲漏有漏及無明漏。然實解脫一切煩惱</a><a name="0340b03" id="0340b03">及隨煩惱。當知此經是有餘說。斷結者。謂契</a><a name="0340b04" id="0340b04">經中言。永斷三結證預流果。非不永斷見諦</a><a name="0340b05" id="0340b05">所斷一切煩惱。當知此經是有餘說。如是等</a><a name="0340b06" id="0340b06">經。皆就勝說此亦如是。造作有為。功能勝故。</a><a name="0340b07" id="0340b07">云何說此能造有為。謂有勝能。引生果故。果</a><a name="0340b08" id="0340b08">雖本有。而少分生此能隨引。故立為造。彼上</a><a name="0340b09" id="0340b09">座言。造有為者謂思能造本無有為。如織者</a><a name="0340b10" id="0340b10">言。我持此縷織作裳服。此亦應爾。如是所說。</a><a name="0340b11" id="0340b11">理必不然。有依無依不同法故。彼意謂思。如</a><a name="0340b12" id="0340b12">能織者。本無有為。謂如裳服。裳服所依縷無</a><a name="0340b13" id="0340b13">所喻。若許未來有為體有無少分用。造義得</a><a name="0340b14" id="0340b14">成。上座縷喻。顯有未來。或所立喻有言無義</a><a name="0340b15" id="0340b15">對法諸師。說假有法本無今有可為此喻。若</a><a name="0340b16" id="0340b16">執實體亦是本無。彼定不應立如是喻。又彼</a><a name="0340b17" id="0340b17">應說假實異相。若有異者。則無譬喻。若無異</a><a name="0340b18" id="0340b18">者。便似空花。說貪瞋等為意業故。知作意等</a><a name="0340b19" id="0340b19">思為體者。理亦不然。貪瞋邪見。體雖非業。業</a><a name="0340b20" id="0340b20">資糧故。亦說為業。如餘資糧亦名彼彼。如戒</a><a name="0340b21" id="0340b21">經言。見眾聖樂河階蹬樂。彼樂資糧。故亦名</a><a name="0340b22" id="0340b22">樂。又如經說。若有眼根。不調不護。此法能感</a><a name="0340b23" id="0340b23">非愛異熟。眼根雖是無異熟法。非愛異熟法</a><a name="0340b24" id="0340b24">資糧故。亦說能感非愛異熟。又如經說。樂談</a><a name="0340b25" id="0340b25">論等五種退具。實退具者。謂諸煩惱。引退果</a><a name="0340b26" id="0340b26">故。樂談論等。是彼資糧。亦名退具。又如經</a><a name="0340b27" id="0340b27">言</a><a name="0340b28" id="0340b28"><p class='lg'>　　愚夫著欲而興諍　　　諸仙無諍由離欲</a><br><a name="0340b29" id="0340b29">　　是故應除一切欲　　　猶如麟角獨遊行　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290340a.htm'><img src='up.gif' border=0></a>
<a href='T290340c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>