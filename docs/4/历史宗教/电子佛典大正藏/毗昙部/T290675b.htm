<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0675b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷60)</font> 辯賢聖品第六之一 <font face='Arial'>T29, p0675b</h2></font><hr>
<span class='old'>
</a><a name="0675a28" id="0675a28"><p class='lg'>　　依已修成止　　　為觀修念住</a><br><a name="0675a29" id="0675a29">　　以自相共相　　　觀身受心法</span><br><a name="0675b01" id="0675b01">　　自性聞等慧　　　餘相雜所緣</a><br><a name="0675b02" id="0675b02">　　說次第隨生　　　治倒故唯四　</p></a><a name="0675b03" id="0675b03"><p>論曰。已修成止以為所依。為觀速成修四念</a><a name="0675b04" id="0675b04">住。非不得定者能如實見故。如何修習四念</a><a name="0675b05" id="0675b05">住耶。以自相共相觀身受心法。謂修觀者專</a><a name="0675b06" id="0675b06">心一趣。以自共相於身等境。一一別觀修四</a><a name="0675b07" id="0675b07">念住。分別此法與所餘法。有差別義名觀自</a><a name="0675b08" id="0675b08">相。分<span class='corr'>別</span>此法與所餘法。無差別義名觀共相。</a><a name="0675b09" id="0675b09">且身念住觀自相者。謂觀察身內外十處。自</a><a name="0675b10" id="0675b10">性各別從眼至觸。一一皆有處自相故。如是</a><a name="0675b11" id="0675b11">於彼各別法中。有正智生名觀自相。此自相</a><a name="0675b12" id="0675b12">觀得成滿時。有道色起爾時方立。自相種性</a><a name="0675b13" id="0675b13">身念住名。此亦遍知彼法自相。由此各別有</a><a name="0675b14" id="0675b14">正智生。非諸境中總生一智。有說。非此自</a><a name="0675b15" id="0675b15">相觀中觀無表色。以無表色與無色品極相</a><a name="0675b16" id="0675b16">似故。有說。此觀亦觀無表。亦別於無表有道</a><a name="0675b17" id="0675b17">色生故。次身念住觀共相者。謂觀察身一一</a><a name="0675b18" id="0675b18">處相。雖有差別而身相同。又於爾時觀十一</a><a name="0675b19" id="0675b19">處。俱是色相無有差別。謂皆不越大種所造。</a><a name="0675b20" id="0675b20">如是於彼一類法中。有正智生名觀共相。此</a><a name="0675b21" id="0675b21">共相觀得成滿時。有道色起爾時方立。共</a><a name="0675b22" id="0675b22">相種性身念住名。此亦遍知彼法共相。由</a><a name="0675b23" id="0675b23">此總有一正智生。非諸境中各生一智。或身</a><a name="0675b24" id="0675b24">念住觀自相者。謂觀於身各別自性。次身</a><a name="0675b25" id="0675b25">念住觀共相者。謂觀身上與餘有為。俱無</a><a name="0675b26" id="0675b26">常性與餘有漏。俱是苦性。與餘一切法俱空</a><a name="0675b27" id="0675b27">無我性。若時觀身無二念住故。唯極微集故。</a><a name="0675b28" id="0675b28">一一差別爾時名曰身念住成。如是應知受</a><a name="0675b29" id="0675b29">等念住相及成滿隨其所應。體皆非色故無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290675a.htm'><img src='up.gif' border=0></a>
<a href='T290675c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>