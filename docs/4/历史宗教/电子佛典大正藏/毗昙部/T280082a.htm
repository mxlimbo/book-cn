<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0082a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷11)</font> 雜犍度智品第二 <font face='Arial'>T28, p0082a</h2></font><hr>
<span class='old'>
</a><a name="0081c28" id="0081c28">是對治。若當生報。復須對治。彼對治復對</a><a name="0081c29" id="0081c29">治。如是便為無窮。若無窮者。則無解脫出要。</span><a name="0082a01" id="0082a01">欲令無如是過故。說無漏法無報。何故無記</a><a name="0082a02" id="0082a02">法無報。答曰。有記法能生報。若當無記法能</a><a name="0082a03" id="0082a03">生報者。如是報法。復能生報。若報復生報。便</a><a name="0082a04" id="0082a04">為無窮。乃至廣說。欲令無如是過故。說無記</a><a name="0082a05" id="0082a05">法無報</a><a name="0082a06" id="0082a06"><p>有種種法。以報名說。或有是依。或有增益。或</a><a name="0082a07" id="0082a07">有豐賤飢饉之相。或有梵天當來。或有即報。</a><a name="0082a08" id="0082a08">如是等。以報名說。或有是依以報名說者。如</a><a name="0082a09" id="0082a09">說。誰是受報。當言愛是我說愛是受報。或有</a><a name="0082a10" id="0082a10">增益以報名說者。如說樂受是飲食醫藥等</a><a name="0082a11" id="0082a11">報。或有豐賤飢饉之相。以報名說者。如說</a><a name="0082a12" id="0082a12">日月在如是道行。有如是相。當有豐賤飢饉</a><a name="0082a13" id="0082a13">等報。或有梵天當來以報名說者。如說。今此</a><a name="0082a14" id="0082a14">光明照曜。為是梵天當來為有餘事。我等更</a><a name="0082a15" id="0082a15">不餘行。當待此光為有何報。或有即報以報</a><a name="0082a16" id="0082a16">名說者。如今此文報。得色心心數法。乃至廣</a><a name="0082a17" id="0082a17">說。問曰。為以一業造一受身處。為以一業造</a><a name="0082a18" id="0082a18">多受身處。若以一業造一受身處者。施設經</a><a name="0082a19" id="0082a19">說云何通。如說。如此眾生。本為人時。曾作大</a><a name="0082a20" id="0082a20">王。若作大臣。非法取財。以供己身及與妻子</a><a name="0082a21" id="0082a21">僮僕兵人。以是惡行報故。生阿毘地獄。彼處</a><a name="0082a22" id="0082a22">命終。彼行果報。不得生四天下。生大海中。作</a><a name="0082a23" id="0082a23">水性眾生。其形長大。所食亦多。常噉眾生。所</a><a name="0082a24" id="0082a24">噉眾生。復噉其餘眾生。如是轉轉相噉。有餘</a><a name="0082a25" id="0082a25">眾生著其身者。如拘執毛唼食其身。常受苦</a><a name="0082a26" id="0082a26">痛。受苦痛故。以身揩摩頗梨山上。殺諸眾生。</a><a name="0082a27" id="0082a27">流血染水。經百由旬。阿尼盧頭經。復云何通。</a><a name="0082a28" id="0082a28">如說諸長老。我以一食報故。七生三十三天。</a><a name="0082a29" id="0082a29">七生波羅奈國。摩訶迦葉因緣。復云何通。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280081c.htm'><img src='up.gif' border=0></a>
<a href='T280082b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>