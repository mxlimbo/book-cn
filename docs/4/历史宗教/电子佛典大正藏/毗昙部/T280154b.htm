<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0154b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷21)</font> 雜揵度無義品第七上 <font face='Arial'>T28, p0154b</h2></font><hr>
<span class='old'>
</a><a name="0154a28" id="0154a28"><p>界者。是欲色界。地者是十地。謂欲界中間禪</a><a name="0154a29" id="0154a29">根本四禪四禪邊。身者在欲界。行者非十六</span><a name="0154b01" id="0154b01">行別行不淨行。緣者緣欲界色入。問曰。此為</a><a name="0154b02" id="0154b02">緣欲界一切色入不。答曰。盡緣。問曰。若然者。</a><a name="0154b03" id="0154b03">何以尊者阿尼盧頭。不能於快意天身作不</a><a name="0154b04" id="0154b04">淨觀耶。曾聞尊者阿尼盧頭。於一林中。跏趺</a><a name="0154b05" id="0154b05">坐禪。有四快意天女。自化其形。端正極妙。來</a><a name="0154b06" id="0154b06">詣尊者阿尼盧頭所。作如是言。尊者阿尼盧</a><a name="0154b07" id="0154b07">頭。我是快意天。能於四處。自在變化。若欲見</a><a name="0154b08" id="0154b08">我身何色者。我悉能現。以娛樂之。是時阿尼</a><a name="0154b09" id="0154b09">盧頭。作是思惟。我今應當作不淨觀。即起初</a><a name="0154b10" id="0154b10">禪不淨觀。而不能令此觀現在前。乃至欲起</a><a name="0154b11" id="0154b11">第四禪不淨觀。亦復不能。復作是念。彼是種</a><a name="0154b12" id="0154b12">種色。若當純是一色。我則能起。即語天女言。</a><a name="0154b13" id="0154b13">諸姊妹。盡作青色。是時天女。即作青色。復作</a><a name="0154b14" id="0154b14">不淨觀。猶故不能。復作是言。諸姊妹。盡作黃</a><a name="0154b15" id="0154b15">色。是時天女。即作黃色。復起不淨觀。猶故不</a><a name="0154b16" id="0154b16">能。復語之言。諸姊妹。盡作赤色。是時天女。即</a><a name="0154b17" id="0154b17">作赤色。復起不淨觀。猶故不能。問曰。尊者阿</a><a name="0154b18" id="0154b18">尼盧頭。何故語諸天女作種種色耶。答曰。彼</a><a name="0154b19" id="0154b19">作是念。移轉其色。我或能起不淨觀。復次欲</a><a name="0154b20" id="0154b20">觀彼色好不好相故。如是語。復作是念。白色</a><a name="0154b21" id="0154b21">隨順骨相。彼若作白色者。我能作不淨觀。即</a><a name="0154b22" id="0154b22">語言。姊妹。汝作白色。是時天女。即作白色。</a><a name="0154b23" id="0154b23">起不淨觀。猶故不能。復作是念。此諸天女。端</a><a name="0154b24" id="0154b24">正殊妙。即時默然。閉目不看。是時天女。忽然</a><a name="0154b25" id="0154b25">不現。如是義云何通耶。答曰。彼尊者阿尼盧</a><a name="0154b26" id="0154b26">頭。雖不能觀。餘利根者能。如尊者目犍連</a><a name="0154b27" id="0154b27">舍利弗辟支佛佛。問曰。有能於佛身作不淨</a><a name="0154b28" id="0154b28">觀不耶。答曰。一切聲聞辟支佛能觀。而不能</a><a name="0154b29" id="0154b29">作不淨想。所以者何。佛身極明淨。極妙極勝。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280154a.htm'><img src='up.gif' border=0></a>
<a href='T280154c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>