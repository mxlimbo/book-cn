<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0298a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷40)</font> 使犍度十門品第四之一 <font face='Arial'>T28, p0298a</h2></font><hr>
<span class='old'>
</a><a name="0297c28" id="0297c28">時。總是滅等四行。若欲界行對治。色無色界</a><a name="0297c29" id="0297c29">行對治。見道時。總是道等四行。是故見諦時</span><a name="0298a01" id="0298a01">總行故。唯有四諦。無八諦</a><a name="0298a02" id="0298a02"><p>問曰。苦集滅道有何相。尊者波奢說曰。逼</a><a name="0298a03" id="0298a03">切相是苦相。有相是集相。寂靜相是滅相。乘</a><a name="0298a04" id="0298a04">相是道相。尊者和須蜜說曰。轉相是苦相。</a><a name="0298a05" id="0298a05">能轉相是集相。止相是滅相。住轉相是道相。</a><a name="0298a06" id="0298a06">復次轉有身是苦相。能轉有身是集相。轉有</a><a name="0298a07" id="0298a07">身盡是滅相。往轉有身是道相。尊者佛陀提</a><a name="0298a08" id="0298a08">婆說曰。物體作諦。名五取陰。體如熱鐵。久共</a><a name="0298a09" id="0298a09">火合。與火同色。三苦與五取陰合。亦復如是。</a><a name="0298a10" id="0298a10">是苦諦苦。從煩惱生業。能迴轉。是集諦。煩惱</a><a name="0298a11" id="0298a11">業壞。更不受有。是滅諦。修戒修定。以慧觀生</a><a name="0298a12" id="0298a12">滅。能斷有因。是道諦。佛經說偈</a><a name="0298a13" id="0298a13"><p class='lg'>　　一諦無有二　　　眾生於此疑</a><br><a name="0298a14" id="0298a14">　　種種說諸諦　　　不說有沙門　</p></a><a name="0298a15" id="0298a15"><p>問曰。有四諦。何故說一諦。尊者波奢說曰。一</a><a name="0298a16" id="0298a16">諦者謂苦諦。無第二苦諦。一集諦無第二集</a><a name="0298a17" id="0298a17">諦。一滅諦無第二滅諦。一道諦無第二道諦。</a><a name="0298a18" id="0298a18">復次一諦者謂滅諦。為對種種解脫故。外道</a><a name="0298a19" id="0298a19">計種種解脫。無身解脫。無邊意解脫。淨聚</a><a name="0298a20" id="0298a20">解脫。世俗解脫。無身解脫是空處。無邊意</a><a name="0298a21" id="0298a21">解脫是識處。淨聚解脫是無所有處。世俗</a><a name="0298a22" id="0298a22">解脫是非想非非想處。佛作是說。此是受身</a><a name="0298a23" id="0298a23">處。非是解脫。真解脫者。唯一滅盡涅槃。復次</a><a name="0298a24" id="0298a24">一諦者謂道諦。為對種種道故。外道計多種</a><a name="0298a25" id="0298a25">道。謂不食道。臥灰上道。事日月道。食風食果</a><a name="0298a26" id="0298a26">道。裸形道。臥刺蕀道。著弊衣道。佛作是說。</a><a name="0298a27" id="0298a27">此非是道。此是邪道。非善人所依道。真實道</a><a name="0298a28" id="0298a28">者。謂八聖道。復次一諦者謂滅諦。以能盡身</a><a name="0298a29" id="0298a29">苦故。一諦謂道諦。能盡惡道苦故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280297c.htm'><img src='up.gif' border=0></a>
<a href='T280298b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>