<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0362b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷6)</font> 辯本事品第一之一 <font face='Arial'>T29, p0362b</h2></font><hr>
<span class='old'>
</a><a name="0362a28" id="0362a28">違及不生法。廣說乃至觸界亦爾。各對自根。</a><a name="0362a29" id="0362a29">應說自用。眼等六識依生不生。立二分故。如</span><a name="0362b01" id="0362b01">意界說。眼若於一是同分。於餘一切亦同分。</a><a name="0362b02" id="0362b02">此若於一是彼同分。於餘一切亦彼同分。廣</a><a name="0362b03" id="0362b03">說乃至意界亦爾。色即不然。於見者是同分。</a><a name="0362b04" id="0362b04">於不見者是彼同分。或有諸色。在妙高等山</a><a name="0362b05" id="0362b05">中而住。於一切有情。皆是彼同分。有天眼者。</a><a name="0362b06" id="0362b06">以無用故亦不觀彼。或有諸色。唯於一有情</a><a name="0362b07" id="0362b07">名為同分。如獨於私隱已正當觀。或有諸色。</a><a name="0362b08" id="0362b08">於百千有情名為同分。如共觀月舞相撲等</a><a name="0362b09" id="0362b09">色。復有何緣說眼同分及彼同分異於色耶。</a><a name="0362b10" id="0362b10">容多有情同見一色。無用一眼二有情觀。聲</a><a name="0362b11" id="0362b11">如色說。是共境故。香味觸三。如內界說。非共</a><a name="0362b12" id="0362b12">境故。然諸世間。依假名想。有言我等同嗅此</a><a name="0362b13" id="0362b13">香同嘗此味同覺此觸。云何同分彼同分義。</a><a name="0362b14" id="0362b14">分謂交涉。同有此分故名同分。云何交涉。謂</a><a name="0362b15" id="0362b15">根境識更相交涉。即是展轉相隨順義。或復</a><a name="0362b16" id="0362b16">分者。是已作用更相交涉。故先說言。若作自</a><a name="0362b17" id="0362b17">業名為同分。或復分者。是所生觸。依根境識</a><a name="0362b18" id="0362b18">交涉生故。同有此分故名同分。即同有用同</a><a name="0362b19" id="0362b19">有觸義。與此相違名彼同分。由非同分與彼</a><a name="0362b20" id="0362b20">同分種類分同。名彼同分。云何與彼種類分</a><a name="0362b21" id="0362b21">同。謂此與彼同見等相。同處同界。互為因故。</a><a name="0362b22" id="0362b22">互相屬故。互相引故。種類分同。已說同分及</a><a name="0362b23" id="0362b23">彼同分。十八界中。幾見所斷。幾修所斷。幾</a><a name="0362b24" id="0362b24">非所斷。頌曰</a><a name="0362b25" id="0362b25"><p class='lg'>　　十五唯修斷　　　後三界通三</a><br><a name="0362b26" id="0362b26">　　不染非六生　　　色定非見斷　</p></a><a name="0362b27" id="0362b27"><p>論曰。十五界者。謂十色界及五識界。唯修斷</a><a name="0362b28" id="0362b28">者。此十五界唯修所斷。後三界者。意界法界</a><a name="0362b29" id="0362b29">及意識界。於六三中最後說故。通三者。謂此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290362a.htm'><img src='up.gif' border=0></a>
<a href='T290362c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>