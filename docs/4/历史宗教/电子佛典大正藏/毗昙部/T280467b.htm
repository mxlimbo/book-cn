<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0467b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷7)</font> 解十門大章 善不善無記處第二十八 <font face='Arial'>T28, p0467b</h2></font><hr>
<span class='old'>
</a><a name="0467a28" id="0467a28">者受善報。不善者受不善報。此無記者不受</a><a name="0467a29" id="0467a29">善報亦不受不善報。以是故說無記。說曰。或</span><a name="0467b01" id="0467b01">復不說故名無記。如彼契經。梵志至世尊所。</a><a name="0467b02" id="0467b02">到已而問。瞿曇。世是常耶為非常耶。世尊告</a><a name="0467b03" id="0467b03">曰。梵志此是無記。云何瞿曇。世有邊耶為無</a><a name="0467b04" id="0467b04">邊耶。世尊告曰。梵志。此是無記。云何瞿曇。</a><a name="0467b05" id="0467b05">是命是身耶。為命異身異耶。世尊告曰。梵志。</a><a name="0467b06" id="0467b06">此是無記。云何瞿曇。如來終耶如來不終耶。</a><a name="0467b07" id="0467b07">如來終不終耶。如來亦不終亦不不終耶。世</a><a name="0467b08" id="0467b08">尊告曰。梵志。此是無記。如說。云何瞿曇。世</a><a name="0467b09" id="0467b09">是常耶為非常耶。世尊告曰。梵志。此是無記。</a><a name="0467b10" id="0467b10">問曰。何以故不說。答曰。斷異學意故異學</a><a name="0467b11" id="0467b11">至世尊所而問。云何瞿曇。人是常耶人非常</a><a name="0467b12" id="0467b12">耶。世尊作是念。我若說無人者。彼當言我不</a><a name="0467b13" id="0467b13">問此有以無。我若說常無常者而無有人。何</a><a name="0467b14" id="0467b14">得有常無常。如有問人。士夫石女兒有恭敬</a><a name="0467b15" id="0467b15">耶。善言耶。彼人作是念。我若作是說。石女無</a><a name="0467b16" id="0467b16">有兒。彼當言我不問女有兒無兒。我若說有</a><a name="0467b17" id="0467b17">恭敬有善言。而石女無有兒。何得有恭敬善</a><a name="0467b18" id="0467b18">言。如是異學至世尊所而問。云何瞿曇。人是</a><a name="0467b19" id="0467b19">常為非常耶。世尊作是念。我若言有人。彼當</a><a name="0467b20" id="0467b20">言我不問有無。我若言常無常。而無有人。何</a><a name="0467b21" id="0467b21">得有常無常。此是不實問非實論。非真諦問。</a><a name="0467b22" id="0467b22">非真諦論。是謂不實不真諦故世尊不記。如</a><a name="0467b23" id="0467b23">說如說云何瞿曇。世有邊耶世無邊耶。是命</a><a name="0467b24" id="0467b24">耶是身耶。為命異身異耶。世尊告曰。梵志。此</a><a name="0467b25" id="0467b25">是無記。問曰。何以故世尊不記。答曰。斷異學</a><a name="0467b26" id="0467b26">意故。異學至世尊所而問。是命耶是身耶為</a><a name="0467b27" id="0467b27">命異身異耶。世尊作是念。我若說有身無有</a><a name="0467b28" id="0467b28">命。彼當言我不問此有無。我若言命異身異</a><a name="0467b29" id="0467b29">而有身無有命。何得身異命異。如有人問。云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280467a.htm'><img src='up.gif' border=0></a>
<a href='T280467c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>