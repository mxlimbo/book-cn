<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0918c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷183)</font> 定蘊第七中不還納息第四之一 <font face='Arial'>T27, p0918c</h2></font><hr>
<span class='old'>
</a><a name="0918b28" id="0918b28">請眾首三藏室史迦為眾說般羅底木叉</a><a name="0918b29" id="0918b29">三藏許之而欲略說。時阿羅漢蘇剌多從座</span><a name="0918c01" id="0918c01">而起。偏袒一肩頂禮三藏合掌白言。唯願</a><a name="0918c02" id="0918c02">上座為眾廣說三藏。答言。於此眾中誰能</a><a name="0918c03" id="0918c03">具行般羅底木叉戒而請我廣說。阿羅漢</a><a name="0918c04" id="0918c04">曰。如佛在世諸苾芻等。於諸學處所行邊</a><a name="0918c05" id="0918c05">際我皆能行。若此名為能具行者願為廣</a><a name="0918c06" id="0918c06">說。作是語時三藏弟子生大瞋恚即叱之</a><a name="0918c07" id="0918c07">言。是何苾芻。故於眾前違反我師不受教</a><a name="0918c08" id="0918c08">誨。尋共害彼阿羅漢命。勝義正法從斯滅</a><a name="0918c09" id="0918c09">沒。時有敬重彼阿羅漢天龍藥叉。興大瞋</a><a name="0918c10" id="0918c10">忿殺彼三藏。有說。即彼阿羅漢弟子為報</a><a name="0918c11" id="0918c11">仇故害三藏命。有說。王聞彼阿羅漢無辜</a><a name="0918c12" id="0918c12">被殺追戀。懊惱而殺三藏。世俗正法從斯</a><a name="0918c13" id="0918c13">滅沒。爾時世間勝義世俗二種正法皆滅沒。</a><a name="0918c14" id="0918c14">已經七晝夜天地冥闇而其世間猶故未</a><a name="0918c15" id="0918c15">知正法已滅。所以者何。由佛往昔為菩薩</a><a name="0918c16" id="0918c16">時好掩他惡。亦不舉他所隱覆事。由此業</a><a name="0918c17" id="0918c17">故法滅七日無有知者。過七日已大地震</a><a name="0918c18" id="0918c18">動殞星雨火燒諸方維。空中天鼓發聲振吼</a><a name="0918c19" id="0918c19">甚可怖畏。天魔眷屬生大歡喜。於虛空中</a><a name="0918c20" id="0918c20">張大白蓋。空中復有大聲唱言。釋迦大仙</a><a name="0918c21" id="0918c21">所有正法從今永滅。更無能入正性離生。</a><a name="0918c22" id="0918c22">妙甘露門於斯永閉。大苦黑闇遍滿世間。更</a><a name="0918c23" id="0918c23">無救護將導之者。有作是說。爾時一切律儀</a><a name="0918c24" id="0918c24">羯磨結界皆捨。如是說者從此以後更無</a><a name="0918c25" id="0918c25">結界羯磨受戒。然先所有今時不捨。或有</a><a name="0918c26" id="0918c26">諸佛未般涅槃正法便滅。或有諸佛般涅槃</a><a name="0918c27" id="0918c27">後經於七日正法便滅。然我世尊釋迦牟尼</a><a name="0918c28" id="0918c28">般涅槃後乃至千歲正法方滅。彼未般涅槃</a><a name="0918c29" id="0918c29">及般涅槃已經於七日正法滅者。依更無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270918b.htm'><img src='up.gif' border=0></a>
<a href='T270919a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>