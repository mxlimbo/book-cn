<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0957b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷191)</font> 見蘊第八中念住納息第一之一 <font face='Arial'>T27, p0957b</h2></font><hr>
<span class='old'>
</a><a name="0957a28" id="0957a28">憍慢耶</a><a name="0957a29" id="0957a29"><p>問世尊何故於中夜分而般涅槃。答以此時</span><a name="0957b01" id="0957b01">最寂靜故。謂彼土暑熱晝時不堪作務。多</a><a name="0957b02" id="0957b02">於初夜後夜分中作諸事業。唯中夜分一切</a><a name="0957b03" id="0957b03">寂然。如來恒時愛樂寂靜讚美寂靜故於</a><a name="0957b04" id="0957b04">中夜而般涅槃。有說。欲顯佛於增減事善</a><a name="0957b05" id="0957b05">節量中不須臾捨離故。謂佛留初夜分命</a><a name="0957b06" id="0957b06">捨後夜分壽。復於中夜分中留前捨後於</a><a name="0957b07" id="0957b07">其中分而般涅槃。有說。佛欲令大眾於生</a><a name="0957b08" id="0957b08">死黑闇起大厭怖故。謂佛於迦栗底迦月</a><a name="0957b09" id="0957b09">白半八日中夜而般涅槃。爾時月輪沒於山</a><a name="0957b10" id="0957b10">頂。如是佛正遍知月亦隱靜慮大涅槃山</a><a name="0957b11" id="0957b11">則時二種黑闇俱起。謂色性闇及無明闇。時</a><a name="0957b12" id="0957b12">諸大眾睹斯事已。便於生死起大厭怖。故</a><a name="0957b13" id="0957b13">於中夜而般涅槃。有說。佛一切時樂處中</a><a name="0957b14" id="0957b14">行故。謂佛昔為菩薩時於最後天生中生</a><a name="0957b15" id="0957b15">處中睹史多天處。於最後人生中生中印度</a><a name="0957b16" id="0957b16">劫比羅筏窣堵城。於中夜分。踰城出家習</a><a name="0957b17" id="0957b17">處中行。證無上覺為益有情。說離有無</a><a name="0957b18" id="0957b18">處中妙法。於夜中分而般涅槃</a><a name="0957b19" id="0957b19"><p>如說爾時阿難白佛言。世尊。此拘尸城中</a><a name="0957b20" id="0957b20">有如是如是力士。并男女大小僮僕作使親</a><a name="0957b21" id="0957b21">友眷屬一切。歸依世尊及法并苾芻僧。受諸</a><a name="0957b22" id="0957b22">學處乃至廣說。問別解脫律儀由自表得。</a><a name="0957b23" id="0957b23">云何彼力士等所受戒由他表得耶。答佛神</a><a name="0957b24" id="0957b24">力故謂戒皆由自表而得。然佛臨涅槃時</a><a name="0957b25" id="0957b25">以佛威力令力士等戒亦由他表而得。有</a><a name="0957b26" id="0957b26">說。尊者阿難先曾入拘尸城已授諸力士</a><a name="0957b27" id="0957b27">等三歸學處。今但白佛令知欲顯諸力士</a><a name="0957b28" id="0957b28">等是佛真實弟子。及顯如來於最後位猶能</a><a name="0957b29" id="0957b29">攝受諸新學輩。是故世尊弟子具足非如外<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270957a.htm'><img src='up.gif' border=0></a>
<a href='T270957c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>