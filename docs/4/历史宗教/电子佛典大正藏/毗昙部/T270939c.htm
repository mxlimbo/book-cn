<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0939c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷187)</font> 見蘊第八中念住納息第一之一 <font face='Arial'>T27, p0939c</h2></font><hr>
<span class='old'>
</a><a name="0939b28" id="0939b28">樂由於心不調伏。故次觀心起心念住。心</a><a name="0939b29" id="0939b29">不調伏由煩惱未斷。故最後觀法起法念</span><a name="0939c01" id="0939c01">住。有說以色可施設有增減。有取捨相似</a><a name="0939c02" id="0939c02">相續故。先觀色起身念住。於觀色時起身</a><a name="0939c03" id="0939c03">輕安及心輕安。由此為先引起樂受。故次</a><a name="0939c04" id="0939c04">觀受起受念住。於觀受時。引起勝義境界</a><a name="0939c05" id="0939c05">了別。故次觀識起心念住。彼作是念。若處</a><a name="0939c06" id="0939c06">起心亦起心所。故最後觀法起法念住。有</a><a name="0939c07" id="0939c07">說。身愚能持受愚乃至心愚能持法愚。非</a><a name="0939c08" id="0939c08">身愚不轉能轉受愚。乃至非心愚不轉能</a><a name="0939c09" id="0939c09">轉法愚故。四念住如是次第起。有說。身不</a><a name="0939c10" id="0939c10">愚能引受不愚。乃至心不愚能引法不愚。</a><a name="0939c11" id="0939c11">非身不愚不起能起受不愚。乃至非心不</a><a name="0939c12" id="0939c12">愚不起能起法不愚。故四念住如是次第</a><a name="0939c13" id="0939c13">起。有說。身觀能引受觀。乃至心觀能引法</a><a name="0939c14" id="0939c14">觀。非身觀不起能起受觀。廣說如上。有</a><a name="0939c15" id="0939c15">說。身觀與受觀為因為根為眼為道為</a><a name="0939c16" id="0939c16">漸為能作為緣生為起集為等起。受觀</a><a name="0939c17" id="0939c17">與心觀。心觀與法觀亦爾。餘如前說。有</a><a name="0939c18" id="0939c18">說。身觀與受觀。為加行為門為依。乃至</a><a name="0939c19" id="0939c19">心觀與法觀亦爾。餘如前說。有說。身觀與</a><a name="0939c20" id="0939c20">受觀。為依止為跡處。乃至心觀與法觀亦</a><a name="0939c21" id="0939c21">爾。餘如前說。問若爾。身觀復以誰為依止</a><a name="0939c22" id="0939c22">跡處耶。答以先所得奢摩他相。為依止為</a><a name="0939c23" id="0939c23">跡處。如說。彼先得不動奢摩他故。身輕煖</a><a name="0939c24" id="0939c24">相從足至頂周遍積聚。由此能起身念住乃</a><a name="0939c25" id="0939c25">至法念住。有說。彼於相續中分別諸處起</a><a name="0939c26" id="0939c26">四念住。謂瑜伽師先欲知諸色處故。先分</a><a name="0939c27" id="0939c27">別十色處及念處所攝色。是故先起身念住。</a><a name="0939c28" id="0939c28">次即於法處分別諸受故。次起受念住。次</a><a name="0939c29" id="0939c29">即於法處。分別想行蘊及三無為故。次起<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270939b.htm'><img src='up.gif' border=0></a>
<a href='T270940a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>