<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0495b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷27)</font> 辯緣起品第三之一 <font face='Arial'>T29, p0495b</h2></font><hr>
<span class='old'>
</a><a name="0495a28" id="0495a28">但見以無智聲分別無明。不言餘惑。又上座</a><a name="0495a29" id="0495a29">許。觸受二支言。亦即兼攝非理作意故。謂契</span><a name="0495b01" id="0495b01">經說。非理作意。為無明因。上座釋言。非理作</a><a name="0495b02" id="0495b02">意。觸或受攝。然經分別觸受支中。曾不說有</a><a name="0495b03" id="0495b03">非理作意。又彼經言。如是種類心心所法。皆</a><a name="0495b04" id="0495b04">即無明。然實無明心餘心所。其相各別。非總</a><a name="0495b05" id="0495b05">無明乍可無明。是思差別。彼許思差別為無</a><a name="0495b06" id="0495b06">明等故。又彼自說。無明助受。能為愛因。非唯</a><a name="0495b07" id="0495b07">受力。然經分別受緣愛中。唯說受因能生於</a><a name="0495b08" id="0495b08">愛。又彼自說。次後二支。必有無明。所以者</a><a name="0495b09" id="0495b09">何。非離無明煩惱轉故。然經分別愛取二支。</a><a name="0495b10" id="0495b10">唯說愛等次第分別生死支中。皆不盡理。又</a><a name="0495b11" id="0495b11">彼自難。何故無明聲。攝餘煩惱。非餘煩惱聲。</a><a name="0495b12" id="0495b12">即自釋言。非離彼故。謂非離無明餘煩惱轉。</a><a name="0495b13" id="0495b13">有離餘煩惱無明獨行。又彼更為究根源釋。</a><a name="0495b14" id="0495b14">為令速起斷對治故。以無明聲。說餘煩惱。明</a><a name="0495b15" id="0495b15">慧正起。親治無明。無明斷時。諸惑皆斷。為令</a><a name="0495b16" id="0495b16">厭彼明慧速生。故以彼聲。說諸煩惱。自如是</a><a name="0495b17" id="0495b17">等。以無量門。解釋彼經深隱理趣。而數決判</a><a name="0495b18" id="0495b18">是了義經。詳彼但應欺東方者。或心傲逸。</a><a name="0495b19" id="0495b19">輕發此言。且置前後。自相違害。了不了義。其</a><a name="0495b20" id="0495b20">相云何。而蘊在心數數決判。此緣起教。是了</a><a name="0495b21" id="0495b21">義經。彼上座言。諸有聖教。佛自標釋。名了義</a><a name="0495b22" id="0495b22">經。所餘契經。名不了義。彼言非理。諸聖教</a><a name="0495b23" id="0495b23">中。未見誠文。說如是相。唯是上座。妄為圖</a><a name="0495b24" id="0495b24">度。諸無聖教。雖理相應。上座每言。此非定</a><a name="0495b25" id="0495b25">量。況無聖教。復理相違。而執此為了不了</a><a name="0495b26" id="0495b26">相。如何知此所說相非。見闕標釋。而是了義。</a><a name="0495b27" id="0495b27">有具標釋非了義故。謂契經說。佛告苾芻。若</a><a name="0495b28" id="0495b28">有說言。我不依空。能起無相及無所有。若</a><a name="0495b29" id="0495b29">智若見。離增上慢。無有是處。此中豈有標釋<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290495a.htm'><img src='up.gif' border=0></a>
<a href='T290495c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>