<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0265c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷15)</font> 中分別惑品第五 <font face='Arial'>T29, p0265c</h2></font><hr>
<span class='old'>
</a><a name="0265b28" id="0265b28">類智中。具有三義。是故於此位中所有滅</a><a name="0265b29" id="0265b29">離。得永斷智名。此滅是智果。由前三因及第</span><a name="0265c01" id="0265c01">四因。說名永斷智。偈曰。過界故。釋曰。若人</a><a name="0265c02" id="0265c02">出離界。由離欲一切界故。得二結相離。彼說</a><a name="0265c03" id="0265c03">是第五因。若於中與能緣。彼為境別惑相離。</a><a name="0265c04" id="0265c04">此義可然。此出離界不異拔除二因故。是故</a><a name="0265c05" id="0265c05">不須立出離界義為第五因。何人得幾永斷</a><a name="0265c06" id="0265c06">智相應。偈曰。無與一至五。在見位相應。釋</a><a name="0265c07" id="0265c07">曰。凡夫人與永斷智無相應。若聖人在見諦</a><a name="0265c08" id="0265c08">道中。乃至在集法忍。亦不與此相應。於集法</a><a name="0265c09" id="0265c09">智與一相應。於集類智與二相應。於滅法智</a><a name="0265c10" id="0265c10">與三相應。於滅類智與四相應。於道法智與</a><a name="0265c11" id="0265c11">五相應。於道類忍亦與五相應。未離見位故。</a><a name="0265c12" id="0265c12">偈曰。住修復與六。乃至與一二。釋曰。若聖</a><a name="0265c13" id="0265c13">人在修位中。謂道類智等與六相應。乃至未</a><a name="0265c14" id="0265c14">離欲欲界及已退。次從此位。若至離欲欲界</a><a name="0265c15" id="0265c15">位。或前或後。與一下分惑滅離永斷智相應。</a><a name="0265c16" id="0265c16">若至阿羅漢果。更與一相應。謂一切結永斷</a><a name="0265c17" id="0265c17">智相應。若退由色界上心惑。但與一下分惑</a><a name="0265c18" id="0265c18">永斷智相應若至離欲色界位。與二相應。謂</a><a name="0265c19" id="0265c19">與下分惑及色界惑永斷智相應。若退由無色</a><a name="0265c20" id="0265c20">界上心惑。亦但與此二相應。何因唯阿那</a><a name="0265c21" id="0265c21">含。及阿羅漢。安立與一一永斷智相應。不立</a><a name="0265c22" id="0265c22">與多相應。由此義偈曰。算彼由離界。及至沙</a><a name="0265c23" id="0265c23">門果。釋曰。由二種因計算。永斷智安立為一。</a><a name="0265c24" id="0265c24">何者為二。由離欲諸界及得沙門果此二位</a><a name="0265c25" id="0265c25">中。具有二因。是故合一切滅離。立為一一永</a><a name="0265c26" id="0265c26">斷智。復次何人捨幾永斷智及得亦爾。偈曰。</a><a name="0265c27" id="0265c27">有人捨一二。五六無得五。釋曰。捨一者。若從</a><a name="0265c28" id="0265c28">阿羅漢果退。及從離欲欲界退。捨二者。阿那</a><a name="0265c29" id="0265c29">含人。離欲色界已後退離欲欲界。捨五者。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290265b.htm'><img src='up.gif' border=0></a>
<a href='T290266a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>