<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0182b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷35)</font> 雜蘊第一中無慚愧納息第五之一 <font face='Arial'>T27, p0182b</h2></font><hr>
<span class='old'>
</a><a name="0182a28" id="0182a28">諸不善根能斷善根。離欲染時最初所捨</a><a name="0182a29" id="0182a29">名增上不善根乃至廣說。答有多種九品。</span><a name="0182b01" id="0182b01">謂有現行九品。有異熟九品。有對治九品。</a><a name="0182b02" id="0182b02">有斷善根九品。現行九品者。謂有時下下品</a><a name="0182b03" id="0182b03">現行。乃至有時上上品現行。有即說此為因</a><a name="0182b04" id="0182b04">九品。謂加行得者下下品為九品因。乃至上</a><a name="0182b05" id="0182b05">中品為二品因。上上品但為上上品因。劣</a><a name="0182b06" id="0182b06">為勝因。非勝劣因。非所尚故。非加行得</a><a name="0182b07" id="0182b07">者九品皆得展轉為因。異熟九品者。謂上上</a><a name="0182b08" id="0182b08">品業受上上品異熟。乃至下下品業受下下</a><a name="0182b09" id="0182b09">品異熟。如施設論說。若作殺生罪上上者</a><a name="0182b10" id="0182b10">生無間地獄。上中者生大熱地獄。乃至下下</a><a name="0182b11" id="0182b11">者生傍生鬼趣。乃至廣說。對治九品者。謂下</a><a name="0182b12" id="0182b12">下品明斷上上品無明。乃至上上品明斷下</a><a name="0182b13" id="0182b13">下品無明。斷善根九品者。謂下下品邪見斷</a><a name="0182b14" id="0182b14">上上品善根。乃至上上品邪見斷下下品善</a><a name="0182b15" id="0182b15">根。若依斷善九品說者。彼邪見則有九品。</a><a name="0182b16" id="0182b16">若依對治九品說者。彼邪見則唯一品以</a><a name="0182b17" id="0182b17">對治九品故。前說離欲染時最初所捨。以</a><a name="0182b18" id="0182b18">斷善九品故後說斷善根時最後所捨。是</a><a name="0182b19" id="0182b19">故前後二說善通。復次斷法有二種。一如見</a><a name="0182b20" id="0182b20">所斷是故能斷九品邪見。離欲染時一品</a><a name="0182b21" id="0182b21">頓斷。二如修所斷是故所斷九品善根斷</a><a name="0182b22" id="0182b22">善根時九品漸斷。問斷善根者是何義耶。答</a><a name="0182b23" id="0182b23">非如世間斧等斷木。邪見與善不相觸故。</a><a name="0182b24" id="0182b24">然相續中邪見現在前時。令諸善根成就得</a><a name="0182b25" id="0182b25">滅不成就得生說名為斷。若相續中無善根</a><a name="0182b26" id="0182b26">得爾時名為善根已斷。問此善根斷自性是</a><a name="0182b27" id="0182b27">何。有作是說。以不信為自性。謂信故善根</a><a name="0182b28" id="0182b28">續。不信故善根斷。有餘師說。以邪見為自</a><a name="0182b29" id="0182b29">性。謂由邪見善根斷故。或有說者。以斷善</a><a name="0182b30" id="0182b30">時諸煩惱纏為自性。謂由彼力善根斷故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270182a.htm'><img src='up.gif' border=0></a>
<a href='T270182c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>