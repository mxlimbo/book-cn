<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0411b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷14)</font> 辯差別品第二之一 <font face='Arial'>T29, p0411b</h2></font><hr>
<span class='old'>
</a><a name="0411a28" id="0411a28">為因生於眼等。又汝所執。有業種子。相續轉</a><a name="0411a29" id="0411a29">變。誰為障礙。不能頓生。一切業果。若由緣</span><a name="0411b01" id="0411b01">助。業種方能生。應但緣能生。何勞業種。以眾</a><a name="0411b02" id="0411b02">緣助業果乃生。眾緣若無果不生故。既賴緣</a><a name="0411b03" id="0411b03">助而業種非無。雖藉眾緣。寧撥無生相。又見</a><a name="0411b04" id="0411b04">初念無漏生時。生能為因。起無漏得。得自相</a><a name="0411b05" id="0411b05">有。前已極成。應說除生有何別法。能作此得。</a><a name="0411b06" id="0411b06">前俱起因。若全無因。得不應起。則初無漏。應</a><a name="0411b07" id="0411b07">不說成。生相生時。為亦別有俱生因不。應言</a><a name="0411b08" id="0411b08">亦有。謂除生體餘一果法。云何異滅為生助</a><a name="0411b09" id="0411b09">因。古昔諸師。咸作是釋。同一果法。展轉為因。</a><a name="0411b10" id="0411b10">如諸大種。更相順故。復有釋言。諸有為法。</a><a name="0411b11" id="0411b11">一切皆是生等性故。生等四相。一一用時。以</a><a name="0411b12" id="0411b12">此為門。餘皆助力。證斯義者。謂念住中。觀身</a><a name="0411b13" id="0411b13">等為無常性故。然上座說。諸行無住。若行可</a><a name="0411b14" id="0411b14">住。經極少時。何故不經。須臾日月時年劫住。</a><a name="0411b15" id="0411b15">無異因故又阿笈摩亦說諸行無有住故。如</a><a name="0411b16" id="0411b16">世尊言。苾芻諸行皆臨滅時。既無有住。亦無</a><a name="0411b17" id="0411b17">有滅。且彼所說。若行可住。經極少時理不應</a><a name="0411b18" id="0411b18">忍。極少時者謂一剎那。若一剎那。亦無有住。</a><a name="0411b19" id="0411b19">是則諸行。應畢竟無。若謂有為全無有住。得</a><a name="0411b20" id="0411b20">體無間即滅故者。豈不有此得體時。故即名</a><a name="0411b21" id="0411b21">諸行極少住時。雖有此時。而無有住。依何位</a><a name="0411b22" id="0411b22">說此無住言。為得體時。為得體後。執無住位。</a><a name="0411b23" id="0411b23">唯應二時。若得體時。亦無住者。則不能越前</a><a name="0411b24" id="0411b24">屆摔。若得體後。方言無住。非所許故。設難</a><a name="0411b25" id="0411b25">唐捐。汝等所言。得體時者。即我說住。能引果</a><a name="0411b26" id="0411b26">時。非我所宗引果時後。諸行有住。何緣汝等</a><a name="0411b27" id="0411b27">對我遮破。諸行住時。如汝行中有時有者。必</a><a name="0411b28" id="0411b28">待餘法生用方成。如是亦應有引果者。必待</a><a name="0411b29" id="0411b29">餘法方成引用。此所待者。立以住名。是則我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290411a.htm'><img src='up.gif' border=0></a>
<a href='T290411c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>