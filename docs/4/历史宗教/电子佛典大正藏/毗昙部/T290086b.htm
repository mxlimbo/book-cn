<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0086b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷16)</font> 分別業品第四之一 <font face='Arial'>T29, p0086b</h2></font><hr>
<span class='old'>
</a><a name="0086a28" id="0086a28"><p class='lg'>　　有情具名色　　　名身等處起　</p></a><a name="0086a29" id="0086a29"><p>論曰。如前所說四節業道。三三一三隨其</span><a name="0086b01" id="0086b01">次第於有情等四處而生。謂殺等三有情處</a><a name="0086b02" id="0086b02">起。偷盜等三眾具處起。唯邪見一名色處起。</a><a name="0086b03" id="0086b03">虛誑語等三名身等處起。有起加行定欲</a><a name="0086b04" id="0086b04">殺他。而與所殺生俱死或前死亦得根本</a><a name="0086b05" id="0086b05">業道罪耶。頌曰</a><a name="0086b06" id="0086b06"><p class='lg'>　　俱死及前死　　　無根依別故　</p></a><a name="0086b07" id="0086b07"><p>論曰。若能殺者與所殺生俱時命終。或在</a><a name="0086b08" id="0086b08">前死。彼定不得根本業道故。有問言。頗有</a><a name="0086b09" id="0086b09">殺者起殺加行及令果滿而彼不為殺罪</a><a name="0086b10" id="0086b10">觸耶。曰有。云何。謂能殺者與所殺生俱死</a><a name="0086b11" id="0086b11">前死。何緣如是。以所殺生其命猶存不可</a><a name="0086b12" id="0086b12">令彼能殺生者成殺罪故。非能殺者其命</a><a name="0086b13" id="0086b13">已終可得殺罪。別依生故。謂殺加行所依止</a><a name="0086b14" id="0086b14">身今已斷滅。雖有別類身同分生。非罪依</a><a name="0086b15" id="0086b15">止。此曾未起殺生加行。成殺業道理不應</a><a name="0086b16" id="0086b16">然。若有多人集為軍眾欲殺怨敵。或獵</a><a name="0086b17" id="0086b17">獸等。於中隨有一殺生時。何人得成殺生</a><a name="0086b18" id="0086b18">業道。頌曰</a><a name="0086b19" id="0086b19"><p class='lg'>　　軍等若同事　　　皆成如作者　</p></a><a name="0086b20" id="0086b20"><p>論曰。於軍等中若隨有一作殺生事。如自</a><a name="0086b21" id="0086b21">作者一切皆成殺生業道。由彼同許為一</a><a name="0086b22" id="0086b22">事故。如為一事展轉相教。故一殺生餘皆</a><a name="0086b23" id="0086b23">得罪。若有他力逼入此中。因即同心亦成</a><a name="0086b24" id="0086b24">殺罪。唯除若有立誓自要救自命緣。亦不</a><a name="0086b25" id="0086b25">行殺。雖由他力逼在此中。而無殺心故</a><a name="0086b26" id="0086b26">無殺罪。今次應辯成業道相。謂齊何量</a><a name="0086b27" id="0086b27">名曰殺生。乃至齊何名為邪見。且先分別</a><a name="0086b28" id="0086b28">殺生相者。頌曰</a><a name="0086b29" id="0086b29"><p class='lg'>　　殺生由故思　　　他想不誤殺　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290086a.htm'><img src='up.gif' border=0></a>
<a href='T290086c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>