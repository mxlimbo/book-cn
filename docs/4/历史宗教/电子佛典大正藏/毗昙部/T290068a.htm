<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0068a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷13)</font> 分別業品第四之一 <font face='Arial'>T29, p0068a</h2></font><hr>
<span class='old'>
</a><a name="0067c28" id="0067c28">風手合燈焰鈴聲。故此義成應由比量。何</a><a name="0067c29" id="0067c29">謂比量。謂如前說。滅無非果故不待因。又</span><a name="0068a01" id="0068a01">若待因薪等方滅。應一切滅無不待因。如</a><a name="0068a02" id="0068a02">生待因無無因者。然世現見覺焰音聲。不</a><a name="0068a03" id="0068a03">待餘因剎那自滅。故薪等滅亦不待因。有</a><a name="0068a04" id="0068a04">執覺聲前因後滅。彼亦非理。二不俱故。疑</a><a name="0068a05" id="0068a05">智苦樂及貪瞋等自相相違理無俱義。若復</a><a name="0068a06" id="0068a06">有位明了覺聲無間便生不明了者。如何同</a><a name="0068a07" id="0068a07">類不明了法能滅明了同類法耶。最後覺聲</a><a name="0068a08" id="0068a08">復由誰滅。有執。燈焰滅以住無為因。有執。</a><a name="0068a09" id="0068a09">焰滅時由法非法力。彼俱非理。無非因故。</a><a name="0068a10" id="0068a10">非法非法為生滅因。以剎那剎那順違相</a><a name="0068a11" id="0068a11">反故。或於一切有為法中。皆可計度有此</a><a name="0068a12" id="0068a12">因義。既爾本諍便應止息。許不待餘因</a><a name="0068a13" id="0068a13">皆有剎那故。又若薪等滅火合為因。於熟</a><a name="0068a14" id="0068a14">變生中有下中上。應生因體即成滅因。所</a><a name="0068a15" id="0068a15">以者何。謂由火合能令薪等有熟變生。中</a><a name="0068a16" id="0068a16">上熟生下中熟滅。或即或似生上中因即能</a><a name="0068a17" id="0068a17">為因滅下中熟則生因體應即滅因。或滅</a><a name="0068a18" id="0068a18">生因應相無別。不應由即此或似此彼</a><a name="0068a19" id="0068a19">有。彼復由即此或似此非有。設於火焰差</a><a name="0068a20" id="0068a20">別生中容計能生能滅因異。於灰雪酢日</a><a name="0068a21" id="0068a21">水地合。能令薪等熟變生中。如何計度生</a><a name="0068a22" id="0068a22">滅因異。若爾現見煎水減盡。火合於中</a><a name="0068a23" id="0068a23">為何所作。由事火合火界力增。由火界增</a><a name="0068a24" id="0068a24">能令水聚於後後位生漸漸微。乃至最微</a><a name="0068a25" id="0068a25">後便不續。是名火合於中所作。故無有因</a><a name="0068a26" id="0068a26">令諸法滅。法自然滅。是壞性故。自然滅故。纔</a><a name="0068a27" id="0068a27">生即滅。由纔生即滅。剎那滅義成。有剎那</a><a name="0068a28" id="0068a28">故定無行動。然於無間異方生中如燒草</a><a name="0068a29" id="0068a29">焰行起行增上慢。既由斯理行動定無。身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290067c.htm'><img src='up.gif' border=0></a>
<a href='T290068b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>