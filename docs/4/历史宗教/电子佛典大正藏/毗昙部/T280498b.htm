<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0498b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷11)</font> 解十門大章 四等處第三十四 <font face='Arial'>T28, p0498b</h2></font><hr>
<span class='old'>
</a><a name="0498a28" id="0498a28">若施者不知。受者亦不知耶。我當往向佛論</a><a name="0498a29" id="0498a29">之。於是摩訶先夫至世尊所。彼時世尊無量</span><a name="0498b01" id="0498b01">百千眾前後圍繞而為說法。摩訶先夫見已作</a><a name="0498b02" id="0498b02">是念。今不得論。明當請世尊會。然後當論。作</a><a name="0498b03" id="0498b03">是念已。便前至世尊所。到已禮世尊足禮足</a><a name="0498b04" id="0498b04">已卻坐一面。彼時世尊為摩訶先夫。無量方</a><a name="0498b05" id="0498b05">便而為說法。勸進等勸進令歡喜等歡喜。無</a><a name="0498b06" id="0498b06">量方便為說法。勸進等勸進令歡喜等歡喜。</a><a name="0498b07" id="0498b07">默然住。彼時摩訶先夫從座起叉手向世尊。</a><a name="0498b08" id="0498b08">白世尊曰。唯世尊。明設微小會。願世尊及僧</a><a name="0498b09" id="0498b09">愍故當受。世尊受彼摩訶先夫請默然而住。</a><a name="0498b10" id="0498b10">於是摩訶先夫知世尊默然可已。禮世尊足</a><a name="0498b11" id="0498b11">繞世尊已。還本所止。到已即彼夜具諸餚</a><a name="0498b12" id="0498b12">膳。設種種淨妙供饌。辦已便白時至。彼時</a><a name="0498b13" id="0498b13">世尊晨著衣服。諸比丘前後圍繞。往詣彼摩</a><a name="0498b14" id="0498b14">訶先夫舍。到已就座。世尊知而問內人。摩訶</a><a name="0498b15" id="0498b15">先優婆夷今為所在。內人曰。唯世尊。摩訶先</a><a name="0498b16" id="0498b16">優婆夷行來斷。極患苦痛在屋中。佛世尊知</a><a name="0498b17" id="0498b17">內緣起。知外亦如是。於是世尊屈伸臂頃。至</a><a name="0498b18" id="0498b18">雪山上取藥來已摩著瘡上。著瘡上已。告摩</a><a name="0498b19" id="0498b19">訶先優婆夷夫曰。呼摩訶先優婆夷出。世尊</a><a name="0498b20" id="0498b20">呼汝。唯然世尊。摩訶先夫受世尊教已。便至</a><a name="0498b21" id="0498b21">摩訶先所。到已語摩訶先。世尊呼汝。聞世尊</a><a name="0498b22" id="0498b22">呼瘡即平服同一色。聞已於世尊所倍增信</a><a name="0498b23" id="0498b23">敬。內懷歡喜至世尊所。到已禮世尊足卻住</a><a name="0498b24" id="0498b24">一面。世尊隨順為說妙法。摩訶先優婆夷及</a><a name="0498b25" id="0498b25">諸眷屬聞說法已。遠塵離垢諸法法眼生。此</a><a name="0498b26" id="0498b26">世尊為摩訶先優婆夷故慈滿。問曰。此中云</a><a name="0498b27" id="0498b27">何慈滿。答曰。即彼智藥。復次智藥者。如所</a><a name="0498b28" id="0498b28">說。彼時愚癡琉璃王。破迦維羅衛城。將彼釋</a><a name="0498b29" id="0498b29">種極妙六女。彼在堂上而自誇說。我能壞汝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280498a.htm'><img src='up.gif' border=0></a>
<a href='T280498c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>