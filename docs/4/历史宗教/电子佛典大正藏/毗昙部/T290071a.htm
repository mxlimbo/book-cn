<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0071a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷13)</font> 分別業品第四之一 <font face='Arial'>T29, p0071a</h2></font><hr>
<span class='old'>
</a><a name="0070c28" id="0070c28">色於欲具四種遠。一所依遠。二行相遠。三</a><a name="0070c29" id="0070c29">所緣遠。四對治遠。故無色中無無表色。表色</span><a name="0071a01" id="0071a01">唯在二有伺地。謂通欲界初靜慮中。非上</a><a name="0071a02" id="0071a02">地中可言有表。有覆無記表。欲界定無。唯</a><a name="0071a03" id="0071a03">於梵世中可得說有。曾聞大梵有誑諂言。</a><a name="0071a04" id="0071a04">謂自眾中為避馬勝所徵問故。矯自歎等。</a><a name="0071a05" id="0071a05">上地既無言何得有聲處。有外大種為因</a><a name="0071a06" id="0071a06">發聲。有餘師言。上三靜慮亦有無覆無記表</a><a name="0071a07" id="0071a07">業。無善無染。所以者何。非上地生能起下</a><a name="0071a08" id="0071a08">地善及染心發身語表。劣故斷故。前說為</a><a name="0071a09" id="0071a09">善。復以何因二定以上都無表業。於欲界</a><a name="0071a10" id="0071a10">中無有有覆無記表業。以無發業等起心</a><a name="0071a11" id="0071a11">故。有尋伺心能發表業。二定以上都無此</a><a name="0071a12" id="0071a12">心。又發表心唯修所斷。見所斷惑內門轉故。</a><a name="0071a13" id="0071a13">以欲界中決定無有有覆無記修所斷惑。是</a><a name="0071a14" id="0071a14">故表業上三地都無。欲界中無有覆無記表。</a><a name="0071a15" id="0071a15">為但由等起令諸法成善不善性等。不爾。</a><a name="0071a16" id="0071a16">云何。由四種因成善性等。一由勝義。二由</a><a name="0071a17" id="0071a17">自性。三由相應。四由等起。何法何性由何</a><a name="0071a18" id="0071a18">因成。頌曰</a><a name="0071a19" id="0071a19"><p class='lg'>　　勝義善解脫　　　自性慚愧根</a><br><a name="0071a20" id="0071a20">　　相應彼相應　　　等起色業等</a><br><a name="0071a21" id="0071a21">　　翻此名不善　　　勝無記二常　</p></a><a name="0071a22" id="0071a22"><p>論曰。勝義善者。謂真解脫。以涅槃中最極安</a><a name="0071a23" id="0071a23">隱眾苦永寂猶如無病。自性善者。謂慚愧根。</a><a name="0071a24" id="0071a24">以有為中唯慚與愧及無貪等三種善根。不</a><a name="0071a25" id="0071a25">待相應及餘等起。體性是善猶如良藥。相</a><a name="0071a26" id="0071a26">應善者。謂彼相應。以心心所要與慚愧善</a><a name="0071a27" id="0071a27">根相應方成善性。若不與彼慚等相應。善</a><a name="0071a28" id="0071a28">性不成。如雜藥水。等起善者。謂身語業不</a><a name="0071a29" id="0071a29">相應行。以是自性及相應善所等起故。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290070c.htm'><img src='up.gif' border=0></a>
<a href='T290071b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>