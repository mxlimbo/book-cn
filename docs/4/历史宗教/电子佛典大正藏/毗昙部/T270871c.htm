<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0871c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷173)</font> 定蘊第七中攝納息第三之一 <font face='Arial'>T27, p0871c</h2></font><hr>
<span class='old'>
</a><a name="0871b28" id="0871b28">各各但是一地繫故</a><a name="0871b29" id="0871b29"><p>八世法者。一利二無利三譽四非譽五讚六</span><a name="0871c01" id="0871c01">毀七樂八苦。問何故作此論。答欲止他宗</a><a name="0871c02" id="0871c02">顯己義故。謂分別論者。及大眾部師執。佛</a><a name="0871c03" id="0871c03">生身是無漏法。彼何故作是說。依契經故</a><a name="0871c04" id="0871c04">如契經說。如來生世住世出現世間。不為</a><a name="0871c05" id="0871c05">世法所染。彼依此故說佛生身是無漏法。又</a><a name="0871c06" id="0871c06">彼說言佛一切煩惱并習氣皆永斷故。云何</a><a name="0871c07" id="0871c07">生身當是有漏。為止彼意顯佛生身但是</a><a name="0871c08" id="0871c08">有漏非無漏法故作斯論。問云何知佛生</a><a name="0871c09" id="0871c09">身是有漏法。答如契經說。苾芻當知。無明</a><a name="0871c10" id="0871c10">所覆。愛結所繫。愚夫感得有識之身。聰明</a><a name="0871c11" id="0871c11">者亦然。佛生身既是無明愛果故知非無漏</a><a name="0871c12" id="0871c12">法。又契經說。十處二少分是有漏。由此故</a><a name="0871c13" id="0871c13">知佛生身定是有漏。若佛生身是無漏者。</a><a name="0871c14" id="0871c14">無比女不應生貪。央掘利魔羅不應生瞋。</a><a name="0871c15" id="0871c15">鄔盧頻螺迦葉波。不應生癡。傲慢婆羅門</a><a name="0871c16" id="0871c16">不應生慢。以佛生身生他貪瞋癡慢故知</a><a name="0871c17" id="0871c17">定是有漏。問若爾者彼所引經當云何通。</a><a name="0871c18" id="0871c18">答彼經密意說佛法身。謂如來生世住世者。</a><a name="0871c19" id="0871c19">說佛生身出現世間。不為世法所染者說</a><a name="0871c20" id="0871c20">佛法身。復次世法者。即世八法。如來不為</a><a name="0871c21" id="0871c21">世八法所染故。言世法不染非謂無漏。謂</a><a name="0871c22" id="0871c22">世八法隨順世間有情。世間有情亦隨順世</a><a name="0871c23" id="0871c23">八法。世八法隨順如來。如來不隨順世八</a><a name="0871c24" id="0871c24">法。故說如來非世法所染。復次如來離世</a><a name="0871c25" id="0871c25">八法。故言不染非謂無漏。問如來亦有世</a><a name="0871c26" id="0871c26">八法何故言離。有利者。如鄔揭羅長者。於</a><a name="0871c27" id="0871c27">一日中以三百千衣服施佛。時縛迦醫王等</a><a name="0871c28" id="0871c28">八十人於一日中。各奉佛百千雙憍舍耶衣。</a><a name="0871c29" id="0871c29">無利者。如佛一時著衣持缽。入娑羅婆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270871b.htm'><img src='up.gif' border=0></a>
<a href='T270872a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>