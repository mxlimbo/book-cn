<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0189a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷36)</font> 雜蘊第一中無慚愧納息第五之一 <font face='Arial'>T27, p0189a</h2></font><hr>
<span class='old'>
</a><a name="0188c28" id="0188c28">在前彼過去無。但成就未來六現在一。此滅</a><a name="0188c29" id="0188c29">已不捨。若起善耳識現在前彼成就過去一</span><a name="0189a01" id="0189a01">未來六現在一。此滅已不捨。乃至若起善意</a><a name="0189a02" id="0189a02">識現在前。彼成就過去五未來六現在一。此</a><a name="0189a03" id="0189a03">滅已不捨。若復起善意識或餘識現在前。彼</a><a name="0189a04" id="0189a04">成就過去未來六現在一。如是所說云何通</a><a name="0189a05" id="0189a05">耶答此說漏盡清淨身中所起滅者。不說</a><a name="0189a06" id="0189a06">無始生死以來所起滅者。然此所說非盡智</a><a name="0189a07" id="0189a07">時所修善根無相違過。復有說者。六恒住</a><a name="0189a08" id="0189a08">法亦唯意地以說眼見色已乃至意知法已</a><a name="0189a09" id="0189a09">不喜不憂心恒住捨具念正知故。問若爾</a><a name="0189a10" id="0189a10">何故復說善眼識等現在前時成就現在一</a><a name="0189a11" id="0189a11">耶。答當知此是恒住加行非恒住體故不</a><a name="0189a12" id="0189a12">相違。問六恒住法以何為自性。答以念慧</a><a name="0189a13" id="0189a13">為自性云何知然。如契經說諸阿羅漢心</a><a name="0189a14" id="0189a14">善解脫具六恒住。云何為六。謂眼見色已</a><a name="0189a15" id="0189a15">乃至意知法已不喜不憂心恒住捨具念正</a><a name="0189a16" id="0189a16">知。若兼取相應俱有則四蘊五蘊為自性。</a><a name="0189a17" id="0189a17">已說自性。所以今當說。問何故名恒住恒</a><a name="0189a18" id="0189a18">住是何義。答諸阿羅漢恒於此住未嘗捨</a><a name="0189a19" id="0189a19">離故名恒住。問一切阿羅漢皆有此六恒住</a><a name="0189a20" id="0189a20">法耶。有作是說。非一切阿羅漢皆有此六。</a><a name="0189a21" id="0189a21">謂不時解脫已得邊際第四靜慮及願智者</a><a name="0189a22" id="0189a22">乃有此六。評曰。應作是說。一切阿羅漢皆</a><a name="0189a23" id="0189a23">有此六。云何知然。此六恒住皆以漏盡清</a><a name="0189a24" id="0189a24">淨身中念慧為體。諸阿羅漢無不成就此</a><a name="0189a25" id="0189a25">念慧故。問此六恒住在何界地。有說此六</a><a name="0189a26" id="0189a26">在欲色界唯二地有。謂欲界初靜慮以意地</a><a name="0189a27" id="0189a27">者。亦與善眼識等相入出故不在上地。復</a><a name="0189a28" id="0189a28">有說者。在五地有。謂欲界四靜慮五地意識</a><a name="0189a29" id="0189a29">皆與眼等識相入出故。評曰。應作是說。通<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270188c.htm'><img src='up.gif' border=0></a>
<a href='T270189b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>