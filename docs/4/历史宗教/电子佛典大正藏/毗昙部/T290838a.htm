<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0838a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷13)</font> 辯緣起品第四之一 <font face='Arial'>T29, p0838a</h2></font><hr>
<span class='old'>
</a><a name="0837c28" id="0837c28">得天眼尚不能觀。況餘能見。以說若有極淨</a><a name="0837c29" id="0837c29">天眼方能見彼中有身故。有說。地獄傍生</span><a name="0838a01" id="0838a01">餓鬼人天中有。如其次第。各除後後見自及</a><a name="0838a02" id="0838a02">前。為有能遮中有行不。上至諸佛亦不能遮。</a><a name="0838a03" id="0838a03">以諸通中業通疾故。中有成就最疾業通。故</a><a name="0838a04" id="0838a04">契經言。中有業力最為強盛。一切有情一切</a><a name="0838a05" id="0838a05">加行。無能遮抑凌虛自在。是謂通義。通由</a><a name="0838a06" id="0838a06">業得名為業通。此通勢用速故名疾。中有具</a><a name="0838a07" id="0838a07">此最疾業通。諸通速行無能勝者。依此故說。</a><a name="0838a08" id="0838a08">業力最強。隨地諸根中有皆具。雖言中有如</a><a name="0838a09" id="0838a09">本有形。而初異熟最勝妙故。又求有故無不</a><a name="0838a10" id="0838a10">具根。曾聞析破炎赤鐵團。見於其中有虫居</a><a name="0838a11" id="0838a11">止。故知中有無對義成。對謂對礙。此金剛等</a><a name="0838a12" id="0838a12">所不能遮故名無對。此界趣處皆不可轉。謂</a><a name="0838a13" id="0838a13">定無有色中有沒欲中有生。亦無翻此。此與</a><a name="0838a14" id="0838a14">生有一業引故。應知趣處不轉亦然。此中有</a><a name="0838a15" id="0838a15">身資段食不。且知欲界中有食香。隨福多</a><a name="0838a16" id="0838a16">福少香有好有惡。由斯故得健達縛名。諸</a><a name="0838a17" id="0838a17">字界中義非一故。此頞縛界雖正目行。而於</a><a name="0838a18" id="0838a18">其中亦有食義。以食香故名健達縛。而音短</a><a name="0838a19" id="0838a19">者如設建途及羯建途。略故無過。有說。中</a><a name="0838a20" id="0838a20">有身賴香持。以尋香行名健達縛。如是中</a><a name="0838a21" id="0838a21">有為住幾時。此中有身定非久住。生緣未</a><a name="0838a22" id="0838a22">合非久如何。大德釋言。常途非久。緣未合</a><a name="0838a23" id="0838a23">者容住多時。由彼命根非別業引。有餘師</a><a name="0838a24" id="0838a24">說。此但少時。以中有中恒求生故。若於父母</a><a name="0838a25" id="0838a25">俱定不移。雖住遠方業令速合。若於父母隨</a><a name="0838a26" id="0838a26">一可移。雖極清貞訶厭欲者。而於異境起染</a><a name="0838a27" id="0838a27">現行。諸起染定時令非時亦起。或寄相似餘</a><a name="0838a28" id="0838a28">類中生。謂驢等身似於馬等。非由所寄同分</a><a name="0838a29" id="0838a29">有殊便失中生。一業所引生緣雖別。所引一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290837c.htm'><img src='up.gif' border=0></a>
<a href='T290838b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>