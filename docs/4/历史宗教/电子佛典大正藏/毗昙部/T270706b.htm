<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0706b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷137)</font> 大種蘊第五中具見納息第三之一 <font face='Arial'>T27, p0706b</h2></font><hr>
<span class='old'>
</a><br><a name="0706a28" id="0706a28">　　如是平等除色想　　　無有染著彼因緣　</p></a><a name="0706a29" id="0706a29"><p>如是諸說義有何異。答此說能遣諸積集色</span><a name="0706b01" id="0706b01">令不現前。名除色想。波羅衍拏眾義品說。</a><a name="0706b02" id="0706b02">斷色界愛名除色想。雜蘊中說。不緣下地</a><a name="0706b03" id="0706b03">流轉諸色名除色想。有說。此除色想在第</a><a name="0706b04" id="0706b04">四靜慮。波羅衍拏眾義品說。除色想者在七</a><a name="0706b05" id="0706b05">地。謂未至中間四靜慮空無邊處近分。雜蘊</a><a name="0706b06" id="0706b06">所說除色想者。亦在七地。謂四無色上三近</a><a name="0706b07" id="0706b07">分。有說。此除色想是身念住。波羅衍拏眾義</a><a name="0706b08" id="0706b08">品說。除色想者是法念住。雜蘊所說除色想</a><a name="0706b09" id="0706b09">者。通四念住。有說此除色想是不共。餘三</a><a name="0706b10" id="0706b10">是共。有說。雜蘊所說是共。餘三不共。是名</a><a name="0706b11" id="0706b11">諸說異義</a><a name="0706b12" id="0706b12"><p>四識住七識住。為四攝七。七攝四耶。乃至</a><a name="0706b13" id="0706b13">廣說。問何故作此論。答為欲分別契經義</a><a name="0706b14" id="0706b14">故。謂契經說。四識住七識住九有情居。而不</a><a name="0706b15" id="0706b15">廣分別。亦不明攝。今欲廣解。并顯相攝故。</a><a name="0706b16" id="0706b16">作斯論。四識住者。如契經說。一色隨識住。</a><a name="0706b17" id="0706b17">二受隨識住。三想隨識住。四行隨識住。色隨</a><a name="0706b18" id="0706b18">識住者。謂色有漏隨順於取有情數攝。行隨</a><a name="0706b19" id="0706b19">識住亦爾。受隨識住者。謂受有漏隨順於取</a><a name="0706b20" id="0706b20">想。隨識住亦爾。有餘師說。色隨識住者。謂</a><a name="0706b21" id="0706b21">色有漏隨順於取。有情數非有情數攝。行隨</a><a name="0706b22" id="0706b22">識住亦爾。受想隨識住如前說。問有情數蘊。</a><a name="0706b23" id="0706b23">說為識住。此事可爾。非有情數蘊云何名</a><a name="0706b24" id="0706b24">識住。答有多種識住。謂相應識住。俱有識住。</a><a name="0706b25" id="0706b25">所依識住。所緣識住。所行識住。非有情數蘊。</a><a name="0706b26" id="0706b26">是識所緣故名識住。已說自性。應說因緣。</a><a name="0706b27" id="0706b27">何因緣故說名識住。答識於此中住。等住</a><a name="0706b28" id="0706b28">近住故名識住。如馬等所住名馬等住。有</a><a name="0706b29" id="0706b29">說。此中喜所潤識增長廣大故名識住。有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270706a.htm'><img src='up.gif' border=0></a>
<a href='T270706c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>