<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0604a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷116)</font> 業蘊第四中惡行納息第一之一 <font face='Arial'>T27, p0604a</h2></font><hr>
<span class='old'>
</a><a name="0603c28" id="0603c28">而非破僧。謂斷善根。或有破僧亦能生起</a><a name="0603c29" id="0603c29">一劫住罪。謂於非法起非法想。於破僧中</span><a name="0604a01" id="0604a01">起有罪想。而破壞僧。或有不能破壞於僧。</a><a name="0604a02" id="0604a02">亦不能生一劫住罪。謂除前想。大德說曰。</a><a name="0604a03" id="0604a03">彼起破僧加行時。亦起斷善加行。起斷善</a><a name="0604a04" id="0604a04">加行時。亦起破僧加行。是故彼破僧時則斷</a><a name="0604a05" id="0604a05">善。斷善時則破僧。彼由俱時造二罪故。成</a><a name="0604a06" id="0604a06">就極重惡不善業。而無一念悔愧之心</a><a name="0604a07" id="0604a07"><p>問諸造無間業彼斷善耶。設斷善彼造無</a><a name="0604a08" id="0604a08">間業耶。答應作四句。或有造無間業非</a><a name="0604a09" id="0604a09">斷善。如未生怨王等。或有斷善非造無間</a><a name="0604a10" id="0604a10">業。如六師等。或有造無間業亦斷善。如提</a><a name="0604a11" id="0604a11">婆達多始褰持等。或有不造無間業亦不</a><a name="0604a12" id="0604a12">斷善。謂除前想。三妙行中何者最大果。謂</a><a name="0604a13" id="0604a13">第一有等至中思。此業能取非想非非想處</a><a name="0604a14" id="0604a14">八萬劫壽果。當知此中依異熟果為問故</a><a name="0604a15" id="0604a15">作此答。若依五果。或唯依離繫果為問應</a><a name="0604a16" id="0604a16">作是答。謂金剛喻定相應思。此思能證一</a><a name="0604a17" id="0604a17">切結盡斷遍知果。由此中意問異熟果故</a><a name="0604a18" id="0604a18">作是答</a><a name="0604a19" id="0604a19"><p>問為一思能感八萬劫壽。為多思耶。若一</a><a name="0604a20" id="0604a20">思者。云何少業能感多果。若多思者。云何</a><a name="0604a21" id="0604a21">不名一眾同分果分分別感。或有說者。一</a><a name="0604a22" id="0604a22">思能感。問云何少業能感多果。答先以一</a><a name="0604a23" id="0604a23">思總感後以多思成滿。譬如畫者先以一</a><a name="0604a24" id="0604a24">色作模。後填眾彩。此亦如是。復有說者。</a><a name="0604a25" id="0604a25">多思能感。問云何不名一眾同分果分分別</a><a name="0604a26" id="0604a26">感。答於彼定中。緣一境界一類行相。有眾</a><a name="0604a27" id="0604a27">多思相續而起。或有能感十千劫壽。或有</a><a name="0604a28" id="0604a28">能感二十千劫。或有能感三十千劫。或有</a><a name="0604a29" id="0604a29">能感四十千劫等壽。如是多思分分別感。然<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270603c.htm'><img src='up.gif' border=0></a>
<a href='T270604b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>