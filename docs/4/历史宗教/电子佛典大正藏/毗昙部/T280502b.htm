<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0502b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷12)</font> 解十門大章 四無色處第三十五 <font face='Arial'>T28, p0502b</h2></font><hr>
<span class='old'>
</a><a name="0502a28" id="0502a28">嚴。是故或說正受及生。或說生非正受。或曰。</a><a name="0502a29" id="0502a29">無色者無多妙法。是故一切說正受及生。禪</span><a name="0502b01" id="0502b01">者多有妙法。是故或說正受及生。或說生非</a><a name="0502b02" id="0502b02">正受。或曰。無色者細不可見難可現。是故一</a><a name="0502b03" id="0502b03">切說正受及生。禪者麤可見可現。是故或說</a><a name="0502b04" id="0502b04">正受及生。或說生非正受。四無色定者。空處</a><a name="0502b05" id="0502b05">識處不用處有想無想處。空處云何。於是比</a><a name="0502b06" id="0502b06">丘度一切色想。滅有對想。不念雜想。無量空</a><a name="0502b07" id="0502b07">是無量空處成就遊。彼度一切色想者。色想</a><a name="0502b08" id="0502b08">者。謂四禪大地布散色想現彼應滅以是故</a><a name="0502b09" id="0502b09">說度一切色想。滅有對想者。對想者。五識身</a><a name="0502b10" id="0502b10">相應想是</a><a name="0502b11" id="0502b11"><p>問曰。如欲界除欲時滅五識身相應想。或除</a><a name="0502b12" id="0502b12">初禪欲時滅。何以故四禪除欲時說滅有對</a><a name="0502b13" id="0502b13">想。答曰。雖有五識身相應想。或欲界除欲</a><a name="0502b14" id="0502b14">時滅。或初禪除欲時滅。但彼想處未滅。謂</a><a name="0502b15" id="0502b15">四禪除欲已彼想處滅。以想滅故說。或曰。滅</a><a name="0502b16" id="0502b16">依故說。雖有五識身相應想。或欲界除欲時</a><a name="0502b17" id="0502b17">滅。或初禪除欲時滅。但依未滅。謂四禪除</a><a name="0502b18" id="0502b18">欲已所依便滅。是故依滅故說。更有說者。有</a><a name="0502b19" id="0502b19">對相者恚相應想是。問曰。如恚相應想。欲</a><a name="0502b20" id="0502b20">界除欲時永滅。何以故四禪除欲時說。答</a><a name="0502b21" id="0502b21">曰。滅因故說。謂因及緣生恚色因色緣。是彼</a><a name="0502b22" id="0502b22">色四禪除欲時永滅。是謂因及緣滅故說。以</a><a name="0502b23" id="0502b23">是故滅有對想說。不念雜想者。四禪地布散</a><a name="0502b24" id="0502b24">想</a><a name="0502b25" id="0502b25"><p>問曰。彼何以故說不念。答曰。謂彼四禪布散</a><a name="0502b26" id="0502b26">想。退空處正受。世尊說不思念此想修空處</a><a name="0502b27" id="0502b27">正受道。以是故說不念雜想。無量空是空處</a><a name="0502b28" id="0502b28">成就遊者</a><a name="0502b29" id="0502b29"><p>問曰。何以故說空處。為性耶。為緣耶。若是性<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280502a.htm'><img src='up.gif' border=0></a>
<a href='T280502c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>