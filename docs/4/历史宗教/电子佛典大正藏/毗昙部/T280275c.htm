<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0275c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷37)</font> 使犍度十門品第四之一 <font face='Arial'>T28, p0275c</h2></font><hr>
<span class='old'>
</a><a name="0275b28" id="0275b28">生現法樂。是名知已根。漏盡阿羅漢。所有慧</a><a name="0275b29" id="0275b29">慧根。則說慧解脫。俱解脫阿羅漢。所用諸根。</span><a name="0275c01" id="0275c01">能生現法樂者。則說八根。如是等九根合聚。</a><a name="0275c02" id="0275c02">名知已根。問曰。學人亦有現法樂。何以但說</a><a name="0275c03" id="0275c03">無學。答曰。應說如說無學現法樂。亦應說學</a><a name="0275c04" id="0275c04">現法樂。復次若說終當知亦說始。說畢竟當</a><a name="0275c05" id="0275c05">知亦說方便。說已度當知亦說初入。復次以</a><a name="0275c06" id="0275c06">名勝義亦勝故。若以法而言。無學法勝於學</a><a name="0275c07" id="0275c07">法。以人而言。無學人勝於學人復。次無學人</a><a name="0275c08" id="0275c08">所有猗樂。不為煩惱所覆。學人雖有猗樂。為</a><a name="0275c09" id="0275c09">煩惱所覆。復次若受猗樂時。寬博廣大。是</a><a name="0275c10" id="0275c10">說現法樂。學人有所作故。受猗樂時。不寬博</a><a name="0275c11" id="0275c11">廣大。不名現法樂。無學人無有所作。受猗樂</a><a name="0275c12" id="0275c12">寬博廣大故。名現法樂。譬如國王於諸怨敵。</a><a name="0275c13" id="0275c13">未盡降伏。所受快樂。不寬博廣大。彼亦如是。</a><a name="0275c14" id="0275c14">復次若無煩惱。意語亦滿。諸牟尼是說現法</a><a name="0275c15" id="0275c15">樂。復次若受現法樂。不受後樂。是名現法</a><a name="0275c16" id="0275c16">樂。學人受現法樂。亦受後樂故。不名現法樂。</a><a name="0275c17" id="0275c17">以如是等事故。無學猗樂名現法樂。學人猗</a><a name="0275c18" id="0275c18">樂不名現法樂</a><a name="0275c19" id="0275c19"><p>問曰。為有三明阿羅漢不。若有者此中何</a><a name="0275c20" id="0275c20">以不說。若無者此經云何通。如說尊者舍利</a><a name="0275c21" id="0275c21">弗白佛言。世尊。此五百比丘。幾是三明。幾是</a><a name="0275c22" id="0275c22">俱解脫。幾是慧解脫。問曰。尊者舍利弗。為知</a><a name="0275c23" id="0275c23">是事不。若知者何故問。若不知者云何名得</a><a name="0275c24" id="0275c24">聲聞波羅蜜。答曰。應作是說。尊者舍利弗知。</a><a name="0275c25" id="0275c25">問曰。若知者何故問。答曰。自有知而故問。如</a><a name="0275c26" id="0275c26">比尼說。佛世尊知而故問。復次尊者舍利弗</a><a name="0275c27" id="0275c27">為利益他故問。尊者舍利弗雖自知。彼會中</a><a name="0275c28" id="0275c28">有不知者。無無畏故。不能問佛。尊者舍利弗</a><a name="0275c29" id="0275c29">無如是過。欲利益他故而問。復次欲說總相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280275b.htm'><img src='up.gif' border=0></a>
<a href='T280276a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>