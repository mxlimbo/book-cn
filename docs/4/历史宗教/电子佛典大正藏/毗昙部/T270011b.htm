<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0011b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷3)</font> 雜蘊第一中世第一法納息第一之一 <font face='Arial'>T27, p0011b</h2></font><hr>
<span class='old'>
</a><a name="0011a28" id="0011a28">後心是世第一法。如是阿羅漢最後心。是出</a><a name="0011a29" id="0011a29">世第一法。評曰。彼不應作是說。以阿羅漢</span><a name="0011b01" id="0011b01">最後心非出世法故。此諸說中初說為善。</a><a name="0011b02" id="0011b02">由此能任持一切聖道故</a><a name="0011b03" id="0011b03"><p>何故名世第一法。乃至廣說。問何故作此</a><a name="0011b04" id="0011b04">論。答前雖說世第一法自性。而未說彼立</a><a name="0011b05" id="0011b05">名因緣。今欲說故。譬如有人世稱最勝。理</a><a name="0011b06" id="0011b06">應說。彼立名因緣。為以族姓。為色為力富</a><a name="0011b07" id="0011b07">貴眷屬名最勝耶。此亦如是故作斯論。何</a><a name="0011b08" id="0011b08">故名世第一法。答如是心心所法。於餘世</a><a name="0011b09" id="0011b09">間法。為最為勝。為長為尊。為上為妙。</a><a name="0011b10" id="0011b10">故名世第一法。此心心所。於餘世法為</a><a name="0011b11" id="0011b11">都勝故說名第一。為分勝故名第一耶。</a><a name="0011b12" id="0011b12">設爾何失。若都勝故名第一者。此豈能勝</a><a name="0011b13" id="0011b13">現觀邊世俗智。然現觀邊所修世俗智。是</a><a name="0011b14" id="0011b14">見道眷屬隨屬。見道慧力殊勝。此法不爾。又</a><a name="0011b15" id="0011b15">此豈勝雜修靜慮。然彼等至及所感生。不</a><a name="0011b16" id="0011b16">共異生。此法不爾。又此豈勝初盡智時所</a><a name="0011b17" id="0011b17">修善根。然修彼時離一切障所依清淨。此</a><a name="0011b18" id="0011b18">法不爾。又此豈勝空空。無願無願。無相無</a><a name="0011b19" id="0011b19">相。三三摩地。然彼尚能厭惡聖道。況於有</a><a name="0011b20" id="0011b20">漏。此法不爾。若分勝故名第一者。煖頂忍</a><a name="0011b21" id="0011b21">等應亦名第一。各勝彼彼下位善根故。有</a><a name="0011b22" id="0011b22">作是說。此法都勝故名第一。然約能開聖</a><a name="0011b23" id="0011b23">道門說。非據一切。謂現觀邊世俗智等。雖</a><a name="0011b24" id="0011b24">有如前所說勝事。然皆無力開聖道門。此</a><a name="0011b25" id="0011b25">法獨能。是故都勝。或有說者。此法於餘一</a><a name="0011b26" id="0011b26">切事勝故名第一。謂現觀邊世俗智等。所有</a><a name="0011b27" id="0011b27">勝事皆由此成。所以者何。彼諸勝事若無此</a><a name="0011b28" id="0011b28">法開聖道門。體尚不修。況有勝用。要由此</a><a name="0011b29" id="0011b29">法開聖道門。方修彼體乃有勝用。彼諸勝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270011a.htm'><img src='up.gif' border=0></a>
<a href='T270011c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>