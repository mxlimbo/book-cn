<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0351a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷4)</font> 辯本事品第一之一 <font face='Arial'>T29, p0351a</h2></font><hr>
<span class='old'>
</a><a name="0350c28" id="0350c28">來色等境界以五識身唯現境故不緣彼起。</a><a name="0350c29" id="0350c29">雖不緣彼而五境攝。又眼識不緣和合為境。</span><a name="0351a01" id="0351a01">以青等顯色應非實故。若眼識緣和合為境。</a><a name="0351a02" id="0351a02">青黃等覺應決定無。青等不應是和合故。若</a><a name="0351a03" id="0351a03">是和合應非實有。是則顯色。亦假非真。無容</a><a name="0351a04" id="0351a04">眼識不取青等。有意識能分別青等。若言青</a><a name="0351a05" id="0351a05">等如和合者。其理不然。以就勝義。非許和合</a><a name="0351a06" id="0351a06">是色性故。有諸師說。和合亦非意識境故。或</a><a name="0351a07" id="0351a07">五識身。唯緣勝義。世俗唯是意識所緣。故無</a><a name="0351a08" id="0351a08">青等同和合過。如取未來不見滅色。於何分</a><a name="0351a09" id="0351a09">位緣和合耶。於彼所依已滅分位。豈不此位</a><a name="0351a10" id="0351a10">無和合耶。餘位亦無。何獨責此。如青等有和</a><a name="0351a11" id="0351a11">合本無。唯分別心計度而取。如於現世和集</a><a name="0351a12" id="0351a12">色等。起總計度名和合覺。如是亦應由覺慧</a><a name="0351a13" id="0351a13">力。於已滅位不集色等。起總計度名和合覺。</a><a name="0351a14" id="0351a14">又如覺慧。雖集去來現在等色總為一聚名</a><a name="0351a15" id="0351a15">色蘊覺。而去來等諸色不同。不可集為一和</a><a name="0351a16" id="0351a16">合聚。雖彼一一各起蘊覺。而去來等諸色不</a><a name="0351a17" id="0351a17">同。應不總生一色蘊覺。然有如是總色蘊覺。</a><a name="0351a18" id="0351a18">故知亦於已滅色等。彼雖離散不可和集。而</a><a name="0351a19" id="0351a19">覺慧力。攝為一聚。成和合覺。理不相違。緣一</a><a name="0351a20" id="0351a20">合境名和合覺。如於已滅青色境界。謂是青</a><a name="0351a21" id="0351a21">性覺相分明。復為他說。我見如是如是青性。</a><a name="0351a22" id="0351a22">如是於彼已滅色等。起和合覺明了現前。亦</a><a name="0351a23" id="0351a23">為他說我見如是如是和合。若執意識亦不</a><a name="0351a24" id="0351a24">能緣和合為境。是則應許諸和合覺無有所</a><a name="0351a25" id="0351a25">緣。若謂即緣所依為境。是則應名緣色等覺。</a><a name="0351a26" id="0351a26">色等一一非和合故。何得說名緣和合覺。若</a><a name="0351a27" id="0351a27">謂施設理亦不然。不可無境有施設故。非畢</a><a name="0351a28" id="0351a28">竟無可施設有。是故意識。亦有能緣和合為</a><a name="0351a29" id="0351a29">境非五識身。以彼唯緣實有境故。若執極微<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290350c.htm'><img src='up.gif' border=0></a>
<a href='T290351b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>