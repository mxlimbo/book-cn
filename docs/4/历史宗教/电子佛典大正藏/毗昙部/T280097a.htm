<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0097a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷13)</font> 雜揵度人品第三上 <font face='Arial'>T28, p0097a</h2></font><hr>
<span class='old'>
</a><a name="0096c28" id="0096c28">有處命終。乃至生欲界中。本曾起欲界愛取</a><a name="0096c29" id="0096c29">有現在前。愛取是過去無明。有是過去行。未</span><a name="0097a01" id="0097a01">來生是現在識。未來老死是現在名色六入</a><a name="0097a02" id="0097a02">觸受。諸餘地支若現在未來。非過去未來現</a><a name="0097a03" id="0097a03">在。所以者何。若成就因果。則有過去未來現</a><a name="0097a04" id="0097a04">在。若不成就因果。則無過去未來現在。生欲</a><a name="0097a05" id="0097a05">界中。能造業增長。諸有無明現在時。現在有</a><a name="0097a06" id="0097a06">一支即無明也。餘支在未來。無明時造諸行。</a><a name="0097a07" id="0097a07">現在有二支謂無明行。十在未來。從行時至</a><a name="0097a08" id="0097a08">識時。一在現在謂識也。二在過去謂無明行。</a><a name="0097a09" id="0097a09">餘支在未來。乃至從取時至有時。二支在過</a><a name="0097a10" id="0097a10">去謂無明行。二支在未來謂生老死。八在現</a><a name="0097a11" id="0097a11">在識乃至有。尊者富那奢重明此義。若無明</a><a name="0097a12" id="0097a12">行在現在。當知十支在未來。八在次生中。謂</a><a name="0097a13" id="0097a13">識乃至有。二在第三生謂生老死。若生老死</a><a name="0097a14" id="0097a14">現在前。十支在過去。八支在次前生中謂識</a><a name="0097a15" id="0097a15">乃至有。二在前第三生謂無明行。若八現在</a><a name="0097a16" id="0097a16">前。二在過去謂無明行。二在未來謂生老死。</a><a name="0097a17" id="0097a17">佛經中處處說因緣法。或時說因。或時說果。</a><a name="0097a18" id="0097a18">或時說因果。為誰說因。為誰說果為誰俱說。</a><a name="0097a19" id="0097a19">答曰受化眾生凡有三種。有上中下根。為上</a><a name="0097a20" id="0097a20">根者說因。為中根者說因果。為下根者說果。</a><a name="0097a21" id="0097a21">復有眾生。初學已學久學應隨為說。或有眾</a><a name="0097a22" id="0097a22">生。於因中果中因果中愚。若於因中愚者為</a><a name="0097a23" id="0097a23">說因。果中愚者為說果。因果中愚者為說因</a><a name="0097a24" id="0097a24">果。問曰若為下根眾生說緣起果。菩薩於一</a><a name="0097a25" id="0097a25">切眾生中其根最勝。以何等故觀緣起果。答</a><a name="0097a26" id="0097a26">曰或有說者。彼隨順觀法故。所以者何。菩薩</a><a name="0097a27" id="0097a27">見老病死作是思惟。此老病死何緣而有皆由</a><a name="0097a28" id="0097a28">有生。乃至廣說。復有說者。菩薩見老病死厭</a><a name="0097a29" id="0097a29">世出家。既出家已隨其本心觀生老死。復有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280096c.htm'><img src='up.gif' border=0></a>
<a href='T280097b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>