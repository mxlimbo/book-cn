<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0678b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷130)</font> 大種蘊第五中大造納息第一之一 <font face='Arial'>T27, p0678b</h2></font><hr>
<span class='old'>
</a><a name="0678a28" id="0678a28">有外仙已離欲染是此所說。有言此是近佛</a><a name="0678a29" id="0678a29">菩薩。理不應然。諸有布施近佛菩薩所獲</span><a name="0678b01" id="0678b01">施福。勝施俱胝阿羅漢眾。如是說者。此說</a><a name="0678b02" id="0678b02">已得順決擇分善根異生。其德勝彼婆羅門</a><a name="0678b03" id="0678b03">故。此經復言。若以飲食布施贍部林中異</a><a name="0678b04" id="0678b04">生。有以飲食施一預流。此獲施福果大於</a><a name="0678b05" id="0678b05">彼。由此已斷諸惡見故。三結盡故。離見所</a><a name="0678b06" id="0678b06">斷惡趣因故。作有邊際故。得預流果故。此</a><a name="0678b07" id="0678b07">經復言。若以飲食施百預流。有以飲食</a><a name="0678b08" id="0678b08">施一一來。此獲施福果大於彼。離修所斷</a><a name="0678b09" id="0678b09">惡趣因故。薄貪嗔癡故。得一來果故。此經</a><a name="0678b10" id="0678b10">復言。若以飲食施百一來。有以飲食施</a><a name="0678b11" id="0678b11">一不還。此獲施福果大於彼。由此已斷順</a><a name="0678b12" id="0678b12">下分結故。越欲界生故。得不還果故。此經</a><a name="0678b13" id="0678b13">復言。若以飲食施百不還。有以飲食施</a><a name="0678b14" id="0678b14">一阿羅漢。此獲施福果大於彼。由此已斷</a><a name="0678b15" id="0678b15">一切結故。越有頂生故。得阿羅漢果故。此</a><a name="0678b16" id="0678b16">經復言。若以飲食施百阿羅漢。有以飲食</a><a name="0678b17" id="0678b17">施一獨覺。此獲施福果大於彼。自能覺故。</a><a name="0678b18" id="0678b18">此經復言。若以飲食施百獨覺。有以飲食</a><a name="0678b19" id="0678b19">施一如來。此獲施福果大於彼。自能遍覺</a><a name="0678b20" id="0678b20">故。亦能覺他故。此經復言。若以飲食奉施</a><a name="0678b21" id="0678b21">如來。有造僧伽藍施四方僧眾。此獲施福</a><a name="0678b22" id="0678b22">果大於彼。以僧伽藍無障礙故。問施佛功</a><a name="0678b23" id="0678b23">德勝於施僧。此中施福皆先舉劣後舉其</a><a name="0678b24" id="0678b24">勝。何故此中先佛後僧。答即以是故先佛後</a><a name="0678b25" id="0678b25">僧。所以者何。若聲聞僧便不攝佛。若四方</a><a name="0678b26" id="0678b26">僧則亦攝佛。是福田僧苾芻僧故。若唯施佛</a><a name="0678b27" id="0678b27">但佛應受。僧眾不受故福為劣。若施僧眾。</a><a name="0678b28" id="0678b28">僧眾與佛俱應納受故福為勝。無障礙故。</a><a name="0678b29" id="0678b29">獲福無限故。雖所舉先佛後僧。而猶得名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270678a.htm'><img src='up.gif' border=0></a>
<a href='T270678c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>