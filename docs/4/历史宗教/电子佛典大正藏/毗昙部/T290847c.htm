<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0847c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷15)</font> 辯緣起品第四之一 <font face='Arial'>T29, p0847c</h2></font><hr>
<span class='old'>
</a><a name="0847b28" id="0847b28">分段受故。又諸飲等亦名段食。皆可段別而</a><a name="0847b29" id="0847b29">受用故。色處名段不名為食。以不能攝益自</span><a name="0847c01" id="0847c01">所對根故。夫言食者。攝益諸根及諸大種。</a><a name="0847c02" id="0847c02">色處無力攝益自根及諸大種。是不至取根</a><a name="0847c03" id="0847c03">所行故。以契經說。段食非在手中器中可成</a><a name="0847c04" id="0847c04">食事。要入鼻口牙齒咀嚼。津液浸潤進度</a><a name="0847c05" id="0847c05">喉筒。墮生藏中漸漸消化。味勢熟德流諸</a><a name="0847c06" id="0847c06">脈中。攝益諸蟲乃名為食。爾時方得成食事</a><a name="0847c07" id="0847c07">故。若在手器以當為名。如天授名那落迦等。</a><a name="0847c08" id="0847c08">雖彼分段總得食名。而成食時唯香味觸。爾</a><a name="0847c09" id="0847c09">時唯此為根境故。又如何知色處非食身內</a><a name="0847c10" id="0847c10">攝益根大功能。如香味觸不別見故。爾時不</a><a name="0847c11" id="0847c11">生彼境識故。生自識時尚不損益自根大種。</a><a name="0847c12" id="0847c12">況入身已不生自識能為食事。見日月輪等</a><a name="0847c13" id="0847c13">能損益眼根。是觸功能非形顯力。豈不苦樂</a><a name="0847c14" id="0847c14">與識俱生。此二能為損益事故。色處於眼亦</a><a name="0847c15" id="0847c15">為損益。理不應然。眼與明等應成食故。然</a><a name="0847c16" id="0847c16">彼為境順苦樂觸能為食事。色處不然。見安</a><a name="0847c17" id="0847c17">繕那籌等諸色眼不增損。要至眼中眼方增</a><a name="0847c18" id="0847c18">損。是故段食定非色處。若爾何故於契經中</a><a name="0847c19" id="0847c19">稱讚段食具色香味。為令欣樂兼讚助緣。如</a><a name="0847c20" id="0847c20">亦讚言恭敬施與。豈即恭敬亦名段食。然成</a><a name="0847c21" id="0847c21">段食具正助緣。又舉色相表香味觸。亦妙可</a><a name="0847c22" id="0847c22">欣故作是說。是故食體唯香味觸。非色不能</a><a name="0847c23" id="0847c23">益自根解脫故。夫名食者。必先資益自根</a><a name="0847c24" id="0847c24">大種。後乃及餘。飲噉色時於自根大尚不為</a><a name="0847c25" id="0847c25">益。況能及餘。由彼諸根境各別故。有時見</a><a name="0847c26" id="0847c26">色生喜樂者。緣色觸生是食非色。又不還者</a><a name="0847c27" id="0847c27">及阿羅漢解脫食貪。雖見妙食而不生喜。</a><a name="0847c28" id="0847c28">無所益故。已說段食界繫及體觸思識三。次</a><a name="0847c29" id="0847c29">當顯示觸謂根境識三和所生。心所緣起中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290847b.htm'><img src='up.gif' border=0></a>
<a href='T290848a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>