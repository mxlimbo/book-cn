<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0924b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷30)</font> 辯賢聖品第七之一 <font face='Arial'>T29, p0924b</h2></font><hr>
<span class='old'>
</a><a name="0924a28" id="0924a28">故。如緣欲界苦聖諦境。有苦法忍苦法智生。</a><a name="0924a29" id="0924a29">如是復於法智無間。總緣餘界苦聖諦境。有</span><a name="0924b01" id="0924b01">類智忍生。名苦類智忍。此忍無間。即緣此境</a><a name="0924b02" id="0924b02">有類智生。名苦類智。最初證知諸法真理。故</a><a name="0924b03" id="0924b03">名法智。此後境智與前相似。故得類名。是</a><a name="0924b04" id="0924b04">後隨前而證境義。或從前生故。後得前類名。</a><a name="0924b05" id="0924b05">如世間言子是父類。即是從欲界苦決定覺</a><a name="0924b06" id="0924b06">所生。餘界苦決定覺義。如緣苦諦欲界及餘</a><a name="0924b07" id="0924b07">生法類忍法類智四緣。餘三諦各四亦然。即</a><a name="0924b08" id="0924b08">緣一一有四心義。如是次第有十六心。總說</a><a name="0924b09" id="0924b09">名為聖諦現觀。以於三界四聖諦境次第現</a><a name="0924b10" id="0924b10">前如實觀故。初習業地於諸諦境多返旋環</a><a name="0924b11" id="0924b11">已淳熟故。今於此位能如是觀。餘部有言。唯</a><a name="0924b12" id="0924b12">頓現觀。彼言既總。理或無違。以諦現觀總有</a><a name="0924b13" id="0924b13">三種。其三者何。謂見緣事唯無漏慧於諸諦</a><a name="0924b14" id="0924b14">境如實覺了。名見現觀。是即由見分明現前。</a><a name="0924b15" id="0924b15">如實而觀四諦境義。即無漏慧。并餘相應同</a><a name="0924b16" id="0924b16">一所緣。名緣現觀。是即由見等心心所法</a><a name="0924b17" id="0924b17">同。能取所緣四諦境義。即諸能緣并餘俱有</a><a name="0924b18" id="0924b18">同一事業。名事現觀。是即由見等心心所法</a><a name="0924b19" id="0924b19">并餘俱有戒及生相等。於諸諦中同所作義。</a><a name="0924b20" id="0924b20">戒生相等是現觀因。於現觀中彼有事用。故</a><a name="0924b21" id="0924b21">亦於彼立現觀名。如是應知不相應法唯一</a><a name="0924b22" id="0924b22">現觀。除慧所餘心心所法。有二現觀。唯無</a><a name="0924b23" id="0924b23">漏慧具足有三。諸說名為頓現觀者。謂於一</a><a name="0924b24" id="0924b24">諦得現觀時。於餘諦中亦得現觀。故於前說</a><a name="0924b25" id="0924b25">頓現觀宗。應審推徵依何現觀。若言依事應</a><a name="0924b26" id="0924b26">讚言善。以於苦諦得現觀時。於苦具三。於</a><a name="0924b27" id="0924b27">餘唯事。謂初觀見苦聖諦時。盡煩惱故即名</a><a name="0924b28" id="0924b28">斷集。得擇滅故即名證滅。起對治故即名修</a><a name="0924b29" id="0924b29">道。以見苦位於集等三有斷證修事現觀故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290924a.htm'><img src='up.gif' border=0></a>
<a href='T290924c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>