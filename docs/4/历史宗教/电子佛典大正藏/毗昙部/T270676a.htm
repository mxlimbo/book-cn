<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0676a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷130)</font> 大種蘊第五中大造納息第一之一 <font face='Arial'>T27, p0676a</h2></font><hr>
<span class='old'>
</a><a name="0675c28" id="0675c28">說段食有麤細。若無者何故段食有麤細</a><a name="0675c29" id="0675c29">非餘耶。答觸思識食亦有麤細。界地相待</span><a name="0676a01" id="0676a01">故。謂欲界是麤色界為細。色界是麤。無色</a><a name="0676a02" id="0676a02">界為細。初靜慮是麤。第二靜慮為細。乃至</a><a name="0676a03" id="0676a03">無所有處是麤。非想非非想處為細。問若爾</a><a name="0676a04" id="0676a04">何故契經不說。答應說而不說者當知此</a><a name="0676a05" id="0676a05">義有餘。有說。契經舉初顯後。已說段食有</a><a name="0676a06" id="0676a06">麤細當知餘食亦有麤細有說。段食由四</a><a name="0676a07" id="0676a07">因緣。有多少故麤細可知。餘食不爾。一追</a><a name="0676a08" id="0676a08">求故。二積集故。三受用故。四等流故。追求故</a><a name="0676a09" id="0676a09">者。謂諸有情追求段食。有多有少。所求多</a><a name="0676a10" id="0676a10">者是麤所求少者為細。積集故者。謂諸有</a><a name="0676a11" id="0676a11">情積集段食有多有少所集多者是麤所</a><a name="0676a12" id="0676a12">集少者是細。受用故者。謂諸有情受用段食</a><a name="0676a13" id="0676a13">有多有少。所受多者是麤所受少者是細。</a><a name="0676a14" id="0676a14">等流故者。謂諸有情段食等流有多有少。等</a><a name="0676a15" id="0676a15">流多者所食是麤等流少者所食是細。有說。</a><a name="0676a16" id="0676a16">段食觀待諸處可說麤細餘食不爾。謂香</a><a name="0676a17" id="0676a17">味觸觀待色聲可說為細。觀待意法可說</a><a name="0676a18" id="0676a18">為麤觸思識三意法處攝。此於諸處唯細</a><a name="0676a19" id="0676a19">非麤無異觀待不說麤細</a><a name="0676a20" id="0676a20"><p>問於何界有幾食。答欲界具四段食偏增。</a><a name="0676a21" id="0676a21">色界有三。觸食偏增。無色亦三。下三無色思</a><a name="0676a22" id="0676a22">食偏增。非想非非想處識食偏增。有說。非想</a><a name="0676a23" id="0676a23">非非想處亦思食增。一思能感八十千劫壽</a><a name="0676a24" id="0676a24">量果故。問於何趣有幾食。答地獄具四。識</a><a name="0676a25" id="0676a25">食偏增。問地獄之中有何段食。答飲鎔銅</a><a name="0676a26" id="0676a26">汁。吞熱鐵丸。以為段食。問夫為食者有所</a><a name="0676a27" id="0676a27">滋益。此物入身燒脣舌齶咽喉胸腹。從下</a><a name="0676a28" id="0676a28">出已焰赫轉增舉身燋然。云何名食。答雖為</a><a name="0676a29" id="0676a29">燒惱而有食相。初入身時暫除飢渴故。傍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270675c.htm'><img src='up.gif' border=0></a>
<a href='T270676b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>