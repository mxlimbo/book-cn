<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0490a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷26)</font> 辯緣起品第三之一 <font face='Arial'>T29, p0490a</h2></font><hr>
<span class='old'>
</a><a name="0489c28" id="0489c28">故不施設斷我語取。此意說言。彼若真實善</a><a name="0489c29" id="0489c29">解取義。於我語取。亦應施設能斷少分。以</span><a name="0490a01" id="0490a01">於取義不善了知。唯聞取名。妄推實義。故除</a><a name="0490a02" id="0490a02">第四。言唯斷三。亦如今時一譬喻者。不應立</a><a name="0490a03" id="0490a03">義而強立之。應立義中而倒不立。又彼依自</a><a name="0490a04" id="0490a04">所執取門。施設斷三。非我語取。然彼所執。取</a><a name="0490a05" id="0490a05">體不同。且欲取中。有言體是諸妙欲境。有謂</a><a name="0490a06" id="0490a06">婬貪。他宗戒禁。名戒禁取。他宗諸見。名為見</a><a name="0490a07" id="0490a07">取。於我見中。執為正智。故不建立我語取</a><a name="0490a08" id="0490a08">名。故說斷三。非我語取。故諸外道。有作是</a><a name="0490a09" id="0490a09">言。如彼大師。可敬可愛。我師亦爾。如彼大</a><a name="0490a10" id="0490a10">師。於法究竟。我師亦爾。如彼法侶。互相敬</a><a name="0490a11" id="0490a11">愛。我等亦爾。如彼於戒圓滿護持。我等亦爾。</a><a name="0490a12" id="0490a12">如彼施設。能斷諸取。我等亦爾。彼與我等。有</a><a name="0490a13" id="0490a13">何差別。故我宗義。前後無違。上座如何安立</a><a name="0490a14" id="0490a14">諸取彼言欲取。於契經中。世尊分明親自開</a><a name="0490a15" id="0490a15">示。如有請問。欲者謂何。世尊答言。謂五妙</a><a name="0490a16" id="0490a16">欲。然非妙欲即是欲體。此中欲貪。說名為欲。</a><a name="0490a17" id="0490a17">又世尊勸依了義經。此了義經。不應異釋。我</a><a name="0490a18" id="0490a18">今於此。見如是意。謂由愛力。五妙欲中。欲貪</a><a name="0490a19" id="0490a19">生故。而有所取。是名欲取。經與彼義。都不相</a><a name="0490a20" id="0490a20">應。謂此經中。都不依彼所執欲取而興問</a><a name="0490a21" id="0490a21">答又經所說。亦不乖違。我對法宗所說欲義。</a><a name="0490a22" id="0490a22">我等亦說。五妙欲中。所有欲貪。是真欲故。又</a><a name="0490a23" id="0490a23">彼引此。竟何所成。世尊於此中。非辯欲取故。</a><a name="0490a24" id="0490a24">又此所引。非了義經。復應觀察別意趣故。謂</a><a name="0490a25" id="0490a25">經後句。世尊自遮。言非妙欲即是欲體。有何</a><a name="0490a26" id="0490a26">密意。於前句中。正答問言。謂五妙欲。若更有</a><a name="0490a27" id="0490a27">別意。而名了義經。更無別意者。應名不了義。</a><a name="0490a28" id="0490a28">則了不了義應無定建立。又何意說。五妙欲</a><a name="0490a29" id="0490a29">中。欲貪生故。而有所取。是名欲取。為執欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290489c.htm'><img src='up.gif' border=0></a>
<a href='T290490b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>