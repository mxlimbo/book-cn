<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0141a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷27)</font> 雜蘊第一中補特伽羅納息第三之一 <font face='Arial'>T27, p0141a</h2></font><hr>
<span class='old'>
</a><a name="0140c28" id="0140c28">被斷已俱不成就不名解脫相應諸法</a><a name="0140c29" id="0140c29">不可令其遠離伴性尚不名斷。況名解</span><a name="0141a01" id="0141a01">脫。故解脫心必無煩惱。本相應義。為證此</a><a name="0141a02" id="0141a02">義復引契經。世尊亦說苾芻當知。此日月</a><a name="0141a03" id="0141a03">輪五翳所翳。不明不照不廣不淨。何等為</a><a name="0141a04" id="0141a04">五。一雲。二煙。三塵。四霧。五曷邏呼阿素洛</a><a name="0141a05" id="0141a05">手。此中雲者。如盛夏時有少雲起須臾增</a><a name="0141a06" id="0141a06">長遍覆虛空。障日月輪俱令不現。煙者</a><a name="0141a07" id="0141a07">如林野中焚燒草木率爾煙起遍覆虛空。</a><a name="0141a08" id="0141a08">障日月輪俱令不現。塵者。如亢旱時大風</a><a name="0141a09" id="0141a09">旋擊囂塵卒起遍覆虛空。障日月輪俱令不</a><a name="0141a10" id="0141a10">現霧者。如秋冬時山河霧起。又聞外國雨初</a><a name="0141a11" id="0141a11">晴時。日照川原地氣騰湧。雰霏布散遍覆</a><a name="0141a12" id="0141a12">虛空。障日月輪俱令不現。曷邏呼阿素洛</a><a name="0141a13" id="0141a13">手者。謂阿素洛與天鬥時。天用日月以為</a><a name="0141a14" id="0141a14">旗幟。由日月威天常勝彼。時曷邏呼阿素</a><a name="0141a15" id="0141a15">洛常心忿日月欲摧滅之。由諸有情業增</a><a name="0141a16" id="0141a16">上力。盡其智術不能摧壞。遂以手障令暫</a><a name="0141a17" id="0141a17">隱沒。如契經說。苾芻當知。無大身形端嚴</a><a name="0141a18" id="0141a18">殊妙如曷邏呼阿素洛者。此說變化。非謂</a><a name="0141a19" id="0141a19">實身。如日月輪非與五翳相合相應相雜。</a><a name="0141a20" id="0141a20">彼翳未離此日月輪不明不照不廣不淨。</a><a name="0141a21" id="0141a21">彼翳若離此日月輪。明照廣淨。如是非此</a><a name="0141a22" id="0141a22">心與貪瞋癡相合相應相雜。而貪瞋癡未斷</a><a name="0141a23" id="0141a23">心不解脫。貪瞋癡斷心便解脫。此中意說。</a><a name="0141a24" id="0141a24">如日月輪非與五翳從本已來相應相雜。</a><a name="0141a25" id="0141a25">後時離彼明照廣淨。心亦如是。非從無始</a><a name="0141a26" id="0141a26">與貪瞋癡相應相雜。後時離彼名得解脫。</a><a name="0141a27" id="0141a27">是故要離貪瞋癡心後彼斷時名得解脫。</a><a name="0141a28" id="0141a28">其理決定。何等心解脫。過去耶未來耶現在</a><a name="0141a29" id="0141a29">耶乃至廣說。問何故作此論。答為止他宗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270140c.htm'><img src='up.gif' border=0></a>
<a href='T270141b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>