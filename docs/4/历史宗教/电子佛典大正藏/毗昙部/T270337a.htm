<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0337a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷65)</font> 結蘊第二中有情納息第三之一 <font face='Arial'>T27, p0337a</h2></font><hr>
<span class='old'>
</a><a name="0336c28" id="0336c28">說沙門性及沙門沙門果。云何沙門性。謂八</a><a name="0336c29" id="0336c29">支聖道。云何沙門謂成就此法者。云何沙門</span><a name="0337a01" id="0337a01">果。謂預流果乃至阿羅漢果。云何預流果謂</a><a name="0337a02" id="0337a02">永斷三結。云何一來果謂永斷三結薄貪</a><a name="0337a03" id="0337a03">瞋癡。云何不還果謂永斷五順下分結。云何</a><a name="0337a04" id="0337a04">阿羅漢果。謂永斷貪瞋癡及一切煩惱。依此</a><a name="0337a05" id="0337a05">經故說沙門果唯是無為。為遮彼意顯沙</a><a name="0337a06" id="0337a06">門果亦有為亦無為。若沙門果唯無為者便</a><a name="0337a07" id="0337a07">違契經。如契經說。有行四向有住四果。此</a><a name="0337a08" id="0337a08">中住者住有為果非無為果。以無為果不</a><a name="0337a09" id="0337a09">可住故。彼作是說。無為果中亦可說住故。</a><a name="0337a10" id="0337a10">施設論作如是說。彼住於斷不求勝進。為</a><a name="0337a11" id="0337a11">得未得。為獲未獲。為觸未觸。為證未證。</a><a name="0337a12" id="0337a12">彼論非證。所以者何。彼論意說。住於道故。</a><a name="0337a13" id="0337a13">謂住斷者非如乘象馬住象馬上。但於證</a><a name="0337a14" id="0337a14">斷道不進不退說名為住。有餘契經。唯說</a><a name="0337a15" id="0337a15">有為是沙門果。如說五根增上猛利迅速圓</a><a name="0337a16" id="0337a16">滿。名俱解脫阿羅漢果。次減劣者名慧解脫</a><a name="0337a17" id="0337a17">阿羅漢果。次減劣者名不還果。次減劣者名</a><a name="0337a18" id="0337a18">一來果。最減劣者名預流果。此中。唯說信</a><a name="0337a19" id="0337a19">等五根勝劣差別名沙門果故。知沙門果。</a><a name="0337a20" id="0337a20">非但是無為。問若沙門果亦是有為。云何通</a><a name="0337a21" id="0337a21">彼所引契經。答四沙門果實通有為無為。而</a><a name="0337a22" id="0337a22">彼契經且說是無為者。所以者何。唯說果</a><a name="0337a23" id="0337a23">故。若法是沙門果非沙門性者彼經說之道。</a><a name="0337a24" id="0337a24">是沙門果亦是沙門性故彼不說。復次若法</a><a name="0337a25" id="0337a25">是婆羅門果非婆羅門性者彼經說之道。是</a><a name="0337a26" id="0337a26">婆羅門果亦是婆羅門性故彼不說。復次若</a><a name="0337a27" id="0337a27">法是梵行果非梵行性者彼經說之道。是梵</a><a name="0337a28" id="0337a28">行果亦是梵行性故彼不說。復次若法是果</a><a name="0337a29" id="0337a29">非有果者彼經說之道。是果亦是有果故彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270336c.htm'><img src='up.gif' border=0></a>
<a href='T270337b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>