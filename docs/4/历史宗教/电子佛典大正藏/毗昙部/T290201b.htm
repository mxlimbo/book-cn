<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0201b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷6)</font> 釋論中分別世間品第三 <font face='Arial'>T29, p0201b</h2></font><hr>
<span class='old'>
</a><a name="0201a28" id="0201a28">無復餘。化生亦爾。若是人信世尊。有成願</a><a name="0201a29" id="0201a29">通慧。此救不然。從別問更生別問。若化生眾</span><a name="0201b01" id="0201b01">生。屍骸不可得。經中云何說。化生伽婁羅取</a><a name="0201b02" id="0201b02">化生龍為食。不解故無失。復有食乃至未死。</a><a name="0201b03" id="0201b03">若死無復飽。何生於一切中最多。唯化生。何</a><a name="0201b04" id="0201b04">以故。此具二道。三道中一分。一切中間悉化</a><a name="0201b05" id="0201b05">生何法名中陰。偈曰。死有及生有。在中間五</a><a name="0201b06" id="0201b06">陰。釋曰。前死有後生有。於中間所得身。為</a><a name="0201b07" id="0201b07">至餘處。說此身名中有。在二道中間故。若身</a><a name="0201b08" id="0201b08">已有。云何非生。偈曰。未至應至故。未生名</a><a name="0201b09" id="0201b09">中有。釋曰。若至所應至處。方得名生。此眾</a><a name="0201b10" id="0201b10">生已離本生。未至應至處。於中間雖有未得</a><a name="0201b11" id="0201b11">名生何處。是此眾生應往是處。業所引果報。</a><a name="0201b12" id="0201b12">明了顯現及究竟。是所住處。若至此處名</a><a name="0201b13" id="0201b13">生。餘部說。生有與死有斷絕。此執非可許。</a><a name="0201b14" id="0201b14">何以故。由道理及阿含故。此中依道理說。偈</a><a name="0201b15" id="0201b15">曰。似穀相續故。無間於後生。釋曰。諸法次</a><a name="0201b16" id="0201b16">第相續生。由不斷故。於餘處生。此可證見。</a><a name="0201b17" id="0201b17">譬如穀相續。是故眾生相續次第無斷絕。於</a><a name="0201b18" id="0201b18">餘處生。此義可然。若爾諸法斷絕於餘處生。</a><a name="0201b19" id="0201b19">此可證見。譬如於鏡等中從本生影。亦可證</a><a name="0201b20" id="0201b20">見。如此從死有生有斷絕生。此亦可然。偈</a><a name="0201b21" id="0201b21">曰。影非成實故。不等故非譬。釋曰。影是何</a><a name="0201b22" id="0201b22">法。有別物生。是色中一類。是義不然。非成</a><a name="0201b23" id="0201b23">實故。若成實有物不相似故。故亦不堪為</a><a name="0201b24" id="0201b24">譬。云何非成實。偈曰。共一處二無。釋曰。</a><a name="0201b25" id="0201b25">於餘一處見鏡色及影色。此一處中無道理</a><a name="0201b26" id="0201b26">二影俱有。依止四大異故。復次別方定故。於</a><a name="0201b27" id="0201b27">一水處互向自面。所有諸色互對生影。於一</a><a name="0201b28" id="0201b28">色中二人共看。不應有俱時各見此中餘色</a><a name="0201b29" id="0201b29">得生。是義不然。復次影及光。不曾見於一處<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290201a.htm'><img src='up.gif' border=0></a>
<a href='T290201c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>