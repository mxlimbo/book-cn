<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0270c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷37)</font> 使犍度十門品第四之一 <font face='Arial'>T28, p0270c</h2></font><hr>
<span class='old'>
</a><a name="0270b28" id="0270b28">說者。此中不應問彼尊者所以立二十二根。</a><a name="0270b29" id="0270b29">所以者何。佛經說二十二根。佛經是此論所</span><a name="0270c01" id="0270c01">為根本。此論亦說二十二根。彼尊者。不能於</a><a name="0270c02" id="0270c02">二十二根減一根說二十一根。增一根說二</a><a name="0270c03" id="0270c03">十三根。所以者何。佛經不可增減。無減可增。</a><a name="0270c04" id="0270c04">無增可減故。如無增無減。無多無少。無益無</a><a name="0270c05" id="0270c05">損無量無邊。亦如是。無量者。謂義無量。無邊</a><a name="0270c06" id="0270c06">者。謂文無邊。猶如大海無量無邊。無量者。謂</a><a name="0270c07" id="0270c07">深無量。無邊者。謂廣無邊。佛經亦如是。如尊</a><a name="0270c08" id="0270c08">者舍利弗等百千萬億那由他論師。為解佛</a><a name="0270c09" id="0270c09">經二句義故。造百千萬論。盡其覺性。猶不能</a><a name="0270c10" id="0270c10">知其量得其邊際。問曰。置造論者。何故佛經</a><a name="0270c11" id="0270c11">說二十二根。答曰。為受化者故。受化者聞說</a><a name="0270c12" id="0270c12">此法。則得增益。復次此經皆有所以因緣。何</a><a name="0270c13" id="0270c13">者是耶。答曰。生聞婆羅門。往詣佛所。問訊世</a><a name="0270c14" id="0270c14">尊。種種語已。在一面坐。而作是言。說諸根者</a><a name="0270c15" id="0270c15">多。沙門瞿曇。說有幾根耶。佛告婆羅門。我說</a><a name="0270c16" id="0270c16">二十二根。謂眼根乃至知已根。如來說二十</a><a name="0270c17" id="0270c17">二根。則攝一切諸根義。婆羅門若有人言。沙</a><a name="0270c18" id="0270c18">門瞿曇所說諸根。我能遮止。更說餘根。但有</a><a name="0270c19" id="0270c19">是言。而無有實。若還問者。亦不能知反生愚</a><a name="0270c20" id="0270c20">惑。所以者何。非其境界故。婆羅門問佛。若</a><a name="0270c21" id="0270c21">不應廣問。此經所以因緣應問。婆羅門。往至</a><a name="0270c22" id="0270c22">佛所。但問二十二根。而不問陰界入真諦沙</a><a name="0270c23" id="0270c23">門果緣起助道等法耶。答曰。彼婆羅門所疑</a><a name="0270c24" id="0270c24">處便問。不疑者不問。復次此婆羅門。善能</a><a name="0270c25" id="0270c25">旋歷。喜試有所問。為問根義故。經歷九十</a><a name="0270c26" id="0270c26">六種為欲知一一道為說幾根。如尼犍子</a><a name="0270c27" id="0270c27">說一根謂命根。是故彼不飲冷水。不斷生草。</a><a name="0270c28" id="0270c28">所以者何。於外物中。計有命根故。問曰。外道</a><a name="0270c29" id="0270c29">於外物中。計有何根。答曰。或有說。計有意<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280270b.htm'><img src='up.gif' border=0></a>
<a href='T280271a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>