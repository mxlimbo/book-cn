<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0064b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷12)</font> 分別世品第三之一 <font face='Arial'>T29, p0064b</h2></font><hr>
<span class='old'>
</a><a name="0064a28" id="0064a28">通劫增減。然諸獨覺有二種殊。一者部行。</a><a name="0064a29" id="0064a29">二麟角喻。部行獨覺先是聲聞得勝果時</span><a name="0064b01" id="0064b01">轉名獨勝。有餘說。彼先是異生。曾修聲聞</a><a name="0064b02" id="0064b02">順決擇分。今自證道得獨勝名。由本事中</a><a name="0064b03" id="0064b03">說。一山處總有五百苦行外仙。有一獼猴</a><a name="0064b04" id="0064b04">曾與獨覺相近而住。見彼威儀。展轉遊行</a><a name="0064b05" id="0064b05">至外仙所。現先所見獨覺威儀。諸仙睹之</a><a name="0064b06" id="0064b06">咸生敬慕。須臾皆證獨覺菩提。若先是聖</a><a name="0064b07" id="0064b07">人不應修苦行。麟角喻者。謂必獨居。二</a><a name="0064b08" id="0064b08">獨覺中麟角喻者。要百大劫修菩提資糧。然</a><a name="0064b09" id="0064b09">後方成麟角喻獨覺。言獨覺者。謂現身中</a><a name="0064b10" id="0064b10">離稟至教唯自悟道。以能自調不調他</a><a name="0064b11" id="0064b11">故。何緣獨覺言不調他。非彼無能演說正</a><a name="0064b12" id="0064b12">法。以彼亦得無礙解故。又能憶念過去所</a><a name="0064b13" id="0064b13">聞諸佛所宣聖教理故。又不可說彼無慈</a><a name="0064b14" id="0064b14">悲。為攝有情現神通故。又不可說無受</a><a name="0064b15" id="0064b15">法機。爾時有情亦有能起世間離欲對治道</a><a name="0064b16" id="0064b16">故。雖有此理。由彼宿習少欣樂勝解無說</a><a name="0064b17" id="0064b17">希望故。又知有情難受深法。以順流既久</a><a name="0064b18" id="0064b18">難令逆流故。又避攝眾故。不為他宣說</a><a name="0064b19" id="0064b19">正法。怖諠雜故。輪王出世為在何時。幾種</a><a name="0064b20" id="0064b20">幾俱何威何相。頌曰</a><a name="0064b21" id="0064b21"><p class='lg'>　　輪王八萬上　　　金銀銅鐵輪</a><br><a name="0064b22" id="0064b22">　　一二三四洲　　　逆次獨如佛</a><br><a name="0064b23" id="0064b23">　　他迎自往伏　　　諍陣勝無害</a><br><a name="0064b24" id="0064b24">　　相不正圓明　　　故與佛非等　</p></a><a name="0064b25" id="0064b25"><p>論曰。從此洲人壽無量歲。乃至八萬歲有</a><a name="0064b26" id="0064b26">轉輪王生。減八萬時。有情富樂壽量損減。</a><a name="0064b27" id="0064b27">眾惡漸盛。非大人器故無輪王。此王由輪</a><a name="0064b28" id="0064b28">旋轉應導威伏一切名轉輪王。施設足中說</a><a name="0064b29" id="0064b29">有四種。金銀銅鐵輪應別故。如其次第勝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290064a.htm'><img src='up.gif' border=0></a>
<a href='T290064c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>