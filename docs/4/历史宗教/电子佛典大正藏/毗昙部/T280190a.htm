<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0190a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷26)</font> 使揵度不善品第一之二 <font face='Arial'>T28, p0190a</h2></font><hr>
<span class='old'>
</a><a name="0189c28" id="0189c28">有生死。亦令增長。謂業煩惱。業與煩惱為生</a><a name="0189c29" id="0189c29">死種子。是以生死難斷難壞。而不滅沒。若人</span><a name="0190a01" id="0190a01">或八歲。或十歲。得阿羅漢。從是已後。百年壽</a><a name="0190a02" id="0190a02">中。煩惱永斷。以業力故。留住生死。何故唯</a><a name="0190a03" id="0190a03">說煩惱是漏。不說業耶。答曰。以煩惱是業根。</a><a name="0190a04" id="0190a04">不可不斷煩惱而捨於業。是故說煩惱為漏。</a><a name="0190a05" id="0190a05">不說於業。復次煩惱能造業。猶能生報。如以</a><a name="0190a06" id="0190a06">濕泥團打於壁上。以濕故著。乾猶不墮。是濕</a><a name="0190a07" id="0190a07">時力。如是眾生有煩惱故造業。煩惱雖斷。業</a><a name="0190a08" id="0190a08">猶生報。復次業是壞法業。或令眾生留住生</a><a name="0190a09" id="0190a09">死業。或為生死。而作對治煩惱。非是壞法。但</a><a name="0190a10" id="0190a10">為眾生。作留住法。復次煩惱盡故。能得涅槃。</a><a name="0190a11" id="0190a11">不必業盡。阿羅漢業。其猶如山。然更不受有。</a><a name="0190a12" id="0190a12">於無餘涅槃界。而般涅槃。以是等諸因緣故。</a><a name="0190a13" id="0190a13">說煩惱是漏。不說於業</a><a name="0190a14" id="0190a14"><p>問曰。何故欲界諸煩惱。除無明立欲漏。色無</a><a name="0190a15" id="0190a15">色界諸煩惱。除無明立有漏。無明立無明漏</a><a name="0190a16" id="0190a16">耶。答曰。先作是說。留住義是漏義。欲界眾</a><a name="0190a17" id="0190a17">生。所以留住欲界者。以期心於欲。喜樂於欲。</a><a name="0190a18" id="0190a18">染著於欲。專求於欲。以是事故。欲界諸煩惱。</a><a name="0190a19" id="0190a19">除無明立欲漏。色無色界眾生。所以留住色</a><a name="0190a20" id="0190a20">無色界者。以期心於有。乃至專求於有。以是</a><a name="0190a21" id="0190a21">事故。色無色界諸煩惱。除無明立有漏。欲</a><a name="0190a22" id="0190a22">界眾生。所以留住。以無明故。色無色界眾生。</a><a name="0190a23" id="0190a23">所以留住。以無明故。是故三界無明。立無明</a><a name="0190a24" id="0190a24">漏。復次欲界雖有。然眾生多求於欲。以多求</a><a name="0190a25" id="0190a25">欲故。欲界諸煩惱。除無明立欲漏。色無色</a><a name="0190a26" id="0190a26">界無有欲。然彼眾生。多求於有。以多求有</a><a name="0190a27" id="0190a27">故。色無色界諸煩惱。除無明立有漏。諸求欲</a><a name="0190a28" id="0190a28">求有。皆因無明。以是事故。三界無明。立無明</a><a name="0190a29" id="0190a29">漏。復次若界有成有壞。是界煩惱。除無明立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280189c.htm'><img src='up.gif' border=0></a>
<a href='T280190b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>