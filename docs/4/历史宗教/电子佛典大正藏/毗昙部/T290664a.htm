<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0664a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷58)</font> 辯賢聖品第六之一 <font face='Arial'>T29, p0664a</h2></font><hr>
<span class='old'>
</a><a name="0663c28" id="0663c28">樂受。是真實有餘受實無。但於樂受上下中</a><a name="0663c29" id="0663c29">位。如次立為樂等三受。彼與此執理無別故。</span><a name="0664a01" id="0664a01">如彼但由自分別力執唯有苦。約品立三此</a><a name="0664a02" id="0664a02">亦應然故彼非善。又苦樂受定實有異說六</a><a name="0664a03" id="0664a03">觸處。為天世間及那落迦有差別故。謂契經</a><a name="0664a04" id="0664a04">說。苾芻當知有六觸處名天世間。若諸有情</a><a name="0664a05" id="0664a05">得生彼者。眼所見色一向可意。於彼都無不</a><a name="0664a06" id="0664a06">可意色。廣說乃至由此因緣。彼處一向受諸</a><a name="0664a07" id="0664a07">喜樂。有六觸處名那落迦。與上相違亦應廣</a><a name="0664a08" id="0664a08">說。下苦名樂如前已遮。故不可言假說喜樂。</a><a name="0664a09" id="0664a09">若無實樂經但應言。天世間唯下苦。那落迦</a><a name="0664a10" id="0664a10">唯上苦。又數說一向應成無用言。謂先已言</a><a name="0664a11" id="0664a11">一向可意。後說一向受諸喜樂。若於下苦假</a><a name="0664a12" id="0664a12">立樂名。則一受中有苦有樂。如何可說一向</a><a name="0664a13" id="0664a13">樂言。故彼所計不應正理。又契經說如實言</a><a name="0664a14" id="0664a14">故。證知決定實有樂受。如契經說。受樂受</a><a name="0664a15" id="0664a15">時如實了知受於樂受。苦非二受亦如是說。</a><a name="0664a16" id="0664a16">又如經說。所有樂根所有喜根。應知此二皆</a><a name="0664a17" id="0664a17">是樂受。乃至廣說。復作是說。若以正慧如實</a><a name="0664a18" id="0664a18">觀見。如是五根三結永斷乃至廣說。若受唯</a><a name="0664a19" id="0664a19">苦如何可言。如實了知此是樂受。故知樂受</a><a name="0664a20" id="0664a20">自相是樂。然彼所言後苦增故。無實樂者其</a><a name="0664a21" id="0664a21">理不然。生苦樂因非唯境故。謂我不許唯外</a><a name="0664a22" id="0664a22">境力能生苦樂。若唯境者初與事業。威儀合</a><a name="0664a23" id="0664a23">時便應發生增上苦受。謂由此境於最後時。</a><a name="0664a24" id="0664a24">為緣發生增上苦受。初時已與如是境合。若</a><a name="0664a25" id="0664a25">唯境力生苦樂者。境纔合時應生上苦。既不</a><a name="0664a26" id="0664a26">如是故知觀身。相續分位轉變差別。外境方</a><a name="0664a27" id="0664a27">作苦樂生因。謂至所依如是分位。冷煖等觸</a><a name="0664a28" id="0664a28">能為樂因。無至此時非樂因理。為苦因者理</a><a name="0664a29" id="0664a29">亦應然。故觀別因便令外境。為苦樂受各別</a><a name="0664a30" id="0664a30">生因。是故不應由事業等。後生增上苦便撥<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290663c.htm'><img src='up.gif' border=0></a>
<a href='T290664b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>