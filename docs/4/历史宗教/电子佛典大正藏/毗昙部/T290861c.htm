<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0861c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷18)</font> 辯業品第五之一 <font face='Arial'>T29, p0861c</h2></font><hr>
<span class='old'>
</a><a name="0861b28" id="0861b28">謂言聲為體。離聲無別語能表故。非如身意</a><a name="0861b29" id="0861b29">離業別有。以語業名依體立故。如是已辯二</span><a name="0861c01" id="0861c01">表業相。無表業相初品已辯。定應許此是實</a><a name="0861c02" id="0861c02">有性。所以者何。頌曰</a><a name="0861c03" id="0861c03"><p class='lg'>　　說三無漏色　　　增非作等故　</p></a><a name="0861c04" id="0861c04"><p>論曰。以契經說色有三種。此三為處攝一切</a><a name="0861c05" id="0861c05">色。一者有色有見有對。二者有色無見有對。</a><a name="0861c06" id="0861c06">三者有色無見無對。除無表色。更復說何為</a><a name="0861c07" id="0861c07">此中第三無見無對色。由是無表實有理成。</a><a name="0861c08" id="0861c08">又契經中說。有無漏色。如契經說。無漏法云</a><a name="0861c09" id="0861c09">何。謂於過去未來現在諸所有色不起愛恚。</a><a name="0861c10" id="0861c10">乃至識亦然。是名無漏法。除無表色。何法</a><a name="0861c11" id="0861c11">名為此契經中諸無漏色十有色界。佛於經</a><a name="0861c12" id="0861c12">中一向說為有漏性故。由此無表實有理成。</a><a name="0861c13" id="0861c13">又契經說。有福增長。如契經言。諸有淨信若</a><a name="0861c14" id="0861c14">善男子或善女人。成就有依七福業事。若行</a><a name="0861c15" id="0861c15">若住若寐若覺。恒時相續。福業漸增福業</a><a name="0861c16" id="0861c16">續起。無依亦爾。除無表業。若起餘心或無心</a><a name="0861c17" id="0861c17">時。依何法說福業增長。無依福中。既無表</a><a name="0861c18" id="0861c18">業。寧有無表誰言此中。無有表業。理應有</a><a name="0861c19" id="0861c19">故。謂聞某處某方邑中現有如來或弟子住</a><a name="0861c20" id="0861c20">生歡喜故福常增者。彼必應有增上信心。遙</a><a name="0861c21" id="0861c21">向彼方敬申禮讚。起福表業及福無表。而</a><a name="0861c22" id="0861c22">自莊嚴希親奉覲。故依無表說福增長。又非</a><a name="0861c23" id="0861c23">自作但遣他為。若無無表業。不應成業道。</a><a name="0861c24" id="0861c24">以遣他表非彼業道攝。此業未能正作所作</a><a name="0861c25" id="0861c25">故。使作所作已。此性無異故。然由先表及</a><a name="0861c26" id="0861c26">能起思為加行故。後時教者雖起善心。多時</a><a name="0861c27" id="0861c27">相續仍有不善。得相續生使所作成。時有力</a><a name="0861c28" id="0861c28">能引如是類大種及造色生。此所造色生。是</a><a name="0861c29" id="0861c29">根本業道。即彼先表及能起思現在前時為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290861b.htm'><img src='up.gif' border=0></a>
<a href='T290862a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>