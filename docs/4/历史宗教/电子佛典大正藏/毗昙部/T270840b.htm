<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0840b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷166)</font> 定蘊第七中攝納息第三之一 <font face='Arial'>T27, p0840b</h2></font><hr>
<span class='old'>
</a><a name="0840a28" id="0840a28">指骨想。著衣持缽往聚落時。於衣作濕人</a><a name="0840a29" id="0840a29">皮想。於腰縚作人腸想。於缽作髑髏想</span><a name="0840b01" id="0840b01">於錫杖作脛骨想。於道路間所見礫石作</a><a name="0840b02" id="0840b02">骸骨想。既至聚落見諸城壁作塚墓想。見</a><a name="0840b03" id="0840b03">諸男女作骨鎖想。於乞食時若得餅作人</a><a name="0840b04" id="0840b04">肚想。若得糗作骨粖想。若得鹽作人齒想。</a><a name="0840b05" id="0840b05">若得飯作蛆虫想。若得諸菜作人髮想。若</a><a name="0840b06" id="0840b06">得羹臛作下汁想。若得乳酪作人腦想。若</a><a name="0840b07" id="0840b07">得酥蜜作人脂膏想。若得魚及肉作人</a><a name="0840b08" id="0840b08">肉想。若得諸飲作人血想。若得歡喜丸等</a><a name="0840b09" id="0840b09">作乾糞想。其僧中食者。若得淨草作死人</a><a name="0840b10" id="0840b10">髮想。所處床座作骨聚想。於所得飲食作</a><a name="0840b11" id="0840b11">不淨想。皆如前說。問行者何故於飲食等</a><a name="0840b12" id="0840b12">作不淨想耶。答彼作如是思惟。我無始生</a><a name="0840b13" id="0840b13">死由於不淨作淨想故。輪迴五趣受諸</a><a name="0840b14" id="0840b14">苦惱。今欲違彼趣涅槃樂。是故於中觀為</a><a name="0840b15" id="0840b15">不淨。復次彼行者作是念。莫令我於飲食</a><a name="0840b16" id="0840b16">生淨想故。增益貪心障礙聖道故。於飲</a><a name="0840b17" id="0840b17">食作不淨想。由不淨想便能厭離。彼瑜伽</a><a name="0840b18" id="0840b18">師如是於食起厭想已作是思惟。生死諸</a><a name="0840b19" id="0840b19">行何可欣樂。便於三界諸行生厭。由如此</a><a name="0840b20" id="0840b20">故彼先所修一切世間不可樂想便得圓滿。</a><a name="0840b21" id="0840b21">彼由厭生死故便樂涅槃。由此因緣先</a><a name="0840b22" id="0840b22">所修習斷離滅想皆得圓滿。如是厭食想轉</a><a name="0840b23" id="0840b23">時四想隨轉。云何死想轉時七想隨轉。謂修</a><a name="0840b24" id="0840b24">行者起死想時。觀察諸法念念生滅。彼於</a><a name="0840b25" id="0840b25">春時見諸卉木。生花生葉鮮榮紅紺如妙寶</a><a name="0840b26" id="0840b26">色。河池津液水漸盈滿魚鳥喧戲。便作是</a><a name="0840b27" id="0840b27">念。今外物生。彼入聚落見諸男女。歌舞跳</a><a name="0840b28" id="0840b28">躍飲食喜慶。即前問之。此何故爾。答曰。此</a><a name="0840b29" id="0840b29">處生男生女。便作是念。今內法生。復於夏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270840a.htm'><img src='up.gif' border=0></a>
<a href='T270840c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>