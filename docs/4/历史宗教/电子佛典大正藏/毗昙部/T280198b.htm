<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0198b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷27)</font> 使揵度不善品第一之二 <font face='Arial'>T28, p0198b</h2></font><hr>
<span class='old'>
</a><a name="0198a28" id="0198a28"><p>問曰。如掉睡俱在三界。五種所斷。通六識</a><a name="0198a29" id="0198a29">身。一切染污心中可得。何以立掉。為上分</span><a name="0198b01" id="0198b01">結。不立睡耶。答曰。以掉是大過重患多過。以</a><a name="0198b02" id="0198b02">是大過重患多過故。世尊立上分結。波伽羅</a><a name="0198b03" id="0198b03">那經說。是不善大地。以其多過故。作如是說。</a><a name="0198b04" id="0198b04">云何結法。答言。九結及五上分結中掉是也。</a><a name="0198b05" id="0198b05">以其多過故。波伽羅那。復作是說。云何不共</a><a name="0198b06" id="0198b06">無明。云何不共掉纏。以其多過故。施設經。復</a><a name="0198b07" id="0198b07">作是說。凡夫人若生欲愛。則起五法。一欲愛。</a><a name="0198b08" id="0198b08">二欲愛生相。三無明使。四無明使生相。五掉。</a><a name="0198b09" id="0198b09">睡無如是大過重患多故。不立上分結中。復</a><a name="0198b10" id="0198b10">次以掉黠慧所行猛利能亂四枝五枝定。是</a><a name="0198b11" id="0198b11">故立上分結中。睡性愚不黠慧猛利。隨順於</a><a name="0198b12" id="0198b12">定。所行似定。若睡在身者。速能起定。是故不</a><a name="0198b13" id="0198b13">立上分結中。復次以睡覆於無明。無明立上</a><a name="0198b14" id="0198b14">分結。若當立睡為上分結。則為無明所覆</a><a name="0198b15" id="0198b15"><p>五見。身見邊見邪見見取戒取。問曰。五見體</a><a name="0198b16" id="0198b16">性是何。答曰。有三十六種。身見三界見苦所</a><a name="0198b17" id="0198b17">斷有三種。邊見亦爾。邪見三界見苦集滅道</a><a name="0198b18" id="0198b18">所斷。有十二種。見取亦爾。戒取三界見苦見</a><a name="0198b19" id="0198b19">道所斷有六種。此三十六使。是五見體。乃至</a><a name="0198b20" id="0198b20">廣說。已說體性。所以今當說。何故名見。見是</a><a name="0198b21" id="0198b21">何義。答曰。以四事故名見。一能視。二轉行。</a><a name="0198b22" id="0198b22">三所取堅牢。四入緣中猛利。視者能看。問曰。</a><a name="0198b23" id="0198b23">此是邪見。所視顛倒。何所看耶。答曰。所視</a><a name="0198b24" id="0198b24">雖邪顛倒。而性是慧。以性是慧故能看。如人</a><a name="0198b25" id="0198b25">雖看不明了亦復名見。轉行者。問曰。一剎那</a><a name="0198b26" id="0198b26">頃。有何轉行耶。答曰。以其性猛利故名轉行。</a><a name="0198b27" id="0198b27">所取堅牢者。此諸見於緣妄取堅牢。非無漏</a><a name="0198b28" id="0198b28">道力無由可斷。若佛佛弟子出世。以無漏道</a><a name="0198b29" id="0198b29">力。乃能截諸見。牙如大海中虫名失獸摩羅。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280198a.htm'><img src='up.gif' border=0></a>
<a href='T280198c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>