<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0359b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷69)</font> 結蘊第二中有情納息第三之一 <font face='Arial'>T27, p0359b</h2></font><hr>
<span class='old'>
</a><a name="0359a28" id="0359a28">唯受後三善業道異熟果故無中有。復次若</a><a name="0359a29" id="0359a29">界地處受黑黑或白白或黑白黑白業異熟</span><a name="0359b01" id="0359b01">果者便有中有。無色界中不受此三業異熟</a><a name="0359b02" id="0359b02">果故無中有。復次若界地處有鮮白因及鮮</a><a name="0359b03" id="0359b03">白果者便有中有。無色界中雖有鮮白因。</a><a name="0359b04" id="0359b04">而無鮮白果故無中有。復次若界地處有</a><a name="0359b05" id="0359b05">去有來便有中有。無色界中無去無來故</a><a name="0359b06" id="0359b06">無中有。問若此處死還生此處如聞有死</a><a name="0359b07" id="0359b07">生自屍中既無去來。何須中有。連續二有</a><a name="0359b08" id="0359b08">令不斷耶。答有情死已或生惡趣。或生人</a><a name="0359b09" id="0359b09">中。或生天上。或般涅槃。生惡趣者識在腳</a><a name="0359b10" id="0359b10">滅。生人中者識在臍滅。生天上者識在頭</a><a name="0359b11" id="0359b11">滅。般涅槃者識在心滅。諸有死已生自屍</a><a name="0359b12" id="0359b12">中為蟲等者。彼未死時多愛自面故彼死</a><a name="0359b13" id="0359b13">已生自面上。既從彼腳來生自面。若無中</a><a name="0359b14" id="0359b14">有誰能連續。無此處死還生此處。捨身受</a><a name="0359b15" id="0359b15">身必移轉故。設有是事無色亦無故無色界</a><a name="0359b16" id="0359b16">定無中有。問無色界歿生欲色界者。既隨</a><a name="0359b17" id="0359b17">當生處中有現前。彼無往來何用中有。答</a><a name="0359b18" id="0359b18">彼先已造感中有業雖無往來亦受中</a><a name="0359b19" id="0359b19">有業力所引必應起故</a><a name="0359b20" id="0359b20"><p>問中有可轉不可轉耶。譬喻者說。中有可</a><a name="0359b21" id="0359b21">轉。以一切業皆可轉故。彼說所造五無間</a><a name="0359b22" id="0359b22">業尚可移轉。況中有業。若無間業不可轉</a><a name="0359b23" id="0359b23">者。應無有能出過有頂。有頂善業最為勝</a><a name="0359b24" id="0359b24">故。既許有能過有頂者。故無間業亦可移</a><a name="0359b25" id="0359b25">轉。阿毘達磨諸論師言。中有於界於趣於</a><a name="0359b26" id="0359b26">處皆不可轉。感中有業極猛利故。問若中</a><a name="0359b27" id="0359b27">有於界不可轉者。無聞苾芻事當云何通。</a><a name="0359b28" id="0359b28">有族姓子於佛法中適出家已不學多</a><a name="0359b29" id="0359b29">聞。即便居在阿練若處堅持禁戒心樂寂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270359a.htm'><img src='up.gif' border=0></a>
<a href='T270359c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>