<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0242c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷12)</font> 中分別業品第四 <font face='Arial'>T29, p0242c</h2></font><hr>
<span class='old'>
</a><a name="0242b28" id="0242b28">守護人得罪。乃至於王得罪。偈曰。別想說此</a><a name="0242b29" id="0242b29">言。於解義妄語。釋曰。是其所說義。於此義</span><a name="0242c01" id="0242c01">中。起別異想說言。所依人若解此言義。此言</a><a name="0242c02" id="0242c02">成妄語。若所依人不解此言義。此言云何。此</a><a name="0242c03" id="0242c03">言則成無義語。所說言者。有時多文字成語。</a><a name="0242c04" id="0242c04">於此語中何字成業道。最後字共無教成業</a><a name="0242c05" id="0242c05">道。或隨處。彼人已解義。前文字但是前分加</a><a name="0242c06" id="0242c06">行。說解義者。為得聞已解義為得聞能解義。</a><a name="0242c07" id="0242c07">若爾何有。若已解義。語義是意識境界故言</a><a name="0242c08" id="0242c08">語與耳識俱滅故。應但以無教為業道。若能</a><a name="0242c09" id="0242c09">解義則無此失。云何成能解。解語人在於耳</a><a name="0242c10" id="0242c10">識。此人為能解。如執無失可許。如此於經中</a><a name="0242c11" id="0242c11">說。言說有十六種。不見說見。乃至不知說</a><a name="0242c12" id="0242c12">知。見說不見。乃至知說不知。此八非聖言說。</a><a name="0242c13" id="0242c13">不見說不見。乃至不知說不知。已見說見。乃</a><a name="0242c14" id="0242c14">至已知說知。此八是聖言說。此中見聞覺知</a><a name="0242c15" id="0242c15">相云何。偈曰。眼耳及意識所證并餘三。此名</a><a name="0242c16" id="0242c16">見聞知。次第或說覺。釋曰。若眼識所證為見。</a><a name="0242c17" id="0242c17">耳識所證為聞。意識所證為知。鼻舌身識所</a><a name="0242c18" id="0242c18">證為覺。何以故。香味觸本性無記故。譬如死</a><a name="0242c19" id="0242c19">屍。是故緣彼識說為覺。毘婆沙師說如此。此</a><a name="0242c20" id="0242c20">中以何為證。有二種證。謂阿含及道理。阿含</a><a name="0242c21" id="0242c21">云。摩羅枳母。汝意云何。是色非汝眼昔所</a><a name="0242c22" id="0242c22">曾見。非今正所見。非汝作心。我當應見。汝為</a><a name="0242c23" id="0242c23">因此色得起欲起愛起喜起著起結起貪不。</a><a name="0242c24" id="0242c24">不爾。婆檀多。是聲非汝耳昔所曾聞。乃至是</a><a name="0242c25" id="0242c25">法非汝意昔所曾知。廣說乃至。不爾。婆檀多。</a><a name="0242c26" id="0242c26">摩羅枳母。汝意云何。為於此中於見唯有見</a><a name="0242c27" id="0242c27">生。於聞唯有聞生。於覺唯有覺生。於知</a><a name="0242c28" id="0242c28">唯有知生。於經中說如此。既於三塵說見聞</a><a name="0242c29" id="0242c29">知。故知於餘三塵同立覺名。若不許如此。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290242b.htm'><img src='up.gif' border=0></a>
<a href='T290243a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>