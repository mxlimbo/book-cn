<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0665a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷58)</font> 辯賢聖品第六之一 <font face='Arial'>T29, p0665a</h2></font><hr>
<span class='old'>
</a><a name="0664c29" id="0664c29">無能遮實樂言。於眾苦易脫位中。世間有情</a><a name="0664c30" id="0664c30">樂覺生故。無實樂者理亦不然先已說故。先</span><a name="0665a01" id="0665a01">何所說。謂苦樂因非唯境故。若唯境者初荷</a><a name="0665a02" id="0665a02">擔時。肩應即生增上苦受。既不如是故易肩</a><a name="0665a03" id="0665a03">時。擔觀所依分位差別。乃至未滅能為樂因。</a><a name="0665a04" id="0665a04">亦不應言諸愚夫類。於新起苦有樂覺生。初</a><a name="0665a05" id="0665a05">遭鞭等時應生樂覺故。現見彼苦亦有重輕。</a><a name="0665a06" id="0665a06">初受輕時應生樂覺。或彼應說以何因緣。重</a><a name="0665a07" id="0665a07">擔在肩久不易脫。便生重苦初易不然。理不</a><a name="0665a08" id="0665a08">應言唯此重擔。未易肩位為重苦緣。於易肩</a><a name="0665a09" id="0665a09">時便生輕苦。緣既是一苦何重輕。由此證知</a><a name="0665a10" id="0665a10">別有所待。身位差別為苦樂因。故生死中有</a><a name="0665a11" id="0665a11">少實樂。然世尊說諸所有受。無非苦者亦不</a><a name="0665a12" id="0665a12">相違。佛於經中自釋通故。謂如慶喜問世尊</a><a name="0665a13" id="0665a13">言。佛於餘經說有三受。謂樂及苦不苦不樂</a><a name="0665a14" id="0665a14">依何密意。此經復言諸所有受無非是苦。佛</a><a name="0665a15" id="0665a15">言。慶喜我依諸行皆是無常。及諸有為皆是</a><a name="0665a16" id="0665a16">變壞。密作是說諸所有受無非是苦。故知此</a><a name="0665a17" id="0665a17">經依二苦說。不依苦苦說皆苦言。由此定知</a><a name="0665a18" id="0665a18">實有三受。以彼尊者不問佛言。依何密意說</a><a name="0665a19" id="0665a19">有三受。佛亦不說我密說三。但言密意我說</a><a name="0665a20" id="0665a20">皆苦。既言皆苦是密意說。非了義故不可為</a><a name="0665a21" id="0665a21">依。寧即憑斯撥無實樂。又契經說。此生時</a><a name="0665a22" id="0665a22">苦生此滅時苦滅亦不相違。有漏法隨應三</a><a name="0665a23" id="0665a23">苦性合故。如色想等體雖非苦。猶如苦受而</a><a name="0665a24" id="0665a24">說為苦。如是樂等體雖非苦。猶如苦受說</a><a name="0665a25" id="0665a25">苦何違。或諸有漏皆苦諦攝。依如是理說亦</a><a name="0665a26" id="0665a26">無違。豈不由斯即證無樂。不爾前已說非苦</a><a name="0665a27" id="0665a27">說苦故。謂如色等非苦說苦。樂等亦爾非苦</a><a name="0665a28" id="0665a28">說苦。若爾觀樂苦諦攝時。如何不成顛倒作</a><a name="0665a29" id="0665a29">意。此先已說先說者何。謂是行苦壞苦性故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290664c.htm'><img src='up.gif' border=0></a>
<a href='T290665b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>