<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0506c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷12)</font> 解十門大章 八解脫處第三十六 <font face='Arial'>T28, p0506c</h2></font><hr>
<span class='old'>
</a><a name="0506b28" id="0506b28">王告御者曰。前者是誰之過。御者對曰。天王。</a><a name="0506b29" id="0506b29">是心之過。王告曰。何以故不調御心。御者對</span><a name="0506c01" id="0506c01">曰。唯能御形不能調心。王告曰。誰有能調心</a><a name="0506c02" id="0506c02">者。於是御者右膝跪地。叉手面向祇桓精舍</a><a name="0506c03" id="0506c03">白王曰。天王。彼佛世尊止此舍衛祇樹給孤</a><a name="0506c04" id="0506c04">獨園。彼能調心。於是王有心於世尊。欲見世</a><a name="0506c05" id="0506c05">尊。於是王及御者還乘本象。便往祇樹給孤</a><a name="0506c06" id="0506c06">獨園。彼時世尊為無量百千眾眷屬圍繞說</a><a name="0506c07" id="0506c07">微妙法。於是王下象已。步至世尊所。世尊方</a><a name="0506c08" id="0506c08">便說喻。非一切聲聞辟支佛。彼王漸欲近。世</a><a name="0506c09" id="0506c09">尊見已告諸比丘。象師御象走趣一方。或東</a><a name="0506c10" id="0506c10">西南北及諸方。御馬師調御馬走趣一方。或</a><a name="0506c11" id="0506c11">東西南北及諸方。調牛師調御牛走趣一方。</a><a name="0506c12" id="0506c12">或東西南北及諸方。無上士御人師。調御人</a><a name="0506c13" id="0506c13">趣一切方。一切方者色觀色是初方。乃至</a><a name="0506c14" id="0506c14">想滅解脫身作證成就遊為八方。以是故佛</a><a name="0506c15" id="0506c15">契經以解脫說為方。問曰。解脫云何如方。答</a><a name="0506c16" id="0506c16">曰。同八事故名為方。解脫者八。方亦八。問曰。</a><a name="0506c17" id="0506c17">如方有十解脫有八。云何同八事故名為方。</a><a name="0506c18" id="0506c18">答曰。如彼御象者能御八方。終不能令至上</a><a name="0506c19" id="0506c19">下。是故同八事故名為方。或曰。如象因方</a><a name="0506c20" id="0506c20">而趣。如是受化者。緣故解脫現在前。尊者</a><a name="0506c21" id="0506c21">瞿沙說曰。解脫及方者。三事同。三事差降。</a><a name="0506c22" id="0506c22">三事同者。如象不趣向方不可調御。世尊亦</a><a name="0506c23" id="0506c23">爾。不因化者不能令解脫現在前。如象調御</a><a name="0506c24" id="0506c24">至一方不趣餘方。如是世尊為受化者。令一</a><a name="0506c25" id="0506c25">解脫現在前。非餘解脫。如象調御趣一方遠</a><a name="0506c26" id="0506c26">離餘方。如是世尊為受化者。令一解脫現在</a><a name="0506c27" id="0506c27">前。遠離餘解脫。此三事同。三差降者。象者不</a><a name="0506c28" id="0506c28">至方不可調御。世尊住一方已。為受化者極</a><a name="0506c29" id="0506c29">令彼遠。能令解脫現在前。象者御趣一方不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280506b.htm'><img src='up.gif' border=0></a>
<a href='T280507a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>