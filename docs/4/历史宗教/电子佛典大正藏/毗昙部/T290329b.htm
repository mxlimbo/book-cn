<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0329b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷1)</font> 辯本事品第一之一 <font face='Arial'>T29, p0329b</h2></font><hr>
<span class='old'>
</a><a name="0329a28" id="0329a28"><p>論曰。慧者擇法義。淨者無漏義。諸漏名垢。擇</a><a name="0329a29" id="0329a29">法離垢故名淨慧。何緣得知此無漏慧名為</span><a name="0329b01" id="0329b01">對法。以佛世尊恣天帝等所請問故。如契經</a><a name="0329b02" id="0329b02">言。我有甚深阿毘達磨及毘奈耶。恣汝請問。</a><a name="0329b03" id="0329b03">此以聖道及聖道果。恣天帝釋隨意請問。恣</a><a name="0329b04" id="0329b04">筏蹉類請問亦爾。復以何緣唯無漏慧名為</a><a name="0329b05" id="0329b05">對法。由此現觀諸法相已。不重迷故。豈不現</a><a name="0329b06" id="0329b06">觀非唯慧能。是則對法應非唯慧。實非唯慧。</a><a name="0329b07" id="0329b07">謂及隨行。何謂隨行。謂慧隨轉色受想等諸</a><a name="0329b08" id="0329b08">心所法。生等及心。此則總說淨慧隨行。無漏</a><a name="0329b09" id="0329b09">五蘊名為對法。何故不說受等隨行名為對</a><a name="0329b10" id="0329b10">法。慧於見等三現觀中。皆有能故。生等及色</a><a name="0329b11" id="0329b11">有事非餘。受等唯通緣事現觀。受等各有領</a><a name="0329b12" id="0329b12">納等用。如慧能見應名對法。受等如盲。豈名</a><a name="0329b13" id="0329b13">對法。不能簡別四聖諦故。以於現覺苦等相</a><a name="0329b14" id="0329b14">中其見現觀最為殊勝。於諸諦中。簡擇轉</a><a name="0329b15" id="0329b15">故。受等雖與淨慧俱行。而慧力持趣彼彼境。</a><a name="0329b16" id="0329b16">故現觀中非為最勝。是故成就無漏慧根。說</a><a name="0329b17" id="0329b17">為勝義阿毘達磨。為有世俗阿毘達磨觀彼</a><a name="0329b18" id="0329b18">說此為勝義耶。有謂能得此諸慧論。此謂所</a><a name="0329b19" id="0329b19">得無漏慧根能得諸慧。謂彼世間殊勝修慧</a><a name="0329b20" id="0329b20">思慧聞慧及彼隨行。非離如是慧及隨行無</a><a name="0329b21" id="0329b21">漏慧根可能證得。彼是能得此方便故。同無</a><a name="0329b22" id="0329b22">漏慧受對法名。如慈方便亦名慈等。能得諸</a><a name="0329b23" id="0329b23">論。謂彼根本阿毘達磨。是無漏慧勝資糧故。</a><a name="0329b24" id="0329b24">亦名對法。如業異熟。漏等資糧亦名業等。前</a><a name="0329b25" id="0329b25">諸慧言。亦說生得。離生得慧無能誦持對法</a><a name="0329b26" id="0329b26">教者。唯生得慧能正誦持契經等法。故彼亦</a><a name="0329b27" id="0329b27">名阿毘達磨。豈不此論是無漏慧勝資糧故</a><a name="0329b28" id="0329b28">亦名對法。何故乃名對法。俱舍頌曰</a><a name="0329b29" id="0329b29"><p class='lg'>　　攝彼勝義依彼故　　　此立對法俱舍名　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290329a.htm'><img src='up.gif' border=0></a>
<a href='T290329c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>