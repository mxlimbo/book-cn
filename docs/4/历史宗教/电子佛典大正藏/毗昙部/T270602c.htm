<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0602c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷116)</font> 業蘊第四中惡行納息第一之一 <font face='Arial'>T27, p0602c</h2></font><hr>
<span class='old'>
</a><a name="0602b28" id="0602b28">法是道。非喬答磨所說八支聖道。所以者</a><a name="0602b29" id="0602b29">何。若能修習是五法者。速證涅槃非八</span><a name="0602c01" id="0602c01">支道。云何五法。一者盡壽著糞掃衣。二者</a><a name="0602c02" id="0602c02">盡壽常乞食食。三者盡壽唯一坐食。四者盡</a><a name="0602c03" id="0602c03">壽常居迥露。五者盡壽不食一切魚肉血味</a><a name="0602c04" id="0602c04">鹽酥乳等。是謂破羯磨僧破法輪僧差別</a><a name="0602c05" id="0602c05">問於破僧時極少幾人成破僧事。答破羯磨</a><a name="0602c06" id="0602c06">僧極少八人。四人已上方名為僧三人不爾。</a><a name="0602c07" id="0602c07">於一界內有二部漪各各別住。作布灑陀</a><a name="0602c08" id="0602c08">羯磨說戒。乃得名為羯磨壞故。破法輪僧</a><a name="0602c09" id="0602c09">極少九人。以一界內有二部漪各各別住。</a><a name="0602c10" id="0602c10">於無慚愧部中。定別有一眾所尊重能教誨</a><a name="0602c11" id="0602c11">者。當知則是提婆達多。於正眾中極少四</a><a name="0602c12" id="0602c12">人。於邪眾中極少五人。如是極少下至九</a><a name="0602c13" id="0602c13">人則法輪僧壞。問齊何當言法輪僧壞。答</a><a name="0602c14" id="0602c14">施設論說。提婆達多自為第五皆共受籌。</a><a name="0602c15" id="0602c15">齊此當言法輪僧壞。復有說者。作表白</a><a name="0602c16" id="0602c16">已。復有說者。離所聞處。復有說者。離所</a><a name="0602c17" id="0602c17">見處。復有說者離見聞處。如是說者。若由</a><a name="0602c18" id="0602c18">意樂誓受餘師。謂彼愚癡諸苾芻眾。由定</a><a name="0602c19" id="0602c19">意樂發如是心作如是語。提婆達多是我</a><a name="0602c20" id="0602c20">大師非佛世尊。齊此當言法輪僧壞。問何</a><a name="0602c21" id="0602c21">等種類補特伽羅破法輪僧。答補特伽羅有</a><a name="0602c22" id="0602c22">二種。一者愛行。二者見行。諸見行者破法輪</a><a name="0602c23" id="0602c23">僧非愛行者。以見行者所有意樂堅固猛利。</a><a name="0602c24" id="0602c24">於雜染清淨品所作決定無有退轉。諸愛</a><a name="0602c25" id="0602c25">行者無如是事故不能破。又唯男子破法</a><a name="0602c26" id="0602c26">輪僧。非諸女人亦非扇搋半擇迦等。所以</a><a name="0602c27" id="0602c27">者何。破法輪時法爾自安立為大師。而諸</a><a name="0602c28" id="0602c28">女人非增上器。於大師非分故不能破。然</a><a name="0602c29" id="0602c29">能廣作破僧方便。猶如麤喜苾芻尼等。諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270602b.htm'><img src='up.gif' border=0></a>
<a href='T270603a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>