<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0553c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷37)</font> 辯業品第四之一 <font face='Arial'>T29, p0553c</h2></font><hr>
<span class='old'>
</a><a name="0553b28" id="0553b28">具受持五種學處。彼說我是鄔波索迦。必具</a><a name="0553b29" id="0553b29">律儀何勞致惑。如稱我是國大軍師。彼必具</span><a name="0553c01" id="0553c01">閑兵將事業。依如是喻智者應思。如是分明</a><a name="0553c02" id="0553c02">無過理教。若不忍受知奈之何。又經主言。約</a><a name="0553c03" id="0553c03">持犯戒說一分等。尚不應問況應為答。誰有</a><a name="0553c04" id="0553c04">已解近事律儀必具五支。而不能解於所學</a><a name="0553c05" id="0553c05">處持一非餘。乃至具持名一分等。由彼未解</a><a name="0553c06" id="0553c06">近事律儀受量少多故應請問。凡有幾種鄔</a><a name="0553c07" id="0553c07">波索迦能學學處。答言有四鄔波索迦。謂能</a><a name="0553c08" id="0553c08">學一分等猶未能了。復問何名能學一分。乃至</a><a name="0553c09" id="0553c09">廣說此全無理。唯對法宗所說理中應問答</a><a name="0553c10" id="0553c10">故。雖知近事必具律儀而未了知。隨犯一種</a><a name="0553c11" id="0553c11">為越一切為一非餘。由有此疑故應請問。諸</a><a name="0553c12" id="0553c12">部若有未見此文。於此義中迄今猶諍。若異</a><a name="0553c13" id="0553c13">此者佛經數言。鄔波索迦具五學處。誰有於</a><a name="0553c14" id="0553c14">此已善了知。而復懷疑問受多少。設許爾者</a><a name="0553c15" id="0553c15">疑問相違。謂彼本疑受量多少。而問有幾能</a><a name="0553c16" id="0553c16">學學處。答學一分等豈除本所疑。故彼義中</a><a name="0553c17" id="0553c17">不應問答。經主於此不正尋思。於諍理中懷</a><a name="0553c18" id="0553c18">朋黨執。翻言對法所說義中。問尚不應況應</a><a name="0553c19" id="0553c19">為答。有餘師說。由別契經證離律儀亦成近</a><a name="0553c20" id="0553c20">事。如契經說齊何名為鄔波索迦尸羅圓滿。</a><a name="0553c21" id="0553c21">謂有近事能斷殺生能離殺生乃至飲酒。故</a><a name="0553c22" id="0553c22">知近事有闕律儀。彼於此經甚迷義意。此經</a><a name="0553c23" id="0553c23">意說無漏尸羅。以此中無盡壽聲故。又如經</a><a name="0553c24" id="0553c24">說齊何名為鄔波索迦信根圓滿。謂有近事</a><a name="0553c25" id="0553c25">於如來所住有根信乃至廣說。不可說有鄔波</a><a name="0553c26" id="0553c26">索迦此信不成即全無信。如此經說信圓滿言</a><a name="0553c27" id="0553c27">但約無漏。故知所說戒。圓滿言非據有漏。但</a><a name="0553c28" id="0553c28">據無漏說如是言。是故不應引此經說。證有</a><a name="0553c29" id="0553c29">近事不具律儀。無漏戒中無離飲酒。故此所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290553b.htm'><img src='up.gif' border=0></a>
<a href='T290554a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>