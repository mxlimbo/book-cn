<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0998a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷199)</font> 見蘊第八中見納息第五之一 <font face='Arial'>T27, p0998a</h2></font><hr>
<span class='old'>
</a><a name="0997c28" id="0997c28">成劫之時。我及世間豎有分限故便起有邊</a><a name="0997c29" id="0997c29">想。若第二論由憶過去成劫之時。我及世間</span><a name="0998a01" id="0998a01">橫無分限故便起無邊想。若第三論由憶</a><a name="0998a02" id="0998a02">過去成劫之時。我及世間豎有分限橫無分</a><a name="0998a03" id="0998a03">限。起亦有邊亦無邊想。若第四論由憶過</a><a name="0998a04" id="0998a04">去壞劫之時。我及世間雖不可得分量狹</a><a name="0998a05" id="0998a05">廣。而是實有起非有邊非無邊想。有作是</a><a name="0998a06" id="0998a06">說。執有邊者即是斷見。執無邊者即是常</a><a name="0998a07" id="0998a07">見。執亦有邊亦無邊者。即是一分斷見一分</a><a name="0998a08" id="0998a08">常見。執非有邊非無邊者。即是唯起薩迦</a><a name="0998a09" id="0998a09">耶見。如是四種前際分別有邊等論。依前所</a><a name="0998a10" id="0998a10">說多四事起</a><a name="0998a11" id="0998a11"><p>四不死矯亂論者。不死謂天。以天長壽外道</a><a name="0998a12" id="0998a12">執為常住不死。有諸外道求生彼天。聞</a><a name="0998a13" id="0998a13">外道論作如是說。若有能答彼不死天。無</a><a name="0998a14" id="0998a14">亂問者得生彼天。若不能答彼不死天。無</a><a name="0998a15" id="0998a15">亂問者無得生義。然無亂有二種。一有相有</a><a name="0998a16" id="0998a16">分別。二無相無分別。有真見者無相無分別</a><a name="0998a17" id="0998a17">無所依故。無真見者有相有分別有所依故。</a><a name="0998a18" id="0998a18">彼外道輩於諸不死無亂問中。以言矯亂。一</a><a name="0998a19" id="0998a19">作是念。我不如實知若善若不善及四聖</a><a name="0998a20" id="0998a20">諦。有餘沙門婆羅門等於如是義求如實</a><a name="0998a21" id="0998a21">知。彼若問我如是義者。我若決定答彼所</a><a name="0998a22" id="0998a22">問。便為妄語。由妄語故我便不得生於彼</a><a name="0998a23" id="0998a23">天。彼怖妄語故於不死無亂問中以言矯</a><a name="0998a24" id="0998a24">亂謂作是說。我於諸天祕密義中不應皆</a><a name="0998a25" id="0998a25">說。或自所證或清淨道。二作是念我不如</a><a name="0998a26" id="0998a26">實知若善若不善及四聖諦。有餘沙門婆羅</a><a name="0998a27" id="0998a27">門等於如是義求如實知。彼若問我如是</a><a name="0998a28" id="0998a28">義者我若撥無彼所問義便為邪見。由邪</a><a name="0998a29" id="0998a29">見故我便不得生於彼天。彼怖邪見故於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270997c.htm'><img src='up.gif' border=0></a>
<a href='T270998b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>