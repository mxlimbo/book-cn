<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0553b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷37)</font> 辯業品第四之一 <font face='Arial'>T29, p0553b</h2></font><hr>
<span class='old'>
</a><a name="0553a28" id="0553a28">近事皆具律儀。然約能持故說四種。謂雖具</a><a name="0553a29" id="0553a29">受五支律儀。而後遇緣或便毀缺。其中或有</span><a name="0553b01" id="0553b01">於諸學處能持一分。乃至或有具持五支故</a><a name="0553b02" id="0553b02">作是說。能持先所受故說能學言。不爾應言</a><a name="0553b03" id="0553b03">受一分等。故此四種但據能持。經主此中作</a><a name="0553b04" id="0553b04">如是說。如是所執違越契經。如何違經。謂無</a><a name="0553b05" id="0553b05">經說自稱我是近事等言便發五戒。此經不</a><a name="0553b06" id="0553b06">說我從今者乃至命終捨生言故。經如何說</a><a name="0553b07" id="0553b07">如大名經。唯此經中說近事相。餘經不爾故</a><a name="0553b08" id="0553b08">違越經。然餘經說。我從今時乃至命終捨生</a><a name="0553b09" id="0553b09">歸淨。是歸三寶發誠信言。此中顯示已見諦</a><a name="0553b10" id="0553b10">者由得證淨。舉命自要表於正法深懷愛重。</a><a name="0553b11" id="0553b11">乃至為救自生命緣。終不捨於如來正法。非</a><a name="0553b12" id="0553b12">彼為欲說近事相。故說如是捨生等言。未審</a><a name="0553b13" id="0553b13">此中經主說意。為欲勸勵我國諸師。受持外</a><a name="0553b14" id="0553b14">方經部所誦。為受持佛所說契經。然有眾經</a><a name="0553b15" id="0553b15">不違正理。外方經部曾不受持。有阿笈摩越</a><a name="0553b16" id="0553b16">於總頌。彼率意造還自受持。經主豈容令我</a><a name="0553b17" id="0553b17">國內善鑒聖教諸大論師。同彼背真受持偽</a><a name="0553b18" id="0553b18">教。且經所說我從今時。乃至命終捨生等者。</a><a name="0553b19" id="0553b19">何理唯說得證淨人。非諸異生亦立此誓。諸</a><a name="0553b20" id="0553b20">異生類將受律儀。亦有如斯堅固意樂。乃至</a><a name="0553b21" id="0553b21">為救自生命緣。終不虧違所受學處。如斯誓</a><a name="0553b22" id="0553b22">受世現可得。然此文句大名經中。現有受持</a><a name="0553b23" id="0553b23">不違正理。故不應捨所誦正文。設大名經無</a><a name="0553b24" id="0553b24">此文句。於我宗義亦無所違。非我宗言說此</a><a name="0553b25" id="0553b25">文句。究竟方發近事律儀。由說自稱我是近</a><a name="0553b26" id="0553b26">事。請持護念便發律儀。以自發言表為弟子。</a><a name="0553b27" id="0553b27">如大迦葉得具足戒世尊既說鄔波索迦。應</a><a name="0553b28" id="0553b28">具受持五種學處。彼說我是鄔波索迦。必具</a><a name="0553b29" id="0553b29">律儀何勞致惑。如稱我是國大軍師。彼必具<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290553a.htm'><img src='up.gif' border=0></a>
<a href='T290553c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>