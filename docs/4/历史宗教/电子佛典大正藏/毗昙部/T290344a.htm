<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0344a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷3)</font> 辯本事品第一之一 <font face='Arial'>T29, p0344a</h2></font><hr>
<span class='old'>
</a><a name="0343c28" id="0343c28">聚。離聚所依。無別實有聚體可得。如是言我</a><a name="0343c29" id="0343c29">色等蘊外。不應別求實有我體。蘊相續中假</span><a name="0344a01" id="0344a01">說我故。如世間聚。我非實有。蘊若實有。經顯</a><a name="0344a02" id="0344a02">何義。勿所化生知色等法。三時品類無量差</a><a name="0344a03" id="0344a03">別。各是蘊故。蘊則無邊便生怯退。謂我何能</a><a name="0344a04" id="0344a04">遍知永斷此無邊蘊。為策勵彼。蘊雖無邊。而</a><a name="0344a05" id="0344a05">相同故。總說為一。又諸愚夫。於多蘊上生一</a><a name="0344a06" id="0344a06">合想。現起我執。為令彼除一合想故。說一</a><a name="0344a07" id="0344a07">蘊中有眾多分。不為顯示色等五蘊多法合</a><a name="0344a08" id="0344a08">成是假非實。又一極微三世等攝。以慧分析</a><a name="0344a09" id="0344a09">略為一聚。蘊雖即聚。而實義成。餘法亦然。故</a><a name="0344a10" id="0344a10">蘊非假。又於一一別起法中。亦說蘊故。蘊定</a><a name="0344a11" id="0344a11">非假。如說。俱生受名受蘊。想名想蘊。餘說如</a><a name="0344a12" id="0344a12">經。於一切時和合生故。蘊雖各別。而聚義成。</a><a name="0344a13" id="0344a13">有餘師說。可分段義是蘊義。諸有為法。皆有</a><a name="0344a14" id="0344a14">過去未來現在三分段故。經主決判此釋越</a><a name="0344a15" id="0344a15">經。今謂不然。不違理故。處界二義。豈不越</a><a name="0344a16" id="0344a16">經。而於其中攝取為正。復有何理。唯蘊義中</a><a name="0344a17" id="0344a17">固求經證。於處界義唯依理釋。絕不求經。觀</a><a name="0344a18" id="0344a18">此義言。似專朋黨。故應如彼據理無違。何故</a><a name="0344a19" id="0344a19">世尊於所知境。由蘊等門作三種說。頌曰</a><a name="0344a20" id="0344a20"><p class='lg'>　　愚根樂三故　　　說蘊處界三　</p></a><a name="0344a21" id="0344a21"><p>論曰。善逝意趣。雖極難知。據理推尋。似應如</a><a name="0344a22" id="0344a22">此。謂諸弟子。愚根及樂。各有三故。善逝隨</a><a name="0344a23" id="0344a23">彼。說蘊處界三種法門。樂謂勝解。三謂各三。</a><a name="0344a24" id="0344a24">所化眾生愚有三種。有愚心所。總執為我。有</a><a name="0344a25" id="0344a25">唯愚色。有愚色心。根亦有三。謂利中鈍。樂亦</a><a name="0344a26" id="0344a26">三種。謂樂略中及廣文故。隨所化生如是品</a><a name="0344a27" id="0344a27">別。如其次第。善逝為說蘊處界三。經主此中</a><a name="0344a28" id="0344a28">所說猶少。謂諸弟子。已過作意。已熟習行。初</a><a name="0344a29" id="0344a29">修事業。三位別故。懷我慢行。執我所隨。迷識<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290343c.htm'><img src='up.gif' border=0></a>
<a href='T290344b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>