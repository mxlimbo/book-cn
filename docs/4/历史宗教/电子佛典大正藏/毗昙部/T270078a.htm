<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0078a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷16)</font> 雜蘊第一中智納息第二之一 <font face='Arial'>T27, p0078a</h2></font><hr>
<span class='old'>
</a><a name="0077c28" id="0077c28">亦有八萬諸天得入聖道。佛為羅怙羅說</a><a name="0077c29" id="0077c29">法。爾時亦有六萬諸天一時得道。諸如</span><a name="0078a01" id="0078a01">是等其類甚多。是故世尊應以訶責。而入</a><a name="0078a02" id="0078a02">道者必訶責之。有說。世尊大悲所逼故。常</a><a name="0078a03" id="0078a03">求覓利他方便。若不訶罵提婆達多汝是愚</a><a name="0078a04" id="0078a04">癡食涕唾者。則引無量愚癡眾生作諸惡</a><a name="0078a05" id="0078a05">事。又復數數觸惱世尊。若不毀呰無比女</a><a name="0078a06" id="0078a06">人。汝身穢惡不淨充滿。即彼欲心無由止</a><a name="0078a07" id="0078a07">息。故訶弟子稱言癡人。有說世尊所以訶</a><a name="0078a08" id="0078a08">責諸弟子者。欲使未種善根者能種善</a><a name="0078a09" id="0078a09">根。已種善根未成熟者速能成熟。若已成</a><a name="0078a10" id="0078a10">就未解脫者速得解脫。若不訶責失此善</a><a name="0078a11" id="0078a11">利。故佛為此稱言癡人。問言癡人者是何</a><a name="0078a12" id="0078a12">義耶。為從癡生故說為癡人。為現行癡故</a><a name="0078a13" id="0078a13">說為癡人。設爾何失。若從癡生故名癡人</a><a name="0078a14" id="0078a14">者。亦從貪恚慢見等生。世尊何故唯言癡</a><a name="0078a15" id="0078a15">人。若現行癡故名為癡人。契經不應說阿</a><a name="0078a16" id="0078a16">羅漢亦名癡人。如契經說遠去癡人勿我</a><a name="0078a17" id="0078a17">前住。又世尊責鄔陀夷言。癡人無眼云何乃</a><a name="0078a18" id="0078a18">與上座苾芻競甚深義。又餘煩惱亦有現</a><a name="0078a19" id="0078a19">行。何故唯說癡人非餘。有作是說。從癡</a><a name="0078a20" id="0078a20">生故名為癡人。問若爾亦從貪恚慢見等</a><a name="0078a21" id="0078a21">生。世尊何故唯言癡人。答癡遍行故。若佛</a><a name="0078a22" id="0078a22">知訶阿羅漢等以為癡人。於物有益即亦</a><a name="0078a23" id="0078a23">訶彼阿羅漢身亦癡生故。如契經說。無明</a><a name="0078a24" id="0078a24">所覆愛結所繫。愚夫感得有識之身智者</a><a name="0078a25" id="0078a25">亦爾。阿羅漢等說為智者。有餘師說。現行</a><a name="0078a26" id="0078a26">癡故名為癡人。問若爾契經不應說阿羅</a><a name="0078a27" id="0078a27">漢亦名癡人。答且契經說遠去癡人勿我</a><a name="0078a28" id="0078a28">前住者。是誦者謬誦應如是說。遠去苾芻</a><a name="0078a29" id="0078a29">勿我前住。世尊臨欲般涅槃時。尊者白淨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270077c.htm'><img src='up.gif' border=0></a>
<a href='T270078b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>