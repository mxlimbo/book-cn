<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0790c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷155)</font> 根蘊第六中一心納息第五之一 <font face='Arial'>T27, p0790c</h2></font><hr>
<span class='old'>
</a><a name="0790b28" id="0790b28">集。我已證色無色界繫諸行滅。我已修斷色</a><a name="0790b29" id="0790b29">無色界繫諸行道。或苦智謂自了知我已遍</span><a name="0790c01" id="0790c01">知三界繫苦。或集智謂自了知我已永斷三</a><a name="0790c02" id="0790c02">界繫集。或滅智謂自了知我已證三界繫諸</a><a name="0790c03" id="0790c03">行滅。或道智謂自了知我已修斷三界繫諸</a><a name="0790c04" id="0790c04">行道。問何故盡智非他心智。答盡智非見</a><a name="0790c05" id="0790c05">自性。他心智是見自性故。何故非世俗智。答</a><a name="0790c06" id="0790c06">盡智是無漏。世俗智是有漏故。顯自性已當</a><a name="0790c07" id="0790c07">顯地。或有尋有伺。謂依未至初靜慮。或無</a><a name="0790c08" id="0790c08">尋唯伺。謂依靜慮中間。或無尋無伺。謂依</a><a name="0790c09" id="0790c09">上三靜慮下三無色。顯地已當顯相應。或</a><a name="0790c10" id="0790c10">樂根相應。謂依第三靜慮。或喜根相應。謂</a><a name="0790c11" id="0790c11">依初二靜慮。或捨根相應。謂依未至靜慮中</a><a name="0790c12" id="0790c12">間。第四靜慮。下三無色。顯相應已當顯行</a><a name="0790c13" id="0790c13">相。或無願相應。謂十行相。或無相相應。謂四</a><a name="0790c14" id="0790c14">行相。問何故盡智非空相應。答空是勝義涉</a><a name="0790c15" id="0790c15">勝義。盡智是勝義涉世俗故。如說了知我</a><a name="0790c16" id="0790c16">生已盡。涉我解故非空相應。顯行相已當</a><a name="0790c17" id="0790c17">顯所緣。或緣欲界繫。或緣色無色界繫。此</a><a name="0790c18" id="0790c18">謂緣苦集。或緣不繫。此謂緣滅道。如盡智。</a><a name="0790c19" id="0790c19">無生智亦爾。然有差別。謂無生智當言無生</a><a name="0790c20" id="0790c20">智。謂自了知我不復遍知苦。不復永斷集</a><a name="0790c21" id="0790c21">不復證滅。不復修道。無學正見當言無學</a><a name="0790c22" id="0790c22">正見。謂以四行相知五取蘊。以四行相知</a><a name="0790c23" id="0790c23">五取蘊因。以四行相知五取蘊滅。以四行</a><a name="0790c24" id="0790c24">相知斷五取蘊道。或法智。謂知欲界四諦。</a><a name="0790c25" id="0790c25">或類智。謂知色無色界四諦。或他心智。謂</a><a name="0790c26" id="0790c26">知他無漏心心所法。或苦集滅道智。謂別知</a><a name="0790c27" id="0790c27">三界四諦。問何故無學正見非世俗智。答此</a><a name="0790c28" id="0790c28">無漏彼有漏故。顯自性已地等四問如前說。</a><a name="0790c29" id="0790c29">差別者。此亦與空相應。亦作空非我行相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270790b.htm'><img src='up.gif' border=0></a>
<a href='T270791a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>