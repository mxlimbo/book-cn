<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0556b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷38)</font> 辯業品第四之一 <font face='Arial'>T29, p0556b</h2></font><hr>
<span class='old'>
</a><a name="0556a28" id="0556a28">何此中於無量法而總建立標一佛名。如依</a><a name="0556a29" id="0556a29">眾多和合人上立一僧寶一勝所歸。又於眾</span><a name="0556b01" id="0556b01">多無漏道上立一道蘊無有過失。或先已說</a><a name="0556b02" id="0556b02">先說者。何謂想等想施設言說。即佛相續無</a><a name="0556b03" id="0556b03">學法中立一佛名。無別一佛能成佛法。為是</a><a name="0556b04" id="0556b04">何等謂盡智等及彼眷屬。由得彼法能覺一</a><a name="0556b05" id="0556b05">切。以彼勝故身得佛名。非色等身前後等故。</a><a name="0556b06" id="0556b06">為歸一佛一切佛耶。理實應言歸一切佛。以</a><a name="0556b07" id="0556b07">諸佛道相無異故。經主此中作如是說。然尋</a><a name="0556b08" id="0556b08">本論不見有言唯無學法。即名為佛。但言無</a><a name="0556b09" id="0556b09">學法能成於佛不遮所依身亦是佛體。是故</a><a name="0556b10" id="0556b10">於此不可難言。若唯無學法即是佛者。如何</a><a name="0556b11" id="0556b11">於佛所惡心出血但損生身成無間罪。今詳</a><a name="0556b12" id="0556b12">經主於本論義未甚研尋能成佛言已遮佛體</a><a name="0556b13" id="0556b13">攝依身故。謂佛名言依佛義立。唯此所目是</a><a name="0556b14" id="0556b14">真佛體。若佛名言就依身立。於未證得無學</a><a name="0556b15" id="0556b15">法時。已有依身應亦名佛。故知佛號不目依</a><a name="0556b16" id="0556b16">身。由此依身非能成佛。故本論說能成佛</a><a name="0556b17" id="0556b17">言已遮依身亦是佛體。已顯佛體唯無學法。</a><a name="0556b18" id="0556b18">或設許然亦非無難。謂佛體性略有二種。一</a><a name="0556b19" id="0556b19">者世俗。二者勝義。歸依佛者現對世俗。於</a><a name="0556b20" id="0556b20">勝義佛繫念歸依。以託依身而歸依彼。由得</a><a name="0556b21" id="0556b21">彼故得佛名法。故唯無學法是勝義佛體成</a><a name="0556b22" id="0556b22">無間罪由損勝義。然勝義佛必不可損。依如</a><a name="0556b23" id="0556b23">是義理可難言。如何於佛所惡心出血但損</a><a name="0556b24" id="0556b24">害生身成無間罪。毘婆沙者作是釋言。壞彼</a><a name="0556b25" id="0556b25">所依彼隨壞故。如是釋難深為應理。又彼經</a><a name="0556b26" id="0556b26">主作如是難。若異此者應佛與僧住世俗心。</a><a name="0556b27" id="0556b27">非僧非佛云何如是。以於爾時學無學法不</a><a name="0556b28" id="0556b28">現前故。此難不然非所許故。謂我不許學無</a><a name="0556b29" id="0556b29">學法。唯現在位方成佛僧。唯言佛僧得彼法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290556a.htm'><img src='up.gif' border=0></a>
<a href='T290556c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>