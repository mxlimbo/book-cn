<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0483a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷93)</font> 智蘊第三中學支納息第一之一 <font face='Arial'>T27, p0483a</h2></font><hr>
<span class='old'>
</a><a name="0482c28" id="0482c28">加行未顯根本。謂加行時緣五取蘊起厭</a><a name="0482c29" id="0482c29">行相。至根本時緣四聖諦。集異門論作</span><a name="0483a01" id="0483a01">如是說。云何苦遲通行。謂靜慮所不攝鈍</a><a name="0483a02" id="0483a02">信等五根。云何苦速通行。謂靜慮所不攝利</a><a name="0483a03" id="0483a03">信等五根。云何樂遲通行。謂靜慮所攝鈍信</a><a name="0483a04" id="0483a04">等五根。云何樂速通行。謂靜慮所攝利信等</a><a name="0483a05" id="0483a05">五根。問此四通行五蘊四蘊以為自性。何故</a><a name="0483a06" id="0483a06">彼論唯說利鈍信等五根。答依勝說故。謂</a><a name="0483a07" id="0483a07">於五蘊四蘊行中五根最勝。復次信等五根</a><a name="0483a08" id="0483a08">於所作事方便善巧。能速成辦勝於餘蘊</a><a name="0483a09" id="0483a09">故偏說之。問諸有情類有中根不。若有者</a><a name="0483a10" id="0483a10">彼論何故不說。若無者契經當云何通。如</a><a name="0483a11" id="0483a11">契經說。有諸有情在世間生在世間。長有</a><a name="0483a12" id="0483a12">利根者。有中根者。有鈍根者。乃至廣說。有</a><a name="0483a13" id="0483a13">作是說。無有中根。所以者何。見道有二。</a><a name="0483a14" id="0483a14">一隨信行道。二隨法行道。修道亦有二。一信</a><a name="0483a15" id="0483a15">勝解道。二見至道。無學道亦有二。一時解脫</a><a name="0483a16" id="0483a16">道。二不時解脫道。無第三道故。無中根。問</a><a name="0483a17" id="0483a17">若爾契經。當云何通。答受佛化者有先見</a><a name="0483a18" id="0483a18">諦。有中見諦。有後見諦。先見諦者說名利</a><a name="0483a19" id="0483a19">根。中見諦者說名中根。後見諦者說名鈍</a><a name="0483a20" id="0483a20">根。復次受佛化者有近見諦。有遠見諦。有</a><a name="0483a21" id="0483a21">不近不遠見諦。近見諦者說名利根。如阿若</a><a name="0483a22" id="0483a22">多憍陳那等。遠見諦者說名鈍根。如善賢</a><a name="0483a23" id="0483a23">等。不近不遠見諦者。說名中根。如護國等。</a><a name="0483a24" id="0483a24">復有說者。亦有中根。問若爾彼論何故不</a><a name="0483a25" id="0483a25">說答應說而不說者。當知此義有餘。復次</a><a name="0483a26" id="0483a26">中根即在利鈍中攝。所以者何。說鈍根時中</a><a name="0483a27" id="0483a27">根名利勝鈍根故。說利根時中根名鈍</a><a name="0483a28" id="0483a28">劣利根故。由此尊者世友說曰。中根應言</a><a name="0483a29" id="0483a29">在利根攝。勝鈍根故。此復可言在鈍根攝。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270482c.htm'><img src='up.gif' border=0></a>
<a href='T270483b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>