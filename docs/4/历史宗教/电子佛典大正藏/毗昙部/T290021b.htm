<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0021b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷4)</font> 分別根品第二之一 <font face='Arial'>T29, p0021b</h2></font><hr>
<span class='old'>
</a><a name="0021a28" id="0021a28">謂信如愛師長等。有信非愛謂緣苦集信。</a><a name="0021a29" id="0021a29">有愛非信謂諸染污愛。有通信愛謂緣滅</span><a name="0021b01" id="0021b01">道信。有非信愛謂除前三相。有說。信者</a><a name="0021b02" id="0021b02">忍許有德。由此為先方生愛樂。故愛非信。</a><a name="0021b03" id="0021b03">敬謂敬重。體即是慚。如前解慚謂有敬等。</a><a name="0021b04" id="0021b04">有慚非敬謂緣苦集慚。有通慚敬謂緣</a><a name="0021b05" id="0021b05">滅道慚。有說。敬者有所崇重。由此為先方</a><a name="0021b06" id="0021b06">生慚恥。故敬非慚。望所緣境補特伽羅。</a><a name="0021b07" id="0021b07">愛敬有無應作四句。有愛無敬。謂於妻子</a><a name="0021b08" id="0021b08">共住門人等。有敬無愛。謂於他師有德貴</a><a name="0021b09" id="0021b09">人等。有愛有敬。謂於自師父母伯叔等。無</a><a name="0021b10" id="0021b10">愛無敬。謂除前三相。如是愛敬欲色界有。</a><a name="0021b11" id="0021b11">無色界無。豈不信慚大善地法無色亦有。愛</a><a name="0021b12" id="0021b12">敬有二。謂緣於法補特伽羅。緣法愛敬通</a><a name="0021b13" id="0021b13">三界有。此中意說緣補特伽羅者。故欲色</a><a name="0021b14" id="0021b14">有。無色界無。如是已說愛敬差別。尋伺慢</a><a name="0021b15" id="0021b15">憍差別云何。頌曰</a><a name="0021b16" id="0021b16"><p class='lg'>　　尋伺心麤細　　　慢對他心舉</a><br><a name="0021b17" id="0021b17">　　憍由染自法　　　心高無所顧　</p></a><a name="0021b18" id="0021b18"><p>論曰。尋伺別者。謂心麤細。心之麤性名尋。</a><a name="0021b19" id="0021b19">心之細性名伺。云何此二一心相應。有作是</a><a name="0021b20" id="0021b20">釋。如冷水上浮以熟酥上烈日光之所照</a><a name="0021b21" id="0021b21">觸。酥因水日非釋非凝。如是一心有尋有</a><a name="0021b22" id="0021b22">伺。心由尋伺不遍細麤。故於一心俱有</a><a name="0021b23" id="0021b23">作用。若爾尋伺是麤細因。非麤細體。如</a><a name="0021b24" id="0021b24">水日光是凝釋曰體非凝釋。又麤細性相</a><a name="0021b25" id="0021b25">待而立。界地品別上下相形。乃至有頂應有</a><a name="0021b26" id="0021b26">尋伺。又麤細性無別體類。不可依之以別</a><a name="0021b27" id="0021b27">尋伺。復有釋言。尋伺二法是語言行。故契經</a><a name="0021b28" id="0021b28">言。要有尋伺方有語言。非無尋伺此語言</a><a name="0021b29" id="0021b29">行。麤者名尋。細者名伺。於一心內別法是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290021a.htm'><img src='up.gif' border=0></a>
<a href='T290021c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>