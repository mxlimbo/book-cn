<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0468c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷23)</font> 辯緣起品第三之一 <font face='Arial'>T29, p0468c</h2></font><hr>
<span class='old'>
</a><a name="0468b28" id="0468b28">有第四順中有業。不可說中有無業而生。勿</a><a name="0468b29" id="0468b29">一切無因自然生故。又應諸有情皆具神通</span><a name="0468c01" id="0468c01">故。謂離功用。一切有情。皆應性得神通自在。</a><a name="0468c02" id="0468c02">然多用功。少有成辦。是故中有。理定應無。又</a><a name="0468c03" id="0468c03">許有死生有應成。謂要有生方有死故。若許</a><a name="0468c04" id="0468c04">有死不由生成。有太過失。謂於諸趣。雖無頓</a><a name="0468c05" id="0468c05">生。應有頓死。無生有死。理極相違。又取有無</a><a name="0468c06" id="0468c06">俱成失故。謂死無間取中有不若取應生。經</a><a name="0468c07" id="0468c07">所說故。如契經說。若捨此身。更取餘身。我記</a><a name="0468c08" id="0468c08">生故。如其不取應般涅槃。既般涅槃。何有中</a><a name="0468c09" id="0468c09">有。又彼應有無窮過故。謂死生間。既有中有。</a><a name="0468c10" id="0468c10">生中中死兩隙寧無。設有便成無窮過失。如</a><a name="0468c11" id="0468c11">是略辯與理相違。與教相違。今次當說。謂世</a><a name="0468c12" id="0468c12">尊說。預流有情。極於七有。若有中有。世尊</a><a name="0468c13" id="0468c13">應言極十四有。又無間業。應成有間。謂契經</a><a name="0468c14" id="0468c14">言。五無間業。作已無間生地獄中。若隔中有。</a><a name="0468c15" id="0468c15">違無間義。又有中住。契經所遮。謂契經說</a><a name="0468c16" id="0468c16"><p class='lg'>　　再生汝今過盛位　　　至衰將近琰魔王</a><br><a name="0468c17" id="0468c17">　　欲往前路無資糧　　　求住中間無所止　</p></a><a name="0468c18" id="0468c18"><p>若有中有。如何世尊言。彼中間無有所止。又</a><a name="0468c19" id="0468c19">彼非為宿住智緣。謂契經言。知宿住者。言我</a><a name="0468c20" id="0468c20">彼歿來生此間。不言彼歿曾生中有。由與如</a><a name="0468c21" id="0468c21">是理教相違。故知定無中有可得。前宗所執。</a><a name="0468c22" id="0468c22">略述如是。今謂一切皆非證因。且彼初說。前</a><a name="0468c23" id="0468c23">蘊滅處。後異即生。俱有過者。此難非理。許鄰</a><a name="0468c24" id="0468c24">死處中有生故。謂許中有於前死處。非隔非</a><a name="0468c25" id="0468c25">即鄰次而起。如是後後。乃至結生。恒鄰次起。</a><a name="0468c26" id="0468c26">故無前失。至辯自宗。當更顯示。又言不說中</a><a name="0468c27" id="0468c27">有業者。理亦不然。有處說故。謂契經說。我由</a><a name="0468c28" id="0468c28">如是雜滓穢身所造惡業。願令一切皆成現</a><a name="0468c29" id="0468c29">受。勿隨勿生勿後當受。豈不隨言即顯中有。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290468b.htm'><img src='up.gif' border=0></a>
<a href='T290469a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>