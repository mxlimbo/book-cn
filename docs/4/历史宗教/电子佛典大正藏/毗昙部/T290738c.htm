<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0738c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷73)</font> 辯智品第七之一 <font face='Arial'>T29, p0738c</h2></font><hr>
<span class='old'>
</a><a name="0738b28" id="0738b28">生名無生智。則無生智緣非諦法。是則所說</a><a name="0738b29" id="0738b29">違害自宗。無漏慧生唯緣四諦。彼不審察設</span><a name="0738c01" id="0738c01">此難詞。我上已言於出觀後。方起如是分別</a><a name="0738c02" id="0738c02">智故。或此託聲是有第七。非境第七如盡智</a><a name="0738c03" id="0738c03">故。或許此智緣無生得。此苦諦攝非非諦故。</a><a name="0738c04" id="0738c04">如是十智互相攝者。謂世俗智攝一全一少</a><a name="0738c05" id="0738c05">分。法類智各攝一全七少分。苦集滅智各攝</a><a name="0738c06" id="0738c06">一全四少分。道智攝一全五少分。他心智攝</a><a name="0738c07" id="0738c07">一全四少分。盡無生智各攝一全六少分。何</a><a name="0738c08" id="0738c08">緣二智建立為十。頌曰</a><a name="0738c09" id="0738c09"><p class='lg'>　　由自性對治　　　行相行相境</a><br><a name="0738c10" id="0738c10">　　加行辨因圓　　　故建立十智　</p></a><a name="0738c11" id="0738c11"><p>論曰。由七緣故立二為十。一自性故立世俗</a><a name="0738c12" id="0738c12">智。以世俗智為自性故。二對治故立法類智。</a><a name="0738c13" id="0738c13">全能對治欲上界故。三行相故立苦集智。此</a><a name="0738c14" id="0738c14">二智境體無別故。四行相境故立滅道智。此</a><a name="0738c15" id="0738c15">二行相境俱有別故。五加行故立他心智。非</a><a name="0738c16" id="0738c16">此不知他心所法。本修加行為知他心。雖成</a><a name="0738c17" id="0738c17">滿時亦知心所。而約加行故立他心智名。加</a><a name="0738c18" id="0738c18">行如前已具分別。六事辨故建立盡智。事</a><a name="0738c19" id="0738c19">辨身中定初生故。七因圓故立無生智。一切</a><a name="0738c20" id="0738c20">聖道為因生故。謂有盡智非無生智為因故</a><a name="0738c21" id="0738c21">生。無無生智不以盡智為因故起如上。既言</a><a name="0738c22" id="0738c22">法智類智全能對治欲上界法。為有少分治</a><a name="0738c23" id="0738c23">上欲耶。頌曰</a><a name="0738c24" id="0738c24"><p class='lg'>　　緣滅道法智　　　於修道位中</a><br><a name="0738c25" id="0738c25">　　兼治上修斷　　　類無能治欲　</p></a><a name="0738c26" id="0738c26"><p>論曰。修道所攝滅道法智。兼能對治上界修</a><a name="0738c27" id="0738c27">斷。望欲界法四諦法智。全能對治於欲見斷</a><a name="0738c28" id="0738c28">法智。亦為持對治故。能治所治皆得全名。望</a><a name="0738c29" id="0738c29">上俱缺俱名少分。何緣唯有滅道法智。兼治<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290738b.htm'><img src='up.gif' border=0></a>
<a href='T290739a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>