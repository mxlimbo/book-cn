<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0094c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷18)</font> 分別業品第四之一 <font face='Arial'>T29, p0094c</h2></font><hr>
<span class='old'>
</a><a name="0094b28" id="0094b28">梵行。或有殺害住定菩薩。或殺學聖者。或</a><a name="0094b29" id="0094b29">奪僧合緣。或破窣堵波。是五逆同類。有異</span><a name="0094c01" id="0094c01">熟業於三時中極能為障。言三時者。頌曰</a><a name="0094c02" id="0094c02"><p class='lg'>　　將得忍不還　　　無學業為障　</p></a><a name="0094c03" id="0094c03"><p>論曰。若從頂位將得忍時感惡趣業皆極</a><a name="0094c04" id="0094c04">為障。以忍超彼異熟地故。如人將離本</a><a name="0094c05" id="0094c05">所居國一切債主皆極為障。若有將得不</a><a name="0094c06" id="0094c06">還果時。欲界繫業皆極為障。唯除隨順現</a><a name="0094c07" id="0094c07">法受業。若有將得無學果時。色無色業皆</a><a name="0094c08" id="0094c08">極為障。亦除順現。二喻如前。如上所言住</a><a name="0094c09" id="0094c09">定菩薩為從何位得住定名。彼復於何說</a><a name="0094c10" id="0094c10">名為定。頌曰</a><a name="0094c11" id="0094c11"><p class='lg'>　　從修妙相業　　　菩薩得定名</a><br><a name="0094c12" id="0094c12">　　生善趣貴家　　　具男念堅故　</p></a><a name="0094c13" id="0094c13"><p>論曰。從修能感妙三十二大丈夫相異熟</a><a name="0094c14" id="0094c14">果業。菩薩方得立住定名。以從此時乃至</a><a name="0094c15" id="0094c15">成佛常生善趣及貴家等。生善趣者。謂生</a><a name="0094c16" id="0094c16">人天。趣妙可稱故名善趣。於善趣內常生</a><a name="0094c17" id="0094c17">貴家。謂婆羅門或剎帝利巨富長者大婆</a><a name="0094c18" id="0094c18">羅家。於貴家中根有具缺。然彼菩薩恒</a><a name="0094c19" id="0094c19">具勝根。恒受男身尚不為女。何況有受</a><a name="0094c20" id="0094c20">扇搋等身。生生常能憶念宿命。所作善事常</a><a name="0094c21" id="0094c21">無退屈。謂於利樂有情事中。眾苦逼身皆</a><a name="0094c22" id="0094c22">能堪忍。雖他種種惡行違逆。而彼菩薩心無</a><a name="0094c23" id="0094c23">厭倦。如世傳有無價馱娑。當知此言目</a><a name="0094c24" id="0094c24">彼菩薩。由彼大士雖已成就一切殊勝圓滿</a><a name="0094c25" id="0094c25">功德。而由久習無緣大悲。任運恒時繫屬</a><a name="0094c26" id="0094c26">他故。普於一切有情類中。以無慢心皆攝</a><a name="0094c27" id="0094c27">同己。或常觀己如彼僕使。故於一切難求</a><a name="0094c28" id="0094c28">事中皆能堪忍。及於一切勞迫事中皆能荷</a><a name="0094c29" id="0094c29">負。修妙相業其相云何。頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290094b.htm'><img src='up.gif' border=0></a>
<a href='T290095a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>