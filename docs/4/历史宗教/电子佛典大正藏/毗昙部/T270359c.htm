<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0359c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷69)</font> 結蘊第二中有情納息第三之一 <font face='Arial'>T27, p0359c</h2></font><hr>
<span class='old'>
</a><a name="0359b28" id="0359b28">有族姓子於佛法中適出家已不學多</a><a name="0359b29" id="0359b29">聞。即便居在阿練若處堅持禁戒心樂寂</span><a name="0359c01" id="0359c01">靜。乘宿因力修世俗定。若起世俗初靜慮</a><a name="0359c02" id="0359c02">時便謂得預流果。乃至若起世俗第四靜</a><a name="0359c03" id="0359c03">慮時便謂得阿羅漢果。彼一生中起增上</a><a name="0359c04" id="0359c04">慢。未得謂得。未獲謂獲。未解謂解。未證</a><a name="0359c05" id="0359c05">謂證。不求勝進。彼命終時第四靜慮中有</a><a name="0359c06" id="0359c06">現前。便作是念。一切結縛我已永斷應般涅</a><a name="0359c07" id="0359c07">槃更無生處。何緣有此中有現前。遂起邪</a><a name="0359c08" id="0359c08">見撥無解脫。若有解脫我應得之。由謗</a><a name="0359c09" id="0359c09">涅槃邪見力故。第四靜慮中有便滅。無間地</a><a name="0359c10" id="0359c10">獄中有現前。命終後生無間地獄。是則中有</a><a name="0359c11" id="0359c11">於界可轉。寧說於界不可轉耶。答住本</a><a name="0359c12" id="0359c12">有時有此移轉非中有位故不相違。謂彼</a><a name="0359c13" id="0359c13">將死由業勢力第四靜慮生相現前。彼既</a><a name="0359c14" id="0359c14">見已便作是念。一切結縛我已永斷應般涅</a><a name="0359c15" id="0359c15">槃更無生處。何緣有此生相現前。遂起邪</a><a name="0359c16" id="0359c16">見撥無解脫。若有解脫我應得之。由謗</a><a name="0359c17" id="0359c17">涅槃邪見力故。第四靜慮生相便滅。無間地</a><a name="0359c18" id="0359c18">獄生相現前。命終後生無間地獄。住本有</a><a name="0359c19" id="0359c19">位有此移轉。非中有位故不違理。問若中</a><a name="0359c20" id="0359c20">有於趣不可轉者。善惡行者事當云何通。</a><a name="0359c21" id="0359c21">室羅筏國昔有二人。一恒修善。一常作惡。</a><a name="0359c22" id="0359c22">修善行者於一身中恒修善行未嘗作</a><a name="0359c23" id="0359c23">惡。作惡行者於一身中常作惡行未嘗</a><a name="0359c24" id="0359c24">修善。修善行者臨命終時順後次受惡業</a><a name="0359c25" id="0359c25">力故。欻有地獄中有現前。便作是念。我一</a><a name="0359c26" id="0359c26">身中恒修善行未嘗作惡。應生天趣。何緣</a><a name="0359c27" id="0359c27">有此中有現前。遂起念言。我定應有順後</a><a name="0359c28" id="0359c28">次受惡業。今熟故此地獄中有現前。即自憶</a><a name="0359c29" id="0359c29">念。一身已來所修善業深生歡喜。由勝善思<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270359b.htm'><img src='up.gif' border=0></a>
<a href='T270360a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>