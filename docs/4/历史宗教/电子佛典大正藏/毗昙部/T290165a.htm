<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0165a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷1)</font> 釋論中分別界品第一 <font face='Arial'>T29, p0165a</h2></font><hr>
<span class='old'>
</a><a name="0164c28" id="0164c28">一切法。由一陰入界。釋曰。陰中以色陰。入中</a><a name="0164c29" id="0164c29">以意入。界中以法界。應知攝一切法盡。如來</span><a name="0165a01" id="0165a01">處處說攝。其義應知如此。偈曰。同自性類</a><a name="0165a02" id="0165a02">故。釋曰。此攝由同性類相應故。不由異性</a><a name="0165a03" id="0165a03">故。何以故。偈曰。離餘法性類。釋曰。諸法與</a><a name="0165a04" id="0165a04">他性相離。則此性與彼不相應。是故不由此</a><a name="0165a05" id="0165a05">性得攝他。譬如眼根。由色陰由眼入眼界。苦</a><a name="0165a06" id="0165a06">集二諦等攝。以同性故。不由餘陰等。彼性不</a><a name="0165a07" id="0165a07">相應故。若爾有處說。由他攝他。譬如由四攝</a><a name="0165a08" id="0165a08">類攝一切眾生。此攝不恒。應知是假名。何故</a><a name="0165a09" id="0165a09">不成二十一界。何以故。眼耳鼻各有二故。不</a><a name="0165a10" id="0165a10">應爾。何以故。偈曰。類境識同故。雖二成一</a><a name="0165a11" id="0165a11">界。釋曰。此中同類者。此二同眼性類故。同</a><a name="0165a12" id="0165a12">境者。此二同緣色故。同識者。此二共為一眼</a><a name="0165a13" id="0165a13">識依止故。是故眼根雖二共成一界。於耳鼻</a><a name="0165a14" id="0165a14">應知亦爾。偈曰。若爾云何二。為莊嚴生二。</a><a name="0165a15" id="0165a15">釋曰。若實如此。眼等一界云何生二。為莊嚴</a><a name="0165a16" id="0165a16">依止故。若不爾。一眼耳一依處生。一鼻一孔</a><a name="0165a17" id="0165a17">生。此身則大醜陋。是義不然。若本來如此。</a><a name="0165a18" id="0165a18">及貓狸鴝鵒等。生二眼耳鼻有何莊嚴。若爾</a><a name="0165a19" id="0165a19">生二何為。為助成識故。如人閉一眼開一眼。</a><a name="0165a20" id="0165a20">或開一眼半閉一眼。見色皆不明了。為莊嚴</a><a name="0165a21" id="0165a21">識令成就故。三根各須二處。說陰入界已。應</a><a name="0165a22" id="0165a22">說此義。陰入界其義云何。偈曰。聚來門性義。</a><a name="0165a23" id="0165a23">陰入界三名。釋曰。隨所有色。若過去未來</a><a name="0165a24" id="0165a24">現在。若內若外。若麤若細。若鄙若美。若遠</a><a name="0165a25" id="0165a25">若近。此一切色攝聚一處。說名色陰。由此</a><a name="0165a26" id="0165a26">經言。陰以聚義。此義得成。此中過去色者。</a><a name="0165a27" id="0165a27">由無常已滅。未來未生。現在已生未滅。於自</a><a name="0165a28" id="0165a28">相續為內。異此名外。或由入判內外。有礙為</a><a name="0165a29" id="0165a29">麤。無礙為細。或由相待判麤細。若汝言。或<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290164c.htm'><img src='up.gif' border=0></a>
<a href='T290165b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>