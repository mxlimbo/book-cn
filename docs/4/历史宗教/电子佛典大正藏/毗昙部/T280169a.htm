<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0169a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷23)</font> 雜揵度思品第八上 <font face='Arial'>T28, p0169a</h2></font><hr>
<span class='old'>
</a><a name="0168c28" id="0168c28">是思慧。所以者何。如經本說。思者是業。憶者</a><a name="0168c29" id="0168c29">是慧。亦可言盡是修慧。所以者何。如說云何</span><a name="0169a01" id="0169a01">修法。答曰。有為善法。是世尊亦說三慧。所謂</a><a name="0169a02" id="0169a02">言說究竟慧。禪定究竟慧出要究竟慧。聞慧</a><a name="0169a03" id="0169a03">即是言說究竟慧。思慧即是禪定究竟慧。修</a><a name="0169a04" id="0169a04">慧即是出要究竟慧</a><a name="0169a05" id="0169a05"><p>云何為覺。云何為觀。乃至廣說。問曰。何故作</a><a name="0169a06" id="0169a06">此論。答曰。此二法所行相似。世人見多覺者。</a><a name="0169a07" id="0169a07">言是人多觀。見多觀者。言是人多覺。今欲說</a><a name="0169a08" id="0169a08">其體性亦說差別故。復次譬喻者。作如是說。</a><a name="0169a09" id="0169a09">說覺觀是心之異名。為止如是說者意亦明</a><a name="0169a10" id="0169a10">覺觀是心數法故。而作此論</a><a name="0169a11" id="0169a11"><p>云何為覺。答曰。心於緣貫徹。種種貫徹。乃至</a><a name="0169a12" id="0169a12">廣說。如是等語。盡顯說覺相。云何為觀。答</a><a name="0169a13" id="0169a13">曰。若心行緣。種種行緣。乃至廣說。如是等</a><a name="0169a14" id="0169a14">說。盡顯說觀相</a><a name="0169a15" id="0169a15"><p>覺觀有何差別。問曰。何故復作此論。答曰。此</a><a name="0169a16" id="0169a16">二法相似。雖說體性。亦應說差別。覺觀有何</a><a name="0169a17" id="0169a17">差別耶。答曰。如經本說。麤心是覺。細心是</a><a name="0169a18" id="0169a18">觀。若作是說。明覺觀是心。復有說者。若心麤</a><a name="0169a19" id="0169a19">時是覺。心細時是觀。若作是說。明覺觀不在</a><a name="0169a20" id="0169a20">一心中。復有說者。應作是說。心中麤者是覺。</a><a name="0169a21" id="0169a21">細者是觀問曰。云何一心中。有麤細相違法</a><a name="0169a22" id="0169a22">耶。答曰。以所作異故。可得麤所作是覺。細所</a><a name="0169a23" id="0169a23">作是觀云何麤以猛利故。云何細不猛利故。</a><a name="0169a24" id="0169a24">如以針刺身生受。覺所作亦爾。如以鳥翅根</a><a name="0169a25" id="0169a25">刺身生受。觀所作亦爾。如一兩鹽和一兩水</a><a name="0169a26" id="0169a26">置之口中。鹽生舌識則猛利。水生舌識則不</a><a name="0169a27" id="0169a27">猛利。覺所作當知如鹽。觀所作當知如水。一</a><a name="0169a28" id="0169a28">兩水。一兩苦酒。喻亦如是。法身經亦說。如天</a><a name="0169a29" id="0169a29">雷時。聲有麤細。覺所作當知如麤聲。觀所作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280168c.htm'><img src='up.gif' border=0></a>
<a href='T280169b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>