<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0169a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷33)</font> 雜蘊第一中愛敬納息第四之一 <font face='Arial'>T27, p0169a</h2></font><hr>
<span class='old'>
</a><a name="0168c28" id="0168c28">槃界。而未說涅槃為是學為無學為非學</a><a name="0168c29" id="0168c29">非無學。今欲說之。復次為止他宗顯正義</span><a name="0169a01" id="0169a01">故。謂或有執涅槃有學有無學有非學非</a><a name="0169a02" id="0169a02">無學。如犢子部。為遮彼執顯涅槃唯是非</a><a name="0169a03" id="0169a03">學非無學故作斯論。涅槃當言學耶無學</a><a name="0169a04" id="0169a04">耶非學非無學耶。答涅槃應言非學非無學。</a><a name="0169a05" id="0169a05">學無學義不相應故。謂為異果明了進修</a><a name="0169a06" id="0169a06">故名為學。進修滿足更無異果可為進修。</a><a name="0169a07" id="0169a07">是學種類而非即彼故名無學。涅槃於此二</a><a name="0169a08" id="0169a08">義俱無故名非學非無學。有作是說。涅槃</a><a name="0169a09" id="0169a09">有學有無學有非學非無學。如犢子部。彼</a><a name="0169a10" id="0169a10">作是說。涅槃自性有三種相。一學二無學三</a><a name="0169a11" id="0169a11">非學非無學。云何學。謂學得諸結斷得獲觸</a><a name="0169a12" id="0169a12">證。云何無學。謂無學得諸結斷得獲觸證。</a><a name="0169a13" id="0169a13">云何非學非無學。謂有漏得諸結斷得獲觸</a><a name="0169a14" id="0169a14">證彼說有過。如何涅槃三得得故便有三</a><a name="0169a15" id="0169a15">相。一法不應有三種體相即體故。為止彼</a><a name="0169a16" id="0169a16">說故作是言。於此義中涅槃但應言非學</a><a name="0169a17" id="0169a17">非無學。謂於此論無倒義中但應說言涅槃</a><a name="0169a18" id="0169a18">唯是非學非無學性。相常住無變易故。此</a><a name="0169a19" id="0169a19">中論主齊此應止。若作餘說唐捐其功。有</a><a name="0169a20" id="0169a20">說。此中應作餘說。問答決擇理更顯故。謂應</a><a name="0169a21" id="0169a21">理論者。辨分別論者。所說有過。顯自無失。</a><a name="0169a22" id="0169a22">分別論者所說有二。一說涅槃先是非學非</a><a name="0169a23" id="0169a23">無學後轉成學。先是學後轉成無學。先是無</a><a name="0169a24" id="0169a24">學復轉成學。二說涅槃有三種。謂學者常是</a><a name="0169a25" id="0169a25">學。無學者常是無學。非學非無學者常是非</a><a name="0169a26" id="0169a26">學非無學。若對前說釋此文者。而汝說涅</a><a name="0169a27" id="0169a27">槃有學有無學有非學非無學耶者。是應</a><a name="0169a28" id="0169a28">理論者問。重定前宗。若不定他宗說他過</a><a name="0169a29" id="0169a29">失則不應理。答如是者是分別論者答。我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270168c.htm'><img src='up.gif' border=0></a>
<a href='T270169b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>