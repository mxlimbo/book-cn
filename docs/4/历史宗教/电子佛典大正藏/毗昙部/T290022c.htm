<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0022c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷4)</font> 分別根品第二之一 <font face='Arial'>T29, p0022c</h2></font><hr>
<span class='old'>
</a><a name="0022b28" id="0022b28">惱種子亦名為斷。與上相違名為未斷。諸</a><a name="0022b29" id="0022b29">未斷者說名成就。諸已斷者名不成就。如</span><a name="0022c01" id="0022c01">是二種但假非實。善法有二。一者不由功</a><a name="0022c02" id="0022c02">力修得。二者要由功力修得。即名生得及</a><a name="0022c03" id="0022c03">加行得。不由功力而修得者。若所依中種</a><a name="0022c04" id="0022c04">未被損名為成就。若所依中種已被損名</a><a name="0022c05" id="0022c05">不成就。謂斷善者由邪見力損所依中善根</a><a name="0022c06" id="0022c06">種子。應知名斷。非所依中善根種子畢竟</a><a name="0022c07" id="0022c07">被害說名為斷。要由功力而修得者。若所</a><a name="0022c08" id="0022c08">依中彼法已起生彼功力自在無損說名成</a><a name="0022c09" id="0022c09">就。與此相違名不成就。如是二種亦假非</a><a name="0022c10" id="0022c10">實。故所依中唯有種子未拔未損增長自在。</a><a name="0022c11" id="0022c11">於如是位立成就名。無有別物。此中何法</a><a name="0022c12" id="0022c12">名為種子。謂名與色於生自果。所有展轉</a><a name="0022c13" id="0022c13">鄰近功能。此由相續轉變差別。何名轉變。</a><a name="0022c14" id="0022c14">謂相續中前後異性。何名相續。謂因果性三</a><a name="0022c15" id="0022c15">世諸行。何名差別。謂有無間生果功能。然</a><a name="0022c16" id="0022c16">有處說。若成就貪便不能修四念住者。</a><a name="0022c17" id="0022c17">彼說。既著貪煩惱者不能厭捨故名成</a><a name="0022c18" id="0022c18">就。由隨耽著貪愛時分。於四念住必不能</a><a name="0022c19" id="0022c19">修。如是成就遍一切種唯假非實。唯遮於</a><a name="0022c20" id="0022c20">此名不成就。亦假非實。毘婆沙師說。此二</a><a name="0022c21" id="0022c21">種皆有別物實而非假。如是二途皆為善</a><a name="0022c22" id="0022c22">說。所以者何。不違理故。我所宗故。已辯自</a><a name="0022c23" id="0022c23">性。差別云何。且應辯得。頌曰</a><a name="0022c24" id="0022c24"><p class='lg'>　　三世法各三　　　善等唯善等</a><br><a name="0022c25" id="0022c25">　　有繫自界得　　　無繫得通四</a><br><a name="0022c26" id="0022c26">　　非學無學三　　　非所斷二種　</p></a><a name="0022c27" id="0022c27"><p>論曰。三世法得各有三種。謂過去法有過去</a><a name="0022c28" id="0022c28">得有未來得有現在得。如是未來及現在</a><a name="0022c29" id="0022c29">法各有三得。又善等法得唯善等。謂善不善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290022b.htm'><img src='up.gif' border=0></a>
<a href='T290023a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>