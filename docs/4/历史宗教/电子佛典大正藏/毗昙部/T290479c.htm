<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0479c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷24)</font> 辯緣起品第三之一 <font face='Arial'>T29, p0479c</h2></font><hr>
<span class='old'>
</a><br><a name="0479b28" id="0479b28">　　如引次第增　　　相續由惑業</a><br><a name="0479b29" id="0479b29">　　更趣於餘世　　　故有輪無初　</p></span><a name="0479c01" id="0479c01"><p>論曰。無有實我能往入胎所以者何。如色眼</a><a name="0479c02" id="0479c02">等自性作業。不可得故。託所依緣。識等起</a><a name="0479c03" id="0479c03">位。所執別用實我不成。別用既無。又無自性</a><a name="0479c04" id="0479c04">明了可得。如兔角等。如何執有內用士夫。</a><a name="0479c05" id="0479c05">世尊亦遮所執實我。是作受者。能往後世。故</a><a name="0479c06" id="0479c06">世尊言。有業有異熟。作者不可得。謂能捨此</a><a name="0479c07" id="0479c07">蘊。及能續餘蘊。乃至廣說。復如何知。所執實</a><a name="0479c08" id="0479c08">我。是作者等。實不可得。為體無故。為體實</a><a name="0479c09" id="0479c09">有。有不得因。無得因故。我宗定許。由我體</a><a name="0479c10" id="0479c10">無。故不可得。非餘因故。諸起我執無過四</a><a name="0479c11" id="0479c11">種。一執有我即蘊為性。二執異蘊住在蘊中。</a><a name="0479c12" id="0479c12">三執異蘊住異蘊法。四執異蘊都無所住。如</a><a name="0479c13" id="0479c13">是四種執我。有實而不可得。皆不應理。且</a><a name="0479c14" id="0479c14">非有我即蘊為性。即別即總。皆不成故。所以</a><a name="0479c15" id="0479c15">者何。各別自相。所不攝故。應成假故。亦非異</a><a name="0479c16" id="0479c16">蘊住在蘊中。體常無常。俱有過故。若無常者。</a><a name="0479c17" id="0479c17">念念各異。便非一我。有死有生。即作者應失。</a><a name="0479c18" id="0479c18">不作者應得。又非離蘊有生滅法少分可得。</a><a name="0479c19" id="0479c19">故非無常。若謂是常。應無轉變。生老病死。</a><a name="0479c20" id="0479c20">皆不應成。又應無容別往餘趣。又愛非愛境</a><a name="0479c21" id="0479c21">界合時。我不應隨苦樂轉變。亦不應為苦樂</a><a name="0479c22" id="0479c22">相應煩惱所惱。既非所惱。不應由斯起法非</a><a name="0479c23" id="0479c23">法。則未來世愛非愛身。既無有因。應無生理。</a><a name="0479c24" id="0479c24">則不可說我體雖常由身改轉。說我變異如</a><a name="0479c25" id="0479c25">是我體不隨自身。生老病死。諸趣苦樂。煩惱</a><a name="0479c26" id="0479c26">業果。而轉變故。則應本來畢竟解脫。既不許</a><a name="0479c27" id="0479c27">爾。故我非常。離常無常。不可別執。有第三</a><a name="0479c28" id="0479c28">聚。計之為我。如虛空等。諸無為法。體異蘊</a><a name="0479c29" id="0479c29">故。不住蘊中。此亦應然。應不住蘊亦非異蘊。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290479b.htm'><img src='up.gif' border=0></a>
<a href='T290480a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>