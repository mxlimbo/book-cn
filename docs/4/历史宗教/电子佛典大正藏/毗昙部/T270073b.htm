<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0073b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷15)</font> 雜蘊第一中智納息第二之一 <font face='Arial'>T27, p0073b</h2></font><hr>
<span class='old'>
</a><a name="0073a28" id="0073a28">道所說文義相違。世尊所說文義相順。欲</a><a name="0073a29" id="0073a29">顯異彼故作是說</span><a name="0073b01" id="0073b01"><p>問名句文身是不相應行蘊所攝。何故佛說</a><a name="0073b02" id="0073b02">四蘊名名。答佛於有為總立二分。謂色非</a><a name="0073b03" id="0073b03">色。色是色蘊。非色即是受等四蘊。非色聚中。</a><a name="0073b04" id="0073b04">有能顯了一切法名。故非色聚總說為名。</a><a name="0073b05" id="0073b05">有說。色法麤顯即說為色。非色微隱。由名</a><a name="0073b06" id="0073b06">顯故說之為名。然實名等唯不相應行蘊所</a><a name="0073b07" id="0073b07">攝。名有六種。一功德名。二生類名。三時分</a><a name="0073b08" id="0073b08">名。四隨欲名。五業生名。六摽相名。功德名</a><a name="0073b09" id="0073b09">者謂依功德立名。如解。或誦素怛纜者名</a><a name="0073b10" id="0073b10">為經師。若解或誦毘奈耶者名為律師。若</a><a name="0073b11" id="0073b11">解。或誦阿毘達磨者名為論師。得預流果</a><a name="0073b12" id="0073b12">名為預流。乃至得阿羅漢果名阿羅漢。如</a><a name="0073b13" id="0073b13">是等。生類名者。謂依生類立名。如城市生</a><a name="0073b14" id="0073b14">者名城市人。村野生者名村野人。剎帝利種</a><a name="0073b15" id="0073b15">中生者名剎帝利。乃至戍達羅種中生者。名</a><a name="0073b16" id="0073b16">戍達羅。如是等。時分名者。謂依時分立名。</a><a name="0073b17" id="0073b17">如童稚時名為童子。乃至衰老時名為老</a><a name="0073b18" id="0073b18">人。如是等。隨欲名者。謂隨樂欲立名。如</a><a name="0073b19" id="0073b19">初生時。或父母等。或沙門等。為其立名。如</a><a name="0073b20" id="0073b20">是等。業生名者。謂依作業立名。如善畫者</a><a name="0073b21" id="0073b21">名為畫師。鍛金鐵者名金鐵師。如是等。</a><a name="0073b22" id="0073b22">摽相名者。謂依摽相立名。如執杖者名</a><a name="0073b23" id="0073b23">執杖人。執蓋者名執蓋人。如是等。復次名</a><a name="0073b24" id="0073b24">有四種。一假想名。二隨用名。三彼益名。四從</a><a name="0073b25" id="0073b25">略名。假想名者。如貧賤者名為富貴。如是</a><a name="0073b26" id="0073b26">等。隨用名者。如腹行者名腹行蟲。如是等。</a><a name="0073b27" id="0073b27">彼益名者。如天神邊求得者名為天授。因</a><a name="0073b28" id="0073b28">祠祀而得者名為祠授。如是等。從略名者。</a><a name="0073b29" id="0073b29">如具五功德者名為五德。繫屬王者名曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270073a.htm'><img src='up.gif' border=0></a>
<a href='T270073c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>