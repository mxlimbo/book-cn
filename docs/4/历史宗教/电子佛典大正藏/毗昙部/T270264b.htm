<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0264b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷51)</font> 結蘊第二中不善納息第一之一 <font face='Arial'>T27, p0264b</h2></font><hr>
<span class='old'>
</a><a name="0264a28" id="0264a28">謂伺相應法。有喜者謂喜根相應法。有警覺</a><a name="0264a29" id="0264a29">者謂作意相應法。應知此中有異熟者。依有</span><a name="0264b01" id="0264b01">俱說。不依並俱。復次俱有二種。一者有俱。</a><a name="0264b02" id="0264b02">二者合俱有俱者。如有因有果有所緣有異</a><a name="0264b03" id="0264b03">熟。合俱者。如有尋有伺有喜有警覺應知</a><a name="0264b04" id="0264b04">此中有異熟者。依有俱說不依合俱。復次</a><a name="0264b05" id="0264b05">俱有三種。一者近俱。二者遠俱。三者近遠俱。</a><a name="0264b06" id="0264b06">近俱者。如有尋有伺有喜有警覺。遠俱者。</a><a name="0264b07" id="0264b07">如有因有果有所緣有異熟。近遠俱者。如有</a><a name="0264b08" id="0264b08">漏有隨眠有緣有事。有漏者謂漏相應法。及</a><a name="0264b09" id="0264b09">漏所緣法。有隨眠亦爾。有緣者謂與彼緣近</a><a name="0264b10" id="0264b10">遠諸法。有事亦爾。事謂因事或所繫事。應知</a><a name="0264b11" id="0264b11">此中有異熟者。依遠俱說不依餘二。問何</a><a name="0264b12" id="0264b12">故名異熟。答異類而熟故名異熟。熟有二</a><a name="0264b13" id="0264b13">種。一同類。二異類。同類熟者謂等流果。即善</a><a name="0264b14" id="0264b14">生善。不善生不善。無記生無記。異類熟者</a><a name="0264b15" id="0264b15">謂異熟果。即善不善法招無記果。餘問答義</a><a name="0264b16" id="0264b16">如雜蘊說</a><a name="0264b17" id="0264b17"><p>三結乃至九十八隨眠。幾見所斷幾修所斷。</a><a name="0264b18" id="0264b18">問何故作此論。答為止他宗顯己義故。謂</a><a name="0264b19" id="0264b19">譬喻者作如是說。異生不能斷諸煩惱。大</a><a name="0264b20" id="0264b20">德說曰。異生無有斷隨眠義。但能伏纏。若</a><a name="0264b21" id="0264b21">作是說於理無損。問彼何故作此執。答依</a><a name="0264b22" id="0264b22">契經故。謂契經說。若以聖慧見法斷者。是</a><a name="0264b23" id="0264b23">名真斷非諸異生。已有聖慧故未能斷。</a><a name="0264b24" id="0264b24">問若爾。經說復云何通。如說。苾芻彼猛喜</a><a name="0264b25" id="0264b25">子。已斷欲染。已斷色染。已斷空無邊處識</a><a name="0264b26" id="0264b26">無邊處無所有處染。生非想非非想處。又</a><a name="0264b27" id="0264b27">說外仙已離欲染。彼作是答。所引契經不</a><a name="0264b28" id="0264b28">斷說斷不離說離如餘契經不斷說斷不</a><a name="0264b29" id="0264b29">離說離。何等契經不斷說斷。如說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270264a.htm'><img src='up.gif' border=0></a>
<a href='T270264c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>