<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0716c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷69)</font> 辯賢聖品第六之一 <font face='Arial'>T29, p0716c</h2></font><hr>
<span class='old'>
</a><a name="0716b28" id="0716b28">理定不然。上座此中亦作是說。定無阿羅漢</a><a name="0716b29" id="0716b29">退阿羅漢果。所以者何。由理教故。云何為理。</span><a name="0716c01" id="0716c01">謂應果必無非理作意故。阿羅漢後心應生</a><a name="0716c02" id="0716c02">煩惱故。謂若應果安和位中。住等運相許退</a><a name="0716c03" id="0716c03">起惑。如何死時息不調順。諸根擾亂煩惱</a><a name="0716c04" id="0716c04">不生。若煩惱生應續後有。云何為教。謂契</a><a name="0716c05" id="0716c05">經說。尊者<span class='corr'>戍</span>拏即於佛前白言大德。若有</a><a name="0716c06" id="0716c06">苾芻。諸漏已盡成阿羅漢。廣說乃至。能不</a><a name="0716c07" id="0716c07">忘失心解脫性。設有殊妙眼所識色來現在</a><a name="0716c08" id="0716c08">前。彼於所證心解脫中無勞防護。鬥戰喻</a><a name="0716c09" id="0716c09">經作如是說。諸聖弟子住無怖心。彼於爾時</a><a name="0716c10" id="0716c10">魔不能擾。藍薄迦經亦作是說。若漏已盡成</a><a name="0716c11" id="0716c11">阿羅漢。行住坐臥無不安隱。所以者何。魔</a><a name="0716c12" id="0716c12">不壞故。毒箭喻經亦作是說。佛告善宿。樂涅</a><a name="0716c13" id="0716c13">槃者所有非想非非想結。爾時皆得永斷遍</a><a name="0716c14" id="0716c14">知。如斷樹根截多羅頂。無遺餘故後更不生。</a><a name="0716c15" id="0716c15">諸辯退經咸作是說。若與弟子共相雜住。我</a><a name="0716c16" id="0716c16">說由斯便從先來所證。四種增上心所。現法</a><a name="0716c17" id="0716c17">樂住隨一有退。若由遠離獨處閑居。勇猛精</a><a name="0716c18" id="0716c18">勤無放逸住所得不動。心解脫身作證。我決</a><a name="0716c19" id="0716c19">定說無因緣從此退。又契經說。若有苾芻諸</a><a name="0716c20" id="0716c20">漏已盡成阿羅漢。我終不說彼阿羅漢應不</a><a name="0716c21" id="0716c21">放逸。所以者何。由彼具壽已不放逸。不復能</a><a name="0716c22" id="0716c22">為放逸事故。敘彼上座所執如是。理且非理。</a><a name="0716c23" id="0716c23">非理作意前已說故。前說者何。謂前已言。不</a><a name="0716c24" id="0716c24">應惑起皆以非理作意為先。論文且說從染</a><a name="0716c25" id="0716c25">生者。若諸染起必染為先。則餘性心應無行</a><a name="0716c26" id="0716c26">義。又彼所立因義不成。與所立宗品類同故。</a><a name="0716c27" id="0716c27">謂染作意得非理名。彼所立因顯阿羅漢。無</a><a name="0716c28" id="0716c28">起染故不生煩惱。以無煩惱名阿羅漢。今欲</a><a name="0716c29" id="0716c29">推究阿羅漢心煩惱既無。有退生不。彼立宗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290716b.htm'><img src='up.gif' border=0></a>
<a href='T290717a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>