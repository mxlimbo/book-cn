<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0541b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷35)</font> 辯業品第四之一 <font face='Arial'>T29, p0541b</h2></font><hr>
<span class='old'>
</a><a name="0541a28" id="0541a28">間意。墮世間法。墮世間意識。是名有漏。出世</a><a name="0541a29" id="0541a29">間意。出世間法。出世間意識。是名無漏。非眼</span><a name="0541b01" id="0541b01">等中作如是說。故知彼說。但述邪計。然契經</a><a name="0541b02" id="0541b02">中。說無漏色。故無表色。實有理成。又契經</a><a name="0541b03" id="0541b03">說。有福增長。如契經言。諸有淨信。若善男</a><a name="0541b04" id="0541b04">子。或善女人。成就有依七福業事。若行若住。</a><a name="0541b05" id="0541b05">若寐若覺。恒時相續。福業漸增。福業續起。無</a><a name="0541b06" id="0541b06">依亦爾。除無表業。若起餘心。或無心時。依何</a><a name="0541b07" id="0541b07">法說福業增長。此中上座作如是言。由所施</a><a name="0541b08" id="0541b08">物。福業增長。故如是言。乃至所施房舍久</a><a name="0541b09" id="0541b09">住。能令施主福業增長。恒相續生。又伽他中。</a><a name="0541b10" id="0541b10">亦作是說</a><a name="0541b11" id="0541b11"><p class='lg'>　　施園林池井　　　橋船梯蹬舍</a><br><a name="0541b12" id="0541b12">　　是人由此故　　　晝夜福常增　</p></a><a name="0541b13" id="0541b13"><p>上座引此。殊未通經。但足自宗撥無表失。謂</a><a name="0541b14" id="0541b14">他先責。若無無表。染心等位。何福猶存。而契</a><a name="0541b15" id="0541b15">經言。福常增長。言福增長由所施物。此於</a><a name="0541b16" id="0541b16">他責。豈曰能通。理實福增。由所施物。然應分</a><a name="0541b17" id="0541b17">別。染心等位。何福不斷。而說為增。上座於中</a><a name="0541b18" id="0541b18">未申其理。雖有所說而成無用。又彼自設所</a><a name="0541b19" id="0541b19">疑難言。若於其中。施物不住。如後三種。福云</a><a name="0541b20" id="0541b20">何增。即自釋言。由所施食。所生饒益。猶安住</a><a name="0541b21" id="0541b21">故。能令施主施福常增。此亦同前。式摔。</a><a name="0541b22" id="0541b22">又彼重說。或阿世耶。不忘失故。福常增長。若</a><a name="0541b23" id="0541b23">爾施主染心等位。頗有緣施。憶念猶存。由此</a><a name="0541b24" id="0541b24">故言。不忘失故。彼言不爾。不忘者何。謂阿世</a><a name="0541b25" id="0541b25">耶。離心心所及無表業。此名何義。豈不如</a><a name="0541b26" id="0541b26">是進退推徵。彼顯佛言都無有義。又彼自問。</a><a name="0541b27" id="0541b27">云何無依福業事中。可作是說。由所施物。福</a><a name="0541b28" id="0541b28">業增長。即自答言。此乘前誦諸有依福言便</a><a name="0541b29" id="0541b29">故來。理實此中無福增義。上座多分。率己<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290541a.htm'><img src='up.gif' border=0></a>
<a href='T290541c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>