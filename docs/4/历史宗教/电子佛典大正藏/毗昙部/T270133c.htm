<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0133c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷26)</font> 雜蘊第一中補特伽羅納息第三之一 <font face='Arial'>T27, p0133c</h2></font><hr>
<span class='old'>
</a><a name="0133b28" id="0133b28">所觀即彼若欲界初靜慮心現在前。彼第二</a><a name="0133b29" id="0133b29">靜慮身欲界初靜慮入出息。隨欲界初靜慮</span><a name="0133c01" id="0133c01">心轉。即此心所觀。即彼若第三靜慮心現在</a><a name="0133c02" id="0133c02">前。彼第二靜慮身第三靜慮入出息隨第三</a><a name="0133c03" id="0133c03">靜慮心轉。即此心所觀。生第三靜慮者。若</a><a name="0133c04" id="0133c04">第三靜慮心現在前。彼第三靜慮身第三靜</a><a name="0133c05" id="0133c05">慮入出息。隨第三靜慮心轉。即此心所觀。</a><a name="0133c06" id="0133c06">即彼若欲界初二靜慮心現在前彼第三靜</a><a name="0133c07" id="0133c07">慮身欲界初二靜慮入出息。隨欲界初二靜</a><a name="0133c08" id="0133c08">慮心轉。即此心所觀。諸有欲令入出息隨</a><a name="0133c09" id="0133c09">心地繫者。彼說欲界入出息。唯欲界心所觀。</a><a name="0133c10" id="0133c10">乃至第三靜慮入出息唯第三靜慮心所觀。</a><a name="0133c11" id="0133c11">問若入出息隨心地繫。契經所說當云何通。</a><a name="0133c12" id="0133c12">如說佛告長者。此入出息是身法身為本繫</a><a name="0133c13" id="0133c13">屬身依身而轉。答顯入出息由身力轉必</a><a name="0133c14" id="0133c14">不離身故作是說。不言此息隨身地繫。評</a><a name="0133c15" id="0133c15">曰。此入出息隨身地繫是身分故。前說為善</a><a name="0133c16" id="0133c16">問入出息風為先入耶。為先出耶。答應說</a><a name="0133c17" id="0133c17">先入。謂此息風先入口鼻。流至咽喉復從</a><a name="0133c18" id="0133c18">咽喉流至心胸。復從心胸流至臍輪。復從</a><a name="0133c19" id="0133c19">臍輪漸漸流散。遍諸支節。有說。先出。謂臍</a><a name="0133c20" id="0133c20">輪中有息風起流散上下。開諸毛孔方出</a><a name="0133c21" id="0133c21">至外。評曰。彼不應作是說。息風不能開</a><a name="0133c22" id="0133c22">毛孔故。應作是說。有業生風開諸毛孔。</a><a name="0133c23" id="0133c23">毛孔開已乃有息風於中入出。問於胎卵</a><a name="0133c24" id="0133c24">中至何分位入出息轉。答至具色根六處</a><a name="0133c25" id="0133c25">滿位息風方轉。謂將生時息風先入。息風入</a><a name="0133c26" id="0133c26">已名為已生將欲死時息風後出。不復更</a><a name="0133c27" id="0133c27">入名為已死。由此可觀生死分齊。有餘師</a><a name="0133c28" id="0133c28">說。臨欲生時息風先出。息風出已名為已</a><a name="0133c29" id="0133c29">生。將欲死時息風後入不復更出名為已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270133b.htm'><img src='up.gif' border=0></a>
<a href='T270134a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>