<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0901c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷26)</font> 辯隨眠品第六之一 <font face='Arial'>T29, p0901c</h2></font><hr>
<span class='old'>
</a><a name="0901b28" id="0901b28">假有論者。說現在世所有諸法亦唯假有。都</a><a name="0901b29" id="0901b29">無論者。說一切法都無自性皆似空花。此等</span><a name="0901c01" id="0901c01">皆非說一切有。經唯總說一切有者。謂十二</a><a name="0901c02" id="0901c02">處曾不別說。唯現在有無有去來。處處經說</a><a name="0901c03" id="0901c03">去來是有。故說一切有通三世無為。唯執現</a><a name="0901c04" id="0901c04">在少分有論。不應自稱說一切有。如說現在</a><a name="0901c05" id="0901c05">唯假有論及都無論。不可自稱說一切有。彼</a><a name="0901c06" id="0901c06">亦應爾。由彼所言違背聖教及正理故。為遮</a><a name="0901c07" id="0901c07">實有補特伽羅。及為總開有所知法。佛為梵</a><a name="0901c08" id="0901c08">志說如是言。一切有者唯十二處。是故去來</a><a name="0901c09" id="0901c09">決定實有。如是所許一切有宗。自古師承差</a><a name="0901c10" id="0901c10">別有幾。誰所立世最善可依。頌曰</a><a name="0901c11" id="0901c11"><p class='lg'>　　此中有四種　　　類相位待異</a><br><a name="0901c12" id="0901c12">　　第三約作用　　　立世最為善　</p></a><a name="0901c13" id="0901c13"><p>論曰。尊者法救作如是說。由類不同三世有</a><a name="0901c14" id="0901c14">異。彼謂諸法行於世時。由類有殊非體有異。</a><a name="0901c15" id="0901c15">如破金器作餘物時。形雖有殊而體無異。</a><a name="0901c16" id="0901c16">又如乳變成於酪時。捨味勢等非捨顯色。如</a><a name="0901c17" id="0901c17">是諸法行於世時。從未來至現在。從現在入</a><a name="0901c18" id="0901c18">過去。雖捨得類非捨得體。尊者妙音作如是</a><a name="0901c19" id="0901c19">說。由相有別三世有異。彼謂諸法行於世時。</a><a name="0901c20" id="0901c20">過去正與過去相合。而不名為離現未相。未</a><a name="0901c21" id="0901c21">來正與未來相合。而不名為離過現相。現在</a><a name="0901c22" id="0901c22">正與現在相合。而不名為離過未相。如人正</a><a name="0901c23" id="0901c23">染一妻室時。於餘姬媵不名離染。尊者世友</a><a name="0901c24" id="0901c24">作如是說。由位不同三世有異。彼謂諸法行</a><a name="0901c25" id="0901c25">於世時。至位位中作異異說。由位有別非體</a><a name="0901c26" id="0901c26">有異。如運一籌。置一名一。置百名百。置千</a><a name="0901c27" id="0901c27">名千。尊者覺天作如是說。由待有別三世有</a><a name="0901c28" id="0901c28">異。彼謂諸法行於世時。前後相待立名有</a><a name="0901c29" id="0901c29">異。非體非類非相有殊。如一女人待前待<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290901b.htm'><img src='up.gif' border=0></a>
<a href='T290902a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>