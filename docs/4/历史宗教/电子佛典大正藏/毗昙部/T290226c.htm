<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0226c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷10)</font> 中分別業品第四 <font face='Arial'>T29, p0226c</h2></font><hr>
<span class='old'>
</a><a name="0226b28" id="0226b28">如定無教。此過失不應有。由隨本故意差別</a><a name="0226b29" id="0226b29">所引及依事。故意差別生故。若有教起。亦觀</span><a name="0226c01" id="0226c01">本能引故意勢力故。此方得生。由昧鈍故。何</a><a name="0226c02" id="0226c02">況無教。毘婆沙師說。身相貌實有物。身有教</a><a name="0226c03" id="0226c03">業以此為體。偈曰。言教語音聲。釋曰。是聲</a><a name="0226c04" id="0226c04">言語為性。是名有教。言業無教。於前已說。</a><a name="0226c05" id="0226c05">經部師說。此亦非實有物。何以故。先已信</a><a name="0226c06" id="0226c06">求。唯定不作為量故。彼師依過去四大。成立</a><a name="0226c07" id="0226c07">此義故。過去四大已無為性故。由執此色為</a><a name="0226c08" id="0226c08">相故。毘婆沙師說。此無教實有物。云何得知</a><a name="0226c09" id="0226c09">偈曰。三無流色長。不作說慣等。釋曰。於經</a><a name="0226c10" id="0226c10">中說。色有三種。有三處能攝諸色。有色有顯</a><a name="0226c11" id="0226c11">有礙。有色無顯有礙。有色無顯無礙。佛說</a><a name="0226c12" id="0226c12">有無流色。如經言。何者無流法。若色過去</a><a name="0226c13" id="0226c13">現世未來。於中欲不起瞋不起。乃至於識亦</a><a name="0226c14" id="0226c14">爾。說此名無流法。若除無教色。則無無顯</a><a name="0226c15" id="0226c15">無礙色及無流色。經中又說增長。如經言。若</a><a name="0226c16" id="0226c16">善男子善女人。有信根與七種有攝福德業</a><a name="0226c17" id="0226c17">處相應。若行若住若臥若覺。恒時平等。福德</a><a name="0226c18" id="0226c18">增長。福德相續。與無攝相應亦爾。若離無</a><a name="0226c19" id="0226c19">教。異緣心人。福德業處不應有增長。若人自</a><a name="0226c20" id="0226c20">不作但教他作。若無無教業道不應成。何以</a><a name="0226c21" id="0226c21">故。令他教業非是業道。非自所作業故。若已</a><a name="0226c22" id="0226c22">作此性無差別故。亦非佛世尊說。比丘諸法</a><a name="0226c23" id="0226c23">是外入。非十一入所攝。謂無顯無礙。不說無</a><a name="0226c24" id="0226c24">色。此言則成無用。若不見無教色在法入攝。</a><a name="0226c25" id="0226c25">若離無教色。聖道不成八分。若人入觀正語</a><a name="0226c26" id="0226c26">正業正命。不相應故。若爾此經所說云何經</a><a name="0226c27" id="0226c27">言。若人如此知如此見。正見至修習圓滿。正</a><a name="0226c28" id="0226c28">覺正進正念正定。先時正語正業正命。已清</a><a name="0226c29" id="0226c29">淨離染污。此言約先循世道離欲。故作此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290226b.htm'><img src='up.gif' border=0></a>
<a href='T290227a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>