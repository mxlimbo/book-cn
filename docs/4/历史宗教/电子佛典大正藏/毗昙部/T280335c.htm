<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0335c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷44)</font> 使犍度十門品第四之一 <font face='Arial'>T28, p0335c</h2></font><hr>
<span class='old'>
</a><a name="0335b28" id="0335b28">第二第三說亦如是。問曰。何故長老優陀</a><a name="0335b29" id="0335b29">夷。三違尊者舍利弗所說耶。答曰。長老優陀</span><a name="0335c01" id="0335c01">夷所疑。非無處所。彼作是念。若得此定者。必</a><a name="0335c02" id="0335c02">離無所有處欲。命終應生非想非非想處。彼</a><a name="0335c03" id="0335c03">處不能起滅定。亦不解尊者舍利弗意。問曰。</a><a name="0335c04" id="0335c04">彼尊者舍利弗有何意耶。答曰。尊者舍利弗。</a><a name="0335c05" id="0335c05">說生色界阿那含。長老優陀夷。說生無色界</a><a name="0335c06" id="0335c06">者。是以違之。尊者舍利弗。說退阿那含。長老</a><a name="0335c07" id="0335c07">優陀夷。說不退阿那含。是以違之。問曰。尊者</a><a name="0335c08" id="0335c08">舍利弗。何故不為長老優陀夷解此義耶。答</a><a name="0335c09" id="0335c09">曰。尊者舍利弗。作是念。我不能除此愚人深</a><a name="0335c10" id="0335c10">著之心。復次尊者舍利弗。有如是心。欲為解</a><a name="0335c11" id="0335c11">說。以優陀夷三違此言故。此心便息。如箭</a><a name="0335c12" id="0335c12">喻經說。爾時有眾多增上慢比丘。皆於佛前。</a><a name="0335c13" id="0335c13">自說聖利。我生已盡。乃至廣說。佛作是念。我</a><a name="0335c14" id="0335c14">今當為說斷慢法。以諸比丘數數自說聖利</a><a name="0335c15" id="0335c15">故。此心便息。佛世尊有遍大悲。欲說法心。猶</a><a name="0335c16" id="0335c16">尚有息。何況尊者舍利弗耶。復次尊者舍利</a><a name="0335c17" id="0335c17">弗。作是念。此所論事。必聞於佛。佛以此事。</a><a name="0335c18" id="0335c18">當呵責優陀夷及長老阿難。當使此辱經歷</a><a name="0335c19" id="0335c19">千載。令無智者不違智者之言。爾時舍利弗。</a><a name="0335c20" id="0335c20">作是念。此比丘三違我所說。諸梵行比丘。亦</a><a name="0335c21" id="0335c21">無讚歎我所說者。我今應往詣世尊所。爾時</a><a name="0335c22" id="0335c22">尊者舍利弗。往詣佛所。到已頭面禮足。卻坐</a><a name="0335c23" id="0335c23">一面。語諸比丘。諸長老當知。若比丘戒具足。</a><a name="0335c24" id="0335c24">乃至廣說。爾時長老優陀夷。在彼會中。語尊</a><a name="0335c25" id="0335c25">者舍利弗言。乃至無有是處。爾時尊者舍利</a><a name="0335c26" id="0335c26">弗。作是念。今此比丘。於世尊前。違我所說。</a><a name="0335c27" id="0335c27">諸梵行比丘。亦無稱讚我所說者。我今應當</a><a name="0335c28" id="0335c28">默然。爾時舍利弗。即便默然。爾時佛告優陀</a><a name="0335c29" id="0335c29">夷言。汝意以何是摩[<a href='javascript:showpic("images/060797.gif")'>少/兔</a>]摩身天耶。以非想非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280335b.htm'><img src='up.gif' border=0></a>
<a href='T280336a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>