<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0047c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷9)</font> 分別世品第三之一 <font face='Arial'>T29, p0047c</h2></font><hr>
<span class='old'>
</a><br><a name="0047b28" id="0047b28">　　由中有相續　　　入胎如燈焰</a><br><a name="0047b29" id="0047b29">　　如引次第增　　　相續由惑業</span><br><a name="0047c01" id="0047c01">　　更趣於餘世　　　故有輪無初　</p></a><a name="0047c02" id="0047c02"><p>論曰。汝等所執我為何相。能捨此蘊能續</a><a name="0047c03" id="0047c03">餘蘊。內用士夫此定非有如色眼等不可</a><a name="0047c04" id="0047c04">得故。世尊亦言。有業有異熟作者不可</a><a name="0047c05" id="0047c05">得。謂能捨此蘊及能續餘蘊。唯除法假。法</a><a name="0047c06" id="0047c06">假謂何。依此有彼有。此生故彼生。廣說緣</a><a name="0047c07" id="0047c07">起。若爾何等我非所遮。唯有諸蘊。謂唯於</a><a name="0047c08" id="0047c08">蘊假立我名非所遮遣。若爾應許諸蘊即</a><a name="0047c09" id="0047c09">能從此世間轉至餘世。蘊剎那滅於輪轉</a><a name="0047c10" id="0047c10">無能。數習煩惱業所為故。令中有蘊相續</a><a name="0047c11" id="0047c11">入胎。譬如燈焰雖剎那滅。而能相續轉至</a><a name="0047c12" id="0047c12">餘方。諸蘊亦然。名轉無失。故雖無我而由</a><a name="0047c13" id="0047c13">惑業諸蘊相續入胎義成。如業所引次第</a><a name="0047c14" id="0047c14">轉增諸蘊相續。復由煩惱業力所為轉趣</a><a name="0047c15" id="0047c15">餘世。謂非一切所引諸蘊增長相續脩促量</a><a name="0047c16" id="0047c16">齊。引壽業因有差別故。隨能引業勢力增</a><a name="0047c17" id="0047c17">徵。齊爾所時次第增長。云何次第。如聖說</a><a name="0047c18" id="0047c18">言</a><a name="0047c19" id="0047c19"><p class='lg'>　　最初羯剌藍　　　次生頞部曇</a><br><a name="0047c20" id="0047c20">　　從此生閉尸　　　閉尸生鍵南</a><br><a name="0047c21" id="0047c21">　　次缽羅奢佉　　　後髮毛爪等</a><br><a name="0047c22" id="0047c22">　　及色根形相　　　漸次而轉增　</p></a><a name="0047c23" id="0047c23"><p>謂母腹中分位有五。一羯剌藍位。二頞部</a><a name="0047c24" id="0047c24">曇位。三閉尸位。四鍵南位。五缽羅奢佉位。此</a><a name="0047c25" id="0047c25">胎中箭漸次轉增。乃至色根形相滿位。由業</a><a name="0047c26" id="0047c26">所起異熟風力轉胎中箭令趣產門。如強</a><a name="0047c27" id="0047c27">糞團過量閟澀。從此轉墮劇苦難任。其</a><a name="0047c28" id="0047c28">母或時威儀飲食執作過分。或由其子宿罪</a><a name="0047c29" id="0047c29">業力死於胎內。時有女人或諸醫者。妙通<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290047b.htm'><img src='up.gif' border=0></a>
<a href='T290048a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>