<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0352b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷46)</font> 智犍度八道品第一 <font face='Arial'>T28, p0352b</h2></font><hr>
<span class='old'>
</a><a name="0352a28" id="0352a28">離不善。無記法。不應成就。不善法現在前</a><a name="0352a29" id="0352a29">時。則離善法。無記法。不應成就。無記法現在</span><a name="0352b01" id="0352b01">前時。則離善不善法。不應成就。復違餘經。如</a><a name="0352b02" id="0352b02">說比丘成就七法。於現法中。多住喜樂。若</a><a name="0352b03" id="0352b03">修方便。必能盡漏。無有比丘成就七法者。於</a><a name="0352b04" id="0352b04">七法中。若起一一法現在前。則成就一法。若</a><a name="0352b05" id="0352b05">起餘法現在前。於七法中。則不成就。復違餘</a><a name="0352b06" id="0352b06">經。如說如來成就十力。無有如來成就十力</a><a name="0352b07" id="0352b07">者。若成就一力。若不成就如來。於十力中。若</a><a name="0352b08" id="0352b08">起一一力現在前。則成就一力。所以者何。於</a><a name="0352b09" id="0352b09">一剎那中。無兩慧並現在前何況多。若起餘</a><a name="0352b10" id="0352b10">法現在前。則不成就力。復有餘過。凡夫人</a><a name="0352b11" id="0352b11">可言離三界結。離三界結人可言凡夫人。凡</a><a name="0352b12" id="0352b12">夫人可言離三界結者。凡夫人善不隱沒無</a><a name="0352b13" id="0352b13">記心現在前時。則不成就過去未來現在三</a><a name="0352b14" id="0352b14">界結。應是離三界欲人。離三界欲人是凡夫</a><a name="0352b15" id="0352b15">者。阿羅漢起善有漏及不隱沒無記心現在</a><a name="0352b16" id="0352b16">前時。則不成就過去未來現在無漏法。以不</a><a name="0352b17" id="0352b17">成就無漏法故。應是凡夫。欲令無如是過故。</a><a name="0352b18" id="0352b18">說成就是實有法。問曰。若成就是實有法者。</a><a name="0352b19" id="0352b19">譬喻者所引經云何通耶。答曰。轉輪王於七</a><a name="0352b20" id="0352b20">寶中。得隨意自在用故。世尊說名成就。復</a><a name="0352b21" id="0352b21">有說所以作論者。或說成就是實有法不成</a><a name="0352b22" id="0352b22">就非實有法。為止如是說者意。亦明不成就</a><a name="0352b23" id="0352b23">是實有法。若不成就非實有者。成就亦非實</a><a name="0352b24" id="0352b24">有。所以者何。因不成就故。施設成就。如因明</a><a name="0352b25" id="0352b25">有闇因夜有晝因寒有熱。因不成就有成就</a><a name="0352b26" id="0352b26">亦爾。復次不成就與成就。是兩兩近相對法。</a><a name="0352b27" id="0352b27">如貪與不貪恚與不恚癡與不癡。是兩兩近</a><a name="0352b28" id="0352b28">相對法。彼亦如是。復次若不成就無實體者。</a><a name="0352b29" id="0352b29">則無施設有斷煩惱法。所以者何。聖道生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280352a.htm'><img src='up.gif' border=0></a>
<a href='T280352c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>