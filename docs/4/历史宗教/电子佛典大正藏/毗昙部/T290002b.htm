<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0002b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷1)</font> 分別界品第一 <font face='Arial'>T29, p0002b</h2></font><hr>
<span class='old'>
</a><a name="0002a28" id="0002a28">果樹。此有漏法亦名有諍。煩惱名諍。觸動</a><a name="0002a29" id="0002a29">善品故。損害自他故。諍隨增故。名為有諍。</span><a name="0002b01" id="0002b01">猶如有漏。亦名為苦。違聖心故。亦名為</a><a name="0002b02" id="0002b02">集。能招苦故。亦名世間。可毀壞故。有</a><a name="0002b03" id="0002b03">對治故。亦名見處。見住其中隨增眠故。</a><a name="0002b04" id="0002b04">亦名三有。有因有依三有攝故。如是等類</a><a name="0002b05" id="0002b05">是有漏法隨義別名。如上所言。色等五蘊</a><a name="0002b06" id="0002b06">名有為法。色蘊者何。頌曰</a><a name="0002b07" id="0002b07"><p class='lg'>　　色者唯五根　　　五境及無表　</p></a><a name="0002b08" id="0002b08"><p>論曰。言五根者。所謂眼耳鼻舌身根。言五</a><a name="0002b09" id="0002b09">境者。即是眼等五根境界。所謂色聲香味所</a><a name="0002b10" id="0002b10">觸。及無表者。謂無表色。唯依此量立色蘊</a><a name="0002b11" id="0002b11">名。此中先應說五根相。頌曰</a><a name="0002b12" id="0002b12"><p class='lg'>　　彼識依淨色　　　名眼等五根　</p></a><a name="0002b13" id="0002b13"><p>論曰。彼謂前說色等五境。識即色聲香味觸</a><a name="0002b14" id="0002b14">識。彼識所依五種淨色。如其次第應知。即</a><a name="0002b15" id="0002b15">是眼等五根。如世尊說。苾芻當知。眼謂內</a><a name="0002b16" id="0002b16">處四大所造淨色為性。如是廣說。或復彼</a><a name="0002b17" id="0002b17">者。謂前所說眼等五根。識即眼耳鼻舌身</a><a name="0002b18" id="0002b18">識。彼識所依五種淨色名眼等根。是眼等</a><a name="0002b19" id="0002b19">識所依止義。如是便順品類足論。如彼論</a><a name="0002b20" id="0002b20">說。云何眼根。眼識所依淨色為性。如是廣</a><a name="0002b21" id="0002b21">說。已說五根。次說五境。頌曰</a><a name="0002b22" id="0002b22"><p class='lg'>　　色二或二十　　　聲唯有八種</a><br><a name="0002b23" id="0002b23">　　味六香四種　　　觸十一為性　</p></a><a name="0002b24" id="0002b24"><p>論曰。言色二者。一顯二形。顯色有四。青</a><a name="0002b25" id="0002b25">黃赤白。餘顯是此四色差別。形色有八。謂</a><a name="0002b26" id="0002b26">長為初不正為後。或二十者。即此色處復說</a><a name="0002b27" id="0002b27">二十。謂青黃赤白長短方圓高下正不正。雲</a><a name="0002b28" id="0002b28">煙塵霧影光明闇。有餘師說。空一顯色第二</a><a name="0002b29" id="0002b29">十一。此中正者。謂形平等。形不平等名為不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290002a.htm'><img src='up.gif' border=0></a>
<a href='T290002c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>