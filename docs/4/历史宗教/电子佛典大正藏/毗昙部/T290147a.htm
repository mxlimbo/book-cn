<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0147a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷28)</font> 分別定品第八之一 <font face='Arial'>T29, p0147a</h2></font><hr>
<span class='old'>
</a><a name="0146c28" id="0146c28">三句謂喜樂等持。第四句。謂除前餘法。餘支</a><a name="0146c29" id="0146c29">相對如理應思。何故第三說增樂受。由初</span><a name="0147a01" id="0147a01">二樂輕安攝故。何理為證知是輕安。初二</a><a name="0147a02" id="0147a02">定中無樂根故。非初二定有身受樂。正在</a><a name="0147a03" id="0147a03">定中無五識故。亦無心受樂。以說有喜</a><a name="0147a04" id="0147a04">故。喜即喜受。無一心中二受俱行故。無樂</a><a name="0147a05" id="0147a05">受不可喜樂更互現前說具五支及四支</a><a name="0147a06" id="0147a06">故。有說。無有心受樂根。三靜慮中說樂支</a><a name="0147a07" id="0147a07">者。皆是身受所攝樂根。若爾何故有契經說</a><a name="0147a08" id="0147a08">云何樂根謂順樂觸力所引生身心樂受。有</a><a name="0147a09" id="0147a09">餘於此增益心言。諸部經中唯說身故。又</a><a name="0147a10" id="0147a10">第三定所立樂支。契經自說為身所受樂故。</a><a name="0147a11" id="0147a11">若謂於此說意為身此說身名為有何</a><a name="0147a12" id="0147a12">德。又第四定輕安倍增而不說彼有樂支</a><a name="0147a13" id="0147a13">故。若謂輕安要順樂受方名為樂。第三靜</a><a name="0147a14" id="0147a14">慮輕安順樂應是樂支。若謂彼輕安為行</a><a name="0147a15" id="0147a15">捨所損。不爾。行捨增輕安故。又彼輕安</a><a name="0147a16" id="0147a16">勝前二故。又契經說。若於爾時諸聖弟子</a><a name="0147a17" id="0147a17">於離生喜身作證具足住。彼於爾時已斷</a><a name="0147a18" id="0147a18">五法修習五法皆得圓滿。廣說乃至。何等</a><a name="0147a19" id="0147a19">名為所修五法。一歡二喜三輕安四樂五三</a><a name="0147a20" id="0147a20">摩地此經輕安與樂別說故初二樂非即</a><a name="0147a21" id="0147a21">輕安。若言定中寧有身識有亦無失。許在</a><a name="0147a22" id="0147a22">定中有輕安風勝定所起順生樂受遍觸</a><a name="0147a23" id="0147a23">身故。若謂外散故應失壞定者。無如是</a><a name="0147a24" id="0147a24">失。此輕安風從勝定生引內身樂還能順</a><a name="0147a25" id="0147a25">起三摩地故。若謂起身識應名出定者。</a><a name="0147a26" id="0147a26">此難不然。由前因故。若謂依止欲界身根</a><a name="0147a27" id="0147a27">不應得生色界觸識緣輕安識許生無</a><a name="0147a28" id="0147a28">過。若爾正在無漏定中觸及身識應成無</a><a name="0147a29" id="0147a29">漏。勿所立支少分有漏少分無漏成違理<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290146c.htm'><img src='up.gif' border=0></a>
<a href='T290147b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>