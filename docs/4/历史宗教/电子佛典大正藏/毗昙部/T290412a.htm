<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0412a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷14)</font> 辯差別品第二之一 <font face='Arial'>T29, p0412a</h2></font><hr>
<span class='old'>
</a><a name="0411c28" id="0411c28">經。經曾不言有住故者。今謂彼類未讀此經。</a><a name="0411c29" id="0411c29">或率己情。撥為非量。或朋黨執。濁亂其心。雖</span><a name="0412a01" id="0412a01">數披文而不記了。諸求理者。請為尋思。誰於</a><a name="0412a02" id="0412a02">佛經隨自意執。為言諸行有暫住者。為撥此</a><a name="0412a03" id="0412a03">經為非量者。然薄伽梵先於經中。說臨滅時</a><a name="0412a04" id="0412a04">諸行無住。慮當來世。譬喻部師。執彼經文。撥</a><a name="0412a05" id="0412a05">剎那住。故復說此撫掌喻經。顯諸行中有暫</a><a name="0412a06" id="0412a06">時住。彼不忍受此大師言。復作是責。何緣但</a><a name="0412a07" id="0412a07">許依剎那後密意而說。而不言依眾同分後。</a><a name="0412a08" id="0412a08">剎那與此有何差別。此責非理。有差別故。剎</a><a name="0412a09" id="0412a09">那頃住。有俱起因。眾同分住此因非有。是故</a><a name="0412a10" id="0412a10">此責。非應正理。彼復責言。若由住力能令諸</a><a name="0412a11" id="0412a11">行暫時住者。何不由此令諸有為經千俱胝。</a><a name="0412a12" id="0412a12">剎那量住。何緣諸行一念住因非即令住千</a><a name="0412a13" id="0412a13">俱胝念。此亦非理。離能生因。彼亦不許諸行</a><a name="0412a14" id="0412a14">生故。何緣諸行。一念生因。非即令生千俱胝</a><a name="0412a15" id="0412a15">念。如是道理。進退應同。又契經言。應知樂受</a><a name="0412a16" id="0412a16">生住皆樂。復有經言。應知色等有生有住。若</a><a name="0412a17" id="0412a17">謂此經依相續說。不應正理。義不成故。謂若</a><a name="0412a18" id="0412a18">不許剎那有住。如何相續住義得成。相續必</a><a name="0412a19" id="0412a19">依剎那成故。如是住相。理教極成。然譬喻師。</a><a name="0412a20" id="0412a20">固言非有。不知於住曾結何冤。其理顯然。</a><a name="0412a21" id="0412a21">而不忍受。有餘難言。若無常相。離無常性。別</a><a name="0412a22" id="0412a22">有體者。何不離苦。別有苦相。如斯例難。其理</a><a name="0412a23" id="0412a23">不成。若說無常性由無常相有。可依此說而</a><a name="0412a24" id="0412a24">設難言。苦性亦應由苦相有。然有為法。性是</a><a name="0412a25" id="0412a25">無常。但由滅相。為緣故滅。如有為法性是</a><a name="0412a26" id="0412a26">無常。要待生緣為緣故起。如是苦性。設復更</a><a name="0412a27" id="0412a27">有苦相為緣。此復何用。故所例難。其理不成。</a><a name="0412a28" id="0412a28">由此已遮空無我難。又即無常相。亦是苦相。</a><a name="0412a29" id="0412a29">體無常故。苦經所說故。又彼亦應遭如是難。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290411c.htm'><img src='up.gif' border=0></a>
<a href='T290412b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>