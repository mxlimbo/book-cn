<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0729b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷142)</font> 根蘊第六中根納息第一之一 <font face='Arial'>T27, p0729b</h2></font><hr>
<span class='old'>
</a><a name="0729a28" id="0729a28">姓。彼有弟子名嗢怛羅。曾於一時來詣佛</a><a name="0729a29" id="0729a29">所。歡喜問訊在一面坐。佛時告曰。汝師波</span><a name="0729b01" id="0729b01">羅設利。為汝等說修根法耶。嗢怛羅言。我</a><a name="0729b02" id="0729b02">師曾說。佛問云何。彼云。我師作如是說。眼</a><a name="0729b03" id="0729b03">不見色。耳不聞聲。名聖修根無所取故。</a><a name="0729b04" id="0729b04">佛即難曰。若爾盲者應名聖修根不見色</a><a name="0729b05" id="0729b05">故。時阿難陀佛邊侍立。為佛搖扇。尋亦</a><a name="0729b06" id="0729b06">難言。聾者亦應名聖修根不聞聲故。問</a><a name="0729b07" id="0729b07">設有外道。百千俱胝那庾多數。智慧辯才</a><a name="0729b08" id="0729b08">如舍利子。佛皆能伏。何故世尊作初難已。</a><a name="0729b09" id="0729b09">尊者慶喜作第二難。世尊何故而不遮止。答</a><a name="0729b10" id="0729b10">佛觀慶喜咽喉有相。知欲設難故便自止。</a><a name="0729b11" id="0729b11">以佛昔在三無數劫。精懃修習菩薩行時。</a><a name="0729b12" id="0729b12">尚不斷他所有才辯。乃至弟子亦不遮遏。</a><a name="0729b13" id="0729b13">況今成佛斷他辯才。又佛了知若自所說。若</a><a name="0729b14" id="0729b14">慶喜說平等無異。無有增減故不遮止。又</a><a name="0729b15" id="0729b15">顯師與弟子俱能摧伏他故。若師弟子俱</a><a name="0729b16" id="0729b16">能伏者。乃名善伏故不遮制。又欲令彼無</a><a name="0729b17" id="0729b17">餘言故。謂若世尊作第一難。慶喜不作第</a><a name="0729b18" id="0729b18">二難者。則彼外道還自眾中。以餘慢心作</a><a name="0729b19" id="0729b19">如是言。雖為彼師所伏而非弟子。彼雖能</a><a name="0729b20" id="0729b20">伏我等而非我師。若佛世尊作第一難。慶</a><a name="0729b21" id="0729b21">喜復作第二難者。則彼永捨憍慢之心。弟</a><a name="0729b22" id="0729b22">子尚能摧伏我等何況彼師。設我師來亦不</a><a name="0729b23" id="0729b23">能對何況我等。又欲滿彼梵志意故彼作</a><a name="0729b24" id="0729b24">是念。喬答摩尊諸力士中。為無有上能伏</a><a name="0729b25" id="0729b25">能破一切論者而無屈撓。諸論師中最為</a><a name="0729b26" id="0729b26">尊勝。往昔所有諸大論師。尚無能對何況我</a><a name="0729b27" id="0729b27">等。若彼弟子與我談論。我當酬對豈不宜</a><a name="0729b28" id="0729b28">哉。佛一切時滿所化意。如其所念而汲引</a><a name="0729b29" id="0729b29">之。故不遮止慶喜所難。復次佛以慶喜為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270729a.htm'><img src='up.gif' border=0></a>
<a href='T270729c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>