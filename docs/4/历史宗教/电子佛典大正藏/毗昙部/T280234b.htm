<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0234b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷32)</font> 使犍度一行品第二上 <font face='Arial'>T28, p0234b</h2></font><hr>
<span class='old'>
</a><a name="0234a28" id="0234a28">天下時。行此道上。如是佛不出世時。無有眾</a><a name="0234a29" id="0234a29">生能行根本地。眾生雖有離欲者。依於邊道。</span><a name="0234b01" id="0234b01">不得根本。若十力轉輪法王出世時。根本道</a><a name="0234b02" id="0234b02">爾乃顯現。以三十七品金沙布上。以戒定慧</a><a name="0234b03" id="0234b03">栴檀香水。而以灑之。世尊與無量百千萬那</a><a name="0234b04" id="0234b04">由他眾生。而行其上。至無畏涅槃城。是故欲</a><a name="0234b05" id="0234b05">現佛出世間有如是希有力故。而作此論</a><a name="0234b06" id="0234b06"><p>身見以何三昧滅。亦可言以何道。亦可言以</a><a name="0234b07" id="0234b07">何對治。亦可言以何正觀。如是說者。皆同一</a><a name="0234b08" id="0234b08">義。滅亦可言斷。亦可言無欲。亦可言盡。亦可</a><a name="0234b09" id="0234b09">言解脫。如是等說。皆同一義。昔有二大師。</a><a name="0234b10" id="0234b10">一名耆婆羅。二名瞿沙跋摩。尊者耆婆羅。作</a><a name="0234b11" id="0234b11">如是說。此中說畢竟斷無餘斷。一向是聖人。</a><a name="0234b12" id="0234b12">非凡夫人。以無漏道。非世俗道。七依經是此</a><a name="0234b13" id="0234b13">論根本。七依經說根本地。不說邊。無有依</a><a name="0234b14" id="0234b14">根本地以世俗道而離欲者。尊者瞿沙跋摩。</a><a name="0234b15" id="0234b15">作如是說。此中說畢竟斷無餘斷。亦有凡夫</a><a name="0234b16" id="0234b16">人亦有聖人。亦世俗道。亦以無漏道。問曰。若</a><a name="0234b17" id="0234b17">然者七依經非此論根本。七依經純說根本。</a><a name="0234b18" id="0234b18">答曰。以是事故。阿毘曇照明修多羅。其猶如</a><a name="0234b19" id="0234b19">燈。經中所不說者。此中說之。經中所不現者。</a><a name="0234b20" id="0234b20">此中顯之。經中有餘義者。此中說之。彼二家</a><a name="0234b21" id="0234b21">所說。俱得善通。三結依四依未至。依四依者。</a><a name="0234b22" id="0234b22">依四禪。依未至者。依未至中間。此地名未至</a><a name="0234b23" id="0234b23">問曰。何故名未至耶。答曰。未入根本地。根本</a><a name="0234b24" id="0234b24">地未現在前。而能離欲。名未至地</a><a name="0234b25" id="0234b25"><p>問曰。未至地不名為依。何故作是說。或依四。</a><a name="0234b26" id="0234b26">或依未至。答曰。此文應如是說。若入四依。若</a><a name="0234b27" id="0234b27">不入四依而滅。而不說者。有何意耶。答曰。欲</a><a name="0234b28" id="0234b28">重說四依名故。如說。或入根本得滅。或不入</a><a name="0234b29" id="0234b29">根本得滅。如人問他男子。汝為入城事得成<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280234a.htm'><img src='up.gif' border=0></a>
<a href='T280234c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>