<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0726c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷141)</font> 大種蘊第五中執受納息第四之一 <font face='Arial'>T27, p0726c</h2></font><hr>
<span class='old'>
</a><a name="0726b28" id="0726b28">覺。此七廣辯如餘處說</a><a name="0726b29" id="0726b29"><p>八道支者。謂正見。正思惟。正語。正業。正命。</span><a name="0726c01" id="0726c01">正精進。正念。正定。正見即慧。正思惟即尋。</a><a name="0726c02" id="0726c02">正語業命。即隨心轉三根所發身語無表。餘</a><a name="0726c03" id="0726c03">三如名即心所性。已說自性當說所以。問</a><a name="0726c04" id="0726c04">何故此八名為道支。答所履通達故名為道。</a><a name="0726c05" id="0726c05">八是彼分故說名支。正見亦道亦支。餘七是</a><a name="0726c06" id="0726c06">支非道。此亦如餘處廣說</a><a name="0726c07" id="0726c07"><p>四靜慮者。謂初靜慮乃至第四靜慮。有說。尋</a><a name="0726c08" id="0726c08">喜樂捨相應靜慮如次為四。此有二種。一</a><a name="0726c09" id="0726c09">修得。二生得。修得者。即彼地攝心一境性。若</a><a name="0726c10" id="0726c10">并助伴即五蘊性。生得者。隨地所繫餘五蘊</a><a name="0726c11" id="0726c11">為性。已說自性當說所以。問此四何緣說</a><a name="0726c12" id="0726c12">為靜慮。答靜謂寂靜。慮謂籌慮。此四地中定</a><a name="0726c13" id="0726c13">慧平等故稱靜慮。餘隨有闕不得此名。此</a><a name="0726c14" id="0726c14">四廣如餘處分別</a><a name="0726c15" id="0726c15"><p>四無量者。謂慈悲喜捨。慈謂與樂作意相應。</a><a name="0726c16" id="0726c16">無瞋善根為性。悲謂除苦作意相應。無瞋善</a><a name="0726c17" id="0726c17">根為性。有說。不害為性。喜謂慶慰作意相</a><a name="0726c18" id="0726c18">應喜根為性。有說。以善心所中欣為自性。</a><a name="0726c19" id="0726c19">捨謂平等作意相應。無貪善根為性。已說自</a><a name="0726c20" id="0726c20">性當說所以。問何故名無量。答由此四種</a><a name="0726c21" id="0726c21">緣無量有情故。生無量善法故。招無量勝</a><a name="0726c22" id="0726c22">果故。廣說此四亦如餘處。四無色者。謂空</a><a name="0726c23" id="0726c23">無邊處。乃至非想非非想處。此亦二種。一修</a><a name="0726c24" id="0726c24">得。二生得。修得者。即彼地攝心一境性。若并</a><a name="0726c25" id="0726c25">助伴即四蘊性。生得者。即彼地繫餘四蘊為</a><a name="0726c26" id="0726c26">性。已說自性當說所以。問何故此四說名</a><a name="0726c27" id="0726c27">無色。答此四地中超過一切有色法故。違</a><a name="0726c28" id="0726c28">害一切有色法故。色法於此無容生故說</a><a name="0726c29" id="0726c29">名無色。此四亦如餘處廣說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270726b.htm'><img src='up.gif' border=0></a>
<a href='T270727a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>