<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0393a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷6)</font> 四法品第五之一 <font face='Arial'>T26, p0393a</h2></font><hr>
<span class='old'>
</a><a name="0392c28" id="0392c28">流果。一來果不還果應知亦爾。阿羅漢果云</a><a name="0392c29" id="0392c29">何。答阿羅漢果有二種。一有為二無為。有為</span><a name="0393a01" id="0393a01">阿羅漢果者。謂證阿羅漢果時所有無學法。</a><a name="0393a02" id="0393a02">或已得或今得或當得。是名有為阿羅漢果。</a><a name="0393a03" id="0393a03">無為阿羅漢果者。謂證阿羅漢果時所有擇</a><a name="0393a04" id="0393a04">滅。或已得或今得或當得。是名無為阿羅</a><a name="0393a05" id="0393a05">漢果</a><a name="0393a06" id="0393a06"><p>第二嗢柁南曰</a><a name="0393a07" id="0393a07"><p class='lg'>　　二四法有九　　　謂支淨智力</a><br><a name="0393a08" id="0393a08">　　處蘊依跡法　　　各四智有二　</p></a><a name="0393a09" id="0393a09"><p>有四預流支四證淨四智四力四處四蘊四依</a><a name="0393a10" id="0393a10">四法跡四應證法。智有二門餘八各一</a><a name="0393a11" id="0393a11"><p>四預流支者。一親近善士。二聽聞正法。三如</a><a name="0393a12" id="0393a12">理作意。四法隨法行。云何親近善士。答善士</a><a name="0393a13" id="0393a13">者。謂佛及弟子。復次諸有補特伽羅具戒具</a><a name="0393a14" id="0393a14">德。離諸瑕穢成調善法。堪紹師位成就勝德。</a><a name="0393a15" id="0393a15">知羞悔過善守好學。具知具見樂思擇愛稱量</a><a name="0393a16" id="0393a16">喜觀察。性聰敏具覺慧。息追求有慧類。離貪</a><a name="0393a17" id="0393a17">趣貪滅。離瞋趣瞋滅。離癡趣癡滅。調順趣調</a><a name="0393a18" id="0393a18">順。寂靜趣寂靜。解脫趣解脫。具如是等諸勝</a><a name="0393a19" id="0393a19">功德。是名善士。若能於此所說善士。親近承</a><a name="0393a20" id="0393a20">事恭敬供養。如是名為親近善士。云何聽聞</a><a name="0393a21" id="0393a21">正法。答正法者謂前說善士未顯了處為正</a><a name="0393a22" id="0393a22">顯了。未開悟處為正開悟。以慧通達深妙句</a><a name="0393a23" id="0393a23">義。方便為他宣說施設安立開示。以無量門</a><a name="0393a24" id="0393a24">正為開示。苦真是苦。集真是集。滅真是滅。</a><a name="0393a25" id="0393a25">道真是道。如是等名正法。若能於此所說正</a><a name="0393a26" id="0393a26">法。樂聽樂聞。樂受持樂究竟。樂解了樂觀察。</a><a name="0393a27" id="0393a27">樂尋思樂推究。樂通達樂觸樂證樂作證。為</a><a name="0393a28" id="0393a28">聞法故不憚艱辛。為受持故數以耳根。對說</a><a name="0393a29" id="0393a29">法音發勝耳識。如是名為聽聞正法。云何如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260392c.htm'><img src='up.gif' border=0></a>
<a href='T260393b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>