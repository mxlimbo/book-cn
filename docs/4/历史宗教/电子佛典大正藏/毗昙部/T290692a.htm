<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0692a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷63)</font> 辯賢聖品第六之一 <font face='Arial'>T29, p0692a</h2></font><hr>
<span class='old'>
</a><a name="0691c26" id="0691c26">五心</a><a name="0691c27" id="0691c27"><p class='juan'>
說一切有部順正理論卷第六十三</p>
</span><a name="0692a01" id="0692a01"></a><a name="0692a02" id="0692a02"><p class='juan'>
阿毘達磨順正理論卷第六十四</a><a name="0692a03" id="0692a03"></a><a name="0692a04" id="0692a04"><p><span class='byline'>　　　　尊者眾賢造</span><br></a><a name="0692a05" id="0692a05"><p><span class='byline'>　　　　三藏法師玄奘奉　詔譯</span><br></a><a name="0692a06" id="0692a06"><p><b>　　<A NAME="n256"></A>辯賢聖品第六之八</b></p>
</a><a name="0692a07" id="0692a07"><p>已辯見修二道生異。當依此道分位差別。建</a><a name="0692a08" id="0692a08">立眾聖補特伽羅。且依見道十五心位。建立</a><a name="0692a09" id="0692a09">眾聖有差別者。頌曰</a><a name="0692a10" id="0692a10"><p class='lg'>　　名隨信法行　　　由根鈍利別</a><br><a name="0692a11" id="0692a11">　　具修惑斷一　　　至五向初果</a><br><a name="0692a12" id="0692a12">　　斷次三向二　　　離八地向三　</p></a><a name="0692a13" id="0692a13"><p>論曰。見道位中聖者有二。一隨信行。二隨法</a><a name="0692a14" id="0692a14">行。由根鈍利別立二名。諸鈍根名隨信行者。</a><a name="0692a15" id="0692a15">由先信敬力修集加行故。諸利根名隨法行</a><a name="0692a16" id="0692a16">者。由先樂觀察修集加行故。諸有情類種</a><a name="0692a17" id="0692a17">性差別。法爾先來如是安住。謂有情類若</a><a name="0692a18" id="0692a18">從先來。凡所施為一切事業。不樂審察能與</a><a name="0692a19" id="0692a19">不能。專信敬他隨他言轉。彼後修得無漏道</a><a name="0692a20" id="0692a20">時。在見位中名隨信行。由信隨行名隨信行。</a><a name="0692a21" id="0692a21">先隨信他行於義故。彼有隨信行名隨信行</a><a name="0692a22" id="0692a22">者。或由串習此隨信行。以成其性故名隨信</a><a name="0692a23" id="0692a23">行者。彼信為上首慧為隨轉故。隨法行者翻</a><a name="0692a24" id="0692a24">此應釋。謂有情類。若從先來凡所施為一切</a><a name="0692a25" id="0692a25">事業。樂審觀察能與不能。非由信他隨教理</a><a name="0692a26" id="0692a26">轉。彼後修得無漏道時。在見位中名隨法行。</a><a name="0692a27" id="0692a27">由法隨行名隨法行。先隨教法行於義故。彼</a><a name="0692a28" id="0692a28">有隨法行名隨法行者。或由串習此隨法行。</a><a name="0692a29" id="0692a29">以成其性故名隨法行者。彼慧為上首信為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290691c.htm'><img src='up.gif' border=0></a>
<a href='T290692b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>