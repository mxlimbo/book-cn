<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0690c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷133)</font> 大種蘊第五中緣納息第二之一 <font face='Arial'>T27, p0690c</h2></font><hr>
<span class='old'>
</a><a name="0690b28" id="0690b28"><p>問此三災起先後云何。答火水風三如次先</a><a name="0690b29" id="0690b29">後。然非三種鄰次而生。謂七火災先次第起。</span><a name="0690c01" id="0690c01">然後方有一水災生。如是經於七七火劫。</a><a name="0690c02" id="0690c02">及七水劫。復七火災。從彼無間一風災起。故</a><a name="0690c03" id="0690c03">風水劫皆次火生。火劫從三以數起故。由</a><a name="0690c04" id="0690c04">此善釋遍淨天壽六十四劫。如是所說是</a><a name="0690c05" id="0690c05">大劫量。一一各有八十中劫。成住壞空各二</a><a name="0690c06" id="0690c06">十故。且初火劫將燒壞時。贍部洲人壽八萬</a><a name="0690c07" id="0690c07">歲。安隱豐樂人眾甚多。國邑村城雞飛相及。</a><a name="0690c08" id="0690c08">人多修習十善業道。從此以後捺落迦中有</a><a name="0690c09" id="0690c09">情命終不復生彼。爾時已度二十住劫。二十</a><a name="0690c10" id="0690c10">壞劫此為最初。地獄有情從此漸減乃至最</a><a name="0690c11" id="0690c11">後無一為餘。名為地獄有情界壞。次壞傍</a><a name="0690c12" id="0690c12">生。次壞餓鬼。一一壞相如地獄說。次贍部</a><a name="0690c13" id="0690c13">洲諸有情壞。問傍生鬼趣先人壞者。人中所</a><a name="0690c14" id="0690c14">須乳酪等味。耕馭等事如何得有。有說。由</a><a name="0690c15" id="0690c15">人業增上力。有非情物似傍生現。出乳等</a><a name="0690c16" id="0690c16">味作諸事業。問人身今有八萬戶虫。作</a><a name="0690c17" id="0690c17">任持緣令身相續。彼時既闕身云何存。答</a><a name="0690c18" id="0690c18">爾時人身法爾得住。如諸菩薩轉輪王身。</a><a name="0690c19" id="0690c19">雖無諸虫而法爾住。如是說者。諸大海中</a><a name="0690c20" id="0690c20">是諸傍生本所住處。若彼無有一傍生時。即</a><a name="0690c21" id="0690c21">名傍生有情界壞。若傍生類人等雜居。人等</a><a name="0690c22" id="0690c22">壞時彼方隨壞。鬼有情壞類此應知。然贍部</a><a name="0690c23" id="0690c23">洲人趣將壞。爾時法爾有一有情。無師自思</a><a name="0690c24" id="0690c24">入初靜慮。從彼定起唱如是言。此初靜慮</a><a name="0690c25" id="0690c25">甚樂甚靜。展轉宣告遍贍部洲。聞者攝心皆</a><a name="0690c26" id="0690c26">入初定。從此捨壽上生梵天。贍部洲中有</a><a name="0690c27" id="0690c27">情漸減。乃至無一有情為餘。名贍部洲。有</a><a name="0690c28" id="0690c28">情界壞。次壞毘提訶洲。次壞。瞿陀尼洲。一</a><a name="0690c29" id="0690c29">一壞相如贍部說。<span class='corr'>北</span>拘盧洲如三惡趣。無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270690b.htm'><img src='up.gif' border=0></a>
<a href='T270691a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>