<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0346b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷3)</font> 辯本事品第一之一 <font face='Arial'>T29, p0346b</h2></font><hr>
<span class='old'>
</a><a name="0346a28" id="0346a28">位不能取色。若謂夢中必定憶念先所受境。</a><a name="0346a29" id="0346a29">非先未受。應信生盲夢中取色。昔餘生中曾</span><a name="0346b01" id="0346b01">見色故。又於夢中非唯夢見曾所更事。如餘</a><a name="0346b02" id="0346b02">處說。是故生盲夢亦應爾。而本論言。色等五</a><a name="0346b03" id="0346b03">境五識先受意後知者。據容有說。非必定然。</a><a name="0346b04" id="0346b04">如是所言。於色等境。眼等先用。意後生者。亦</a><a name="0346b05" id="0346b05">非必定。眼等五識。展轉互為等無間緣本論</a><a name="0346b06" id="0346b06">說故。此中且約非夢散位受了色等次第而</a><a name="0346b07" id="0346b07">說。由此已釋定所取色。住空閑者。咸作是言。</a><a name="0346b08" id="0346b08">定中青等。是有見色。不可說言。此色定是眼</a><a name="0346b09" id="0346b09">識曾受異類色相。於此定中分明現故。此定</a><a name="0346b10" id="0346b10">境色。是定所生大種所造。清潔分明。無所障</a><a name="0346b11" id="0346b11">礙。如空界色。如是已說處界次第。即於此中</a><a name="0346b12" id="0346b12">應更思擇。何緣十處體皆是色。唯於一種立</a><a name="0346b13" id="0346b13">色處名。又十二處體皆是法。唯於一種立法</a><a name="0346b14" id="0346b14">處名。頌曰</a><a name="0346b15" id="0346b15"><p class='lg'>　　為差別最勝　　　攝多增上法</a><br><a name="0346b16" id="0346b16">　　故一處名色　　　一名為法處　</p></a><a name="0346b17" id="0346b17"><p>論曰。雖十二處十色皆法。而為差別。一立總</a><a name="0346b18" id="0346b18">名。言差別者。謂各別處。若色法性等故名同。</a><a name="0346b19" id="0346b19">是則處名應二或一。諸弟子等。由此總名。唯</a><a name="0346b20" id="0346b20">應總知不了別相。為令了知境及有境種種</a><a name="0346b21" id="0346b21">差別。故立異名。由是如來於其聲等眼等色</a><a name="0346b22" id="0346b22">上。立異義名。色處更無異義名故。總名即別。</a><a name="0346b23" id="0346b23">如能作因。諸立別名。為顯別義。此顯別義。故</a><a name="0346b24" id="0346b24">即別名。法處亦爾。言最勝者。由二因緣。唯色</a><a name="0346b25" id="0346b25">處中色相最勝。一有見故。可示在此在彼差</a><a name="0346b26" id="0346b26">別。二有對故。手等觸時即便變壞。又多種故。</a><a name="0346b27" id="0346b27">三眼境故。世共於此立色名故。諸大論師。非</a><a name="0346b28" id="0346b28">於聲等立色名故。唯一名色。於法處中。攝受</a><a name="0346b29" id="0346b29">想等眾多法故。應立通名。若離通名。云何能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290346a.htm'><img src='up.gif' border=0></a>
<a href='T290346c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>