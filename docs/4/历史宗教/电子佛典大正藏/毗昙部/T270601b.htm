<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0601b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷115)</font> 業蘊第四中惡行納息第一之一 <font face='Arial'>T27, p0601b</h2></font><hr>
<span class='old'>
</a><a name="0601a28" id="0601a28">罪。依所轉業故。說破僧虛誑語為大罪。</a><a name="0601a29" id="0601a29">依非業故說邪見為大罪。是名三種大罪</span><a name="0601b01" id="0601b01">差別</a><a name="0601b02" id="0601b02"><p>問彼破僧時。亦有身業往來加行思惟及餘</a><a name="0601b03" id="0601b03">語業。何故但說虛誑語能破僧耶。答若破</a><a name="0601b04" id="0601b04">僧時加行究竟。一切時有者此中說之。於諸</a><a name="0601b05" id="0601b05">業中唯虛誑語加行究竟。一切時有能令</a><a name="0601b06" id="0601b06">僧壞是故偏說。餘業不爾是故不說</a><a name="0601b07" id="0601b07"><p>問如說能取無間地獄果。何故名無間地</a><a name="0601b08" id="0601b08">獄耶。答此假立名假立想。不必如名悉</a><a name="0601b09" id="0601b09">有其義。又此地獄亦名無間。亦名熱鐵猛</a><a name="0601b10" id="0601b10">焰熾然攢射支體。亦名常於六觸處門受</a><a name="0601b11" id="0601b11">諸苦惱。亦名自受業所招苦。復有說者。以</a><a name="0601b12" id="0601b12">於此中無間無隙可令樂受暫現在前故</a><a name="0601b13" id="0601b13">名無間。問餘地獄中。為有歌舞及飲食等</a><a name="0601b14" id="0601b14">喜樂事耶。答餘地獄中雖無異熟喜樂。而</a><a name="0601b15" id="0601b15">有等流喜樂。如施設論說。等活地獄有時</a><a name="0601b16" id="0601b16">有分涼風暫吹。或聞如是音聲唱言。等活</a><a name="0601b17" id="0601b17">等活。時彼有情忽然還活。支節血肉平復</a><a name="0601b18" id="0601b18">如本。暫生喜樂。無間地獄無如是事故名</a><a name="0601b19" id="0601b19">無間。復有說者。生彼有情其數甚多。無間</a><a name="0601b20" id="0601b20">無隙故名無間。此說不然。所以者何。上品</a><a name="0601b21" id="0601b21">惡行生彼地獄。世間有情不皆能起上品惡</a><a name="0601b22" id="0601b22">行。如要修習上品妙行方生有頂。世間有</a><a name="0601b23" id="0601b23">情不皆能起上品妙行。是故生有頂者少。</a><a name="0601b24" id="0601b24">生無間者亦爾。故彼非說。問若爾云何名</a><a name="0601b25" id="0601b25">無間。答依異熟果說名無間。以諸有情造</a><a name="0601b26" id="0601b26">大惡業生彼地獄。得廣大身一一身形悉</a><a name="0601b27" id="0601b27">皆廣大。遍彼多處中無間隙故名無間</a><a name="0601b28" id="0601b28"><p class='juan'>
說一切有部發智大毘婆沙論卷第一百一</a><a name="0601b29" id="0601b29">十五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270601a.htm'><img src='up.gif' border=0></a>
<a href='T270601c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>