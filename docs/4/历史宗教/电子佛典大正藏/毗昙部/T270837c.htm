<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0837c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷166)</font> 定蘊第七中攝納息第三之一 <font face='Arial'>T27, p0837c</h2></font><hr>
<span class='old'>
</a><a name="0837b28" id="0837b28">說。世尊為顯對治外道執見故說十想。謂</a><a name="0837b29" id="0837b29">諸外道於無常蘊中多起常執。對治彼故</span><a name="0837c01" id="0837c01">說無常想。彼由於蘊起常執故便計為樂。</a><a name="0837c02" id="0837c02">對治彼故說無常苦想。彼由於蘊執有樂</a><a name="0837c03" id="0837c03">故便計有我。對治彼故說苦無我想。彼由</a><a name="0837c04" id="0837c04">執有我故便計有淨。對治彼故說不淨</a><a name="0837c05" id="0837c05">想及厭食想。彼由執有淨故便樂著生死。</a><a name="0837c06" id="0837c06">對治彼故說一切世間不可樂想。彼由著</a><a name="0837c07" id="0837c07">生死故便不求涅槃。對治彼故說斷想離</a><a name="0837c08" id="0837c08">想滅想。彼由不求涅槃故保愛壽命。對治</a><a name="0837c09" id="0837c09">彼故說於死想。有說。世尊為顯厭逆過</a><a name="0837c10" id="0837c10">失遠離過失。及證離彼所得功德故說十</a><a name="0837c11" id="0837c11">想。謂說不淨想厭食想一切世間不可樂想</a><a name="0837c12" id="0837c12">則顯厭逆過失。說無常想無常苦想苦無我</a><a name="0837c13" id="0837c13">想死想則顯遠離過失。說斷想離想滅想。</a><a name="0837c14" id="0837c14">則顯證離彼所得功德。有說。世尊為顯暫</a><a name="0837c15" id="0837c15">時斷究竟斷故說十想。謂說不淨想厭食想</a><a name="0837c16" id="0837c16">一切世間不可樂想顯暫時斷。說餘七想</a><a name="0837c17" id="0837c17">顯究竟斷。如暫時斷究竟斷。如是有影斷。</a><a name="0837c18" id="0837c18">無影斷。有餘斷。無餘斷。有縛斷。無縛斷。摧</a><a name="0837c19" id="0837c19">枝葉斷。拔根本斷。制伏纏斷。害隨眠斷亦爾。</a><a name="0837c20" id="0837c20">有說。世尊為顯離三界染加行。離三界染</a><a name="0837c21" id="0837c21">道。離三界染故說十想。謂說不淨想厭食</a><a name="0837c22" id="0837c22">想顯離欲界染加行。說無常想顯離欲界</a><a name="0837c23" id="0837c23">染道。說斷想顯離欲界染。說一切世間不</a><a name="0837c24" id="0837c24">可樂想顯離色界染加行。說無常苦想。顯</a><a name="0837c25" id="0837c25">離色界染道。說離想顯離色界染。說死想</a><a name="0837c26" id="0837c26">顯離無色界染加行。說苦無我想顯離無</a><a name="0837c27" id="0837c27">色界染道。說滅想顯離無色界染</a><a name="0837c28" id="0837c28"><p>如是十想界分別者。不淨想厭食想一切世</a><a name="0837c29" id="0837c29">間不可樂想欲色界。餘三界及非界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270837b.htm'><img src='up.gif' border=0></a>
<a href='T270838a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>