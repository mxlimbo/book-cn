<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0823b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷10)</font> 辯差別品第三之一 <font face='Arial'>T29, p0823b</h2></font><hr>
<span class='old'>
</a><a name="0823a28" id="0823a28">可名等無間及等無間<span class='corr'>緣</span>。諸定雖由前心等</a><a name="0823a29" id="0823a29">引。同一種類必不俱生。然其生已不能引後。</span><a name="0823b01" id="0823b01">可名等無間。非等無間緣。是故設約無心位</a><a name="0823b02" id="0823b02">辯。亦無有失。諸作是說。入二定心滅入過去。</a><a name="0823b03" id="0823b03">方能漸取第二念等定及出心。彼入定心應</a><a name="0823b04" id="0823b04">非過去。夫取果者是牽果能。諸牽果能是行</a><a name="0823b05" id="0823b05">作用。依行作用立三世別。若有作用非現在</a><a name="0823b06" id="0823b06">者。豈不便壞世別所依。諸有釋言。過去眼</a><a name="0823b07" id="0823b07">等。於色等境。無有見聞嗅嘗覺等。各別作用</a><a name="0823b08" id="0823b08">故非現在。彼釋不然。應共審決眼等作用。為</a><a name="0823b09" id="0823b09">是於境見等功能為牽果用。若是於境見等</a><a name="0823b10" id="0823b10">功能。便於闇中現在眼等。未生已滅眼等何</a><a name="0823b11" id="0823b11">殊。而不說為未來過去。闇中眼等。雖無見聞</a><a name="0823b12" id="0823b12">嗅嘗等用。而皆現有。牽果功能。可名作用。約</a><a name="0823b13" id="0823b13">有此用皆名現在。所餘取境與果等用。皆</a><a name="0823b14" id="0823b14">非作用但是功能。如是功能三時容有。辯三</a><a name="0823b15" id="0823b15">世處當具思擇。又過去世諸心心所。於所緣</a><a name="0823b16" id="0823b16">等不能為礙。故不能作此緣取果。復有一類</a><a name="0823b17" id="0823b17">許可後執。豈不苦法智忍在正生時。即與世</a><a name="0823b18" id="0823b18">第一法為等無間。理實應爾。然此中說等無</a><a name="0823b19" id="0823b19">間緣。要至已生此緣方立。故無有過。如是二</a><a name="0823b20" id="0823b20">釋未已生言。於我義宗並無違害。所緣緣性</a><a name="0823b21" id="0823b21">即一切法。離心心所所緣境外。決定更無餘</a><a name="0823b22" id="0823b22">法可得。以一切法是心心所生所攀附故曰</a><a name="0823b23" id="0823b23">所緣。即此所緣是心心所。發生緣故名所緣</a><a name="0823b24" id="0823b24">緣。一切法者即十二處。謂眼耳鼻舌身意識</a><a name="0823b25" id="0823b25">及相應法。隨其次第以諸色聲香味觸法為</a><a name="0823b26" id="0823b26">所緣境。六根唯是意識所緣。何緣故知。經</a><a name="0823b27" id="0823b27">言多法生意識故。又眼等根皆非五識境所</a><a name="0823b28" id="0823b28">攝故。所識所知遍諸法故。五識所緣唯實非</a><a name="0823b29" id="0823b29">假。意識所緣通於假實。諸心心所緣有非無。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290823a.htm'><img src='up.gif' border=0></a>
<a href='T290823c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>