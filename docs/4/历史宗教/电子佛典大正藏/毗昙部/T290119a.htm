<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0119a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷23)</font> 分別賢聖品第六之一 <font face='Arial'>T29, p0119a</h2></font><hr>
<span class='old'>
</a><a name="0118c28" id="0118c28">為四念住體。此四念住體各有三。自性相雜</a><a name="0118c29" id="0118c29">所緣別故。自性念住以慧為體。此慧有三</span><a name="0119a01" id="0119a01">種。謂聞等所成。即此亦名三種念住。相雜念</a><a name="0119a02" id="0119a02">住以慧所餘俱有為體。所緣念住以慧所</a><a name="0119a03" id="0119a03">緣諸法為體。寧知自性是慧非餘。經說。於</a><a name="0119a04" id="0119a04">身住循身觀名身念住。餘三亦然。諸循觀</a><a name="0119a05" id="0119a05">名唯目慧體。非慧無有循觀用故。何緣</a><a name="0119a06" id="0119a06">於慧立念住名。毘婆沙師說。此品念增故。</a><a name="0119a07" id="0119a07">是念力持慧得轉義。如斧破木由楔力持。</a><a name="0119a08" id="0119a08">理實應言慧令念住。是故於慧立念住名。</a><a name="0119a09" id="0119a09">隨慧所觀能明記故。由此無滅作如是言。</a><a name="0119a10" id="0119a10">若有能於身住循身觀。緣身念得住乃至</a><a name="0119a11" id="0119a11">廣說。世尊亦說。若有於身住循身觀者念</a><a name="0119a12" id="0119a12">便住不謬。然有經言。此四念住由何故集。</a><a name="0119a13" id="0119a13">由何故滅。食觸名色作意集故。如次令身</a><a name="0119a14" id="0119a14">受心法集。食觸名色作意滅故。如次令身受</a><a name="0119a15" id="0119a15">心法滅。應知彼說所緣念住以念於彼得</a><a name="0119a16" id="0119a16">安住故。又念住別名隨所緣緣自他俱相</a><a name="0119a17" id="0119a17">續異故。一一念住各有三種。此四念住說次</a><a name="0119a18" id="0119a18">隨生。生復何緣次第如是。隨境麤者應先</a><a name="0119a19" id="0119a19">觀故。或諸欲貪於身處轉。故四念住觀身</a><a name="0119a20" id="0119a20">在初。然貪於身由欣樂受。欣樂於受由</a><a name="0119a21" id="0119a21">心不調。心之不調由惑未斷。故觀受等如</a><a name="0119a22" id="0119a22">是次第。此四念住如次治彼淨樂常我四種</a><a name="0119a23" id="0119a23">顛倒。故唯有四不增不減。四中三種唯不</a><a name="0119a24" id="0119a24">雜緣。第四所緣通雜不雜。若唯觀法名不</a><a name="0119a25" id="0119a25">雜緣。若於身等二三或四。總而觀察名為</a><a name="0119a26" id="0119a26">雜緣。如是熟修雜緣身等法念住已。復何</a><a name="0119a27" id="0119a27">所修。頌曰</a><a name="0119a28" id="0119a28"><p class='lg'>　　彼居法念住　　　總觀四所緣</a><br><a name="0119a29" id="0119a29">　　修非常及苦　　　空非我行相　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290118c.htm'><img src='up.gif' border=0></a>
<a href='T290119b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>