<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0777c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷1)</font> 序品第一 <font face='Arial'>T29, p0777c</h2></font><hr>
<span class='old'>
</a><a name="0777b28" id="0777b28">白。終不為記。豈別有方能祛彼疾。如是外道</a><a name="0777b29" id="0777b29">執我為真。矯問如來死後為有為無等事。世</span><a name="0777c01" id="0777c01">尊告言。此不應記。佛意說我實無有故不應</a><a name="0777c02" id="0777c02">記別。此顯若法都非實有。不應於中為差別</a><a name="0777c03" id="0777c03">問。或佛世尊善權方便。為令調伏故不為記。</a><a name="0777c04" id="0777c04">此不為記是調伏因。非由無知作別異答。又</a><a name="0777c05" id="0777c05">不應謂佛無辯才。彼問論道所不攝故。若彼</a><a name="0777c06" id="0777c06">所問論道攝者。佛不為記可無辯才。非於此</a><a name="0777c07" id="0777c07">中如理難問少分可得。何容乃謂佛無辯才。</a><a name="0777c08" id="0777c08">又聽法者心不慇故。執我見故。根未熟故。世</a><a name="0777c09" id="0777c09">尊無方可令信解。故於所問置而不記。故不</a><a name="0777c10" id="0777c10">應以不記所問謂大仙尊非一切智。言於初</a><a name="0777c11" id="0777c11">際說不可知。此即自顯是無知者。此亦非理。</a><a name="0777c12" id="0777c12">無法不應為智境故。於有法境智若不生。可</a><a name="0777c13" id="0777c13">謂如來非一切智。本無初際智何所知。無故</a><a name="0777c14" id="0777c14">不知。豈成無智。若爾何故不但說無。此說不</a><a name="0777c15" id="0777c15">容更立因故。若謂應立不可知因。此亦不然。</a><a name="0777c16" id="0777c16">非決定故。或法雖有緣闕不知。故不可知非</a><a name="0777c17" id="0777c17">無因性。若立無性為不知因。即畢竟無可為</a><a name="0777c18" id="0777c18">同喻。為容因故說不可知。若謂無因有不成</a><a name="0777c19" id="0777c19">失。此不應理。非不成故。生死初際若定非無。</a><a name="0777c20" id="0777c20">即初際身無無因起。初無因者後亦應無。以</a><a name="0777c21" id="0777c21">先後身無異因故。若許爾者。即諸所行淨不</a><a name="0777c22" id="0777c22">淨業皆應無果。既不許然。即先所立初際無</a><a name="0777c23" id="0777c23">故。非不成因。若謂生死無初際故應如虛空</a><a name="0777c24" id="0777c24">無後際者。亦不應理。外種同故。如外穀麥後</a><a name="0777c25" id="0777c25">因前生。雖無初際。遇火水等諸燒爛緣而永</a><a name="0777c26" id="0777c26">壞滅。如是生死煩惱業因展轉相生。雖無初</a><a name="0777c27" id="0777c27">際。而由數習貪瞋癡等對治力故。生死諸蘊</a><a name="0777c28" id="0777c28">畢竟不生。即為後際。空無生故。後際可無生</a><a name="0777c29" id="0777c29">死有生。豈無後際現見生法。定有終時。生死<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290777b.htm'><img src='up.gif' border=0></a>
<a href='T290778a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>