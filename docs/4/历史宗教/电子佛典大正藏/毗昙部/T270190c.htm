<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0190c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷37)</font> 雜蘊第一中無慚愧納息第五之一 <font face='Arial'>T27, p0190c</h2></font><hr>
<span class='old'>
</a><a name="0190b28" id="0190b28">所作事。故說此二非餘煩惱。復次佛觀此二</a><a name="0190b29" id="0190b29">變壞所依及所緣境是故偏說。貪變壞所依</span><a name="0190c01" id="0190c01">者。若貪現前身便柔軟輕舉怡悅。變壞所緣</a><a name="0190c02" id="0190c02">者。若所愛境現在前時。心心所法於彼耽染</a><a name="0190c03" id="0190c03">時所依空如無情物。於麤穢境見為淨妙。</a><a name="0190c04" id="0190c04">瞋變壞所依者。若瞋現前身便麤強沈重慘</a><a name="0190c05" id="0190c05">瘁。變壞所緣者。若所憎境現在前時。心心所</a><a name="0190c06" id="0190c06">法於彼憎惡。不欲面對況能視之。於美妙</a><a name="0190c07" id="0190c07">中謂為鄙陋。復次佛觀此二變壞色形是</a><a name="0190c08" id="0190c08">故偏說。貪變壞色者。若貪現前令所依身變</a><a name="0190c09" id="0190c09">成黃色。變壞形者。若增上貪數數現起。男形</a><a name="0190c10" id="0190c10">隱沒女形出現。瞋變壞色者。若瞋現前令所</a><a name="0190c11" id="0190c11">依身變成異色。變壞形者。若增上瞋數數現</a><a name="0190c12" id="0190c12">起。人形相滅蛇形相生。曾聞有一離繫外道。</a><a name="0190c13" id="0190c13">雖依佛出家而不捨本見聞。佛弟子說彼</a><a name="0190c14" id="0190c14">法中種種過失。生重瞋恚由瞋恚故變作</a><a name="0190c15" id="0190c15">毒蛇。復次佛觀此二變壞分位及眾同分是</a><a name="0190c16" id="0190c16">故偏說。貪變壞分位者。由貪力故說諸男</a><a name="0190c17" id="0190c17">女幼少中年老年差別。變壞眾同分者如世</a><a name="0190c18" id="0190c18">尊說。有欲界天名為戲忘。彼耽戲樂身極</a><a name="0190c19" id="0190c19">疲勞心便忘念。由忘念故而便殞歿。瞋變壞</a><a name="0190c20" id="0190c20">分位者。由瞋力故亦說男女幼少中年老年</a><a name="0190c21" id="0190c21">差別。變壞眾同分者如世尊說。有欲界天</a><a name="0190c22" id="0190c22">名為意憤。彼憤恚故角眼相視由此相視憤</a><a name="0190c23" id="0190c23">恚更增。如是多時而便殞歿。復次佛觀此二</a><a name="0190c24" id="0190c24">變壞自他身及眾具。過餘煩惱是故偏說。</a><a name="0190c25" id="0190c25">復次佛觀此二能生種種違順過失。過餘煩</a><a name="0190c26" id="0190c26">惱是故偏說。復次佛觀此二是鬥諍本過餘</a><a name="0190c27" id="0190c27">煩惱是故偏說。復次世間種種深重過失。多</a><a name="0190c28" id="0190c28">由愛憎是故偏說。復次此二隨眠遍在六識。</a><a name="0190c29" id="0190c29">皆自力起是故偏說。復次此二隨眠是諸歡慼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270190b.htm'><img src='up.gif' border=0></a>
<a href='T270191a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>