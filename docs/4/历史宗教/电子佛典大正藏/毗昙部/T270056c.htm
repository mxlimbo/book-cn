<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0056c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷12)</font> 雜蘊第一中智納息第二之一 <font face='Arial'>T27, p0056c</h2></font><hr>
<span class='old'>
</a><a name="0056b28" id="0056b28">心心所聚作所緣事。與餘無量心心所聚。作</a><a name="0056b29" id="0056b29">所緣事亦爾。如一心心所聚。以此理趣以</span><a name="0056c01" id="0056c01">此性類以此法式。領受此所緣。餘無量心</a><a name="0056c02" id="0056c02">心所聚。領受此所緣亦爾。譬如一人而有</a><a name="0056c03" id="0056c03">百子。此一人如於一子作父事。於餘子亦</a><a name="0056c04" id="0056c04">爾。如一子於父作子事。餘子於父亦爾。此</a><a name="0056c05" id="0056c05">中眼識及相應法於色所緣定。乃至意識及</a><a name="0056c06" id="0056c06">相應法。於一切法所緣定。此色與眼識及</a><a name="0056c07" id="0056c07">相應法。為所緣者。無時非所緣。乃至此法</a><a name="0056c08" id="0056c08">與意識及相應法。為所緣者。無時非所緣。</a><a name="0056c09" id="0056c09">以一切心心所法。各能領受自所緣故。由</a><a name="0056c10" id="0056c10">此無有餘心聚所更。餘心聚能憶。問云何</a><a name="0056c11" id="0056c11">心心所法。於所緣定為於處定。為於青等</a><a name="0056c12" id="0056c12">定。為於剎那定耶。此中有說。唯於處定。</a><a name="0056c13" id="0056c13">所以者何。勿有無量心心所法。住不生法</a><a name="0056c14" id="0056c14">中故。問云何於處定。答眼識及相應法於</a><a name="0056c15" id="0056c15">色處定。乃至身識及相應法於觸處定。意識</a><a name="0056c16" id="0056c16">及相應法於法處等定。如一眼識。若遇青</a><a name="0056c17" id="0056c17">色和合現前則緣青起。若遇黃等和合現前</a><a name="0056c18" id="0056c18">則緣黃等起。如是餘識於自所緣亦唯處</a><a name="0056c19" id="0056c19">定。彼不應作是說。所以者何。若爾者。應</a><a name="0056c20" id="0056c20">一覺有多了性。一法多體不應道理。識身</a><a name="0056c21" id="0056c21">論說復云何通。如說。過去眼識唯緣過去</a><a name="0056c22" id="0056c22">色。非未來現在。有餘欲避知是過失。說</a><a name="0056c23" id="0056c23">心心所法於所緣處定。亦於青等定非於</a><a name="0056c24" id="0056c24">剎那定。所以者何。勿有無量心心所法。住</a><a name="0056c25" id="0056c25">不生法中故。問云何亦於青等定耶。答緣</a><a name="0056c26" id="0056c26">青等心心所其體各異。若遇青色和合現前</a><a name="0056c27" id="0056c27">則生。緣青心心所法。若遇黃等和合現前</a><a name="0056c28" id="0056c28">則生。緣黃等心心所法。彼亦不應作如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270056b.htm'><img src='up.gif' border=0></a>
<a href='T270057a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>