<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0462a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷22)</font> 辯緣起品第三之一 <font face='Arial'>T29, p0462a</h2></font><hr>
<span class='old'>
</a><a name="0461c28" id="0461c28">想異。今應思擇。豈不後有身異言故有色已</a><a name="0461c29" id="0461c29">成。前有色言。應無義用。此責非理。於無色</span><a name="0462a01" id="0462a01">中。現見亦有說身言故。若謂身後有想異言。</a><a name="0462a02" id="0462a02">已證身言。唯詮色者。亦不應理。除想已外。餘</a><a name="0462a03" id="0462a03">無色中。有疑濫故。或復謂後有如人言故前</a><a name="0462a04" id="0462a04">身言無有濫者。此亦非理。由後說有一分天</a><a name="0462a05" id="0462a05">言。容有濫故。若謂不以一分天言令彼身言</a><a name="0462a06" id="0462a06">濫於無色。依次第故。又於次後。說梵眾等諸</a><a name="0462a07" id="0462a07">天言故。理亦不然。非遍說故。非後遍說一切</a><a name="0462a08" id="0462a08">天眾皆建立在。餘識住中。勿有生疑。一分天</a><a name="0462a09" id="0462a09">者。兼攝有頂第四靜慮。故說有色及身異言。</a><a name="0462a10" id="0462a10">非有頂天可言有色。第四靜慮。可言身異。一</a><a name="0462a11" id="0462a11">分天言。已簡惡處。餘人天眾。各自名顯。故此</a><a name="0462a12" id="0462a12">所說。一分天言。所攝如前。其義成立。由斯</a><a name="0462a13" id="0462a13">有頂。第四靜慮。及諸惡處。非識住攝。故有色</a><a name="0462a14" id="0462a14">言具大義用。或言有色為顯異因。謂身異因</a><a name="0462a15" id="0462a15">即是有色。要由有色。身方有異。由身有異。想</a><a name="0462a16" id="0462a16">異得成。故有色言。顯異因性。由能損益。勝境</a><a name="0462a17" id="0462a17">現前。損益身時。身便變異。即於如是身變異</a><a name="0462a18" id="0462a18">時。令飲食等亦有變異。彼變異故。身異得成。</a><a name="0462a19" id="0462a19">由是便生樂等異想。故言有色是顯異因。若</a><a name="0462a20" id="0462a20">必有色言。顯身異因者。極光淨等。身應有異。</a><a name="0462a21" id="0462a21">又極光淨。應無異想。由彼天中身無異故。又</a><a name="0462a22" id="0462a22">諸梵眾。想應不一。由彼天中身有異故。由斯</a><a name="0462a23" id="0462a23">所釋。理未必然。其理必然。異因定故。謂身有</a><a name="0462a24" id="0462a24">異。定色為因。非色為因令身定異。故極光淨</a><a name="0462a25" id="0462a25">等。無身成異失。如眼色為緣生於眼識等。如</a><a name="0462a26" id="0462a26">契經說。眼色為緣。生於眼識。現有眼色。眼識</a><a name="0462a27" id="0462a27">不生。餘亦應爾。又如經說。身有輕安。便生受</a><a name="0462a28" id="0462a28">樂。此經意顯無染受樂。定<span class='corr'>輕</span>安為因非身輕</a><a name="0462a29" id="0462a29">安。定能生受樂。此亦應爾。故理必然。若謂眼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290461c.htm'><img src='up.gif' border=0></a>
<a href='T290462b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>