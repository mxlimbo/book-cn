<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0339b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷2)</font> 辯本事品第一之一 <font face='Arial'>T29, p0339b</h2></font><hr>
<span class='old'>
</a><a name="0339a28" id="0339a28">等香。苦辛等味。滑澀等觸。生滅等法。所緣境</a><a name="0339a29" id="0339a29">中如相而取。故名為想。是故此想隨德立名。</span><a name="0339b01" id="0339b01">以能取像故名為想。總別三六如受應知。已</a><a name="0339b02" id="0339b02">說想蘊。第四行蘊。四餘諸行。謂除前說色受</a><a name="0339b03" id="0339b03">想三。及除當說識為第四。餘有為法名為行</a><a name="0339b04" id="0339b04">蘊。此有相應及不相應。思等得等如其次第。</a><a name="0339b05" id="0339b05">契經唯說六思身者。由最勝故。所以者何。思</a><a name="0339b06" id="0339b06">是業性。為因感果。其力最強。故世尊言。若能</a><a name="0339b07" id="0339b07">造作有漏有為。名行取蘊。若謂唯此名行蘊</a><a name="0339b08" id="0339b08">者。理必不然。餘行色等所不攝故。應非蘊攝。</a><a name="0339b09" id="0339b09">若言如此有何過者。則非苦集知斷應無。設</a><a name="0339b10" id="0339b10">爾何失。違聖教故。如世尊言。若於一法未達</a><a name="0339b11" id="0339b11">未知。我說不能作苦邊際。未斷未滅。說亦如</a><a name="0339b12" id="0339b12">是。若謂餘行猶如虛空及非擇滅。無斯過者。</a><a name="0339b13" id="0339b13">理亦不然。彼是增長我執事故。我執能障苦</a><a name="0339b14" id="0339b14">盡法故。彼上座說。行蘊唯思。餘作意等是思</a><a name="0339b15" id="0339b15">差別。復作是言。作意等行。不可離思知別有</a><a name="0339b16" id="0339b16">體。或離餘行。別有少分思體可得。由此行蘊。</a><a name="0339b17" id="0339b17">雖非一物而一思攝。是故契經。雖舉一思。而</a><a name="0339b18" id="0339b18">不違理。復云何知。作意等行。一切皆用思為</a><a name="0339b19" id="0339b19">自體。以薄伽梵於契經中說六思身為行蘊</a><a name="0339b20" id="0339b20">故。說貪瞋等名意業故。非黑非白。無異熟業。</a><a name="0339b21" id="0339b21">能盡諸業。此以思名說聖道故。說諸靜慮無</a><a name="0339b22" id="0339b22">量無色。以為白白異熟業故。不應異名說異</a><a name="0339b23" id="0339b23">法故。非一說一。是謬言故。諸薄伽梵終無</a><a name="0339b24" id="0339b24">謬言。彼上座宗所說如此。理謂不然。前後所</a><a name="0339b25" id="0339b25">立且相違故謂彼前說行蘊唯思。後言行蘊</a><a name="0339b26" id="0339b26">非唯一物。何容一思即非一物。唯說六思為</a><a name="0339b27" id="0339b27">行蘊故。知作意等思為體者。其理不然。說法</a><a name="0339b28" id="0339b28">異故。現見經中。世尊說法有種種異。或舉初</a><a name="0339b29" id="0339b29">攝後。或舉後攝初或舉初後以攝中間。或舉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290339a.htm'><img src='up.gif' border=0></a>
<a href='T290339c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>