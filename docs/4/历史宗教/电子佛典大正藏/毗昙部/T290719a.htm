<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0719a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷69)</font> 辯賢聖品第六之一 <font face='Arial'>T29, p0719a</h2></font><hr>
<span class='old'>
</a><a name="0718c28" id="0718c28">以何為證知。此多聞諸聖弟子是阿羅漢。何</a><a name="0718c29" id="0718c29">勞徵問。由此經言。彼聖弟子。心於長夜隨順</span><a name="0719a01" id="0719a01">遠離等。如餘經說。故謂此經內作如是說。如</a><a name="0719a02" id="0719a02">是多聞諸聖弟子。若行若住或王或親來至</a><a name="0719a03" id="0719a03">其前。請受財位。廣說乃至。由此多聞諸聖</a><a name="0719a04" id="0719a04">弟子。心於長夜隨順遠離。趣向遠離臨入遠</a><a name="0719a05" id="0719a05">離。隨順出離趣向出離。臨入出離隨順涅槃。</a><a name="0719a06" id="0719a06">趣向涅槃臨入涅槃。欣樂寂靜欣樂遠離及</a><a name="0719a07" id="0719a07">出離故。我說彼遍於一切順漏法。已能永吐</a><a name="0719a08" id="0719a08">已得清涼。又此經中先作是說。彼觀諸欲如</a><a name="0719a09" id="0719a09">一分炭。由此觀故於諸欲中。欲欲欲貪欲親</a><a name="0719a10" id="0719a10">欲愛。欲阿賴耶欲尼延底。欲耽著等不染其</a><a name="0719a11" id="0719a11">心。餘契經中說阿羅漢。具八力等與此經同。</a><a name="0719a12" id="0719a12">謂餘經言告舍利子。諸阿羅漢有八種力。何</a><a name="0719a13" id="0719a13">等為八。謂阿羅漢諸漏已盡。其心長夜隨順</a><a name="0719a14" id="0719a14">遠離。趣向遠離。乃至廣說。又彼經中亦作是</a><a name="0719a15" id="0719a15">說。彼觀諸欲如一分炭。廣說乃至。皆如此經。</a><a name="0719a16" id="0719a16">復作是言。彼已修習已善修習。念住正斷神</a><a name="0719a17" id="0719a17">足根力覺支道支。<span class='corr'>戍</span>拏經中說阿羅漢。安住</a><a name="0719a18" id="0719a18">出離無害遠離。愛盡取盡及不忘失心解脫</a><a name="0719a19" id="0719a19">性。毒箭喻經亦作是說</a><a name="0719a20" id="0719a20"><p>佛告善宿。樂涅槃者。所有非想非非想結。爾</a><a name="0719a21" id="0719a21">時皆得永斷遍知。由此證知此經所說。諸聖</a><a name="0719a22" id="0719a22">弟子是阿羅漢。其義決定不應生疑。經主此</a><a name="0719a23" id="0719a23">中作如是說。實後所說是阿羅漢。然彼乃至</a><a name="0719a24" id="0719a24">於行住時。未善通達容有此事。謂有學者於</a><a name="0719a25" id="0719a25">行住時。由失念故容起煩惱。後成無學則無</a><a name="0719a26" id="0719a26">起義。前依學位故說無失。詳經主意。謂此經</a><a name="0719a27" id="0719a27">中先說學位後說無學。今應審察決定可依。</a><a name="0719a28" id="0719a28">為世尊言。為經主意。然此經內無少依希可</a><a name="0719a29" id="0719a29">引證成。前依學位後文方據無學位說。謂此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290718c.htm'><img src='up.gif' border=0></a>
<a href='T290719b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>