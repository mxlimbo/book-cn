<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0188c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷4)</font> 俱舍釋論中分別根品第二之一 <font face='Arial'>T29, p0188c</h2></font><hr>
<span class='old'>
</a><a name="0188b28" id="0188b28">大。此彼更互為因。心於隨心法。隨心法於</a><a name="0188b29" id="0188b29">心。有為相於有為法。有為法於有為相。若立</span><a name="0188c01" id="0188c01">如此義。一切有為如理皆成俱有因。若離更</a><a name="0188c02" id="0188c02">互為果。謂法於隨相為俱有因。隨相於法則</a><a name="0188c03" id="0188c03">非應。攝如此義。何法名隨心。偈曰。心法及</a><a name="0188c04" id="0188c04">二護。彼法心諸相。是名隨心法。釋曰。隨心</a><a name="0188c05" id="0188c05">法者。一切與心相應法。定戒及無流戒。如是</a><a name="0188c06" id="0188c06">等法生等相。此法心家法故。說隨心法。云</a><a name="0188c07" id="0188c07">何此法隨心生。若略說偈曰。時果善等故。釋</a><a name="0188c08" id="0188c08">曰。約時有四種。謂與心俱生俱住俱滅。及於</a><a name="0188c09" id="0188c09">三世中隨同一世故。隨果者。謂同功力果果</a><a name="0188c10" id="0188c10">報果等流果故。隨善等者。若心是善惡無記。</a><a name="0188c11" id="0188c11">心法等隨心亦是善惡無記。如此由十種因。</a><a name="0188c12" id="0188c12">說名隨心法。此中若心極少。於五十八法為</a><a name="0188c13" id="0188c13">俱有因。五十八者。十大地四十本相。自本相</a><a name="0188c14" id="0188c14">隨相八。於此心五十四法為俱有因。除四隨</a><a name="0188c15" id="0188c15">相。餘師說。但有十四。十大地法自本四相。</a><a name="0188c16" id="0188c16">毘婆沙師不立此義。若立如此。則違分別道</a><a name="0188c17" id="0188c17">理論。論云。有法以身見為因。不為身見因。</a><a name="0188c18" id="0188c18">除身見及身見相應法生老住滅。若有所餘</a><a name="0188c19" id="0188c19">染污苦諦。以身見為因。亦作身見因。是所除</a><a name="0188c20" id="0188c20">法。有餘師除此文句謂與身見相應法生等</a><a name="0188c21" id="0188c21">相。罽賓國師說。彼師必應讀此文句。或由義</a><a name="0188c22" id="0188c22">應憶此文句。若法由俱有因故。因此法必俱</a><a name="0188c23" id="0188c23">有。若法俱有此法或非俱有因。謂於法中隨</a><a name="0188c24" id="0188c24">相。此隨相於同類。隨心法隨相於心。此隨</a><a name="0188c25" id="0188c25">相於同類。所造有礙色於同類所造色於四</a><a name="0188c26" id="0188c26">大至得俱起於有至得。俱起於有至得。如是</a><a name="0188c27" id="0188c27">等法雖復俱起非俱有因。何以故。非一果一</a><a name="0188c28" id="0188c28">報一流故。此至得與有得法或不俱起。謂或</a><a name="0188c29" id="0188c29">在前生。或在後生故。如此一切今且許之。雖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290188b.htm'><img src='up.gif' border=0></a>
<a href='T290189a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>