<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0873c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷21)</font> 辯業品第五之一 <font face='Arial'>T29, p0873c</h2></font><hr>
<span class='old'>
</a><a name="0873b28" id="0873b28"><p><b>　　<A NAME="n332"></A>辯業品第五之四</b></p>
</a><a name="0873b29" id="0873b29"><p>如是已說得律儀等。捨律儀等今次當說。且</span><a name="0873c01" id="0873c01">云何捨別解脫律儀。頌曰</a><a name="0873c02" id="0873c02"><p class='lg'>　　捨別解調伏　　　由故捨命終</a><br><a name="0873c03" id="0873c03">　　及二形俱生　　　斷善根夜盡</a><br><a name="0873c04" id="0873c04">　　有說由犯重　　　餘說由法滅</a><br><a name="0873c05" id="0873c05">　　迦濕彌羅說　　　犯二如負財　</p></a><a name="0873c06" id="0873c06"><p>論曰。調伏聲顯律儀異名。由此能令根調伏</a><a name="0873c07" id="0873c07">故。由五緣捨別解律儀。一由故捨。謂於律</a><a name="0873c08" id="0873c08">儀由阿世耶。不懷欣慕。為捨學處。對有解人</a><a name="0873c09" id="0873c09">發起相違表業差別。非但由起捨學處心。如</a><a name="0873c10" id="0873c10">得律儀心無能故。又在夢中捨不成故。非但</a><a name="0873c11" id="0873c11">由起表業差別。忿癲狂等捨不成故。非但由</a><a name="0873c12" id="0873c12">二對傍生等。起心發表捨不成故。二由命終。</a><a name="0873c13" id="0873c13">謂眾同分。增上勢力得律儀故。三由依止二</a><a name="0873c14" id="0873c14">形俱生。謂身變時心隨變故。又二形者。非增</a><a name="0873c15" id="0873c15">上故。四由斷滅所因善根。謂表無表業等起</a><a name="0873c16" id="0873c16">心斷故。是此律儀因緣斷義。捨盡壽戒。由上</a><a name="0873c17" id="0873c17">四緣近住律儀。亦由夜盡謂近住戒。由上四</a><a name="0873c18" id="0873c18">緣及夜盡捨過期限故。夜盡者。謂明相出時。</a><a name="0873c19" id="0873c19">諸軌範師多分共許。如是五種捨律儀緣。有</a><a name="0873c20" id="0873c20">餘部師執隨犯一感墮重罪捨出家戒。有餘部</a><a name="0873c21" id="0873c21">執正法滅時別解律儀無不皆捨。以諸學處</a><a name="0873c22" id="0873c22">結界羯磨所有聖教皆息滅故。對法諸師作</a><a name="0873c23" id="0873c23">如是說。爾時雖無得未得律儀。而先得律儀</a><a name="0873c24" id="0873c24">無有捨義。迦濕彌羅國毘婆沙師蘊理教於</a><a name="0873c25" id="0873c25">心作如是說。非犯隨一根本罪時。一切律儀</a><a name="0873c26" id="0873c26">皆有捨義。然犯重者有二種名。一名具尸羅。</a><a name="0873c27" id="0873c27">二名犯戒者。若於所犯應可悔除。發露悔除。</a><a name="0873c28" id="0873c28">唯名具戒。如有財者。負他債時。名為富人。</a><a name="0873c29" id="0873c29">及負債者。若還債已。但名富人。此亦應然。故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290873b.htm'><img src='up.gif' border=0></a>
<a href='T290874a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>