<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0635a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷122)</font> 業蘊第四中表無表納息第四之一 <font face='Arial'>T27, p0635a</h2></font><hr>
<span class='old'>
</a><a name="0634c28" id="0634c28">非顯色外無別色故。當知身表是形非顯。</a><a name="0634c29" id="0634c29">語表是聲亦非顯色二種。無表法處色攝故</span><a name="0635a01" id="0635a01">不可責以同青等。然諸色處總有四種。一</a><a name="0635a02" id="0635a02">有色處唯顯可了非形。二有色處唯形可</a><a name="0635a03" id="0635a03">了非顯。三有色處顯形俱可了。四有色處</a><a name="0635a04" id="0635a04">顯形俱不可了。顯可了非形者。謂青黃赤</a><a name="0635a05" id="0635a05">白影光明闇。形可了非顯者。謂身表色。顯</a><a name="0635a06" id="0635a06">形俱可了者。謂所餘若顯若形俱可了色顯</a><a name="0635a07" id="0635a07">形俱不可了者。謂空界色。又如所說。若身</a><a name="0635a08" id="0635a08">搖動成善惡性。花劍等動何不爾者。此亦不</a><a name="0635a09" id="0635a09">然。有根法異。無根法異。身是有情數攝。由</a><a name="0635a10" id="0635a10">心運動能表有善惡心心所法。花劍等不</a><a name="0635a11" id="0635a11">爾故。表無表決定實有。然表無表依身而起</a><a name="0635a12" id="0635a12">有依一分。如彈指舉足等。一分動轉作善</a><a name="0635a13" id="0635a13">惡業有依具分。如禮佛逐怨等。舉身運動</a><a name="0635a14" id="0635a14">作善惡業。此中隨所依身。極微數量表業</a><a name="0635a15" id="0635a15">亦爾。如表數量無表亦爾。問隨彼彼業若</a><a name="0635a16" id="0635a16">有表即有無表耶。若有無表即有表耶。</a><a name="0635a17" id="0635a17">或有說者。七根本業道決定具有表與無</a><a name="0635a18" id="0635a18">表。加行後起表業定有無表不定。唯猛利</a><a name="0635a19" id="0635a19">纏。及殷重信。所作發無表非餘。有說。七根</a><a name="0635a20" id="0635a20">本業道無表定有表則不定。若自作者有表</a><a name="0635a21" id="0635a21">若遣他作唯得無表。加行後起如前說。評</a><a name="0635a22" id="0635a22">曰。應作是說。除欲邪行餘根本業道。無表</a><a name="0635a23" id="0635a23">定有表則不定。若自作即時究竟者彼有表</a><a name="0635a24" id="0635a24">業。若遣他作或究竟時。表已息者則唯有</a><a name="0635a25" id="0635a25">無表。若欲邪行表亦定有加行位決定有</a><a name="0635a26" id="0635a26">表。無表不定如前說。後起位定有無表。表</a><a name="0635a27" id="0635a27">則不定若作則有。不作則無。當知此說散</a><a name="0635a28" id="0635a28">心所作。若隨支分定散差別。有表無表如</a><a name="0635a29" id="0635a29">理應思<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270634c.htm'><img src='up.gif' border=0></a>
<a href='T270635b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>