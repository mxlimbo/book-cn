<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0387c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷75)</font> 結蘊第二中十門納息第四之一 <font face='Arial'>T27, p0387c</h2></font><hr>
<span class='old'>
</a><a name="0387b28" id="0387b28">本有情事。是遍行有情事。是無始有情事。是</a><a name="0387b29" id="0387b29">無分別有分別有情事故復施設。根本有情</span><a name="0387c01" id="0387c01">事者。謂欲色界受生有情。從結生心乃至死</a><a name="0387c02" id="0387c02">有。無此六界無勢用時。遍行有情事者。謂</a><a name="0387c03" id="0387c03">欲色界一切有情從結生心乃至死有。無此</a><a name="0387c04" id="0387c04">六界不增上時。無始有情事者。謂不可知</a><a name="0387c05" id="0387c05">本際已來諸有情類。從結生心乃至死有。無</a><a name="0387c06" id="0387c06">此六界不作用時無分別有分別有情事者。</a><a name="0387c07" id="0387c07">謂有有情未可分別是男是女。如羯刺</a><a name="0387c08" id="0387c08">藍頞部曇閉尸揵南位。如是六界亦有勢用。</a><a name="0387c09" id="0387c09">或有有情已可分別是男是女缽羅奢佉等</a><a name="0387c10" id="0387c10">位。如是六界亦有勢用。尊者妙音作如是</a><a name="0387c11" id="0387c11">說。由此六界得入母胎勢用增上故復施</a><a name="0387c12" id="0387c12">設。由如是等種種因緣故。佛世尊於十八</a><a name="0387c13" id="0387c13">界略出少分。施設如是六界差別</a><a name="0387c14" id="0387c14"><p>問地界云何。答堅性。雖此地界總是堅性。而</a><a name="0387c15" id="0387c15">此堅性差別無邊。謂內外分堅性各異。內分</a><a name="0387c16" id="0387c16">中堅性者。謂髮毛爪齒塵垢皮肉。筋骨脈心</a><a name="0387c17" id="0387c17">脾腎肝肺胃肚腸糞。生藏熟藏手足支節。如</a><a name="0387c18" id="0387c18">是等中所有堅性。此諸堅性有勝有劣。謂</a><a name="0387c19" id="0387c19">足堅性勝手堅性。若諸有情少時手行手</a><a name="0387c20" id="0387c20">皮血肉即便壞盡。若以足行盡眾同分足</a><a name="0387c21" id="0387c21">皮血肉都無損壞。由此故知內分堅性有</a><a name="0387c22" id="0387c22">勝有劣。外分中堅性者。謂地山礫石塼瓦草</a><a name="0387c23" id="0387c23">木。螺蚌[<a href='javascript:showpic("images/033740.gif")'>韅-革+虫</a>]蛤銅鐵金銀白鑞鉛錫末尼真珠</a><a name="0387c24" id="0387c24">珊瑚琥珀珂貝璧玉。帝青大青末羅羯多。杵</a><a name="0387c25" id="0387c25">藏石藏颯頗胝迦。及紅頗黎吠琉璃等所有</a><a name="0387c26" id="0387c26">堅性。此內外分種種堅性。以相同故略為</a><a name="0387c27" id="0387c27">一聚總名地界</a><a name="0387c28" id="0387c28"><p>問水界云何。答濕性。雖此水界總是濕性。而</a><a name="0387c29" id="0387c29">此濕性差別無邊。謂內外分濕性各異。內分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270387b.htm'><img src='up.gif' border=0></a>
<a href='T270388a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>