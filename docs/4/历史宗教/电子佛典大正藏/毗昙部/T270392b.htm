<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0392b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷76)</font> 結蘊第二中十門納息第四之一 <font face='Arial'>T27, p0392b</h2></font><hr>
<span class='old'>
</a><a name="0392a28" id="0392a28">大國。諸如是等名佛遇毀。佛為跋羅墮闍</a><a name="0392a29" id="0392a29">梵志以五百頌現前譏罵諸如是等名佛</span><a name="0392b01" id="0392b01">遇譏。即此梵志須臾迴此五百頌言現前讚</a><a name="0392b02" id="0392b02">佛。如是論力及塢波離以妙伽他現前讚</a><a name="0392b03" id="0392b03">佛。尊者舍利子以眾多頌現前讚佛無上</a><a name="0392b04" id="0392b04">功德。尊者阿難陀以眾多頌現前讚佛希有</a><a name="0392b05" id="0392b05">妙法。諸如是等名佛遇稱。佛有輕安及勝</a><a name="0392b06" id="0392b06">受樂。一切有情所不能及名佛遇樂。佛有</a><a name="0392b07" id="0392b07">頭痛背痛腹痛。及有傷足出血等事名佛</a><a name="0392b08" id="0392b08">遇苦。既有此事如何解脫。答雖遇此事而</a><a name="0392b09" id="0392b09">不生染。故說世尊於此解脫。謂佛雖遇利</a><a name="0392b10" id="0392b10">等四法。而心不生高歡喜愛。又佛雖遇衰</a><a name="0392b11" id="0392b11">等四法。而心不生下慼憂恚。如妙高山據</a><a name="0392b12" id="0392b12">金輪上。八方猛風不能傾動。世尊亦爾住</a><a name="0392b13" id="0392b13">戒金輪。此世八法所不能動。是故名為於</a><a name="0392b14" id="0392b14">此解脫。解脫此故說為不染。非謂生身亦</a><a name="0392b15" id="0392b15">是無漏。然佛生身從漏生故說為有漏。能</a><a name="0392b16" id="0392b16">生他漏故名有漏。是故為止他宗所說及</a><a name="0392b17" id="0392b17">顯己宗無顛倒理。并前二緣故作斯論。問有</a><a name="0392b18" id="0392b18">漏法云何。答十處二處少分。謂意處法處少</a><a name="0392b19" id="0392b19">分。問無漏法云何。答二處少分。謂即意處法</a><a name="0392b20" id="0392b20">處少分。問有漏無漏其義云何。答若法能長</a><a name="0392b21" id="0392b21">養諸有。攝益諸有。任持諸有。是有漏義。與</a><a name="0392b22" id="0392b22">此相違是無漏義。復次若法能令諸有相續</a><a name="0392b23" id="0392b23">生老病死流轉不絕是有漏義。與此相違是</a><a name="0392b24" id="0392b24">無漏義。復次若法是趣苦集行。及是趣諸有</a><a name="0392b25" id="0392b25">世間生老病死行是有漏義與此相違是無</a><a name="0392b26" id="0392b26">漏義。復次若法是有身見事。苦集諦攝是有</a><a name="0392b27" id="0392b27">漏義。與此相違是無漏義。復次若法能令諸</a><a name="0392b28" id="0392b28">漏增長是有漏義。若法能令諸漏損減是無</a><a name="0392b29" id="0392b29">漏義。尊者世友作如是說。有漏相者從漏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270392a.htm'><img src='up.gif' border=0></a>
<a href='T270392c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>