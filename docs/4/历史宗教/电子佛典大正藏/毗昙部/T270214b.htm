<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0214b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷41)</font> 雜蘊第一中無義納息第七之一 <font face='Arial'>T27, p0214b</h2></font><hr>
<span class='old'>
</a><a name="0214a28" id="0214a28">相似見多欲者世人共言是不喜足。見不喜</a><a name="0214a29" id="0214a29">足者世人共言是多欲。或有生疑此二是一。</span><a name="0214b01" id="0214b01">為令彼疑得決定故。顯此二種其義各別</a><a name="0214b02" id="0214b02">故作斯論。多欲不喜足何差別。答於未得可</a><a name="0214b03" id="0214b03">愛色聲香味觸。衣服飲食床座醫藥。及餘資</a><a name="0214b04" id="0214b04">具。諸希求尋索思慕方便是謂多欲。此中於</a><a name="0214b05" id="0214b05">未得可愛色聲香味觸者。依在家者說。彼</a><a name="0214b06" id="0214b06">於未得可愛色等四方追求。謂務農者追求</a><a name="0214b07" id="0214b07">田園牛羊等畜衣宅穀等諸資生具。若富貴者</a><a name="0214b08" id="0214b08">追求勝位國土城邑象馬珍玩諸欲樂具。於</a><a name="0214b09" id="0214b09">未得衣服飲食床座醫藥及餘資具者依出</a><a name="0214b10" id="0214b10">家者說。彼於未得衣缽房舍資具及弟子等</a><a name="0214b11" id="0214b11">種種追求。諸希求等名雖有異而體無別。</a><a name="0214b12" id="0214b12">皆為顯示多欲義故。於已得可愛色聲香味</a><a name="0214b13" id="0214b13">觸衣服飲食床座醫藥及餘資具。諸復希復欲</a><a name="0214b14" id="0214b14">復樂復求是謂不喜足。此中於已得可愛色</a><a name="0214b15" id="0214b15">聲香味觸者依在家者說。彼於已得可愛色</a><a name="0214b16" id="0214b16">等不生喜足。復更希求。謂務農者於田園</a><a name="0214b17" id="0214b17">等得一希二。乃至廣說。若富貴者於勝位</a><a name="0214b18" id="0214b18">等得一希二。乃至廣說。於已得衣服飲食</a><a name="0214b19" id="0214b19">床座醫藥及餘資具者。依出家者說。彼於</a><a name="0214b20" id="0214b20">已得衣等不生喜足。復更希求。謂於衣缽</a><a name="0214b21" id="0214b21">房舍資具及弟子等得一希二。乃至廣說。</a><a name="0214b22" id="0214b22">諸復希等名雖有異而體無別。皆為顯示</a><a name="0214b23" id="0214b23">不喜足故。如是差別者。顯多欲故。希求尋</a><a name="0214b24" id="0214b24">索思慕方便。即多欲是希求等因。若心無愛</a><a name="0214b25" id="0214b25">者無希求等故。及顯不喜足故。復希復欲</a><a name="0214b26" id="0214b26">復樂復求即不喜足。是復希等因。若心無貪</a><a name="0214b27" id="0214b27">者無復希等故。此即顯示多欲不喜足。雖</a><a name="0214b28" id="0214b28">俱以貪不善根為自性。而依未得已得境</a><a name="0214b29" id="0214b29">起故有差別。有作是說。不喜足是因多欲是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270214a.htm'><img src='up.gif' border=0></a>
<a href='T270214c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>