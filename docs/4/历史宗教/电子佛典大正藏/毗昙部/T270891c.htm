<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0891c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷177)</font> 定蘊第七中不還納息第四之一 <font face='Arial'>T27, p0891c</h2></font><hr>
<span class='old'>
</a><a name="0891b28" id="0891b28">三劫阿僧企耶量。謂過去久遠人壽百歲時。</a><a name="0891b29" id="0891b29">有佛名釋迦牟尼。出現於世。生剎帝利釋</span><a name="0891c01" id="0891c01">迦種中。母名摩訶摩耶。父名淨飯。子名羅</a><a name="0891c02" id="0891c02">怙羅。城名劫比羅筏窣睹多諸釋種。侍者</a><a name="0891c03" id="0891c03">弟子名阿難陀。第一雙弟子名舍利子大目</a><a name="0891c04" id="0891c04">揵連。爾時世間五濁增盛。為生老死之所逼</a><a name="0891c05" id="0891c05">迫。愚癡盲瞑無將導者。彼佛世尊以悲願</a><a name="0891c06" id="0891c06">力於中出現。精進增上化導有情未曾暫</a><a name="0891c07" id="0891c07">息。由如此故為風所薄。肩背有疾。時有陶</a><a name="0891c08" id="0891c08">師名曰廣熾。佛知時至即告侍者阿難陀</a><a name="0891c09" id="0891c09">言。吾今身疾不安。汝可往廣熾陶師家求</a><a name="0891c10" id="0891c10">胡麻油及煖水。為吾塗洗。侍者敬諾往陶師</a><a name="0891c11" id="0891c11">家。住廣熾前愛語問訊已。方便讚佛種種</a><a name="0891c12" id="0891c12">功德勝戒定慧。三十二相八十隨好圓光赫</a><a name="0891c13" id="0891c13">奕。智見無礙辯才無滯。復告廣熾。如是世</a><a name="0891c14" id="0891c14">尊若不出家。當為輪王王四洲界。我及汝</a><a name="0891c15" id="0891c15">等一切世間皆為僕使。然今棄捨如是王</a><a name="0891c16" id="0891c16">位出家苦行。得阿耨多羅三藐三菩提。具</a><a name="0891c17" id="0891c17">一切智見。斷一切疑網。施一切決定。能盡</a><a name="0891c18" id="0891c18">一切問論源底。視諸有情猶如一子。今者</a><a name="0891c19" id="0891c19">在此不遠而住。然為拔濟汝等苦故恒涉</a><a name="0891c20" id="0891c20">道路。為風所薄肩背勞積。須油煖水故相</a><a name="0891c21" id="0891c21">造詣。頗能施耶。爾時廣熾聞已踊躍歎未曾</a><a name="0891c22" id="0891c22">有。如何人間有是功德。即報尊者。仁今且</a><a name="0891c23" id="0891c23">還。我當如命自往佛所。其去未久。廣熾即</a><a name="0891c24" id="0891c24">辦生胡麻油及煖香水持往佛所。佛遙見</a><a name="0891c25" id="0891c25">之。為令彼人種善根故脫去餘衣。唯留</a><a name="0891c26" id="0891c26">襯身踞机而待。廣熾到已發淳淨心。以</a><a name="0891c27" id="0891c27">所持油恭敬善巧。塗佛肩背種種摩搦。復</a><a name="0891c28" id="0891c28">以煖水香湯灌洗。佛時風疾釋然除愈。以</a><a name="0891c29" id="0891c29">慈軟音慰喻廣熾。彼聞歡喜即發願言。願我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270891b.htm'><img src='up.gif' border=0></a>
<a href='T270892a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>