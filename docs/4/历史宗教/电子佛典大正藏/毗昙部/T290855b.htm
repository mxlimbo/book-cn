<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0855b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷17)</font> 辯緣起品第四之一 <font face='Arial'>T29, p0855b</h2></font><hr>
<span class='old'>
</a><a name="0855a28" id="0855a28"><p>論曰。諸處壽量皆有中夭。唯北俱盧定壽千</a><a name="0855a29" id="0855a29">歲。此約處說非別有情。有別有情不中夭故。</span><a name="0855b01" id="0855b01">如順正理舉彼有情。如是已就踰繕那等。辯</a><a name="0855b02" id="0855b02">器世間身量差別。就年等辯壽量有殊。二量</a><a name="0855b03" id="0855b03">不同未說應說。建立此等無不依名。前二及</a><a name="0855b04" id="0855b04">名未詳極少。今應先辯三極少量。頌曰</a><a name="0855b05" id="0855b05"><p class='lg'>　　極微字剎那　　　色名時極少　</p></a><a name="0855b06" id="0855b06"><p>論曰。以勝覺慧分析諸色至一極微。故一極</a><a name="0855b07" id="0855b07">微為色極少。不可析故。如是分析諸名及時。</a><a name="0855b08" id="0855b08">至一字剎那。為名時極少。一字名者如說掉</a><a name="0855b09" id="0855b09">名。一剎那量如順正理。如是已辯三極少量。</a><a name="0855b10" id="0855b10">前二量殊今次應辯。踰繕那等其量云何。頌</a><a name="0855b11" id="0855b11">曰</a><a name="0855b12" id="0855b12"><p class='lg'>　　極微微金水　　　兔羊牛隙塵</a><br><a name="0855b13" id="0855b13">　　蟣虱麥指節　　　後後增七倍</a><br><a name="0855b14" id="0855b14">　　二十四指肘　　　四肘為弓量</a><br><a name="0855b15" id="0855b15">　　五百俱盧舍　　　此八踰繕那　</p></a><a name="0855b16" id="0855b16"><p>論曰。極微為初。指節為後。應知後後皆七</a><a name="0855b17" id="0855b17">倍增。謂七極微為一微量。積微至七為一金</a><a name="0855b18" id="0855b18">塵。積七金塵為水塵量。水塵積至七為一兔</a><a name="0855b19" id="0855b19">毛塵。積七兔毛塵為羊毛塵量。積羊毛塵</a><a name="0855b20" id="0855b20">七為一牛毛塵。積七牛毛塵為隙遊塵量。隙</a><a name="0855b21" id="0855b21">塵七為蟣。七蟣為一虱。七虱為穬麥。七麥</a><a name="0855b22" id="0855b22">為指節。三節為指。世所極成。是故於頌中不</a><a name="0855b23" id="0855b23">別分別。二十四指橫布為肘。豎積四肘為弓。</a><a name="0855b24" id="0855b24">謂尋豎積五百弓為一俱盧舍。毘奈耶說。此</a><a name="0855b25" id="0855b25">是從村至阿練若丑慣量。八俱盧舍為踰</a><a name="0855b26" id="0855b26">繕那。已說極微漸次積集成微。乃至一踰繕</a><a name="0855b27" id="0855b27">那。然許極微略有二種一實二假。其相云何。</a><a name="0855b28" id="0855b28">實謂極成色等自相。於和集位。現量所得。假</a><a name="0855b29" id="0855b29">由分析比量所知。謂聚色中以慧漸析。至最<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290855a.htm'><img src='up.gif' border=0></a>
<a href='T290855c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>