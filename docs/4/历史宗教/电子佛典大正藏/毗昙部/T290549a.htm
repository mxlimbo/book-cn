<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0549a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷36)</font> 辯業品第四之一 <font face='Arial'>T29, p0549a</h2></font><hr>
<span class='old'>
</a><a name="0548c28" id="0548c28">故持律者作是誦言。雖於先時不受勤策戒。</a><a name="0548c29" id="0548c29">而今但受具足律儀者亦名善受具足律儀。</span><a name="0549a01" id="0549a01">由此勤策容有受得近事律儀。苾芻容有受</a><a name="0549a02" id="0549a02">得勤策近事戒理。豈不勤策。不應自稱唯願</a><a name="0549a03" id="0549a03">證知我是近事。苾芻亦爾不應自稱唯願證</a><a name="0549a04" id="0549a04">知我是前二。非離如是自稱號言有得近事</a><a name="0549a05" id="0549a05">勤策戒理。此難非理俱可稱故。謂可稱言我</a><a name="0549a06" id="0549a06">是勤策亦是近事唯願證知。苾芻亦應如應</a><a name="0549a07" id="0549a07">而說。然就勝戒顯彼二名亦無有失。若爾勤</a><a name="0549a08" id="0549a08">策及苾芻等。亦應受得近住律儀。如得近事</a><a name="0549a09" id="0549a09">許亦何過。然由下劣無欣受者。近事近住勤</a><a name="0549a10" id="0549a10">策苾芻四種律儀云何安立。頌曰</a><a name="0549a11" id="0549a11"><p class='lg'>　　受離五八十　　　一切所應離</a><br><a name="0549a12" id="0549a12">　　立近事近住　　　勤策及苾芻　</p></a><a name="0549a13" id="0549a13"><p>論曰。應知此中如數次第依四遠離立四律</a><a name="0549a14" id="0549a14">儀。謂受離五所應離法。建立第一近事律儀。</a><a name="0549a15" id="0549a15">何等為五所應離法。一者殺生。二不與取。三</a><a name="0549a16" id="0549a16">欲邪行。四虛誑語。五飲諸酒。若受離八所</a><a name="0549a17" id="0549a17">應離法。建立第二近住律儀。何等為八所應</a><a name="0549a18" id="0549a18">離法。一者殺生。二不與取。三非梵行。四虛</a><a name="0549a19" id="0549a19">誑語。五飲諸酒。六塗飾香鬘舞歌觀聽。七眠</a><a name="0549a20" id="0549a20">坐高廣嚴麗床座。八食非時食。若受離十所</a><a name="0549a21" id="0549a21">應離法。建立第三勤策律儀。何等為十所應</a><a name="0549a22" id="0549a22">離法。謂於前八塗飾香鬘舞歌觀聽開為二</a><a name="0549a23" id="0549a23">種。復加受畜金銀等寶以為第十。為引怖怯</a><a name="0549a24" id="0549a24">眾多學處在家有情顯易受持。故於八戒合</a><a name="0549a25" id="0549a25">二為一。如佛為栗氏子略說學處有三。若受</a><a name="0549a26" id="0549a26">離一切應離身語業。建立第四苾芻律儀。別</a><a name="0549a27" id="0549a27">解脫律儀眾名差別者。頌曰</a><a name="0549a28" id="0549a28"><p class='lg'>　　俱得名尸羅　　　妙行業律儀</a><br><a name="0549a29" id="0549a29">　　唯初表無表　　　名別解業道　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290548c.htm'><img src='up.gif' border=0></a>
<a href='T290549b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>