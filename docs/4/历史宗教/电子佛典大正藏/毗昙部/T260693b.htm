<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1542 阿毘達磨品類足論 0693b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1542 阿毘達磨品類足論</font> <font face='Arial'>(卷1)</font> 辯五事品第一 <font face='Arial'>T26, p0693b</h2></font><hr>
<span class='old'>
</a><a name="0693a28" id="0693a28">結疑結嫉結慳結。愛結云何。謂三界貪。恚結</a><a name="0693a29" id="0693a29">云何。謂於有情能為損害。慢結云何。謂七慢</span><a name="0693b01" id="0693b01">類。即慢過慢慢過慢我慢增上慢卑慢邪慢。</a><a name="0693b02" id="0693b02">慢者。於劣謂己勝。或於等謂己等。由此正慢</a><a name="0693b03" id="0693b03">已慢當慢。心高舉心恃篾。過慢者。於等謂</a><a name="0693b04" id="0693b04">己勝。或於勝謂己等。由此正慢已慢當慢。心</a><a name="0693b05" id="0693b05">高舉心恃篾。慢過慢者。於勝謂己勝。由此</a><a name="0693b06" id="0693b06">正慢已慢當慢。心高舉心恃篾。我慢者。於</a><a name="0693b07" id="0693b07">五取蘊等。隨觀執我或我所。由此正慢已</a><a name="0693b08" id="0693b08">慢當慢。心高舉心恃篾。增上慢者。於所未</a><a name="0693b09" id="0693b09">得上勝證法。謂我已得。於所未至上勝證</a><a name="0693b10" id="0693b10">法。謂我已至。於所未觸上勝證法。謂我已觸。</a><a name="0693b11" id="0693b11">於所未證上勝證法。謂我已證。由此正慢已</a><a name="0693b12" id="0693b12">慢當慢。心高舉心恃篾。卑慢者。於他多勝</a><a name="0693b13" id="0693b13">謂自少劣。由此正慢已慢當慢。心高舉心恃</a><a name="0693b14" id="0693b14">篾。邪慢者。於實無德謂我有德。由此正慢</a><a name="0693b15" id="0693b15">已慢當慢。心高舉心恃篾。無明結云何。謂</a><a name="0693b16" id="0693b16">三界無智。見結云何。謂三見。即有身見邊執</a><a name="0693b17" id="0693b17">見耶見。有身見者。於五取蘊等。隨觀執我或</a><a name="0693b18" id="0693b18">我所。由此起忍樂慧觀見。邊執見者。於五取</a><a name="0693b19" id="0693b19">蘊等。隨觀執或斷或常。由此起忍樂慧觀見。</a><a name="0693b20" id="0693b20">邪見者。謗因謗果。或謗作用。或壞實事。由此</a><a name="0693b21" id="0693b21">起忍樂慧觀見。取結云何。謂二取。即見取戒</a><a name="0693b22" id="0693b22">禁取。見取者。於五取蘊等。隨觀執為最為勝</a><a name="0693b23" id="0693b23">為上為極。由此起忍樂慧觀見。戒禁取者。於</a><a name="0693b24" id="0693b24">五取蘊等。隨觀執為能清淨為能解脫為能</a><a name="0693b25" id="0693b25">出離。由此起忍樂慧觀見。疑結云何。謂於諦</a><a name="0693b26" id="0693b26">猶豫。嫉結云何。謂心妒忌。慳結云何。謂心鄙</a><a name="0693b27" id="0693b27">吝。縛云何。謂諸結亦名縛。復有三縛。謂貪縛</a><a name="0693b28" id="0693b28">瞋縛癡縛。隨眠有七種。謂欲貪隨眠。瞋隨眠。</a><a name="0693b29" id="0693b29">有貪隨眠。慢隨眠。無明隨眠。見隨眠。疑隨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260693a.htm'><img src='up.gif' border=0></a>
<a href='T260693c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>