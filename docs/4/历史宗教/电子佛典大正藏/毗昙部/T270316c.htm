<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0316c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷61)</font> 結蘊第二中一行納息第二之一 <font face='Arial'>T27, p0316c</h2></font><hr>
<span class='old'>
</a><a name="0316b28" id="0316b28">應當准此說。如定蘊說。以何等故上三</a><a name="0316b29" id="0316b29">果有退非預流果耶。且彼文說見所斷</span><a name="0316c01" id="0316c01">煩惱。於無事起故斷已不退。云何說彼</a><a name="0316c02" id="0316c02">於無事起。謂無處轉故云何無處轉。謂於</a><a name="0316c03" id="0316c03">我轉故於勝義諦我畢竟無故彼煩惱斷</a><a name="0316c04" id="0316c04">已不退。修所斷煩惱於有事起故斷已有</a><a name="0316c05" id="0316c05">退。云何說彼於有事起。謂有處轉故。云何</a><a name="0316c06" id="0316c06">有處轉。謂於少分淨相轉故。云何名為少</a><a name="0316c07" id="0316c07">分淨相。謂於髮爪脣齒面目手足指等形顯</a><a name="0316c08" id="0316c08">色中有少淨相。於中亦有諸不淨相觀不</a><a name="0316c09" id="0316c09">淨相由如理作意。先離煩惱觀彼淨相。由</a><a name="0316c10" id="0316c10">非理作意起煩惱退。無有少法有我我所</a><a name="0316c11" id="0316c11">可令觀彼退無我觀。如契經說。一切法無</a><a name="0316c12" id="0316c12">我無有情無命者無養育者無補特伽</a><a name="0316c13" id="0316c13">羅。於此身內空無士夫無能作者無遣作</a><a name="0316c14" id="0316c14">者無能受者無遣受者。純空行聚。是故一</a><a name="0316c15" id="0316c15">切見所斷結聖慧斷已皆永不退。是故無退</a><a name="0316c16" id="0316c16">預流果者。復次永斷三界見所斷結立預</a><a name="0316c17" id="0316c17">流果。無退三界見所斷結永斷者故。復次</a><a name="0316c18" id="0316c18">永斷非想非非想處見所斷結立預流果。無</a><a name="0316c19" id="0316c19">退非想非非想處見所斷結永斷者故。問云</a><a name="0316c20" id="0316c20">何無退彼永斷者。答以彼非想非非想處見</a><a name="0316c21" id="0316c21">所斷結。難斷難破難可越度。是故斷已不</a><a name="0316c22" id="0316c22">可還續。復次以忍對治無事煩惱立預流</a><a name="0316c23" id="0316c23">果。必無退忍起無事結故彼不退。復次由</a><a name="0316c24" id="0316c24">見道力得預流果定無退失見道者故。問</a><a name="0316c25" id="0316c25">因論生論。何故定無退見道者。答以見道</a><a name="0316c26" id="0316c26">是極速疾道不起期心道。無容退失如是</a><a name="0316c27" id="0316c27">道故。復次諸瑜伽師入見道已。名墮法河</a><a name="0316c28" id="0316c28">墮大法流墮法彼浪墮法洄澓。尚無暇能</a><a name="0316c29" id="0316c29">起有漏善無覆無記心。況有能起染污心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270316b.htm'><img src='up.gif' border=0></a>
<a href='T270317a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>