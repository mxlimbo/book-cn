<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0114a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷22)</font> 分別賢聖品第六之一 <font face='Arial'>T29, p0114a</h2></font><hr>
<span class='old'>
</a><a name="0113c28" id="0113c28">四諦何緣如是次第。隨現觀位先後而說。</a><a name="0113c29" id="0113c29">謂現觀中先所觀者便在先說。若異此者</span><a name="0114a01" id="0114a01">應先說因後方說果。然或有法說次隨生。</a><a name="0114a02" id="0114a02">如念住等。或復有法說次隨便。如正勝等。</a><a name="0114a03" id="0114a03">謂此中無決定理趣起。如是欲先斷已生</a><a name="0114a04" id="0114a04">後遮未生。但隨言便。今說四諦隨瑜伽師</a><a name="0114a05" id="0114a05">現觀位中先後次第。何緣現觀次第必然。加</a><a name="0114a06" id="0114a06">行位中如是觀故。何緣加行必如是觀。謂若</a><a name="0114a07" id="0114a07">有法是愛著處能作逼惱。為求脫因。此法</a><a name="0114a08" id="0114a08">理應最初觀察。故修行者加行位中最初觀</a><a name="0114a09" id="0114a09">苦。苦即苦諦。次復觀苦以誰為因。便觀苦</a><a name="0114a10" id="0114a10">因。因即集諦。次復觀苦以誰為滅。便觀苦</a><a name="0114a11" id="0114a11">滅。滅即滅諦。後觀苦滅以誰為道。便觀滅</a><a name="0114a12" id="0114a12">道。道即道諦。如見病已次尋病因。續思病</a><a name="0114a13" id="0114a13">愈後求良藥。契經亦說諦次第喻。何契經</a><a name="0114a14" id="0114a14">說。謂良醫經。如彼經言。夫醫王者。謂具四</a><a name="0114a15" id="0114a15">德能拔毒箭。一善知病狀。二善知病因。三</a><a name="0114a16" id="0114a16">善知病愈。四善知良藥。如來亦爾為大醫</a><a name="0114a17" id="0114a17">王如實了知苦集滅道。故加行位如是次</a><a name="0114a18" id="0114a18">觀。現觀位中次第亦爾。由加行力所引發</a><a name="0114a19" id="0114a19">故。如已觀地縱馬奔馳。此現觀名為目何</a><a name="0114a20" id="0114a20">義。應知此目現等覺義。何緣說此唯是無</a><a name="0114a21" id="0114a21">漏。對向涅槃正覺境故。此覺真淨故得正</a><a name="0114a22" id="0114a22">名。應知此中果性取蘊名為苦諦。因性取蘊</a><a name="0114a23" id="0114a23">名為集諦。是能集故。由此苦集因果性分。</a><a name="0114a24" id="0114a24">名雖有殊非物有異。滅道二諦物亦有殊。</a><a name="0114a25" id="0114a25">何義經中說為聖諦。是聖者諦故得聖名。</a><a name="0114a26" id="0114a26">於非聖者此豈成妄。於一切是諦性無顛</a><a name="0114a27" id="0114a27">倒故。然唯聖者實見非餘。是故經中但名</a><a name="0114a28" id="0114a28">聖諦。非非聖諦顛倒見故。如有頌言。聖者</a><a name="0114a29" id="0114a29">說是樂。非聖說為苦。聖者說為苦。非聖說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290113c.htm'><img src='up.gif' border=0></a>
<a href='T290114b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>