<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0890c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷24)</font> 辯業品第五之一 <font face='Arial'>T29, p0890c</h2></font><hr>
<span class='old'>
</a><a name="0890b28" id="0890b28"><p class='lg'>　　後起田根本　　　加行思意樂</a><br><a name="0890b29" id="0890b29">　　由此下上故　　　業成下上品　</p></span><a name="0890c01" id="0890c01"><p>論曰。後起謂作此業已。或頓或數。隨前而</a><a name="0890c02" id="0890c02">作。田謂於彼造善造惡。根本謂根本業道。</a><a name="0890c03" id="0890c03">加行謂引彼身語。思謂由彼業道究竟。意樂</a><a name="0890c04" id="0890c04">謂所有意趣。我應當造如是如是。若有六因</a><a name="0890c05" id="0890c05">皆是上品。此業最重翻此最輕。除此中間非</a><a name="0890c06" id="0890c06">最輕重。如契經言。審思作業。名為造作。亦名</a><a name="0890c07" id="0890c07">增長。何因說業名增長耶。由五種因。何等為</a><a name="0890c08" id="0890c08">五。頌曰</a><a name="0890c09" id="0890c09"><p class='lg'>　　由審思圓滿　　　無惡作對治</a><br><a name="0890c10" id="0890c10">　　有伴異熟故　　　此業名增長　</p></a><a name="0890c11" id="0890c11"><p>論曰。由審思故者。謂審思而作。非率爾思作。</a><a name="0890c12" id="0890c12">亦非全不思。由圓滿故者謂齊此量業應墮</a><a name="0890c13" id="0890c13">惡趣。此業圓滿名為增長。餘唯造作。由無惡</a><a name="0890c14" id="0890c14">作對治故者。謂無追悔無對治業。由有伴故</a><a name="0890c15" id="0890c15">者。謂作不善業。不善為助伴。由異熟故者。</a><a name="0890c16" id="0890c16">謂時設不定。定與異熟善上相違。異此應知</a><a name="0890c17" id="0890c17">唯名造作。如上所說。未離欲等。奉施制多。唯</a><a name="0890c18" id="0890c18">為自益。既無受用者。施福如何成。頌曰</a><a name="0890c19" id="0890c19"><p class='lg'>　　制多捨類福　　　如慈等無受　</p></a><a name="0890c20" id="0890c20"><p>論曰。非我唯許所捨財物。受者受用施福</a><a name="0890c21" id="0890c21">方成。所許者何。謂諸施福略有二類。一捨</a><a name="0890c22" id="0890c22">二受。捨類福者。謂由善心。但捨資財施福便</a><a name="0890c23" id="0890c23">起。受類福者。謂所施田。受用施物施福方起。</a><a name="0890c24" id="0890c24">於制多所奉施供具。雖無受類有捨類福。然</a><a name="0890c25" id="0890c25">捨類福初捨資財。此福即成。對治貪故。無貪</a><a name="0890c26" id="0890c26">俱思所等起故。捨資財已。隨所施田受用。或</a><a name="0890c27" id="0890c27">不施福無失。若不爾者。有施僧伽。或別人</a><a name="0890c28" id="0890c28">等。諸資生具。或彼未用。物便壞失。如是施主</a><a name="0890c29" id="0890c29">物應唐捐。施福不生無當果故。彼既未用<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290890b.htm'><img src='up.gif' border=0></a>
<a href='T290891a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>