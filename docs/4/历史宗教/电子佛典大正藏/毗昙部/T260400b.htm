<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0400b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷8)</font> 四法品第五之一 <font face='Arial'>T26, p0400b</h2></font><hr>
<span class='old'>
</a><a name="0400a28" id="0400a28">記問四種施四攝事四生四得自體</a><a name="0400a29" id="0400a29"><p>四大種者。一地界。二水界。三火界。四風界。</span><a name="0400b01" id="0400b01">此四廣如法蘊論六界中說</a><a name="0400b02" id="0400b02"><p>四食者。一段食或麤或細。二觸食。三意思食。</a><a name="0400b03" id="0400b03">四識食。云何段食或麤或細。答若段為緣能</a><a name="0400b04" id="0400b04">令諸根長養大種增益。又能滋潤隨滋潤。充</a><a name="0400b05" id="0400b05">悅隨充悅。護隨護。轉隨轉。持隨持。是名段</a><a name="0400b06" id="0400b06">食。云何施設段食麤細。答依所資養有情。大</a><a name="0400b07" id="0400b07">小及段漸次施設。麤細其事如何。答如燈祇</a><a name="0400b08" id="0400b08">羅獸等所食為麤。尼民祇羅獸等所食為細。</a><a name="0400b09" id="0400b09">尼民祇羅獸等所食為麤。泥彌獸等所食為</a><a name="0400b10" id="0400b10">細。泥彌獸等所食為麤。龜鱉魚等所食為細。</a><a name="0400b11" id="0400b11">龜鱉魚等所食為麤。餘水生蟲所食為細。復</a><a name="0400b12" id="0400b12">次象馬牛等所食為麤。羊鹿豬等所食為細。</a><a name="0400b13" id="0400b13">羊鹿豬等所食為麤。野干狗等所食為細。野</a><a name="0400b14" id="0400b14">干狗等所食為麤。鴈孔雀等所食為細。鴈孔</a><a name="0400b15" id="0400b15">雀等所食為麤。餘陸生蟲所食為細</a><a name="0400b16" id="0400b16"><p>復次若諸有情。食諸草木枝條葉等。彼食是</a><a name="0400b17" id="0400b17">麤。若諸有情食飯粥等。彼食是細。若諸有情</a><a name="0400b18" id="0400b18">食飯粥等。彼食是麤。若諸有情食酥油等。彼</a><a name="0400b19" id="0400b19">食是細</a><a name="0400b20" id="0400b20"><p>復次若諸有情以口嘴舌。攝取段食用齒</a><a name="0400b21" id="0400b21">咀嚼而吞食之。彼食是麤。若諸有情在胎卵</a><a name="0400b22" id="0400b22">中段食津液。從臍而入資養其身。彼食是細</a><a name="0400b23" id="0400b23"><p>復次若諸有情食有便穢。彼食是麤。若諸有</a><a name="0400b24" id="0400b24">情食無便穢。彼食是細。如有食香酥陀味</a><a name="0400b25" id="0400b25">等。雖有所食而無便穢。如是施設段食麤細。</a><a name="0400b26" id="0400b26">云何觸食。答若有漏觸為緣。能令諸根長養</a><a name="0400b27" id="0400b27">大種增益。又能滋潤隨滋潤。乃至持隨持。是</a><a name="0400b28" id="0400b28">名觸食。其事如何。答如鵝鴈。孔雀鸚鵡鴝</a><a name="0400b29" id="0400b29">鵒春鸚離黃命命鳥等。既生卵已。時時親附。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260400a.htm'><img src='up.gif' border=0></a>
<a href='T260400c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>