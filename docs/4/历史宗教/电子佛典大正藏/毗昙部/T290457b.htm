<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0457b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷21)</font> 辯緣起品第三之一 <font face='Arial'>T29, p0457b</h2></font><hr>
<span class='old'>
</a><a name="0457a28" id="0457a28">契經應說。如大梵處非梵眾天。無想有情望</a><a name="0457a29" id="0457a29">廣果處。壽等無異。如何別立。彼復說言。第一</span><a name="0457b01" id="0457b01">靜慮。非無壽等建立差別。以彼三天半半增</a><a name="0457b02" id="0457b02">故。若爾大梵。應亦倍增。是則上天建立皆壞。</a><a name="0457b03" id="0457b03">無斯過失。許少光天望大梵天亦半增故。此</a><a name="0457b04" id="0457b04">唯妄執。未見色天。別處極成。有半增故。又壞</a><a name="0457b05" id="0457b05">正理。所以者何。既許依修三品靜慮。得三品</a><a name="0457b06" id="0457b06">果。建立三天。何理中天倍增於下。然其上處</a><a name="0457b07" id="0457b07">半勝於中。故彼所言。唯憑妄執。是故建立色</a><a name="0457b08" id="0457b08">界諸天。唯我國師。所說無亂。已說色界并處</a><a name="0457b09" id="0457b09">不同。無色界中。都無有處。以無色法無有方</a><a name="0457b10" id="0457b10">所。過去未來。無表無色。不住方所。理決然</a><a name="0457b11" id="0457b11">故。但異熟生。勝劣差別。說有四種。一空無邊</a><a name="0457b12" id="0457b12">處。二識無邊處。三無所有處。四非想非非想</a><a name="0457b13" id="0457b13">處。如是四種。名無色界。此四非由處有上下。</a><a name="0457b14" id="0457b14">但由生故。勝劣有殊。復云何知。彼無方處。謂</a><a name="0457b15" id="0457b15">於是處。得彼定者。命終即於是處生故。復從</a><a name="0457b16" id="0457b16">彼歿。生欲色時。即於是處。中有起故。雖由生</a><a name="0457b17" id="0457b17">故四種不同。而無上下方處差別。四種何緣</a><a name="0457b18" id="0457b18">次第如是。由漸離欲漸得定故。或即由生次</a><a name="0457b19" id="0457b19">第如是。隨生因力。果少多故。如有色界。一切</a><a name="0457b20" id="0457b20">有情。要依色身。心等相續。於無色界。受生有</a><a name="0457b21" id="0457b21">情。以何為依。心等相續。何緣於此欻復生疑。</a><a name="0457b22" id="0457b22">以諸法中都無有我。心心所法。在欲色中。依</a><a name="0457b23" id="0457b23">託色身。可相續轉。於無色界。既無色身。心等</a><a name="0457b24" id="0457b24">應無相續轉義。故今於此可復生疑。當知彼</a><a name="0457b25" id="0457b25">依同分及命。心等相續。非我為依。及聲攝餘</a><a name="0457b26" id="0457b26">不相應行。謂得非得。及與生等。非於此中顯</a><a name="0457b27" id="0457b27">同分等實有自體。前已成故。但顯彼用。謂能</a><a name="0457b28" id="0457b28">為緣。緣謂為依令心等續。眼等四識。一一皆</a><a name="0457b29" id="0457b29">用無間滅意及自色根。為其所依。及為依性。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290457a.htm'><img src='up.gif' border=0></a>
<a href='T290457c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>