<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0510c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷30)</font> 辯緣起品第三之一 <font face='Arial'>T29, p0510c</h2></font><hr>
<span class='old'>
</a><a name="0510b28" id="0510b28">等。故有妙觸。不說自成。又唯觸處。是真食</a><a name="0510b29" id="0510b29">體。讚此食體有色香味。故經說食體無缺減。</span><a name="0510c01" id="0510c01">然上座言。所飲噉聚。皆是食體。無別說故諸</a><a name="0510c02" id="0510c02">所飲噉。聚消變時。一切皆能增血肉等。任持</a><a name="0510c03" id="0510c03">相續。令不斷壞。是故一切。皆名為食。彼言非</a><a name="0510c04" id="0510c04">理。所以者何。雖無別說。應別取故。如契經</a><a name="0510c05" id="0510c05">說。業為生因豈此生因。通無漏業。豈餘非</a><a name="0510c06" id="0510c06">業。並非生因。又如經言。非黑非白。無異熟</a><a name="0510c07" id="0510c07">業。能盡諸業。豈如是相業。皆能盡諸業。豈</a><a name="0510c08" id="0510c08">一切業皆是所盡。又如經言。識生住起。應</a><a name="0510c09" id="0510c09">知即是苦生病住老死起義。非無漏識可說</a><a name="0510c10" id="0510c10">此言。如是等經。其例非一。雖無別說。而應別</a><a name="0510c11" id="0510c11">取聚中。若有食相食用。唯應取彼為食非餘</a><a name="0510c12" id="0510c12">故。此因不能證色亦是食。又彼所說。諸所飲</a><a name="0510c13" id="0510c13">噉聚消變時。一切皆能增血肉等。任持相續。</a><a name="0510c14" id="0510c14">令不斷壞。定知如是。應設誠言。既不說因。寧</a><a name="0510c15" id="0510c15">知形顯。於消變位。如香味觸。增血肉等。能任</a><a name="0510c16" id="0510c16">持身。是故食體。唯香味觸。非色不能益自根</a><a name="0510c17" id="0510c17">解脫故。夫名食者。必先資益自根大種。後乃</a><a name="0510c18" id="0510c18">及餘。飲噉色時。於自根大。尚不為益。況能及</a><a name="0510c19" id="0510c19">餘。由彼諸根境各別故。有時見色。生喜樂者。</a><a name="0510c20" id="0510c20">緣色觸生。是食非色。如斯理趣。前已具辯。又</a><a name="0510c21" id="0510c21">不還者。及阿羅漢。解脫食貪。雖見妙食。而不</a><a name="0510c22" id="0510c22">生喜。無所益故。已說段食界繫及體。觸思識</a><a name="0510c23" id="0510c23">三。次當顯示。觸謂根境識三和所生心所。緣</a><a name="0510c24" id="0510c24">起中。已廣思擇。思謂意業。識謂了境。此三唯</a><a name="0510c25" id="0510c25">有漏。通三界皆有。如是四食。體總有十六事。</a><a name="0510c26" id="0510c26">唯後三食。說有漏言。顯香等三。不濫無漏。何</a><a name="0510c27" id="0510c27">緣無漏觸等非食。食謂能牽能資諸有。可厭</a><a name="0510c28" id="0510c28">可斷。愛生長處。無漏雖資他所牽有。而自無</a><a name="0510c29" id="0510c29">有牽有功能。非可厭斷愛生長處。故不建立。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290510b.htm'><img src='up.gif' border=0></a>
<a href='T290511a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>