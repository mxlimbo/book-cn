<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0571c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷40)</font> 辯業品第四之一 <font face='Arial'>T29, p0571c</h2></font><hr>
<span class='old'>
</a><a name="0571b28" id="0571b28">作。或於增上功德田起。功德田者。謂佛法</a><a name="0571b29" id="0571b29">僧。或增上補特伽羅。謂證世出世勝德。於此</span><a name="0571c01" id="0571c01">田所雖無重惑及淳淨心亦非常行。若善不</a><a name="0571c02" id="0571c02">善所起諸業。或於父母設起下纏行損害事。</a><a name="0571c03" id="0571c03">如是一切皆定業攝。有餘師說。若以猛利意</a><a name="0571c04" id="0571c04">樂所造。或有造已起歡喜心。或一切時數數</a><a name="0571c05" id="0571c05">串習。或勝願力事力所起業皆決定。現法果</a><a name="0571c06" id="0571c06">業其相云何。頌曰</a><a name="0571c07" id="0571c07"><p class='lg'>　　由田意樂勝　　　及定招異熟</a><br><a name="0571c08" id="0571c08">　　得永離地業　　　定招現法果　</p></a><a name="0571c09" id="0571c09"><p>論曰。由田勝者聞有苾芻。於僧眾中作女人</a><a name="0571c10" id="0571c10">語。彼須臾頃轉作女人。此等傳聞其類非一。</a><a name="0571c11" id="0571c11">意樂勝者聞有黃門救脫諸牛黃門事故。彼</a><a name="0571c12" id="0571c12">須臾頃轉作丈夫。此等傳聞事亦非一。或</a><a name="0571c13" id="0571c13">有餘業亦得現果。謂生此地永離此地染。於</a><a name="0571c14" id="0571c14">此地中諸善不善業必應現受不重生故。如</a><a name="0571c15" id="0571c15">阿羅漢及不還者。未離染時已造彼業。今離</a><a name="0571c16" id="0571c16">染故成現法受。彼是何業。謂異熟定。應知此</a><a name="0571c17" id="0571c17">中所說業者。是異熟定非時定業。若有餘位</a><a name="0571c18" id="0571c18">順定受業。彼必定無永離染義。必於餘位受</a><a name="0571c19" id="0571c19">異熟果。若於異熟亦不定者。永離染故不受</a><a name="0571c20" id="0571c20">異熟。諸不還者及阿羅漢。於欲三界設退起</a><a name="0571c21" id="0571c21">染。必不生下定涅槃故。異熟定業皆成現受。</a><a name="0571c22" id="0571c22">餘隨所應類此當說。何田起業定即受耶。頌</a><a name="0571c23" id="0571c23">曰</a><a name="0571c24" id="0571c24"><p class='lg'>　　於佛上首僧　　　及滅定無諍</a><br><a name="0571c25" id="0571c25">　　慈見修道出　　　損益業即受　</p></a><a name="0571c26" id="0571c26"><p>論曰。於如是類功德田中。為善惡業定即受</a><a name="0571c27" id="0571c27">果。功德田者謂佛上首僧。約補特伽羅差別</a><a name="0571c28" id="0571c28">有五。一從滅定出。謂此定中得心寂靜。此</a><a name="0571c29" id="0571c29">定寂靜以涅槃故。若從此定初起心時如入<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290571b.htm'><img src='up.gif' border=0></a>
<a href='T290572a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>