<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1552 雜阿毘曇心論 0914a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1552 雜阿毘曇心論</font> <font face='Arial'>(卷5)</font> 賢聖品第五 <font face='Arial'>T28, p0914a</h2></font><hr>
<span class='old'>
</a><a name="0913c28" id="0913c28">六種阿羅漢中。前五種是信種性。彼成就二</a><a name="0913c29" id="0913c29">智。謂盡智及無學等見。彼或時退故不說無</span><a name="0914a01" id="0914a01">生智。世尊以更不受生故一切契經說更不</a><a name="0914a02" id="0914a02">受後有知如真。當知時解脫者。當知此是時</a><a name="0914a03" id="0914a03">解脫。衣食床臥具處所說法及人隨順故。善</a><a name="0914a04" id="0914a04">根增進不能一切時隨所欲進故。說時解脫</a><a name="0914a05" id="0914a05"><p class='lg'>　　不動法利根　　　是不時解脫</a><br><a name="0914a06" id="0914a06">　　彼得於三智　　　自解脫成就　</p></a><a name="0914a07" id="0914a07"><p>不動法利根是不時解脫者。若不動法一向</a><a name="0914a08" id="0914a08">利根。能一切時隨所欲進修善業。不待眾</a><a name="0914a09" id="0914a09">具。是不時解脫彼得於三智者。彼成就三</a><a name="0914a10" id="0914a10">智。盡智無生智及無學等見。是不退法。自</a><a name="0914a11" id="0914a11">解脫成就者。當知彼自已相似名解脫成就。</a><a name="0914a12" id="0914a12">時意解脫者。待時故。時意解脫成就不動法</a><a name="0914a13" id="0914a13">者。不動故。不為煩惱所動故說不動。是不退</a><a name="0914a14" id="0914a14">義。問何故時意解脫名為愛非不動耶。答彼</a><a name="0914a15" id="0914a15">極自護故。猶如一目不自在故。畏退故。如</a><a name="0914a16" id="0914a16">借他物彼相繫善根非分故。不動解脫有相</a><a name="0914a17" id="0914a17">繫善根。謂彼有餘三摩提故。是故不名愛</a><a name="0914a18" id="0914a18">(謂空空無願無願無作無作以定捨定名相繫)</a><a name="0914a19" id="0914a19"><p class='lg'>　　慧解脫當知　　　不得滅盡定</a><br><a name="0914a20" id="0914a20">　　若得滅盡定　　　當知俱解脫　</p></a><a name="0914a21" id="0914a21"><p>慧解脫當知不得滅盡定者。此六種阿羅漢不</a><a name="0914a22" id="0914a22">得滅盡定者說慧解脫。以慧力解脫煩惱障</a><a name="0914a23" id="0914a23">故名慧解脫。若得滅盡定當知俱解脫者。此</a><a name="0914a24" id="0914a24">六種阿羅漢得滅盡定者說俱解脫。彼慧力</a><a name="0914a25" id="0914a25">離煩惱障心得解脫。滅正受力離解脫障得</a><a name="0914a26" id="0914a26">解脫。是故名俱解脫。若復退法一切俱解脫</a><a name="0914a27" id="0914a27">作四句。退法非俱解脫者。謂退法不得滅盡</a><a name="0914a28" id="0914a28">定。俱解脫非退法者。謂五種羅漢得滅盡定。</a><a name="0914a29" id="0914a29">亦退法亦俱解脫者。謂退法得滅盡定。亦非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280913c.htm'><img src='up.gif' border=0></a>
<a href='T280914b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>