<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0393c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷76)</font> 結蘊第二中十門納息第四之一 <font face='Arial'>T27, p0393c</h2></font><hr>
<span class='old'>
</a><a name="0393b28" id="0393b28">無為不爾。如是為遮他宗所說及顯正理</a><a name="0393b29" id="0393b29">故作斯論</span><a name="0393c01" id="0393c01"><p>問過去法云何。答五蘊十二處十八界各一</a><a name="0393c02" id="0393c02">分。問未來法云何。答五蘊十二處十八界各</a><a name="0393c03" id="0393c03">一分。問現在法云何。答五蘊十二處十八界</a><a name="0393c04" id="0393c04">各一分。問如是三世以何為自性。答以一</a><a name="0393c05" id="0393c05">切有為法為自性。如說自性。我物自體相</a><a name="0393c06" id="0393c06">分本性應知亦爾。已說自性。所以今當說。</a><a name="0393c07" id="0393c07">問何故名世。世是何義。答行義是世義。問諸</a><a name="0393c08" id="0393c08">行無來無去。云何行義是世義。所以者何。</a><a name="0393c09" id="0393c09">諸行若來不應有去來相合故。諸行若去不</a><a name="0393c10" id="0393c10">應有來去相合故。復次諸行若來則來處</a><a name="0393c11" id="0393c11">應空缺。諸行若去則去處應盈礙。是故尊者</a><a name="0393c12" id="0393c12">世友說言。諸行無來亦無有去。剎那性故</a><a name="0393c13" id="0393c13">住義亦無。諸行既無來去等相。如何立有</a><a name="0393c14" id="0393c14">三世差別。答以作用故立三世別。即依此</a><a name="0393c15" id="0393c15">理說有行義。謂有為法未有作用名未</a><a name="0393c16" id="0393c16">來。正有作用名現在。作用已滅名過去。復</a><a name="0393c17" id="0393c17">次色未變礙名未來。正有變礙名現在。變</a><a name="0393c18" id="0393c18">礙已滅名過去。受未領納名未來。正能領</a><a name="0393c19" id="0393c19">納名現在。領納已滅名過去。想未取相名</a><a name="0393c20" id="0393c20">未來。正能取相名現在。取相已滅名過去。</a><a name="0393c21" id="0393c21">行未造作名未來。正有造作名現在。造作</a><a name="0393c22" id="0393c22">已滅名過去。識未了別名未來。正能了別</a><a name="0393c23" id="0393c23">名現在。了別已滅名過去。復次眼未見色</a><a name="0393c24" id="0393c24">名未來。正能見色名現在。見色已滅名過</a><a name="0393c25" id="0393c25">去。廣說乃至意未了法名未來。正能了法</a><a name="0393c26" id="0393c26">名現在。了法已滅名過去。問現在眼等若</a><a name="0393c27" id="0393c27">彼同分無見等用應非現在。答彼雖無有</a><a name="0393c28" id="0393c28">見等作用。而決定有取果作用。是未來法同</a><a name="0393c29" id="0393c29">類因故諸有為法在現在時皆能為因取<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270393b.htm'><img src='up.gif' border=0></a>
<a href='T270394a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>