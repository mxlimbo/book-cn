<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0667c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷128)</font> 大種蘊第五中大造納息第一之一 <font face='Arial'>T27, p0667c</h2></font><hr>
<span class='old'>
</a><a name="0667b28" id="0667b28">心所為。表業必由心力所起。問何緣此位無</a><a name="0667b29" id="0667b29">入定理耶。答此位身心俱羸劣故。又無入定</span><a name="0667c01" id="0667c01">加行緣故。得忍異生命終捨忍。如前業蘊</a><a name="0667c02" id="0667c02">已廣決擇。四生廣說亦如業蘊。若生欲界</a><a name="0667c03" id="0667c03">住不律儀及非律儀非不律儀無善身語表</a><a name="0667c04" id="0667c04">者。謂睡眠醉悶。及捨加行不求起表。設</a><a name="0667c05" id="0667c05">有而失者。謂由三緣故失。一意樂息。二</a><a name="0667c06" id="0667c06">捨加行。三限勢過。此亦如業蘊廣說。有</a><a name="0667c07" id="0667c07">成就善色非大種。謂諸聖者生無色界。是</a><a name="0667c08" id="0667c08">聖者故成就善色生無色故。不成就大種。</a><a name="0667c09" id="0667c09">彼諸聖者通學無學。學成學善色。無學成</a><a name="0667c10" id="0667c10">無學善色。有成就大種亦善色。謂諸聖者</a><a name="0667c11" id="0667c11">住胎藏中。若生欲界住律儀。若住不律儀。</a><a name="0667c12" id="0667c12">及非律儀非不律儀。現有善身語表。或先有</a><a name="0667c13" id="0667c13">不失。若生色界住胎聖者。定成有漏無漏</a><a name="0667c14" id="0667c14">無表道力強故。若生欲界住律儀者。謂隨</a><a name="0667c15" id="0667c15">所應住三律儀。住不律儀及非律儀非不律</a><a name="0667c16" id="0667c16">儀。現有善身語表者。謂不睡眠。不醉。不</a><a name="0667c17" id="0667c17">悶。不捨加行。求起表業。或先有不失者。謂</a><a name="0667c18" id="0667c18">三緣故如前說。若生色界者彼定成就靜</a><a name="0667c19" id="0667c19">慮律儀故。有善色有非成就大種及善色。</a><a name="0667c20" id="0667c20">謂諸異生生無色界。生無色故不成大種。</a><a name="0667c21" id="0667c21">有漏善色越界捨故。無漏善色彼未得故</a><a name="0667c22" id="0667c22">若成就大種彼不善色耶。答諸成就不善</a><a name="0667c23" id="0667c23">色。彼定成就大種。有成就大種。非不善色。</a><a name="0667c24" id="0667c24">謂處卵[<a href='javascript:showpic("images/016693.gif")'>穀-禾+卵</a>]及住胎藏。若生欲界住律儀。及</a><a name="0667c25" id="0667c25">非律儀非不律儀。無不善身語表。設有而失。</a><a name="0667c26" id="0667c26">若生色界。謂若成就不善色者定在欲界。</a><a name="0667c27" id="0667c27">無在欲界不成大種必有身故。由此得</a><a name="0667c28" id="0667c28">為順後句。答釋餘文句准上應知</a><a name="0667c29" id="0667c29"><p>若成就大種彼有覆無記色耶。答諸成就有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270667b.htm'><img src='up.gif' border=0></a>
<a href='T270668a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>