<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0205a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷7)</font> 釋論中分別世間品第三 <font face='Arial'>T29, p0205a</h2></font><hr>
<span class='old'>
</a><a name="0204c28" id="0204c28">割牽出於外。此胎中子。由宿後報業引入餘</a><a name="0204c29" id="0204c29">道。趣向難知。復次若生無難。是時或母乳</span><a name="0205a01" id="0205a01">子。或餘女人能瞻視之。此兒體似新瘡。觸如</a><a name="0205a02" id="0205a02">刀仗及烈灰汁。愛此兒身及以洗拭。次唅以</a><a name="0205a03" id="0205a03">清酥。飲以母乳。漸次飴以細麤飲食令稍</a><a name="0205a04" id="0205a04">習之。此子由次第增長。由諸根成熟諸惑更</a><a name="0205a05" id="0205a05">起。諸業更生及更增長。由此惑業捨命之後。</a><a name="0205a06" id="0205a06">由中有相續如前。更入餘世。偈曰。故有輪無</a><a name="0205a07" id="0205a07">初。釋曰。由此道理。生以惑業為因。惑業以</a><a name="0205a08" id="0205a08">生為因。生復以惑業為因。如是應知。生死輪</a><a name="0205a09" id="0205a09">無初。何以故。若分別執有初。此初應成無</a><a name="0205a10" id="0205a10">因。若初實無因。所餘一切悉自然生。皆應無</a><a name="0205a11" id="0205a11">因。現見此事。於芽等中有種子等。功能。由</a><a name="0205a12" id="0205a12">處時定故。火等諸因。於熟等果亦爾。是故</a><a name="0205a13" id="0205a13">無生無因。說常住為因。於前已破。是故生死</a><a name="0205a14" id="0205a14">必定無初。是生死終。由因盡可然。由生屬因</a><a name="0205a15" id="0205a15">故。譬如芽屬種子。由種子壞故芽滅。是陰相</a><a name="0205a16" id="0205a16">續所說。三生為位。偈曰。如此緣生法。十二</a><a name="0205a17" id="0205a17">分三節。釋曰。此中十二分者。一無明二行</a><a name="0205a18" id="0205a18">三識四名色五六入六觸七受八愛九取十有</a><a name="0205a19" id="0205a19">十一生。十二老死。三節者。一前際二後際三</a><a name="0205a20" id="0205a20">中際。謂過去未來現世。云何於三節安立十</a><a name="0205a21" id="0205a21">二分。偈曰。前後際二二。於中八。釋曰。無明</a><a name="0205a22" id="0205a22">行在前際。生老死在後際。所餘八在中際。此</a><a name="0205a23" id="0205a23">八分一切眾生於此生為具有不。答非。若爾</a><a name="0205a24" id="0205a24">何眾生具八。偈曰。具生。釋曰。若眾生觸一</a><a name="0205a25" id="0205a25">切位。說名具生。非於中陰死。非託色無色</a><a name="0205a26" id="0205a26">界生。何以故。於大因緣經中。但約欲界眾</a><a name="0205a27" id="0205a27">生說經言。阿難。若識不託母胎赤白。為得</a><a name="0205a28" id="0205a28">變異成柯羅邏不。不得世尊。廣說如經。有</a><a name="0205a29" id="0205a29">時說緣生有二種。有屬前際攝緣生。有屬後<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290204c.htm'><img src='up.gif' border=0></a>
<a href='T290205b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>