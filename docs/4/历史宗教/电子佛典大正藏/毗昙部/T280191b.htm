<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0191b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷26)</font> 使揵度不善品第一之二 <font face='Arial'>T28, p0191b</h2></font><hr>
<span class='old'>
</a><a name="0191a28" id="0191a28">眠纏無慚纏依無明。掉纏慳纏無愧纏依愛。</a><a name="0191a29" id="0191a29">悔纏依疑。六使垢亦依於使。恨使垢害使垢</span><a name="0191b01" id="0191b01">依恚。佷使垢依見取。誑使垢高使垢依愛。諂</a><a name="0191b02" id="0191b02">使垢依五見。無明生如是等諸煩惱。是故說</a><a name="0191b03" id="0191b03">在前。普遍見從阿毘地獄。上至有頂。於中</a><a name="0191b04" id="0191b04">盡有。通一切處者。不以一剎那頃能為一切</a><a name="0191b05" id="0191b05">五行作因緣。一切五行所斷使。一切五行所</a><a name="0191b06" id="0191b06">斷。以通一切處故。一切遍中。他地一切遍中。</a><a name="0191b07" id="0191b07">緣有漏中。緣無漏中。緣有為中。緣無為中。如</a><a name="0191b08" id="0191b08">是等處皆有。與一切煩惱共俱共合。如油在</a><a name="0191b09" id="0191b09">麻中膩在摶中。以無明在前。普遍通一切處。</a><a name="0191b10" id="0191b10">是故三界無明。立無明漏</a><a name="0191b11" id="0191b11"><p>佛經說。以不正思惟。未生欲漏令生。已生欲</a><a name="0191b12" id="0191b12">漏令增廣。有漏無明漏亦如是。問曰。有爾</a><a name="0191b13" id="0191b13">所煩惱生即爾所煩惱滅。所以者何。前後不</a><a name="0191b14" id="0191b14">俱生故。云何欲漏生而得增廣。答曰。以下</a><a name="0191b15" id="0191b15">中上故。說名增廣。下煩惱為中作緣。中為</a><a name="0191b16" id="0191b16">上作緣。以下中上作緣。故名增廣。復次與</a><a name="0191b17" id="0191b17">次第緣故。名為增廣。若前煩惱未生。則不</a><a name="0191b18" id="0191b18">與後煩惱作次第緣。若生者作緣。復次若前</a><a name="0191b19" id="0191b19">煩惱未生。則不與後煩惱作相似因一切遍</a><a name="0191b20" id="0191b20">因。若生者。作相似因一切遍因。復次若煩</a><a name="0191b21" id="0191b21">惱未生。則不能與果取果。若生則能取果與</a><a name="0191b22" id="0191b22">果。尊者和須蜜說曰。佛經說不正思惟故。便</a><a name="0191b23" id="0191b23">生欲漏。已生欲漏。能令增廣。有漏無明漏亦</a><a name="0191b24" id="0191b24">如是。問曰。此煩惱為多不耶。答言。不多。煩</a><a name="0191b25" id="0191b25">惱未生而生。已生復生。故名增廣。復次煩惱</a><a name="0191b26" id="0191b26">不多。說名增廣。未來有煩惱生已生。不更名</a><a name="0191b27" id="0191b27">未來。故名增廣。復次煩惱不多。說名增廣。以</a><a name="0191b28" id="0191b28">數數生故。若一煩惱生。不正思惟。不依對治。</a><a name="0191b29" id="0191b29">則二生三生。乃至百生千生。復次煩惱不多。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280191a.htm'><img src='up.gif' border=0></a>
<a href='T280191c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>