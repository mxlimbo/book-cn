<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0245b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷13)</font> 中分別業品第四 <font face='Arial'>T29, p0245b</h2></font><hr>
<span class='old'>
</a><a name="0245a28" id="0245a28">瞋正見。由現前及至得皆有。偈曰。無色無想</a><a name="0245a29" id="0245a29">天。由至得七。釋曰。身口七善業道。於無色界</span><a name="0245b01" id="0245b01">及無想天中。但由至得有。聖人已生無色界。</a><a name="0245b02" id="0245b02">與過去未來無流護至得相應故。無想天與</a><a name="0245b03" id="0245b03">定護至得相應。隨所依止地。聖人所生及所</a><a name="0245b04" id="0245b04">捨無流護。若生無色界。與此過去護相應。與</a><a name="0245b05" id="0245b05">依五地未來護亦相應。偈曰。餘。由現前亦有。</a><a name="0245b06" id="0245b06">除地獄北洲。釋曰。餘者謂別界別道。於餘界</a><a name="0245b07" id="0245b07">餘道中。是七種善業道。由現前亦有。除地獄</a><a name="0245b08" id="0245b08">及北洲。是餘者謂畜生鬼神。於中唯有非</a><a name="0245b09" id="0245b09">護。於色界但護所攝。於餘處具有二種。復次</a><a name="0245b10" id="0245b10">是十種惡業道。及善業道。偈曰。一切皆能與。</a><a name="0245b11" id="0245b11">增上流報果。釋曰。今且論惡。由一切十惡所</a><a name="0245b12" id="0245b12">事修習數起故。生於地獄。是名果報果。若受</a><a name="0245b13" id="0245b13">地獄報竟。得如此類。謂人道等聚同分。由斷</a><a name="0245b14" id="0245b14">命故。壽命短促。由偷盜故。有財物障難。由</a><a name="0245b15" id="0245b15">邪婬故多怨憎。於妻妾有障礙。由妄語故。多</a><a name="0245b16" id="0245b16">被誹謗。由破語故。親友不和穆。由惡語故。恒</a><a name="0245b17" id="0245b17">聞不可愛聲。由非應語故。有理實言人不信</a><a name="0245b18" id="0245b18">受。由貪欲故多重貪欲。由瞋恚故多重瞋恚。</a><a name="0245b19" id="0245b19">由邪見故。闇鈍多癡。此見多無明故。是名十</a><a name="0245b20" id="0245b20">惡等流果。於人道中壽命若短促。亦是善業</a><a name="0245b21" id="0245b21">果。此云何是殺生等流果。不說人壽命是等</a><a name="0245b22" id="0245b22">流果。何者由惡業令壽命減少。殺生是人道</a><a name="0245b23" id="0245b23">壽命障礙因。此義應知。增上果者。由殺生所</a><a name="0245b24" id="0245b24">事修習數起。一切外資生具無復勢味。由偷</a><a name="0245b25" id="0245b25">盜故。多霹靂多塵。由邪婬故多塵垢。由妄語</a><a name="0245b26" id="0245b26">故多臭穢。由破語故。外器有高深。由惡語故</a><a name="0245b27" id="0245b27">其地惡味。高燥相違不宜一切。由非應語故。</a><a name="0245b28" id="0245b28">時節不調適。四大變異不平等。由貪欲故。一</a><a name="0245b29" id="0245b29">切所種果實少弱。由瞋恚故。一切所生皆悉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290245a.htm'><img src='up.gif' border=0></a>
<a href='T290245c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>