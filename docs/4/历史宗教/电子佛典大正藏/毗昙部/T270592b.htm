<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0592b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷114)</font> 業蘊第四中惡行納息第一之一 <font face='Arial'>T27, p0592b</h2></font><hr>
<span class='old'>
</a><a name="0592a28" id="0592a28">則於此一相續中。或則於此一時分中。或</a><a name="0592a29" id="0592a29">則於此一眾同分中受異熟果。如是名為</span><a name="0592b01" id="0592b01">順現法受業。必無有業此剎那造。則此及</a><a name="0592b02" id="0592b02">次剎那熟義。由異類故。親引發故。此中所有</a><a name="0592b03" id="0592b03">世所現見順現法受業者。曾聞。有採樵者。</a><a name="0592b04" id="0592b04">入山遇雪迷失途路。時會日暮雪深寒凍。</a><a name="0592b05" id="0592b05">將死不久即前入一蒙密林中。乃見一羆</a><a name="0592b06" id="0592b06">先在林內。形色青紺眼如雙炬。其人惶恐分</a><a name="0592b07" id="0592b07">當失命。此實菩薩現受羆身。見其憂恐尋</a><a name="0592b08" id="0592b08">慰喻言。汝今勿怖。父母於子或有異心。吾</a><a name="0592b09" id="0592b09">今於汝終無惡意。即前捧取將入窟中。溫</a><a name="0592b10" id="0592b10">煖其身令穌息已。取諸根果勸隨所食。</a><a name="0592b11" id="0592b11">恐冷不消抱持而臥。如是恩養。經於六日</a><a name="0592b12" id="0592b12">至第七日。天晴路現人有歸心。羆既知已</a><a name="0592b13" id="0592b13">復取甘果飽而餞之。送至林外慇懃告別。</a><a name="0592b14" id="0592b14">人跪謝曰。何以報恩。羆言。我今不須餘</a><a name="0592b15" id="0592b15">報。但如此日我護汝身。汝於我命亦願如</a><a name="0592b16" id="0592b16">是。其人敬諾擔樵下山。逢二獵師。問言。山</a><a name="0592b17" id="0592b17">中見何虫獸。樵人答言。我亦不見餘獸。唯</a><a name="0592b18" id="0592b18">見一羆。獵師求請。能相示不。樵人答曰。若</a><a name="0592b19" id="0592b19">能與我三分之二。吾當示汝。獵師依許相</a><a name="0592b20" id="0592b20">與俱行。竟害羆命分肉為三。樵人兩手欲</a><a name="0592b21" id="0592b21">取羆肉。惡業力故雙臂俱落。如珠縷斷。如</a><a name="0592b22" id="0592b22">截藕根。獵師荒忙驚問所以。樵人恥愧具</a><a name="0592b23" id="0592b23">述委由。是二獵師責樵人曰。他既於汝</a><a name="0592b24" id="0592b24">有此大恩。汝今何忍行斯惡逆。怪哉汝身何</a><a name="0592b25" id="0592b25">不糜爛。於是獵師共持其肉施僧伽藍。時</a><a name="0592b26" id="0592b26">僧上座得妙願智。則時入定觀是何肉。則</a><a name="0592b27" id="0592b27">知是與一切眾生作利樂者大菩薩肉。尋</a><a name="0592b28" id="0592b28">時出定以此事白眾。眾皆驚歎共取香薪。</a><a name="0592b29" id="0592b29">焚燒其肉收其餘骨。起窣堵波禮拜供養。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270592a.htm'><img src='up.gif' border=0></a>
<a href='T270592c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>