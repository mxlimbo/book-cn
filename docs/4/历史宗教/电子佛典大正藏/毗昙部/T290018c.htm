<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0018c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷4)</font> 分別根品第二之一 <font face='Arial'>T29, p0018c</h2></font><hr>
<span class='old'>
</a><a name="0018b28" id="0018b28">一。眼耳鼻舌必不離身。展轉相望處各別</a><a name="0018b29" id="0018b29">故。於前諸聚若有聲生。如次數增九十十</span><a name="0018c01" id="0018c01">一。以有聲處不離根生。謂有執受大種因</a><a name="0018c02" id="0018c02">起。若四大種不相離生。於諸聚中堅濕煖</a><a name="0018c03" id="0018c03">動。云何隨一可得非餘。於彼聚中勢用增</a><a name="0018c04" id="0018c04">者明了可得。餘體非無。如覺針鋒與籌合</a><a name="0018c05" id="0018c05">觸。如嘗鹽味與糗合味。云何於彼知亦有</a><a name="0018c06" id="0018c06">餘。由有攝熟長持業故。有說。遇緣堅等便</a><a name="0018c07" id="0018c07">有流等相故。如水聚中由極冷故有煖相</a><a name="0018c08" id="0018c08">起。雖不相離而冷用增。如受及聲用有勝</a><a name="0018c09" id="0018c09">劣。有餘師說。於此聚中餘有種子未有體</a><a name="0018c10" id="0018c10">相故。契經說。於木聚中有種種界。界謂</a><a name="0018c11" id="0018c11">種子。如何風中知有顯色。此義可信。不可</a><a name="0018c12" id="0018c12">比知。或所合香現可取故。香與顯色不相</a><a name="0018c13" id="0018c13">離故。前說色界香味並無故。彼無聲有六</a><a name="0018c14" id="0018c14">七八。有聲有七八九俱生。此可准知故不</a><a name="0018c15" id="0018c15">別說。此中言事為依體說。為依處說。若爾</a><a name="0018c16" id="0018c16">何過。二俱有過。若依體說。八九十等便為</a><a name="0018c17" id="0018c17">太少。由諸微聚必有形色有多極微共積</a><a name="0018c18" id="0018c18">集故。重性輕性定隨有一。滑性澀性隨一亦</a><a name="0018c19" id="0018c19">然。或處有冷有飢有渴。是則所言有太少</a><a name="0018c20" id="0018c20">過。若依處說。八九十等便為太多。由四大</a><a name="0018c21" id="0018c21">種觸處攝故。應說四等。是則所言有太多</a><a name="0018c22" id="0018c22">失。二俱無過。應知此中所言事者。一分依</a><a name="0018c23" id="0018c23">體說。謂所依大種。一分依處說。謂能依造</a><a name="0018c24" id="0018c24">色。若爾大種事應成多。造色各別依一四</a><a name="0018c25" id="0018c25">大種故。應知此中依體類說。諸四大種類</a><a name="0018c26" id="0018c26">無別故。何用分別如是語為。語隨欲生。</a><a name="0018c27" id="0018c27">義應思擇。如是已辯色定俱生。餘定俱生</a><a name="0018c28" id="0018c28">今次當辯。頌曰</a><a name="0018c29" id="0018c29"><p class='lg'>　　心心所必俱　　　諸行相或得　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290018b.htm'><img src='up.gif' border=0></a>
<a href='T290019a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>