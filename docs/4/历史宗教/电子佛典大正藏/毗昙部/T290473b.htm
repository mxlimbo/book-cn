<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0473b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷23)</font> 辯緣起品第三之一 <font face='Arial'>T29, p0473b</h2></font><hr>
<span class='old'>
</a><a name="0473a28" id="0473a28">本質。生有亦隨死有滅者。有情相續。便有</a><a name="0473a29" id="0473a29">斷過。又諸像生。似本質故。謂月等像。定似本</span><a name="0473b01" id="0473b01">質。從牛等死有。應唯牛等生。既不許然。故</a><a name="0473b02" id="0473b02">喻非等。又從一質。生多像故。謂隨質依。生諸</a><a name="0473b03" id="0473b03">像位。可從一質隨對鏡等。眾多所依遍生多</a><a name="0473b04" id="0473b04">像。非從一蘊相續死有。多蘊相續生有俱生。</a><a name="0473b05" id="0473b05">故像於斯。非為等喻。又質與像。非相續故。謂</a><a name="0473b06" id="0473b06">質與像。非一相續。像與本質。俱時有故。諸相</a><a name="0473b07" id="0473b07">續者。必不俱生像質俱生。故非相續。有情相</a><a name="0473b08" id="0473b08">續。前後無間。於此處死。餘處續生。但應引</a><a name="0473b09" id="0473b09">穀。為同法喻。像非等故。為喻不成。又所現</a><a name="0473b10" id="0473b10">像。由二生故。謂二緣故。諸像得生。一者本</a><a name="0473b11" id="0473b11">質。二者鏡等。世間現見。生有不爾。所以者</a><a name="0473b12" id="0473b12">何。生有如像。死有如質。更有何法。如像所</a><a name="0473b13" id="0473b13">依。故所引喻。與法非等。若精血等。如像所</a><a name="0473b14" id="0473b14">依。理亦不然。非有情故。又於空等。欻爾化</a><a name="0473b15" id="0473b15">生。於中執何如像依處。若謂唯識相續流轉。</a><a name="0473b16" id="0473b16">連續死生其義已立。執色相續。復何所成。此</a><a name="0473b17" id="0473b17">不應理。諸有於色。未得離貪離色。唯心相續</a><a name="0473b18" id="0473b18">流轉。理不成故。若心離色。可相續流。則應受</a><a name="0473b19" id="0473b19">生。定不取色。故心相續。必與色俱。方能流轉。</a><a name="0473b20" id="0473b20">往受生處。又契經說。唯縛而生。唯縛而死。</a><a name="0473b21" id="0473b21">唯由被縛。從此世間。往於他世。聖說一切</a><a name="0473b22" id="0473b22">未離色貪。無不皆被色縛所縛。故無唯識相</a><a name="0473b23" id="0473b23">續流轉。亦不可計前本有色。即能相續往後</a><a name="0473b24" id="0473b24">生處現見死處。身喪滅故。由此應知。別有色</a><a name="0473b25" id="0473b25">往。是故中有。定有理成。若謂現見離色心轉。</a><a name="0473b26" id="0473b26">謂住於此。速取月輪。住縛喝國都城。念波</a><a name="0473b27" id="0473b27">吒釐子邑。世尊亦說。我不見有一法迴轉速</a><a name="0473b28" id="0473b28">疾如心。又契經說。心遠行獨行無身寐於窟。</a><a name="0473b29" id="0473b29">如是等類。非於中間別物可得。如是死生際<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290473a.htm'><img src='up.gif' border=0></a>
<a href='T290473c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>