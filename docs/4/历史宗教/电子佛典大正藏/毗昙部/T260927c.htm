<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1544 阿毘達磨發智論 0927c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1544 阿毘達磨發智論</font> <font face='Arial'>(卷2)</font> 雜蘊第一中思納息第八 <font face='Arial'>T26, p0927c</h2></font><hr>
<span class='old'>
</a><a name="0927b28" id="0927b28">是。汝何所欲。諸有正知而妄語者。彼皆失念</a><a name="0927b29" id="0927b29">不正知故而妄語耶。答如是。又何所欲。無有</span><a name="0927c01" id="0927c01">正知而妄語耶。答不爾。應聽我語。若言不</a><a name="0927c02" id="0927c02">正知是非理所引慧。諸有正知而妄語。彼皆</a><a name="0927c03" id="0927c03">失念不正知故。而妄語者。則應說無有正知</a><a name="0927c04" id="0927c04">而妄語。若不說無有正知而妄語者。則不應</a><a name="0927c05" id="0927c05">言不正知是非理所引慧。諸有正知而妄語。</a><a name="0927c06" id="0927c06">彼皆失念不正知故而妄語。作如是說。俱不</a><a name="0927c07" id="0927c07">應理。應詰彼言。諸無明皆不正知相應耶。</a><a name="0927c08" id="0927c08">答如是。汝何所欲。諸有正知而妄語者。皆無</a><a name="0927c09" id="0927c09">明趣。無明所纏。失念不正知故而妄語耶。答</a><a name="0927c10" id="0927c10">如是。又何所欲。無有正知而妄語耶。答不爾。</a><a name="0927c11" id="0927c11">應聽我說。若言一切無明皆不正知相應。諸</a><a name="0927c12" id="0927c12">有正知而妄語。皆無明趣。無明所纏。失念不</a><a name="0927c13" id="0927c13">正知故而妄語者。則應說無有正知而妄語。</a><a name="0927c14" id="0927c14">若不說無有正知而妄語者。則不應言一切</a><a name="0927c15" id="0927c15">無明皆不正知相應。諸有正知而妄語。皆無</a><a name="0927c16" id="0927c16">明趣。無明所纏。失念不正知故而妄語。作如</a><a name="0927c17" id="0927c17">是說。亦俱不應理。云何憍。答諸憍醉極醉悶</a><a name="0927c18" id="0927c18">極悶。心傲逸。心自取。是謂憍。云何慢。答諸</a><a name="0927c19" id="0927c19">慢已慢當慢。心舉恃。心自取。是謂慢。憍慢何</a><a name="0927c20" id="0927c20">差別。答若不方他。染著自法。心傲逸相。名</a><a name="0927c21" id="0927c21">憍。若方於他。自舉恃相。名慢。是謂差別。若</a><a name="0927c22" id="0927c22">起增上慢。我見苦是苦或見集是集。此何所</a><a name="0927c23" id="0927c23">緣。答如有一類。親近善士聽聞正法。如理作</a><a name="0927c24" id="0927c24">意。由此因緣。得諦順忍。苦現觀邊者。於苦忍</a><a name="0927c25" id="0927c25">樂顯了是苦。集現觀邊者。於集忍樂顯了是</a><a name="0927c26" id="0927c26">集。彼由此忍。作意持故。或由中間不作意故。</a><a name="0927c27" id="0927c27">見疑不行。設行不覺。便作是念。我於苦見是</a><a name="0927c28" id="0927c28">苦。或於集見是集。由此起慢。已慢當慢。心舉</a><a name="0927c29" id="0927c29">恃。心自取。名增上慢。此即緣苦。或即緣集。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260927b.htm'><img src='up.gif' border=0></a>
<a href='T260928a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>