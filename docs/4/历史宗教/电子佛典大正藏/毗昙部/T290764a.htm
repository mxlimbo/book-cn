<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0764a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷78)</font> 辯定品第八之一 <font face='Arial'>T29, p0764a</h2></font><hr>
<span class='old'>
</a><a name="0763c28" id="0763c28">謂自淨染下淨無漏。從初靜慮無間生七。無</a><a name="0763c29" id="0763c29">所有八第二定九。識處生十餘生十一。從染</span><a name="0764a01" id="0764a01">等至生自淨染。并生次下一地淨定。謂為自</a><a name="0764a02" id="0764a02">地煩惱所逼。於下淨定亦生尊重故有從染</a><a name="0764a03" id="0764a03">生。次下淨極相違故不生無漏。若於染淨</a><a name="0764a04" id="0764a04">能正了知。可能從染轉生下淨。是則此淨還</a><a name="0764a05" id="0764a05">從淨生。以正了知是淨攝故。非諸染污能正</a><a name="0764a06" id="0764a06">了知。如何彼能從染生淨。先願力故謂先願</a><a name="0764a07" id="0764a07">言。寧得下淨不須上染。先願勢力隨相續轉</a><a name="0764a08" id="0764a08">故。後從染生下淨定。如先立願方趣睡眠。至</a><a name="0764a09" id="0764a09">所期時便能覺悟。如是所說淨染生染。但</a><a name="0764a10" id="0764a10">約在定淨及染說。若生淨染生染不然。謂命</a><a name="0764a11" id="0764a11">終時從生得淨。一一無間生一切染。若從生</a><a name="0764a12" id="0764a12">染一一無間。能生自地一切。下染不生上</a><a name="0764a13" id="0764a13">者未離下故。所言從淨生無漏者。為一切種</a><a name="0764a14" id="0764a14">皆能生耶。不爾云何。頌曰</a><a name="0764a15" id="0764a15"><p class='lg'>　　淨定有四種　　　謂即順退分</a><br><a name="0764a16" id="0764a16">　　順住順勝進　　　順決擇分攝</a><br><a name="0764a17" id="0764a17">　　如次順煩惱　　　自上地無漏</a><br><a name="0764a18" id="0764a18">　　互相望如次　　　生二三三一　</p></a><a name="0764a19" id="0764a19"><p>論曰。諸淨等至總有四種。一順退分攝。二順</a><a name="0764a20" id="0764a20">住分攝。三順勝進分攝。四順決擇分攝。地各</a><a name="0764a21" id="0764a21">有四有頂唯三。由彼更無上地可趣。故彼地</a><a name="0764a22" id="0764a22">無有順勝進分攝。於此四中唯第四分能生</a><a name="0764a23" id="0764a23">無漏。所以者何。由此四種有如是相。順退</a><a name="0764a24" id="0764a24">分能順煩惱。順住分能順自地。順勝進分</a><a name="0764a25" id="0764a25">能順上地。順決擇分能順無漏。故諸無漏唯</a><a name="0764a26" id="0764a26">從此生。有餘師言。順退分者住彼可退。順住</a><a name="0764a27" id="0764a27">分者住彼不退。亦不升進。順勝進分者住彼</a><a name="0764a28" id="0764a28">能升進。順決擇分者住彼起聖道。有言住彼</a><a name="0764a29" id="0764a29">順通達諦。由此無間能入離生。應知此中決<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290763c.htm'><img src='up.gif' border=0></a>
<a href='T290764b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>