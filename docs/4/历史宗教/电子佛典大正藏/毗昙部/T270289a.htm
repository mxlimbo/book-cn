<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0289a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷56)</font> 結蘊第二中一行納息第二之一 <font face='Arial'>T27, p0289a</h2></font><hr>
<span class='old'>
</a><a name="0288c28" id="0288c28">繫。無恚結繫。若已斷處無愛結繫。亦無</a><a name="0288c29" id="0288c29">恚結繫。由愛結長恚結短故。所問應作順</span><a name="0289a01" id="0289a01">後句答。若於此事有恚結繫必有愛結繫。</a><a name="0289a02" id="0289a02">謂於欲界五部未斷盡事。或有愛結繫。無</a><a name="0289a03" id="0289a03">恚結繫。謂於色無色界法有愛結未斷。此</a><a name="0289a04" id="0289a04">中或有八地未斷。乃至或有非想非非想處</a><a name="0289a05" id="0289a05">未斷。於此地中或有五部未斷。乃至或有</a><a name="0289a06" id="0289a06">修所斷未斷。於此部中或有九品未斷。乃</a><a name="0289a07" id="0289a07">至或有下下品未斷。此中總相說未斷言。問</a><a name="0289a08" id="0289a08">何故色無色界五部法無恚結繫耶。答以上</a><a name="0289a09" id="0289a09">二界無恚結故。問何故上二界無恚結耶。</a><a name="0289a10" id="0289a10">答彼於恚結非田器故。復次諸瑜伽師厭</a><a name="0289a11" id="0289a11">患恚結求上二界。若上二界有恚結者。諸</a><a name="0289a12" id="0289a12">瑜伽師不應求彼勤修加行。若法下地有</a><a name="0289a13" id="0289a13">上地亦有者。是則應無漸次滅法。此若無者</a><a name="0289a14" id="0289a14">亦應無有究竟滅法。是所引故。若復撥無</a><a name="0289a15" id="0289a15">究竟滅法則亦應撥解脫出離。勿有斯過</a><a name="0289a16" id="0289a16">故上二界無有恚結。復次恚結必依麤澀相</a><a name="0289a17" id="0289a17">續。色無色界相續細滑勝奢摩他所滋潤故</a><a name="0289a18" id="0289a18">無有恚結。復次若於此界有憂苦根則有</a><a name="0289a19" id="0289a19">恚結。諸有情類依憂苦根於他相續起瞋</a><a name="0289a20" id="0289a20">恚故。色無色界無憂苦根故無恚結。復次</a><a name="0289a21" id="0289a21">若欲界中有無慚無愧則有恚結。有情依</a><a name="0289a22" id="0289a22">止無慚無愧於他相續起瞋恚故。上二界</a><a name="0289a23" id="0289a23">無無慚無愧故無恚結。復次若於是界有</a><a name="0289a24" id="0289a24">嫉與慳則有恚結。諸有情類依止嫉慳於</a><a name="0289a25" id="0289a25">他相續起瞋恚故。色無色界無嫉無慳故</a><a name="0289a26" id="0289a26">無恚結。復次若於是界有女男根則有恚</a><a name="0289a27" id="0289a27">結。諸有情類依女男根於他相續起瞋恚</a><a name="0289a28" id="0289a28">故。色無色界無女男根故無恚結。復次若</a><a name="0289a29" id="0289a29">於此界有段食貪則有恚結。諸有情類依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270288c.htm'><img src='up.gif' border=0></a>
<a href='T270289b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>