<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1553 阿毘曇甘露味論 0979a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1553 阿毘曇甘露味論</font> <font face='Arial'>(卷2)</font> 四諦品第十五 <font face='Arial'>T28, p0979a</h2></font><hr>
<span class='old'>
</a><a name="0978c28" id="0978c28">是謂三種藥。修身修戒修心修慧。是法不受</a><a name="0978c29" id="0978c29">一切惡報。或少少受報。或今世或後世少受</span><a name="0979a01" id="0979a01">報。云何修身。種種觀無常等。云何修戒。持戒</a><a name="0979a02" id="0979a02">不犯常守護。云何修心。除惡覺觀行善覺觀。</a><a name="0979a03" id="0979a03">云何修慧。種種分別善法增益智慧。行善人</a><a name="0979a04" id="0979a04">易得好道。行不善人易得惡道。或有善人墮</a><a name="0979a05" id="0979a05">惡道。或有惡人生好道。先世大力因緣餘報</a><a name="0979a06" id="0979a06">未盡。若死時最後心善不善。是故善墮惡道。</a><a name="0979a07" id="0979a07">不善人生好道</a><a name="0979a08" id="0979a08"><p><b>　　<A NAME="n380"></A>阿毘曇甘露味雜品第十六</b></a><a name="0979a09" id="0979a09"><p>四沙門果六法五陰智緣盡。是謂分別四果。</a><a name="0979a10" id="0979a10">阿羅漢果九地所攝。除有頂中。第三果六地</a><a name="0979a11" id="0979a11">所攝。除四無色。以無法智故。須陀洹斯陀含</a><a name="0979a12" id="0979a12">未到禪地所攝。以未離欲人身故。有四顛倒。</a><a name="0979a13" id="0979a13">無常有常想。心顛倒想顛倒見顛倒。苦有樂</a><a name="0979a14" id="0979a14">想。不淨有淨想。非我有我想。心顛倒想顛倒</a><a name="0979a15" id="0979a15">見顛倒。一切顛倒見苦諦斷。何以故。行緣苦</a><a name="0979a16" id="0979a16">處三見攝顛倒身見邊見見盜。一切六十二</a><a name="0979a17" id="0979a17">見五邪見所攝五陰中不實我見有實我是身</a><a name="0979a18" id="0979a18">見。常斷依止因緣果報不識是邊見。諦真實</a><a name="0979a19" id="0979a19">法無今世後世。無涅槃及四諦等。是邪見。非</a><a name="0979a20" id="0979a20">真實樂淨觀有樂淨。譬如斷樹木豎立。夜中</a><a name="0979a21" id="0979a21">遙看。謂是人。是見盜。非因見因非道見道是</a><a name="0979a22" id="0979a22">戒盜。身見苦諦斷。五陰中計我故。常想斷想。</a><a name="0979a23" id="0979a23">苦諦斷緣現在五陰故邪見。若諦苦見苦斷。</a><a name="0979a24" id="0979a24">如是諦習盡道見習盡道斷見盜。若苦諦中</a><a name="0979a25" id="0979a25">計有樂淨等見苦斷。如是習盡道中計有樂淨</a><a name="0979a26" id="0979a26">等見習盡道斷。戒盜非道求涅槃。及非因見</a><a name="0979a27" id="0979a27">因是戒盜。見苦見道斷。六修得修行修斷修</a><a name="0979a28" id="0979a28">除修分別修律儀修。云何得修。未曾得善法</a><a name="0979a29" id="0979a29">功德而得。得已諸餘功德亦得。云何修行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280978c.htm'><img src='up.gif' border=0></a>
<a href='T280979b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>