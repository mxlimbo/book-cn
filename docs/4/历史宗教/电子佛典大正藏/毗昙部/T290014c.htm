<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0014c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷3)</font> 分別根品第二之一 <font face='Arial'>T29, p0014c</h2></font><hr>
<span class='old'>
</a><a name="0014b28" id="0014b28">諸喉齒眼瞼支節應立為根。於能吞嚼開</a><a name="0014b29" id="0014b29">閉屈申有力用故。或一切因於自所作有</span><a name="0014c01" id="0014c01">力用故皆應立根。彼雖有用非增上故不</a><a name="0014c02" id="0014c02">立根者。此語具等亦非增上不應立根。</a><a name="0014c03" id="0014c03">此中眼等乃至男根如前已說。命根體是不</a><a name="0014c04" id="0014c04">相應故。不相應中自當廣辯。信等體是心所</a><a name="0014c05" id="0014c05">法故。心所法中亦當廣辯。樂等五受三無漏</a><a name="0014c06" id="0014c06">根。更無辯處故今應釋。頌曰</a><a name="0014c07" id="0014c07"><p class='lg'>　　身不悅名苦　　　即此悅名樂</a><br><a name="0014c08" id="0014c08">　　及三定心悅　　　餘處此名喜</a><br><a name="0014c09" id="0014c09">　　心不悅名憂　　　中捨二無別</a><br><a name="0014c10" id="0014c10">　　見修無學道　　　依九立三根　</p></a><a name="0014c11" id="0014c11"><p>論曰。身謂身受。依身起故。即五識相應受。</a><a name="0014c12" id="0014c12">言不悅是損惱義。於身受內能損惱者名</a><a name="0014c13" id="0014c13">為苦根。所言悅者是攝益義。即身受內能</a><a name="0014c14" id="0014c14">攝益者名為樂根。及第三定心相應受能攝</a><a name="0014c15" id="0014c15">益者亦名樂根。第三定中無有身受。五識</a><a name="0014c16" id="0014c16">無故心悅名樂。即此心悅除第三定。於下</a><a name="0014c17" id="0014c17">三地名為喜根。第三靜慮心悅安靜離喜</a><a name="0014c18" id="0014c18">貪故唯名樂根。下三地中心悅麤動有喜</a><a name="0014c19" id="0014c19">貪故唯名喜根。意識相應能損惱受。是心不</a><a name="0014c20" id="0014c20">悅名曰憂根。中謂非悅非不悅即是不苦不</a><a name="0014c21" id="0014c21">樂受。此處中受名為捨根。如是捨根為是</a><a name="0014c22" id="0014c22">身受為是心受。應言通二。何因此二總立</a><a name="0014c23" id="0014c23">一根。此受在身心同無分別故。在心苦樂</a><a name="0014c24" id="0014c24">多分別生。在身不然。隨境力故。阿羅漢等</a><a name="0014c25" id="0014c25">亦如是生故。此立根身心各別。捨無分別任</a><a name="0014c26" id="0014c26">運而生。是故立根身心合一。又苦樂受在身</a><a name="0014c27" id="0014c27">在心為損為益。其相各異故別立根。捨在</a><a name="0014c28" id="0014c28">身心同無分別。非損非益其相無異。故總</a><a name="0014c29" id="0014c29">立根。意樂喜捨信等五根。如是九根在於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290014b.htm'><img src='up.gif' border=0></a>
<a href='T290015a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>