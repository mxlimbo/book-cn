<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0783c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷2)</font> 辯本事品第二之一 <font face='Arial'>T29, p0783c</h2></font><hr>
<span class='old'>
</a><a name="0783b28" id="0783b28"><p>論曰。識謂了者。是唯總取境界相義。各各總</a><a name="0783b29" id="0783b29">取彼彼境相。名各了別。謂識唯能總取境</span><a name="0783c01" id="0783c01">相。非能取彼境相差別。如世尊言。了者名識。</a><a name="0783c02" id="0783c02">有餘師說。唯於法性。假說作者。為遮離識有</a><a name="0783c03" id="0783c03">了者計。何處復見唯於法性。假說作者。現見</a><a name="0783c04" id="0783c04">說影。能行動故。此於異處無間生時。雖無動</a><a name="0783c05" id="0783c05">作而說作者。識亦如是。於異境界相續生時。</a><a name="0783c06" id="0783c06">雖無動作而說了者。謂能了境故亦無失。云</a><a name="0783c07" id="0783c07">何知然。現見餘處遮作者故。如世尊告頗勒</a><a name="0783c08" id="0783c08">具那。我終不說有能了者。復有說言。剎那名</a><a name="0783c09" id="0783c09">法性。相續名作者。自意所立思緣起中。當更</a><a name="0783c10" id="0783c10">顯示。此識約世總說為三。就所依根別分為</a><a name="0783c11" id="0783c11">六。應知即此所說識蘊。於處門中立為意處。</a><a name="0783c12" id="0783c12">於界門中立為七界。及聲顯一析為二門。顯</a><a name="0783c13" id="0783c13">一一識體分處界。七界者何。六識及意。謂眼</a><a name="0783c14" id="0783c14">識界至意識界。即此六識轉為意界。此別建</a><a name="0783c15" id="0783c15">立蘊處界門。應知遍攝諸法皆盡。此中應思。</a><a name="0783c16" id="0783c16">若即識蘊名七心界。前說識蘊。就所依根別</a><a name="0783c17" id="0783c17">分為六。今離六識。說何等法復名意界。更無</a><a name="0783c18" id="0783c18">異法即於此中。頌曰</a><a name="0783c19" id="0783c19"><p class='lg'>　　由即六識身　　　無間滅為意　</p></a><a name="0783c20" id="0783c20"><p>論曰。即六識身無間滅已能生後識。故名意</a><a name="0783c21" id="0783c21">界。時分異故別立無失。猶如子果立為父種。</a><a name="0783c22" id="0783c22">若爾界體應唯十七或唯十二。更相攝故。何</a><a name="0783c23" id="0783c23">緣建立十八界耶。頌曰</a><a name="0783c24" id="0783c24"><p class='lg'>　　成第六依故　　　十八界應知　</p></a><a name="0783c25" id="0783c25"><p>論曰。如五識界別有眼等五界為依。第六意</a><a name="0783c26" id="0783c26">識無別所依。如離所緣識無起義離依亦爾。</a><a name="0783c27" id="0783c27">識不得生。為成此依故說意界。如是所依能</a><a name="0783c28" id="0783c28">依境界。應知各六界成十八。如何已滅名現</a><a name="0783c29" id="0783c29">識依。是現識生鄰近緣故。如雖有色而要依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290783b.htm'><img src='up.gif' border=0></a>
<a href='T290784a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>