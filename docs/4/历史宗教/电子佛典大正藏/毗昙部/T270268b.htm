<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0268b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷52)</font> 結蘊第二中不善納息第一之一 <font face='Arial'>T27, p0268b</h2></font><hr>
<span class='old'>
</a><a name="0268a28" id="0268a28">浣之然後得淨。亦如瓦器膩不深入。水盪</a><a name="0268a29" id="0268a29">便淨。膩深入者或以湯煮。或以火燒然後得</span><a name="0268b01" id="0268b01">淨。尊者妙音亦作是說。此見麤故初無間慣</a><a name="0268b02" id="0268b02">現在前時即便永斷。衣器二喻亦如前說。復</a><a name="0268b03" id="0268b03">次非此見根深入境地。不深入故其性羸</a><a name="0268b04" id="0268b04">劣。初無間慣苦法類忍現在前時即便永斷。</a><a name="0268b05" id="0268b05">若煩惱根深入境地。後無間慣金剛喻定現</a><a name="0268b06" id="0268b06">在前時方能斷盡。譬如樹根不深入地。小</a><a name="0268b07" id="0268b07">風吹之即便摧倒。根深入者大風吹之乃可</a><a name="0268b08" id="0268b08">摧倒。尊者世友作如是說。此有身見緣五</a><a name="0268b09" id="0268b09">蘊起。如實觀見五取蘊時此見便斷。復次</a><a name="0268b10" id="0268b10">此有身見從常樂淨我想而生。四想斷時</a><a name="0268b11" id="0268b11">此見便斷。大德說曰。此有身見緣有身生</a><a name="0268b12" id="0268b12">名有身見。若觀有身無我我所此見便斷。</a><a name="0268b13" id="0268b13">故有身見結唯見苦所斷。如有身見結。五</a><a name="0268b14" id="0268b14">順下分結中有身見結五見中有身見邊執</a><a name="0268b15" id="0268b15">見亦爾。自性同故。俱迷苦故。戒禁取結有</a><a name="0268b16" id="0268b16">二種。或見苦所斷。或見道所斷。問何故戒禁</a><a name="0268b17" id="0268b17">取非見集滅所斷耶。答外道唯於苦道起</a><a name="0268b18" id="0268b18">此戒禁取故。謂諸外道亦能謂集如垢穢處。</a><a name="0268b19" id="0268b19">亦能謂滅如洗浴處。彼謂集是垢穢處故不</a><a name="0268b20" id="0268b20">生悕求。彼謂滅是洗浴處故妄生悕求。妄</a><a name="0268b21" id="0268b21">悕求故發起種種無利苦行。如如發起無利</a><a name="0268b22" id="0268b22">苦行。如是如是煩惱垢增染污身心去涅</a><a name="0268b23" id="0268b23">槃遠。如人為除身體垢故穢水澡浴。如如</a><a name="0268b24" id="0268b24">澡浴如是如是更增垢穢。故戒禁取唯通</a><a name="0268b25" id="0268b25">二部。復次此戒禁取唯於苦道二處轉故。</a><a name="0268b26" id="0268b26">苦處轉者見苦所斷。道處轉者見道所斷。復</a><a name="0268b27" id="0268b27">次此戒禁取唯於穢淨二處轉故。穢處轉者</a><a name="0268b28" id="0268b28">見苦所斷。淨處轉者見道所斷。復次此戒禁</a><a name="0268b29" id="0268b29">取唯有二種。謂內外道所起差別。內道起者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270268a.htm'><img src='up.gif' border=0></a>
<a href='T270268c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>