<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0522b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷32)</font> 辯緣起品第三之一 <font face='Arial'>T29, p0522b</h2></font><hr>
<span class='old'>
</a><a name="0522a28" id="0522a28"><p>由此誠證。極微定有。又先已說。先說者何。謂</a><a name="0522a29" id="0522a29">毘奈耶作如是說。七極微集。名一微等。如是</span><a name="0522b01" id="0522b01">名教。其理者何。謂如積聚有情身色。至色究</a><a name="0522b02" id="0522b02">竟有量最麤。准此亦應分析諸色。有究竟處。</a><a name="0522b03" id="0522b03">名一極微。云何知爾。以可析法分析至窮猶</a><a name="0522b04" id="0522b04">有餘故。謂世現見。以餘聚色。析餘聚色。有細</a><a name="0522b05" id="0522b05">聚生。析析至窮。猶有餘分。可為眼見。更不可</a><a name="0522b06" id="0522b06">析。如是聚色。不能析處。亦如麤聚。有可析</a><a name="0522b07" id="0522b07">理。謂彼可以覺慧分析。如以聚色析聚。至窮</a><a name="0522b08" id="0522b08">慧析至窮。應有餘在。可為慧見。更不可析。此</a><a name="0522b09" id="0522b09">餘在者。即是極微。是故極微。其體定有。此若</a><a name="0522b10" id="0522b10">無者。聚色應無。聚色必由此所成故。如是已</a><a name="0522b11" id="0522b11">說踰繕那等。應辯年等。其量云何。頌曰</a><a name="0522b12" id="0522b12"><p class='lg'>　　百二十剎那　　　為怛剎那量</a><br><a name="0522b13" id="0522b13">　　臘縛此六十　　　此三十須臾</a><br><a name="0522b14" id="0522b14">　　此三十晝夜　　　三十晝夜月</a><br><a name="0522b15" id="0522b15">　　十二月為年　　　於中半減夜　</p></a><a name="0522b16" id="0522b16"><p>論曰。剎那百二十。為一怛剎那。六十怛剎那。</a><a name="0522b17" id="0522b17">為一臘縛。三十臘縛。為一牟呼栗多。三十牟</a><a name="0522b18" id="0522b18">呼栗多。為一晝夜。此晝夜有時增有時減有</a><a name="0522b19" id="0522b19">時等。三十晝夜為一月。總十二月為一年。於</a><a name="0522b20" id="0522b20">一年中分為三際。謂寒熱雨。各有四月。十二</a><a name="0522b21" id="0522b21">月中。六月減夜。以一年內夜總減六。云何如</a><a name="0522b22" id="0522b22">是。故有頌言</a><a name="0522b23" id="0522b23"><p class='lg'>　　寒熱雨際中　　　一月半已度</a><br><a name="0522b24" id="0522b24">　　於所餘半月　　　智者知夜減　</p></a><a name="0522b25" id="0522b25"><p>如是已辯剎那至年。劫量不同。今次當辯。頌</a><a name="0522b26" id="0522b26">曰</a><a name="0522b27" id="0522b27"><p class='lg'>　　應知有四劫　　　謂壞成中大</a><br><a name="0522b28" id="0522b28">　　壞從獄不生　　　至外器都盡</a><br><a name="0522b29" id="0522b29">　　成劫從風起　　　至地獄初生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290522a.htm'><img src='up.gif' border=0></a>
<a href='T290522c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>