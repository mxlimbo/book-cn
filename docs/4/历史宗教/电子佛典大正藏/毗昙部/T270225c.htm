<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0225c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷43)</font> 雜蘊第一中思納息第八之一 <font face='Arial'>T27, p0225c</h2></font><hr>
<span class='old'>
</a><a name="0225b29" id="0225b29">此論。答欲令疑者得決定故。謂有生疑</a><a name="0225b30" id="0225b30">自高陵物可名為慢。自卑尊他應不名</span><a name="0225c01" id="0225c01">慢。為令彼疑得決定故顯有卑慢自卑</a><a name="0225c02" id="0225c02">尊他故作斯論。云何自謂卑而起慢耶。答</a><a name="0225c03" id="0225c03">如有一類見他勝己種姓族類財位伎藝</a><a name="0225c04" id="0225c04">及田宅等作是念言。彼少勝我我少劣彼。</a><a name="0225c05" id="0225c05">然劣於他多百千倍。由此起慢已慢當慢</a><a name="0225c06" id="0225c06">心舉恃心自取。是名自謂卑而起慢此中</a><a name="0225c07" id="0225c07">種謂剎帝利婆羅門等。姓謂迦葉波喬答摩</a><a name="0225c08" id="0225c08">等。族謂父族母族。類謂白黑等。財謂金銀</a><a name="0225c09" id="0225c09">等。位謂王侯等。伎謂巧術等。藝謂書數</a><a name="0225c10" id="0225c10">等。田謂稼穡生處。宅謂人等居處。等謂等</a><a name="0225c11" id="0225c11">餘聰辯等事。於如是事見他勝己多而謂</a><a name="0225c12" id="0225c12">少故成卑慢。若稱量者則不名慢</a><a name="0225c13" id="0225c13"><p>復次慢有七種。一慢。二過慢。三慢過慢。四我</a><a name="0225c14" id="0225c14">慢。五增上慢。六卑慢。七邪慢。慢者於劣謂</a><a name="0225c15" id="0225c15">己勝或於等謂己等。由此起慢已慢當慢</a><a name="0225c16" id="0225c16">心舉恃心自取。過慢者於等謂己勝。或於勝</a><a name="0225c17" id="0225c17">謂己等。由此起慢廣說如前。慢過慢者於</a><a name="0225c18" id="0225c18">勝謂己勝。由此起慢廣說如前。我慢者於</a><a name="0225c19" id="0225c19">五取蘊謂我我所由此起慢廣說如前。增</a><a name="0225c20" id="0225c20">上慢者於勝功德未得謂得。未獲謂獲。未</a><a name="0225c21" id="0225c21">觸謂觸。未證謂證。由此起慢廣說如前。卑</a><a name="0225c22" id="0225c22">慢者於他多勝謂己少劣。由此起慢廣說</a><a name="0225c23" id="0225c23">如前。邪慢者實自無德謂己有德。由此起</a><a name="0225c24" id="0225c24">慢廣說如前。問增上慢邪慢俱依未得處</a><a name="0225c25" id="0225c25">起云何差別。答增上慢通於有無處起。邪</a><a name="0225c26" id="0225c26">慢唯於無處起。復次增上慢通於已得未</a><a name="0225c27" id="0225c27">得處起。邪慢唯於未得處起。復次增上慢</a><a name="0225c28" id="0225c28">於等功德或勝功德處起。邪慢都無功德處</a><a name="0225c29" id="0225c29">起復次增上慢於似功德或實功德處起。邪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270225b.htm'><img src='up.gif' border=0></a>
<a href='T270226a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>