<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0255b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷35)</font> 使犍度人品第三上 <font face='Arial'>T28, p0255b</h2></font><hr>
<span class='old'>
</a><a name="0255a28" id="0255a28">可得。佛告王言。我今問汝。隨汝意答。於意云</a><a name="0255a29" id="0255a29">何。若王給侍。及諸奴僕。不自在者。見於大</span><a name="0255b01" id="0255b01">王。昇高殿堂。五樂自娛。受諸快樂。便作是</a><a name="0255b02" id="0255b02">念。我亦是人。然王多修福故。昇高殿堂。五樂</a><a name="0255b03" id="0255b03">自娛。受諸快樂。我等亦應修諸福業。信家非</a><a name="0255b04" id="0255b04">家。剃除鬚髮捨家出家。彼於後時。即便出家。</a><a name="0255b05" id="0255b05">修行十善。不殺乃至正見王餘使人。於外見</a><a name="0255b06" id="0255b06">之。若來白王作是言。大王侍使奴僕。不自在</a><a name="0255b07" id="0255b07">者。今已剃除鬚髮。出家學道。修行十善。王今</a><a name="0255b08" id="0255b08">應當將還如前策使。王如其言。還將來耶。</a><a name="0255b09" id="0255b09">答曰。不也。我應往見親近恭敬。如彼本日</a><a name="0255b10" id="0255b10">禮敬迎送於我。我今亦應禮敬迎送還恭敬</a><a name="0255b11" id="0255b11">之。盡其形壽。施與衣服飲食房舍臥具資生</a><a name="0255b12" id="0255b12">之物。大王當知。如此之事。豈非是現法沙門</a><a name="0255b13" id="0255b13">果耶。王白佛言。實如聖教。問曰。沙門果有</a><a name="0255b14" id="0255b14">四。今者何故說五沙門果耶。答曰。此是出家</a><a name="0255b15" id="0255b15">近功用果。如師子吼經復說。此處有初沙門</a><a name="0255b16" id="0255b16">第二沙門第三沙門第四沙門。非餘外道沙</a><a name="0255b17" id="0255b17">門婆羅門空行之者。汝等應當如是作師子</a><a name="0255b18" id="0255b18">吼。此處有初沙門。乃至有第四沙門。初沙門</a><a name="0255b19" id="0255b19">者是須陀洹。第二沙門是斯陀含。第三沙門</a><a name="0255b20" id="0255b20">是阿那含。第四沙門是阿羅漢。尊者波奢說</a><a name="0255b21" id="0255b21">曰。佛世尊先說次第根本法。初沙門者。是阿</a><a name="0255b22" id="0255b22">羅漢。第二沙門者。是阿那含。第三沙門者。是</a><a name="0255b23" id="0255b23">斯陀含。第四沙門者是須陀洹。須跋陀羅經</a><a name="0255b24" id="0255b24">復說。須跋陀羅當知。此處若有八聖道。便有</a><a name="0255b25" id="0255b25">初沙門果乃至第四沙門果。或有說者。此中</a><a name="0255b26" id="0255b26">說四向是沙門。初沙門者是向須陀洹果證。</a><a name="0255b27" id="0255b27">第二沙門者。是向斯陀含果證。第三沙門者</a><a name="0255b28" id="0255b28">是向阿那含果證。第四沙門者是向阿羅漢</a><a name="0255b29" id="0255b29">果證。尊者波奢說曰。此中說四向四果是沙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280255a.htm'><img src='up.gif' border=0></a>
<a href='T280255c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>