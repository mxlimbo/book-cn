<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0958a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷191)</font> 見蘊第八中念住納息第一之一 <font face='Arial'>T27, p0958a</h2></font><hr>
<span class='old'>
</a><a name="0957c28" id="0957c28">難可出現。難可得見。過漚曇跋羅華。問</a><a name="0957c29" id="0957c29">世尊何故袒上身分告苾芻眾汝應觀我</span><a name="0958a01" id="0958a01">乃至廣說。答假如有人習奢摩他滿十二</a><a name="0958a02" id="0958a02">歲。所生善品不如於須臾頃觀察佛相好</a><a name="0958a03" id="0958a03">之身所獲功德。此中佛語義言我三無數劫</a><a name="0958a04" id="0958a04">所集福聚乃至未作灰聚以來。汝等宜應</a><a name="0958a05" id="0958a05">諦仰觀察求堅固法。問汝應觀我汝應察</a><a name="0958a06" id="0958a06">我有何差別。答汝應觀我者謂以眼識。汝</a><a name="0958a07" id="0958a07">應察我者謂以意識。復次應觀我者謂以</a><a name="0958a08" id="0958a08">無分別心。應察我者。謂以有分別心。復次</a><a name="0958a09" id="0958a09">應觀我者。謂於現在。應察我者。謂於未</a><a name="0958a10" id="0958a10">來。復次應觀我者。謂於生身。應察我者。</a><a name="0958a11" id="0958a11">謂於法身。復次觀我者。謂觀所集。察我者。</a><a name="0958a12" id="0958a12">謂察所證。復次觀我者。謂觀所厭。察我者。</a><a name="0958a13" id="0958a13">謂察所欣。復次觀我者。謂觀相好。察我者。</a><a name="0958a14" id="0958a14">謂察功德。是謂觀察差別</a><a name="0958a15" id="0958a15"><p>如契經說。汝等苾芻且可裁默應觀諸行</a><a name="0958a16" id="0958a16">是盡滅法。此是世尊最後教誨。問世尊何故</a><a name="0958a17" id="0958a17">說此語耶。答諸苾芻等以佛將涅槃故極</a><a name="0958a18" id="0958a18">懷愁惱展轉悲號。佛欲止其悲哀令生觀</a><a name="0958a19" id="0958a19">行故說是語。此中汝等苾芻且可裁默者</a><a name="0958a20" id="0958a20">令住正念應觀諸行是盡滅法者令起正</a><a name="0958a21" id="0958a21">知。復次可裁默者。令修奢摩他觀諸行</a><a name="0958a22" id="0958a22">者令修毘缽舍那。復次可裁默者。令止憂</a><a name="0958a23" id="0958a23">悲觀諸行者令起觀行。尊者妙音說曰。汝</a><a name="0958a24" id="0958a24">等苾芻且可裁默者。欲止他悲哀應觀諸</a><a name="0958a25" id="0958a25">行是盡滅法者顯自成就無忘失法。此中佛</a><a name="0958a26" id="0958a26">語義言我成佛未久已作是說</a><a name="0958a27" id="0958a27"><p class='lg'>　　諸行無常　　　有生滅法</a><br><a name="0958a28" id="0958a28">　　以起盡故　　　彼寂為樂　</p></a><a name="0958a29" id="0958a29"><p>今復依彼說言諸行是盡滅法。豈非我成就<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270957c.htm'><img src='up.gif' border=0></a>
<a href='T270958b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>