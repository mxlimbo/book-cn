<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0181b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷3)</font> 俱舍釋論中分別根品第二之一 <font face='Arial'>T29, p0181b</h2></font><hr>
<span class='old'>
</a><a name="0181a28" id="0181a28">如此迴轉。如不應更生二道所滅諸惑。譬如</a><a name="0181a29" id="0181a29">火所燋種子。依止亦爾。不更為惑種子故說</span><a name="0181b01" id="0181b01">惑已滅。惑由世間慣。損壞惑種子相續中。說</a><a name="0181b02" id="0181b02">惑已滅。翻此名未滅。若法未滅。與此法至得</a><a name="0181b03" id="0181b03">相應。若此法已滅。則無至得相應。此言唯是</a><a name="0181b04" id="0181b04">假說善法有二種。有不由功力生起有由功</a><a name="0181b05" id="0181b05">力生起。是法說名生得及修得。此中不由功</a><a name="0181b06" id="0181b06">力所生起善。於依止中善種子不破壞故。說</a><a name="0181b07" id="0181b07">與至得相應。由種子破壞故。說無至得相應。</a><a name="0181b08" id="0181b08">如斷善根人。此人相續中。由邪見應知善種</a><a name="0181b09" id="0181b09">子已破壞。於彼相續中。善法種子非永除</a><a name="0181b10" id="0181b10">滅。若善法由功力所生起。由彼正生故。於彼</a><a name="0181b11" id="0181b11">生中相續自在無礙故。說與彼相應。是故此</a><a name="0181b12" id="0181b12">種子。未拔除非破壞。增長自在時。此種子</a><a name="0181b13" id="0181b13">得至得名。無別物。何法名種子。是名色於生</a><a name="0181b14" id="0181b14">果有能。或現時或當時。由相續轉異類勝故。</a><a name="0181b15" id="0181b15">何法名轉異。是相續差別。謂前後不同。何法</a><a name="0181b16" id="0181b16">名相續。生成因果。三世有為法。何者為勝</a><a name="0181b17" id="0181b17">類與果無間有生果能。有處說如此。若人與</a><a name="0181b18" id="0181b18">貪欲同隨。則無復能修習四念處。此經中安</a><a name="0181b19" id="0181b19">受貪愛說名同隨。何以故。此人隨安受貪愛</a><a name="0181b20" id="0181b20">時量。無有功能。修習四念處。如此至得同隨</a><a name="0181b21" id="0181b21">一切種皆是假名法。非實有物翻此名非至</a><a name="0181b22" id="0181b22">得同隨。毘婆沙師說此。至非至實是有物。何</a><a name="0181b23" id="0181b23">以故。我等悉檀說如此。彼說此至。偈曰。於</a><a name="0181b24" id="0181b24">三世三種。釋曰。過去諸法。有過去至。有未</a><a name="0181b25" id="0181b25">來至。有現在至。如是未來現在諸法。各有三</a><a name="0181b26" id="0181b26">至。偈曰。於善等善等。釋曰。若法善惡無記</a><a name="0181b27" id="0181b27">性。至亦次第隨法同善惡無記性。偈曰。隨法</a><a name="0181b28" id="0181b28">界同界。釋曰。若法隨與界相應。至得與法</a><a name="0181b29" id="0181b29">同界。若法在欲色無色界。彼至得亦同。在欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290181a.htm'><img src='up.gif' border=0></a>
<a href='T290181c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>