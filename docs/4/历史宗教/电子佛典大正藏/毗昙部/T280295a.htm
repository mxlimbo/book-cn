<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0295a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷40)</font> 使犍度十門品第四之一 <font face='Arial'>T28, p0295a</h2></font><hr>
<span class='old'>
</a><a name="0294c29" id="0294c29">分所有。頗非方方分所有非受所有耶。答曰。</a><a name="0294c30" id="0294c30">有。想行識所有過去未來色。現在微塵。無作</span><a name="0295a01" id="0295a01">色。及無為法所有。如受想行識說亦如是。諸</a><a name="0295a02" id="0295a02">所有色。盡障礙耶。答曰。若障礙者。盡是色所</a><a name="0295a03" id="0295a03">有。頗有色非障礙耶。答曰。有。過去未來色。</a><a name="0295a04" id="0295a04">現在微塵及無作色。諸所有受。盡覺耶。答曰。</a><a name="0295a05" id="0295a05">若覺盡是受。頗有受非覺耶。答曰。有。過去未</a><a name="0295a06" id="0295a06">來受。如受。想行識說亦如是。問曰。為已生生。</a><a name="0295a07" id="0295a07">未生生。若已生生。云何諸行非還轉耶。若未</a><a name="0295a08" id="0295a08">生生。云何諸行非本無而有耶。答曰。應作是</a><a name="0295a09" id="0295a09">說。以事故已生生。以事故未生生。以事故已</a><a name="0295a10" id="0295a10">生生者。諸法本住自體相故生。以事故未生</a><a name="0295a11" id="0295a11">生者。一切未來法。是未生法故生。問曰。為世</a><a name="0295a12" id="0295a12">生。為世中生。若世生者。云何不一法生時一</a><a name="0295a13" id="0295a13">切法生。若一法生一切法生者。則壞世。若世</a><a name="0295a14" id="0295a14">中生者。云何非行異世耶。答曰。應作是說。以</a><a name="0295a15" id="0295a15">事故世生。以事故世中生。以事故世生者。一</a><a name="0295a16" id="0295a16">剎那生時。即是世故。以事故世中生者。於未</a><a name="0295a17" id="0295a17">來世中。一剎那生。餘剎那未生故。問曰。為彼</a><a name="0295a18" id="0295a18">法生即彼法滅耶。為餘法生餘法滅耶。若彼</a><a name="0295a19" id="0295a19">法生即彼法滅者。未來法生。即未來法滅耶。</a><a name="0295a20" id="0295a20">若餘法生餘法滅者。色生受滅耶。答曰。應作</a><a name="0295a21" id="0295a21">是說。以事故彼法生。即彼法滅。以事故餘法</a><a name="0295a22" id="0295a22">生。餘法滅以事故。彼法生彼法滅者色生即</a><a name="0295a23" id="0295a23">色滅乃至識生。即識滅。以事故餘法生餘法</a><a name="0295a24" id="0295a24">滅者。未來世生。現在世滅。問曰。為自分生。</a><a name="0295a25" id="0295a25">為他分生。若自分生者云何非本無自分而</a><a name="0295a26" id="0295a26">有自分。本無物體而有物體。若他分生者。云</a><a name="0295a27" id="0295a27">何法不捨自體。答曰。應作是說。不自分生。亦</a><a name="0295a28" id="0295a28">不他分生。然如其法體。生已而滅。問曰。未來</a><a name="0295a29" id="0295a29">世減。過去世增。云何不施設二世有增減<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280294c.htm'><img src='up.gif' border=0></a>
<a href='T280295b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>