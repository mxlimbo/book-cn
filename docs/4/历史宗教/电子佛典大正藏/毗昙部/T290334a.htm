<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0334a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷1)</font> 辯本事品第一之一 <font face='Arial'>T29, p0334a</h2></font><hr>
<span class='old'>
</a><a name="0333c28" id="0333c28">已辯眼等相。色等今當說。頌曰</a><a name="0333c29" id="0333c29"><p class='lg'>　　色二或二十　　　聲唯有八種</span><br><a name="0334a01" id="0334a01">　　味六香四種　　　觸十一為性　</p></a><a name="0334a02" id="0334a02"><p>論曰。言色二者。是二種義。謂顯與形。此中顯</a><a name="0334a03" id="0334a03">色有十二種形色有八。故或二十。顯十二者。</a><a name="0334a04" id="0334a04">謂青黃赤白雲煙塵霧影光明闇。於十二中</a><a name="0334a05" id="0334a05">青等四種是正顯色。雲等八種是此差別。其</a><a name="0334a06" id="0334a06">義隱者今當略釋。地水氣騰說之為霧。障光</a><a name="0334a07" id="0334a07">明起。於中餘色可見名影。翻此為闇。日焰名</a><a name="0334a08" id="0334a08">光。月星火藥寶珠電等諸焰名明。形色八者。</a><a name="0334a09" id="0334a09">謂長短方圓高下正不正。此中正者。謂平等</a><a name="0334a10" id="0334a10">形。不平等形名為不正。餘色易了故今不釋。</a><a name="0334a11" id="0334a11">有說。色有二十一種。空一顯色第二十一。此</a><a name="0334a12" id="0334a12">即空界色之差別。於顯色中青黃赤白影光</a><a name="0334a13" id="0334a13">明闇。唯顯可知。於形色中身表業性。唯形可</a><a name="0334a14" id="0334a14">了。餘色形顯俱可了知。如何一事有二體者。</a><a name="0334a15" id="0334a15">非宗所許。故無此過。辯業品中當更思擇。</a><a name="0334a16" id="0334a16">已說色處。當說聲處。能有呼召故名為聲。或</a><a name="0334a17" id="0334a17">唯音響說之為聲。善逝聖教咸作是言。聲是</a><a name="0334a18" id="0334a18">耳根所取境界。是四大種所造色性。此聲八</a><a name="0334a19" id="0334a19">種。謂有執受或無執受大種為因及有情數</a><a name="0334a20" id="0334a20">非有情數差別為四。此復可意及不可意差</a><a name="0334a21" id="0334a21">別成八。執受大種。謂現在世有情數攝。長養</a><a name="0334a22" id="0334a22">等流異熟地等。與此相違名無執受。此中執</a><a name="0334a23" id="0334a23">受大種為因。聲有二種。謂有情類加行所生。</a><a name="0334a24" id="0334a24">及餘不待加行所起。其有情類加行所生。復</a><a name="0334a25" id="0334a25">有二種。一者手等加行所生。二者語表業為</a><a name="0334a26" id="0334a26">自性。此語表業復有二種。謂依名起。及不待</a><a name="0334a27" id="0334a27">名。依名起者復有二種。一者有記。二者無記。</a><a name="0334a28" id="0334a28">不待名者二種亦然。是有執受大種為因聲</a><a name="0334a29" id="0334a29">相差別。其無執受大種為因聲亦二種。一者有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290333c.htm'><img src='up.gif' border=0></a>
<a href='T290334b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>