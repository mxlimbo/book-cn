<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0048c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷7)</font> 雜犍度智品第二 <font face='Arial'>T28, p0048c</h2></font><hr>
<span class='old'>
</a><a name="0048b28" id="0048b28">說者。眾生長夜。修行廣布慳貪之心。生彼</a><a name="0048b29" id="0048b29">趣中。故名餓鬼。復有說者。此是名施設。乃至</span><a name="0048c01" id="0048c01">廣說。復有說者。多飢渴故。名曰餓鬼。彼諸眾</a><a name="0048c02" id="0048c02">生其腹如山。咽如鍼孔。於百千歲不聞水</a><a name="0048c03" id="0048c03">聲。亦不曾見。何況得觸。復有說者。被驅使故</a><a name="0048c04" id="0048c04">名曰餓鬼。彼恒為諸天。處處驅使。是故此趣</a><a name="0048c05" id="0048c05">名曰驅使。復有說者。常於他人有悕望故。名</a><a name="0048c06" id="0048c06">曰餓鬼。以如是等緣故。此趣名餓鬼。問曰。此</a><a name="0048c07" id="0048c07">趣住在何處。答曰。或有說者。閻浮提下五百</a><a name="0048c08" id="0048c08">由旬。有閻羅王住處。是根本住處。其餘諸渚</a><a name="0048c09" id="0048c09">亦有。住閻浮提渚者有二種。一有威德。二無</a><a name="0048c10" id="0048c10">威德。有威德者。住花林果林種種樹下好山</a><a name="0048c11" id="0048c11">林中。亦有宮殿在虛空中者。無威德者。住不</a><a name="0048c12" id="0048c12">淨糞穢屎尿之中。弗婆提瞿陀尼。亦有二種。</a><a name="0048c13" id="0048c13">有威德者。無威德者。鬱單越唯有威德者。所</a><a name="0048c14" id="0048c14">以者何。彼地清淨果報處。四天王三十三天。</a><a name="0048c15" id="0048c15">唯有威德者。復有說者。閻浮提西。有五百渚。</a><a name="0048c16" id="0048c16">兩渚中間。有五百餓鬼城。其二百五十。有威</a><a name="0048c17" id="0048c17">德者住。其二百五十。無威德者住。是故尼彌</a><a name="0048c18" id="0048c18">轉輪聖王。告御者摩多羅曰。我欲昇天。汝可</a><a name="0048c19" id="0048c19">從是道去。使吾見諸眾生受惡。報者受善報</a><a name="0048c20" id="0048c20">者。爾時摩多羅御者。即如王教。從諸城過。爾</a><a name="0048c21" id="0048c21">時彼王。罪福俱見。有威德者。如諸天子。頭戴</a><a name="0048c22" id="0048c22">天冠。身著天衣。食甘美飲食。各各遊戲。而自</a><a name="0048c23" id="0048c23">娛樂。無威德者。裸形無衣。以髮自覆。手執瓦</a><a name="0048c24" id="0048c24">器。行乞自活。其形云何。答曰。有上立者。有</a><a name="0048c25" id="0048c25">傍側者。或面似豬。如壁上畫像。言語云何。答</a><a name="0048c26" id="0048c26">曰。世界初成。一切眾生。盡作聖語。餘如先</a><a name="0048c27" id="0048c27">說。復有說者。隨其死處。往生彼間。如彼本</a><a name="0048c28" id="0048c28">形。隨彼本語。評曰。不應作是說。所以者何。</a><a name="0048c29" id="0048c29">若從無色界死。來生此趣。可無形無言耶。應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280048b.htm'><img src='up.gif' border=0></a>
<a href='T280049a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>