<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0192a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷26)</font> 使揵度不善品第一之二 <font face='Arial'>T28, p0192a</h2></font><hr>
<span class='old'>
</a><a name="0191c28" id="0191c28">解脫。離非想非非想處愛時。有漏無明漏心</a><a name="0191c29" id="0191c29">得解脫。佛何故於一時中。說於三漏心得解</span><a name="0192a01" id="0192a01">脫。答曰。已解脫說今解脫。如說。大王從何</a><a name="0192a02" id="0192a02">處來。已來說來。廣說如上。復次此二法。是俱</a><a name="0192a03" id="0192a03">一時滅故。更不復現。而作是說。俱者謂欲漏</a><a name="0192a04" id="0192a04">無明漏。有漏無明漏。離欲愛時。雖斷其俱而</a><a name="0192a05" id="0192a05">未永滅。離非想非非想處愛時。其俱永滅。復</a><a name="0192a06" id="0192a06">次通證故。作如是說。離欲界欲時。證欲漏斷。</a><a name="0192a07" id="0192a07">離非想非非想欲時。通證三漏斷。復次同證</a><a name="0192a08" id="0192a08">一味解脫得故。離欲時。證欲漏一味解脫得。</a><a name="0192a09" id="0192a09">離非想非非想愛時。證三漏一味解脫得。復</a><a name="0192a10" id="0192a10">次以滅作證故。而作是說。如說。得阿羅漢果</a><a name="0192a11" id="0192a11">時。證九十八使滅。復次阿羅漢得法智故。而</a><a name="0192a12" id="0192a12">作是說。學人得法智。是欲界對治離非想非</a><a name="0192a13" id="0192a13">非想處欲時。無學得法智。是欲界對治。復次</a><a name="0192a14" id="0192a14">無學人。得無學離縛故。而作是說。離欲界欲</a><a name="0192a15" id="0192a15">時。學人得離縛。離非想非非想處欲時。無學</a><a name="0192a16" id="0192a16">人得離縛。復次斷不相續。還相續故。而作是</a><a name="0192a17" id="0192a17">說。眾生無有前際。數數斷欲漏。還與有漏無</a><a name="0192a18" id="0192a18">明漏相續。若離非想非非想處欲時。相續法。</a><a name="0192a19" id="0192a19">更不相續。復次緣不具故。作如是說。眾生不</a><a name="0192a20" id="0192a20">說前際有漏無明漏與欲漏作三緣。謂次第</a><a name="0192a21" id="0192a21">境界威勢緣。若離非想非非想處欲時。則緣</a><a name="0192a22" id="0192a22">不具。復次為過患對治故。而作是說。行者離</a><a name="0192a23" id="0192a23">非想非非想處欲時。於欲漏生過患想。言其</a><a name="0192a24" id="0192a24">穢惡。而捐棄之。此漏無始已來。常隱沒我常</a><a name="0192a25" id="0192a25">欺誑我。今已脫欲漏有漏無明漏。是故為過</a><a name="0192a26" id="0192a26">患對治。而作是說。問曰。如何阿羅漢五陰</a><a name="0192a27" id="0192a27">得解脫。世尊何以但說心得解脫。答曰。世尊</a><a name="0192a28" id="0192a28">以心為首。說心得解脫。五陰亦得解脫。復次</a><a name="0192a29" id="0192a29">以心名勝義亦勝故。彼聚中何者最勝。心是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280191c.htm'><img src='up.gif' border=0></a>
<a href='T280192b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>