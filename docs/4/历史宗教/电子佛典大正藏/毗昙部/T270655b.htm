<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0655b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷125)</font> 業蘊第四中自業納息第五之一 <font face='Arial'>T27, p0655b</h2></font><hr>
<span class='old'>
</a><a name="0655a28" id="0655a28">非法城[<a href='javascript:showpic("images/011859.gif")'>打-丁+王</a>]禁親教。綿歷歲序備受艱辛。</a><a name="0655a29" id="0655a29">哀哉苦毒誠為難忍。時有非人敬信三寶。</span><a name="0655b01" id="0655b01">知勤策念於此夜中。雨土滿城一切堙滅。</a><a name="0655b02" id="0655b02">又即此國昔有王都。名曰善堅去城不遠。</a><a name="0655b03" id="0655b03">有僧伽藍名戰主迦。中有苾芻是阿羅漢。</a><a name="0655b04" id="0655b04">入深靜慮不掩戶扇。城中有人妻叛投寺。</a><a name="0655b05" id="0655b05">見僧入定藏竄床下。其夫尋後入寺問僧。</a><a name="0655b06" id="0655b06">僧不審察。答言不見。夫遂遍求床下捉得</a><a name="0655b07" id="0655b07">夫乃瞋罵云。賊苾芻。如何沙門輒藏我婦</a><a name="0655b08" id="0655b08">縱情。楚撻縛送王所。王付法司廣如前</a><a name="0655b09" id="0655b09">說。與前別者。有晚出家證預流果。而行謀</a><a name="0655b10" id="0655b10">害非人縱火。燒滅王都故知亦有為他謀</a><a name="0655b11" id="0655b11">害</a><a name="0655b12" id="0655b12"><p>問諸學謀害其體是何。答瞋相應思是謀害</a><a name="0655b13" id="0655b13">體。內法名謀害。外法名意憤。外仙意憤令</a><a name="0655b14" id="0655b14">村無村。令城無城。令國無國。由斯彼觸</a><a name="0655b15" id="0655b15">害生命罪。問何故俱令村等殄滅。外仙得罪</a><a name="0655b16" id="0655b16">內則不爾答外無聖道。內有聖道外闕止</a><a name="0655b17" id="0655b17">觀。內具止觀。外為加害內為訶責。外亦起</a><a name="0655b18" id="0655b18">加行。內但發心言。是故外仙得罪非內。問</a><a name="0655b19" id="0655b19">諸學謀害必果遂耶。答此不決定。若諸有情</a><a name="0655b20" id="0655b20">造作增長。大威勢業異熟現前便不果遂。如</a><a name="0655b21" id="0655b21">昔有一婆羅門王名補沙友憎嫉佛法。焚</a><a name="0655b22" id="0655b22">燒經典。壞窣堵波破僧伽藍害苾芻眾。於</a><a name="0655b23" id="0655b23">迦濕彌羅國一邊境中。破五百僧伽藍況於</a><a name="0655b24" id="0655b24">餘處。惡魔方便使鳩叛荼藥叉鬼神冥助</a><a name="0655b25" id="0655b25">威勢。令所往處無能拒者。漸滅佛法至菩</a><a name="0655b26" id="0655b26">提樹。菩提樹神名為諦語。作如是念。今此</a><a name="0655b27" id="0655b27">惡王甚大愚暴。將欲毀壞殑伽沙等諸佛世</a><a name="0655b28" id="0655b28">尊。破惡魔軍成妙覺處。即自化現殊勝女</a><a name="0655b29" id="0655b29">身。佇立其前。彼王見已尋生貪染。護法善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270655a.htm'><img src='up.gif' border=0></a>
<a href='T270655c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>