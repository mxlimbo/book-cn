<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0811c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷8)</font> 辯差別品第三之一 <font face='Arial'>T29, p0811c</h2></font><hr>
<span class='old'>
</a><a name="0811b28" id="0811b28">正法。義即難解。又說如來獲得希有名句文</a><a name="0811b29" id="0811b29">身。又說。彼彼勝解文句甚為希有。由此等教</span><a name="0811c01" id="0811c01">證知別有。能詮諸義。名句文身。其體如聲。實</a><a name="0811c02" id="0811c02">而非假。理謂現見。有時得聲而不得字。有時</a><a name="0811c03" id="0811c03">得字而不得聲。故知體別。有時得聲不得字</a><a name="0811c04" id="0811c04">者。謂雖聞聲而不了義。現見有人粗聞他語</a><a name="0811c05" id="0811c05">而復審問。汝何所言。此聞語聲不了義者。都</a><a name="0811c06" id="0811c06">由未達所發文故。如何乃執文不異聲。有時</a><a name="0811c07" id="0811c07">得字不得聲者。謂不聞聲而得了義。現見有</a><a name="0811c08" id="0811c08">人不聞他語睹脣等動知其所說。此不聞聲得</a><a name="0811c09" id="0811c09">了義者。都由已達所發文故。由斯理證。文必</a><a name="0811c10" id="0811c10">異聲。又見世間隱聲誦咒。故知咒字異於咒</a><a name="0811c11" id="0811c11">聲。又見世間有二論者。言音相似。一負一勝。</a><a name="0811c12" id="0811c12">此勝負因必異聲有。又法與詞二無礙解。境</a><a name="0811c13" id="0811c13">界別故知字離聲。是故聲者。但是言音相無</a><a name="0811c14" id="0811c14">差別。其中屈曲必依加遮吒多波等。要由語</a><a name="0811c15" id="0811c15">聲發起諸字。諸字前後和合生名。此名既生</a><a name="0811c16" id="0811c16">即能顯義。由斯展轉而作是言。語能發名名</a><a name="0811c17" id="0811c17">能顯義。故名聲異。其理極成。應知此中聲是</a><a name="0811c18" id="0811c18">能說。名等所說。義俱非二如是則為無倒建</a><a name="0811c19" id="0811c19">立。此中經主又作是言。非但音聲皆稱為語。</a><a name="0811c20" id="0811c20">要由此故義可了知。如是音聲方稱語故。謂</a><a name="0811c21" id="0811c21">能說者。於諸義中已共立為能詮定量。若此</a><a name="0811c22" id="0811c22">句義由名能顯。聲即能詮。何須名等。何等名</a><a name="0811c23" id="0811c23">為能詮定量。豈不於義共立想名。此即說為</a><a name="0811c24" id="0811c24">能詮定量。謂能說者。於諸義中先共安立如</a><a name="0811c25" id="0811c25">是諸字。定能展轉詮如是義。由共安立如是</a><a name="0811c26" id="0811c26">字故。因如是字發如是名。此名即是能詮定</a><a name="0811c27" id="0811c27">量。諸能說者。將發語時。要先思惟如是定量。</a><a name="0811c28" id="0811c28">由此自語或他語時。於所顯義皆能解了。故</a><a name="0811c29" id="0811c29">非唯聲即能顯義要語發字。字復發名。名乃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290811b.htm'><img src='up.gif' border=0></a>
<a href='T290812a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>