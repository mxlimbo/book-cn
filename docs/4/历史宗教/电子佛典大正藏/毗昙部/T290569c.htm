<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0569c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷40)</font> 辯業品第四之一 <font face='Arial'>T29, p0569c</h2></font><hr>
<span class='old'>
</a><a name="0569b28" id="0569b28">無間生後眾同分。所言次者顯於多生次第</a><a name="0569b29" id="0569b29">別受。此言意顯順後受業決定次第各招一</span><a name="0569c01" id="0569c01">生。為避言詞繁廣過失。故於多業總立一</a><a name="0569c02" id="0569c02">名。云何名為順不定受。謂薄伽梵見一類業。</a><a name="0569c03" id="0569c03">或由尸羅或由正願或由梵行或由等持或由</a><a name="0569c04" id="0569c04">智力。令全無果或令輕微。或令移位。說此</a><a name="0569c05" id="0569c05">一切名不定業。為轉此業應修淨行。諸有</a><a name="0569c06" id="0569c06">情類此業最多。然契經言或有諸業應現法</a><a name="0569c07" id="0569c07">受。而或轉於地獄受者。非此中辨順現受業。</a><a name="0569c08" id="0569c08">意說有業順不定受。若能精修身戒心慧。此</a><a name="0569c09" id="0569c09">所造業應人間受。由不精修身戒心慧。便乘</a><a name="0569c10" id="0569c10">此業墮奈落迦。契經又言或有諸業應地獄</a><a name="0569c11" id="0569c11">受。而或轉於人中受者。此亦非辨時分定業</a><a name="0569c12" id="0569c12">但說不定釋義准前。或釋前經意說有業。雖</a><a name="0569c13" id="0569c13">是造作而非增長。若任其力應現法受。若後</a><a name="0569c14" id="0569c14">復造感地獄業。資助令增往地獄受。故契經</a><a name="0569c15" id="0569c15">說有業應於人中現受。由後復造感地獄業</a><a name="0569c16" id="0569c16">令增長故。轉彼令於地獄中受。是故知彼說</a><a name="0569c17" id="0569c17">不定業。譬喻者說。順現受業等於餘生中亦</a><a name="0569c18" id="0569c18">得受異熟。然隨初熟位立順現等名。非但如</a><a name="0569c19" id="0569c19">名招爾所果。謂彼意說諸所造業。若從此生</a><a name="0569c20" id="0569c20">即能為因。與異熟果者名順現法受。若從次</a><a name="0569c21" id="0569c21">生方能為因。與異熟果者名順次生受。若越</a><a name="0569c22" id="0569c22">次生從第三生方與異熟者名順後次受。何</a><a name="0569c23" id="0569c23">緣彼作如是執耶。勿強力業異熟少故。彼執</a><a name="0569c24" id="0569c24">非善。所以者何。彼業先時已生異熟。中間間</a><a name="0569c25" id="0569c25">斷異熟復生理必不然如種芽故。若謂無間</a><a name="0569c26" id="0569c26">而生後身。應無死生業無異故。或身無異應</a><a name="0569c27" id="0569c27">數死生。又一業招二三生等。是諸果相為異</a><a name="0569c28" id="0569c28">為同相。若異者應如別業所感相續非一業</a><a name="0569c29" id="0569c29">果。或一業果其相應同。應說何緣前後相別。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290569b.htm'><img src='up.gif' border=0></a>
<a href='T290570a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>