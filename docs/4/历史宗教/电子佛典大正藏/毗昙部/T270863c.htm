<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0863c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷171)</font> 定蘊第七中攝納息第三之一 <font face='Arial'>T27, p0863c</h2></font><hr>
<span class='old'>
</a><a name="0863b28" id="0863b28">謂預流一來。第一入胎謂餘有情。有說。諸有</a><a name="0863b29" id="0863b29">情中有求妙智業亦清淨。有求妙智而業</span><a name="0863c01" id="0863c01">不淨。有業清淨而不求智。有不求智業亦</a><a name="0863c02" id="0863c02">不淨。初有情作最後入胎。第二有情作第三</a><a name="0863c03" id="0863c03">入胎。第三有情作第二入胎。最後有情作最</a><a name="0863c04" id="0863c04">初入胎。謂初有情入母胎時。母腹安靜離</a><a name="0863c05" id="0863c05">諸嬈觸。住母胎時。胎藏寬博清淨無惱。出</a><a name="0863c06" id="0863c06">母胎時產門開舒不遭迫迮。故入住出皆</a><a name="0863c07" id="0863c07">不失念。第二有情。於入胎時及住胎時。如</a><a name="0863c08" id="0863c08">前安隱而不失念。但於出時。產門狹小被</a><a name="0863c09" id="0863c09">迫迮故即便失念。第三有情。於入胎時亦</a><a name="0863c10" id="0863c10">無嬈觸。如前安隱而不失念。然住胎時。胎</a><a name="0863c11" id="0863c11">藏窄隘雜穢所惱。及出胎時。產門狹小極為</a><a name="0863c12" id="0863c12">迫迮。故於住出俱令失念。第四有情入母</a><a name="0863c13" id="0863c13">胎時。母腹喧動驚恐不安。及住出時如前</a><a name="0863c14" id="0863c14">逼惱。故於三時皆令失念。復次此四種入</a><a name="0863c15" id="0863c15">胎皆謂菩薩。於中有說。第四入胎是第三阿</a><a name="0863c16" id="0863c16">僧企耶菩薩。第三入胎是第二阿僧企耶菩</a><a name="0863c17" id="0863c17">薩。第二入胎是初阿僧企耶菩薩。第一入胎</a><a name="0863c18" id="0863c18">是此前菩薩。有說。第四入胎是最後身菩薩。</a><a name="0863c19" id="0863c19">謂從睹史多天歿下生淨飯王宮時。第三</a><a name="0863c20" id="0863c20">入胎是一生所繫菩薩。謂當從贍部洲歿生</a><a name="0863c21" id="0863c21">睹史多天時。第二入胎是次此前生菩薩。謂</a><a name="0863c22" id="0863c22">所從歿生贍部洲迦葉波佛法中修梵行</a><a name="0863c23" id="0863c23">時。第一入胎。謂此前菩薩。評曰。不應作如</a><a name="0863c24" id="0863c24">是說。以菩薩從九十一劫來常憶宿命</a><a name="0863c25" id="0863c25">於死有中有生有本有常無倒想不失念</a><a name="0863c26" id="0863c26">故。由此因緣前說為善。問諸結生位必起</a><a name="0863c27" id="0863c27">染心。一切染心皆與不正知相應。云何得</a><a name="0863c28" id="0863c28">說正知入母胎耶。答所說正知。謂無顛倒</a><a name="0863c29" id="0863c29">想顛倒勝解。非要無明不相應故。名為正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270863b.htm'><img src='up.gif' border=0></a>
<a href='T270864a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>