<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0213b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷29)</font> 使揵度不善品第一之二 <font face='Arial'>T28, p0213b</h2></font><hr>
<span class='old'>
</a><a name="0213a28" id="0213a28">在無色界中。所以者何。在欲色界故在者三</a><a name="0213a29" id="0213a29">在。除自體在。非不是無色界。所以者何。是無</span><a name="0213b01" id="0213b01">色界結故。是者是界是。問曰。何故彼尊者立</a><a name="0213b02" id="0213b02">非句而作論耶。答曰。彼作經者意欲爾。乃至</a><a name="0213b03" id="0213b03">廣說。復次欲現言論自在故。若人於言論自</a><a name="0213b04" id="0213b04">在。則能以非句而作論。於言論不自在者。於</a><a name="0213b05" id="0213b05">正句猶不能作。何況非句耶。復次欲生弟子</a><a name="0213b06" id="0213b06">覺意故。若以非句作論。則生弟子覺意說法</a><a name="0213b07" id="0213b07">相此亦可爾。彼亦可爾。復次或有作非句而</a><a name="0213b08" id="0213b08">得長養者。如人品中作正句。彼人有四。彼</a><a name="0213b09" id="0213b09">人有三。彼人有二作非句。彼人有五。彼人有</a><a name="0213b10" id="0213b10">六。彼人有四。以是事故。彼尊者以非句而作</a><a name="0213b11" id="0213b11">論。見諦具足。世尊弟子。若色不斷。為色所繫</a><a name="0213b12" id="0213b12">耶。設為色所繫色不斷耶。乃至識亦如是。問</a><a name="0213b13" id="0213b13">曰。何故作此論。答曰。或有說。斷色有次第斷</a><a name="0213b14" id="0213b14">分齊斷段段斷。如外國法師作是說。如染污</a><a name="0213b15" id="0213b15">心心數法。九種斷色亦如是。為斷如是說者</a><a name="0213b16" id="0213b16">意故。亦明染污心心數法九種斷色善有漏</a><a name="0213b17" id="0213b17">不隱沒無記心心數法。於最後無礙道一時</a><a name="0213b18" id="0213b18">斷故。而作此論。問曰。何故染污心心數法九</a><a name="0213b19" id="0213b19">種斷色善有漏不隱沒無記心心數法。最後</a><a name="0213b20" id="0213b20">無礙道一時斷耶。答曰。以明無明常相妨。下</a><a name="0213b21" id="0213b21">下明斷上上無明。下中斷上中。下上斷上下。</a><a name="0213b22" id="0213b22">中下斷中上。中中斷中中。中上斷中下。上下</a><a name="0213b23" id="0213b23">斷下上。上中斷下中。上上斷下下。色善有漏</a><a name="0213b24" id="0213b24">不隱沒無記法。不妨明。不妨無明。但為明無</a><a name="0213b25" id="0213b25">明作所依處立足處。如燈明不與炷油器相</a><a name="0213b26" id="0213b26">妨與闇相妨。但炷油器。為燈明作所依處立</a><a name="0213b27" id="0213b27">足處。如是色善有漏不隱沒無記法。不與明</a><a name="0213b28" id="0213b28">無明相妨。而與明無明作所依處立足處。復</a><a name="0213b29" id="0213b29">次染污心心數法。隨幾種斷。不成就彼種。色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280213a.htm'><img src='up.gif' border=0></a>
<a href='T280213c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>