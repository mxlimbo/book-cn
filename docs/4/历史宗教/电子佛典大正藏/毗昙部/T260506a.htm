<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0506a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷11)</font> 緣起品第二十一之一 <font face='Arial'>T26, p0506a</h2></font><hr>
<span class='old'>
</a><a name="0505c28" id="0505c28">無明緣行。謂世尊說。苾芻當知。無明為因。無</a><a name="0505c29" id="0505c29">明為緣。故貪瞋癡起。此貪瞋癡性。是名無明</span><a name="0506a01" id="0506a01">緣。行復次如世尊說。苾芻當知。無明為前行。</a><a name="0506a02" id="0506a02">無明為[<a href='javascript:showpic("images/009053.gif")'>巾*票</a>]幟。故起無量種惡不善法。謂無慚</a><a name="0506a03" id="0506a03">無愧等。由無慚無愧故起諸邪見。由邪見故</a><a name="0506a04" id="0506a04">起邪思惟。由邪思惟故起邪語。由邪語故起</a><a name="0506a05" id="0506a05">邪業。由邪業故起邪命。由邪命故起邪勤。由</a><a name="0506a06" id="0506a06">邪勤故起邪念。由邪念故起邪定。此邪見邪</a><a name="0506a07" id="0506a07">思惟邪語邪業邪命邪勤邪念邪定。是名無</a><a name="0506a08" id="0506a08">明緣行。復次如世尊說。苾芻當知。起無量種</a><a name="0506a09" id="0506a09">惡不善法。一切皆以無明為根。無明為集。是</a><a name="0506a10" id="0506a10">無明類。從無明生。墮無明趣者。不如實知善</a><a name="0506a11" id="0506a11">不善法。有罪無罪法。應脩不應脩法。下劣勝</a><a name="0506a12" id="0506a12">妙法。黑白法。有敵對法。緣生諸法。不如實知</a><a name="0506a13" id="0506a13">此諸法故。便起邪見邪思惟。乃至邪念邪定。</a><a name="0506a14" id="0506a14">是名無明緣行。復次瓮喻經中。佛作是說。無</a><a name="0506a15" id="0506a15">明為緣。造福非福及不動行。云何福行。謂有</a><a name="0506a16" id="0506a16">漏善身業語業。心心所法。不相應行。如是諸</a><a name="0506a17" id="0506a17">行。長夜能招可愛可樂可欣可意諸異熟果</a><a name="0506a18" id="0506a18">此果名福亦名福果。以是福業。異熟果故是</a><a name="0506a19" id="0506a19">名福行。云何非福行。謂諸不善身業語業。心</a><a name="0506a20" id="0506a20">心所法。不相應行。如是諸行。長夜能招不可</a><a name="0506a21" id="0506a21">愛不可樂不可欣不可意諸異熟果。此果名</a><a name="0506a22" id="0506a22">非福。亦名非福果。是非福業異熟果故。是名</a><a name="0506a23" id="0506a23">非福行。云何不動行。謂四無色定。諸有漏善。</a><a name="0506a24" id="0506a24">是名不動行。云何無明為緣造非福行。謂有</a><a name="0506a25" id="0506a25">一類。由貪瞋癡纏縛心故。造身語意三種惡</a><a name="0506a26" id="0506a26">行。此三惡行。名非福行。由此因緣。身壞命</a><a name="0506a27" id="0506a27">終。墮於地獄。於彼復造非福行等。是名無明</a><a name="0506a28" id="0506a28">為緣造非福行。如說地獄。傍生鬼界。應知亦</a><a name="0506a29" id="0506a29">爾。云何無明為緣造福行謂有一類。於人趣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260505c.htm'><img src='up.gif' border=0></a>
<a href='T260506b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>