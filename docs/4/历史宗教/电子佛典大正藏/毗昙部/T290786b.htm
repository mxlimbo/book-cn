<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0786b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷3)</font> 辯本事品第二之一 <font face='Arial'>T29, p0786b</h2></font><hr>
<span class='old'>
</a><a name="0786a28" id="0786a28">是眼等功用。於五根中初二用遠境不合故。</a><a name="0786a29" id="0786a29">所以先說。二中眼用復遠於耳。引事如前。是</span><a name="0786b01" id="0786b01">故先說。鼻等三用初二分明。故鼻居先舌次</a><a name="0786b02" id="0786b02">身後。如鼻於香能取微細。舌於甘苦則不如</a><a name="0786b03" id="0786b03">是。如舌於味能取微細。身於冷煖則不如是。</a><a name="0786b04" id="0786b04">隨處次第釋不異前。如是已說處界次第。即</a><a name="0786b05" id="0786b05">於此中應更思擇。何緣十處體皆是色。惟於</a><a name="0786b06" id="0786b06">一種立色處名。又十二處體皆是法。唯於一</a><a name="0786b07" id="0786b07">處立法處名。頌曰</a><a name="0786b08" id="0786b08"><p class='lg'>　　為差別最勝　　　攝多增上法</a><br><a name="0786b09" id="0786b09">　　故一處名色　　　一名為法處　</p></a><a name="0786b10" id="0786b10"><p>論曰。雖十二處十色皆法。而為差別一立總</a><a name="0786b11" id="0786b11">名。言差別者。謂各別處。若色法性等故名同。</a><a name="0786b12" id="0786b12">是則處名應二或一。諸弟子等。由此總名唯</a><a name="0786b13" id="0786b13">應總知。不了別相。為令了知境及有境種種</a><a name="0786b14" id="0786b14">差別。故立異名。由是如來於其聲等眼等色</a><a name="0786b15" id="0786b15">上立別義名。色處更無別義名故。總名即別。</a><a name="0786b16" id="0786b16">如能作因諸立別名。為顯別義。此顯別義。故</a><a name="0786b17" id="0786b17">即別名。法處亦爾。言最勝者。由二因緣。唯色</a><a name="0786b18" id="0786b18">處中色相最勝。一有見故可示在此在彼差</a><a name="0786b19" id="0786b19">別。二有對故。手等觸時即便變壞。又多種故。</a><a name="0786b20" id="0786b20">三眼境故。世共於此立色名故諸大論師。非</a><a name="0786b21" id="0786b21">於聲等立色名故。唯一名色於法處中攝受</a><a name="0786b22" id="0786b22">想等眾多法故。應立通名。若離通名。云何能</a><a name="0786b23" id="0786b23">攝多別相法同為一處。又於此中攝多品類。</a><a name="0786b24" id="0786b24">法名諸法。故立法名。謂擇法覺支法智法隨</a><a name="0786b25" id="0786b25">念法證淨法念住法無礙解法寶法歸。此等</a><a name="0786b26" id="0786b26">法名有無量種。一切攝在此法處中。故獨名</a><a name="0786b27" id="0786b27">法。又增上法。所謂涅槃。此中攝故。獨名為</a><a name="0786b28" id="0786b28">法。諸契經中有餘種種蘊及處界名想可得。</a><a name="0786b29" id="0786b29">皆在此攝。如應當知。且辯攝餘諸蘊名想。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290786a.htm'><img src='up.gif' border=0></a>
<a href='T290786c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>