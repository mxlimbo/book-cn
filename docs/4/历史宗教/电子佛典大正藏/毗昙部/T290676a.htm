<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0676a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷60)</font> 辯賢聖品第六之一 <font face='Arial'>T29, p0676a</h2></font><hr>
<span class='old'>
</a><a name="0675c28" id="0675c28">為念住。此文不言緣身道者。勿謂此如自性</a><a name="0675c29" id="0675c29">念住。體唯取相應道為其體故。所緣念住以</span><a name="0676a01" id="0676a01">慧所緣諸法為體。以一切法無不皆是。慧所</a><a name="0676a02" id="0676a02">緣故應名慧住。何故經中標以異名作異廣</a><a name="0676a03" id="0676a03">釋。此亦無失。約前三種釋念住名皆唯慧故。</a><a name="0676a04" id="0676a04">且就自性釋念住名。謂諸法中若有一法。由</a><a name="0676a05" id="0676a05">念得住彼名念住。此是何法是慧非餘。寧知</a><a name="0676a06" id="0676a06">慧住要由念力。以有念者慧增明故。謂慧得</a><a name="0676a07" id="0676a07">住由念所持。是念力資方得住義。如是標釋</a><a name="0676a08" id="0676a08">念住名時。唯依於慧不依餘法。是故廣釋如</a><a name="0676a09" id="0676a09">所標名。名義相符斯有何失。若就相雜釋念</a><a name="0676a10" id="0676a10">住名。謂與慧俱念方得住。令念得住故慧得</a><a name="0676a11" id="0676a11">念住名。念住相應及俱有法。與念住相雜名</a><a name="0676a12" id="0676a12">相雜念住。豈不定等亦與慧俱方得安住。則</a><a name="0676a13" id="0676a13">應許慧體令定等。住故得定等住名。不爾此</a><a name="0676a14" id="0676a14">中為顯念慧。相資力勝故偏立念住名。謂慧</a><a name="0676a15" id="0676a15">若於身受心法。以自共相循循觀時。要念力</a><a name="0676a16" id="0676a16">持方得明了。以於此地串習記持。方能進修</a><a name="0676a17" id="0676a17">餘未習地。是故於慧簡擇法時。念最能為堅</a><a name="0676a18" id="0676a18">強助伴。念於身等得安住時。要慧力持方能</a><a name="0676a19" id="0676a19">明記。故世尊說若有於身。住循身觀者念便</a><a name="0676a20" id="0676a20">住不謬。尊者無滅亦作是言。若有能於身住</a><a name="0676a21" id="0676a21">循身觀緣身念得住。乃至廣說。或若行者觀</a><a name="0676a22" id="0676a22">身等竟。無間不能觀於受等。便應追念先加</a><a name="0676a23" id="0676a23">行時。所有曾修受等行相。由追念故彼相現</a><a name="0676a24" id="0676a24">前。因此便能觀察受等。故說有念慧得增明。</a><a name="0676a25" id="0676a25">如是念生由先慧力。故念與慧為勝助伴。或</a><a name="0676a26" id="0676a26">此二法於一切時。所有功能相隨勝劣。故說</a><a name="0676a27" id="0676a27">二種相資最勝。若就所緣釋念住名。謂慧由</a><a name="0676a28" id="0676a28">念令念住故。便於慧體立念住名。念住所緣</a><a name="0676a29" id="0676a29">身等諸法。是念住所緣名所緣念住。故約三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290675c.htm'><img src='up.gif' border=0></a>
<a href='T290676b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>