<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0552b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷37)</font> 辯業品第四之一 <font face='Arial'>T29, p0552b</h2></font><hr>
<span class='old'>
</a><a name="0552a28" id="0552a28">新異故。受此律儀必須晝夜。謂至明旦日</a><a name="0552a29" id="0552a29">初出時。經如是時戒恒相續。異此受者唯生</span><a name="0552b01" id="0552b01">妙行不得律儀。然為令招可愛果故亦應為</a><a name="0552b02" id="0552b02">受。又若如斯盡晝夜受。具制屠獵姦盜有情。</a><a name="0552b03" id="0552b03">近住律儀深成有用。言近住者謂此律儀近</a><a name="0552b04" id="0552b04">阿羅漢住以隨學彼故。有說。此近盡壽戒</a><a name="0552b05" id="0552b05">住。有說。此戒近時而住。如是律儀或名長養。</a><a name="0552b06" id="0552b06">長養薄少善根有情令其善根漸增多故。何</a><a name="0552b07" id="0552b07">緣受此近住律儀。必具八支非增非減。頌</a><a name="0552b08" id="0552b08">曰</a><a name="0552b09" id="0552b09"><p class='lg'>　　戒不逸禁支　　　四一三如次</a><br><a name="0552b10" id="0552b10">　　為防諸性罪　　　失念及憍逸　</p></a><a name="0552b11" id="0552b11"><p>論曰。八中前四是尸羅支。謂離殺生至虛誑</a><a name="0552b12" id="0552b12">語。由此四種離性罪故。次有一種是不放逸</a><a name="0552b13" id="0552b13">支。謂離飲諸酒生放逸處。雖受尸羅若飲諸</a><a name="0552b14" id="0552b14">酒。心則放逸毀犯尸羅。醉必無能護餘支故。</a><a name="0552b15" id="0552b15">後有三種是禁約支。謂離塗飾香鬘乃至食</a><a name="0552b16" id="0552b16">非時食。以能隨順厭離心故。厭離能證律儀</a><a name="0552b17" id="0552b17">果故。何緣具受如是三支。若不具支便不能</a><a name="0552b18" id="0552b18">離性罪失念憍逸過失。謂初離殺至虛誑語</a><a name="0552b19" id="0552b19">能防性罪。離貪瞋癡所起殺等諸惡業故。次</a><a name="0552b20" id="0552b20">離飲酒能防失念。以飲酒時能令忘失應不</a><a name="0552b21" id="0552b21">應作諸事業故。則不能護餘遠離支。後離餘</a><a name="0552b22" id="0552b22">三能防憍逸。以若受用種種香鬘高廣床座</a><a name="0552b23" id="0552b23">習近歌舞。心便憍舉尋即毀戒。由遠彼故心</a><a name="0552b24" id="0552b24">便離憍。謂香鬘等若恒受用。尚順憍慢為犯</a><a name="0552b25" id="0552b25">戒緣。況受新奇曾未受者。故一切種皆應捨</a><a name="0552b26" id="0552b26">離。若有能持依時食者。以能遮止恒時食故。</a><a name="0552b27" id="0552b27">便憶自受近住律儀。能於世間深生厭離。若</a><a name="0552b28" id="0552b28">非時食二事俱無。數食能令心縱逸故。由此</a><a name="0552b29" id="0552b29">大義故具受三。有餘師言。離非時食名為齋<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290552a.htm'><img src='up.gif' border=0></a>
<a href='T290552c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>