<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0761c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷78)</font> 辯定品第八之一 <font face='Arial'>T29, p0761c</h2></font><hr>
<span class='old'>
</a><a name="0761b28" id="0761b28">有益。雖輕安樂遍一切地。而今於此靜慮支</a><a name="0761b29" id="0761b29">中。唯樂果因方說名樂。第二靜慮雖無樂根。</span><a name="0761c01" id="0761c01">而說彼輕安為樂果因者。以樂根喜根俱說</a><a name="0761c02" id="0761c02">名樂故。言輕安故身受樂者。彌證輕安得名</a><a name="0761c03" id="0761c03">為樂。以輕安起能治身中惛沈品麤重性。令</a><a name="0761c04" id="0761c04">身輕妙安隱受樂。除此樂外必定無餘。是尸</a><a name="0761c05" id="0761c05">羅等次第所得。故對法宗所說無過。今應思</a><a name="0761c06" id="0761c06">擇。第三定中。意地悅受既得喜相。應名為</a><a name="0761c07" id="0761c07">喜。何故名樂。此名為樂亦有所因。以諸喜根</a><a name="0761c08" id="0761c08">不寂靜故。謂喜動涌擾亂定心。如水波濤涌</a><a name="0761c09" id="0761c09">泛漂激。初二靜慮意地悅受。有如是相故得</a><a name="0761c10" id="0761c10">喜名。第三定中此心悅受。其相沈靜轉得樂</a><a name="0761c11" id="0761c11">名。故此定中捨用增上。棄捨喜故立行捨支。</a><a name="0761c12" id="0761c12">第四定中復棄捨樂。故彼行捨得名清淨。何</a><a name="0761c13" id="0761c13">緣念慧諸地皆有。而念唯在上二靜慮。慧在</a><a name="0761c14" id="0761c14">第三定方得立為支。隨其所應偏隨順故。謂</a><a name="0761c15" id="0761c15">喜與樂於三有中。是諸有情極所耽味。第三</a><a name="0761c16" id="0761c16">靜慮所味中極。有生死中最勝樂故。理應立</a><a name="0761c17" id="0761c17">慧觀察厭捨。若無慧者自地善根尚不能成。</a><a name="0761c18" id="0761c18">況進求勝。為治如是自地過失。第三靜慮立</a><a name="0761c19" id="0761c19">慧為支。餘地不然故不立慧。第二靜慮有最</a><a name="0761c20" id="0761c20">勝喜。輕躁嬈亂如邏剎私。第三定中有最勝</a><a name="0761c21" id="0761c21">樂。如天妙欲極為難捨。第三四定由行捨支。</a><a name="0761c22" id="0761c22">隨其所應。雖已棄捨而恐退起立念遮防。餘</a><a name="0761c23" id="0761c23">地不然故不立念。然第三念勢用堅強。非唯</a><a name="0761c24" id="0761c24">助捨亦能助慧。通能防備自他地失。第四不</a><a name="0761c25" id="0761c25">爾。無自失故。由此第四不立慧支。或初二定</a><a name="0761c26" id="0761c26">尋喜飄動。雖有念慧防照用微。第四定中二</a><a name="0761c27" id="0761c27">捨所蔽。順無明故慧用不增。故慧唯三。念通</a><a name="0761c28" id="0761c28">上二。或第三定樂過甚微。不立慧支。無能照</a><a name="0761c29" id="0761c29">察。若不照察則無厭求自地過患上地功德。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290761b.htm'><img src='up.gif' border=0></a>
<a href='T290762a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>