<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0622a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷50)</font> 辯隨眠品第五之一 <font face='Arial'>T29, p0622a</h2></font><hr>
<span class='old'>
</a><a name="0621c28" id="0621c28">有復二。其二者何。一唯有體。二有作用。此</a><a name="0621c29" id="0621c29">有作用復有二種一有功能。二功能闕。由此</span><a name="0622a01" id="0622a01">已釋唯有體者。假有亦二其二者何。一者依</a><a name="0622a02" id="0622a02">實。二者依假。此二如次如瓶如軍。諸聖教</a><a name="0622a03" id="0622a03">中總集一切說有言教。略有四種。一實物有。</a><a name="0622a04" id="0622a04">二緣合有。三成就有。四因性有。如契經說有</a><a name="0622a05" id="0622a05">色無常。我於其中等隨知見。又如經說世間</a><a name="0622a06" id="0622a06">所無。我知我見無有是處如是窗粽物</a><a name="0622a07" id="0622a07">有。如契經說。要由有樹方得有影。汝等苾</a><a name="0622a08" id="0622a08">芻若有和合。更無有師與我等者。如是等文</a><a name="0622a09" id="0622a09">說緣合有如契經說。有隨俱行善根未斷又</a><a name="0622a10" id="0622a10">如經言有內眼結。又如經說彼二無煖。又如</a><a name="0622a11" id="0622a11">經說非有愛者名有眼人。如是等文說成就</a><a name="0622a12" id="0622a12">有。如契經說此有彼有此無彼無如是等文</a><a name="0622a13" id="0622a13">說因性有。如契經說無有淤泥。如諸欲者設</a><a name="0622a14" id="0622a14">欲施設終無理趣。如是等教說畢竟無。非</a><a name="0622a15" id="0622a15">諸唯執有現世者。能具正辯聖教有言。如</a><a name="0622a16" id="0622a16">斯理趣後當具顯。是謂我宗所辯有相譬喻</a><a name="0622a17" id="0622a17">論者作如是言。此亦未為真實有相許非有</a><a name="0622a18" id="0622a18">亦能為境生覺故。謂必應許非有亦能為境</a><a name="0622a19" id="0622a19">生覺。旋火輪我二覺生時境非有故又有遍</a><a name="0622a20" id="0622a20">處等勝解作意故。若一切覺皆有所緣。是則</a><a name="0622a21" id="0622a21">應無勝解作意。又幻網中說緣非有見故。又</a><a name="0622a22" id="0622a22">契經說知非有故。如契經言。於無欲欲則</a><a name="0622a23" id="0622a23">能如實了知為無。又諸世間窪中翳目多月</a><a name="0622a24" id="0622a24">識等境非有故。又於非有了知為無。此覺以</a><a name="0622a25" id="0622a25">何為所緣境又若緣聲先非有者。此能緣覺</a><a name="0622a26" id="0622a26">為何所緣。是故應知有及非有。二種皆能為</a><a name="0622a27" id="0622a27">境生覺故此所說非真有相。對法諸師作如</a><a name="0622a28" id="0622a28">是說。無無境覺二緣定故。以契經中說六種</a><a name="0622a29" id="0622a29">覺。皆決定有所依所緣。謂眼覺生依眼緣色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290621c.htm'><img src='up.gif' border=0></a>
<a href='T290622b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>