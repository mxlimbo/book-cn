<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0306b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷41)</font> 使犍度十門品第四之一 <font face='Arial'>T28, p0306b</h2></font><hr>
<span class='old'>
</a><a name="0306a28" id="0306a28">說。聖行體性是慧。如先所說。此是行體性。乃</a><a name="0306a29" id="0306a29">至廣說</span><a name="0306b01" id="0306b01"><p>已說體性。所以今當說。何故名無常行。乃至</a><a name="0306b02" id="0306b02">名乘行耶。答曰。以二事故。是無常。一以所</a><a name="0306b03" id="0306b03">作。二屬於緣。所作者。一切有為法所作。唯一</a><a name="0306b04" id="0306b04">剎那頃。屬於緣者。待因緣而生。苦痛逼切。</a><a name="0306b05" id="0306b05">如負重擔。是苦對我所見故是空。對我見故</a><a name="0306b06" id="0306b06">是無我。因如種子法。集如出現法。有如相續</a><a name="0306b07" id="0306b07">法。能生故是緣。如泥團杖輪水縷等合集故</a><a name="0306b08" id="0306b08">瓶生。彼亦如是。諸陰盡是滅。無三相故是</a><a name="0306b09" id="0306b09">止。是善是常故。是妙是離。更無所離故是離。</a><a name="0306b10" id="0306b10">對邪道故是道。對不正故是正。能到解脫城</a><a name="0306b11" id="0306b11">故是跡。體性是出。不沈沒故是乘。復次非究</a><a name="0306b12" id="0306b12">竟故是無常。如重擔故苦。內無人無作者無</a><a name="0306b13" id="0306b13">受者無說者故空。不自在故無我。生故是因。</a><a name="0306b14" id="0306b14">出現故是集。流故是有。作相故是緣。不相續</a><a name="0306b15" id="0306b15">盡相續故是滅。滅三火故是止。無苦惱故是</a><a name="0306b16" id="0306b16">妙。無過患故是離。能去是道相應方便故是</a><a name="0306b17" id="0306b17">正。能到正故名跡。畢竟過生死故是乘</a><a name="0306b18" id="0306b18"><p>問曰。見苦諦時。見苦四行。謂無常苦空無</a><a name="0306b19" id="0306b19">我。何故但說苦諦。不說無常空無我諦耶。答</a><a name="0306b20" id="0306b20">曰。應說而不說者。當知此說有餘。復次若說</a><a name="0306b21" id="0306b21">苦諦。當知已說無常空無我諦。復次此行是</a><a name="0306b22" id="0306b22">不共行。唯在苦諦中。無常行在三諦中。空無</a><a name="0306b23" id="0306b23">我行在一切法中。復次此行與有相違。能棄</a><a name="0306b24" id="0306b24">生死。若有美妙飲食。持與小兒。而語之言。此</a><a name="0306b25" id="0306b25">食是苦。小兒聞已。便生捨心。而不欲食。復次</a><a name="0306b26" id="0306b26">此行是一切所信處。謂愚智內道外道。復次</a><a name="0306b27" id="0306b27">智所知善分別故。佛經說苦智。為知何法。答</a><a name="0306b28" id="0306b28">曰。知苦如智所知。解所解行所行根根義所</a><a name="0306b29" id="0306b29">境界境界。當知亦如是。復次此行是舊法。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280306a.htm'><img src='up.gif' border=0></a>
<a href='T280306c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>