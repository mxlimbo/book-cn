<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0733c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷72)</font> 辯賢聖品第六之一 <font face='Arial'>T29, p0733c</h2></font><hr>
<span class='old'>
</a><a name="0733b28" id="0733b28">此心有染非唯淨故。如言。河水本性澄清。有</a><a name="0733b29" id="0733b29">時客塵坌少令濁。如是但約心相續中。住本</span><a name="0733c01" id="0733c01">性時說名為淨。住客性位容暫有染。此釋與</a><a name="0733c02" id="0733c02">教正理無違。寧雜染心本性是淨。至除染位</a><a name="0733c03" id="0733c03">名得解脫。豈不心起貪得所隨皆名有貪心。</a><a name="0733c04" id="0733c04">非但貪俱者此不應理。非心隨得可名有貪。</a><a name="0733c05" id="0733c05">補特伽羅可說隨得名有貪故。謂諸得起得</a><a name="0733c06" id="0733c06">所得法。不令屬餘法但令屬有情。故諸有情</a><a name="0733c07" id="0733c07">由得勢力名為有戒。有貪者等心心所等法。</a><a name="0733c08" id="0733c08">則不然要與彼俱方名有彼。若異此者諸有</a><a name="0733c09" id="0733c09">貪心。亦應得名有瞋癡等。有瞋等者應名有</a><a name="0733c10" id="0733c10">貪。又尋得俱諸心心所。應皆可說名為有尋。</a><a name="0733c11" id="0733c11">則應畢竟無無尋唯伺定。又先已說先說者</a><a name="0733c12" id="0733c12">何。謂應有學心亦名有貪故。許亦何過。若是</a><a name="0733c13" id="0733c13">有貪應是所斷。非真對治不應聖者為永斷</a><a name="0733c14" id="0733c14">貪。修有貪心為真對治。又如佛說有尋伺言。</a><a name="0733c15" id="0733c15">依尋伺相應非彼得俱起。如是佛說有貪心</a><a name="0733c16" id="0733c16">言。唯依貪相應非貪得俱起。若爾有漏及有</a><a name="0733c17" id="0733c17">隨眠應唯漏相應。隨眠相應法此不必爾。以</a><a name="0733c18" id="0733c18">諸色等亦名有漏有隨眠故。由二有言義通</a><a name="0733c19" id="0733c19">多釋。謂隨增漏與漏法同。俱得名為有漏法</a><a name="0733c20" id="0733c20">故。若於是處隨眠隨增。及隨眠相應名有隨</a><a name="0733c21" id="0733c21">眠故。又諸有為法隨因緣生滅。不隨因緣本</a><a name="0733c22" id="0733c22">性轉變。若此法性隨因緣生。即此法性隨因</a><a name="0733c23" id="0733c23">緣滅。非貪勢力令不染心轉成染污。但有自</a><a name="0733c24" id="0733c24">性染污心起與貪相應。由貪相應得有貪號。</a><a name="0733c25" id="0733c25">心性是染本不由貪。故不染心本性清淨。諸</a><a name="0733c26" id="0733c26">染污心本性染污。此義決定不可傾動。如契</a><a name="0733c27" id="0733c27">經中說有三界。謂斷離滅。於前所說二解脫</a><a name="0733c28" id="0733c28">中此何為體。如是三界差別云何。頌曰</a><a name="0733c29" id="0733c29"><p class='lg'>　　無為說三界　　　離界唯離貪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290733b.htm'><img src='up.gif' border=0></a>
<a href='T290734a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>