<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0800a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷5)</font> 辯差別品第三之一 <font face='Arial'>T29, p0800a</h2></font><hr>
<span class='old'>
</a><a name="0799c28" id="0799c28">屬。為欲所依能資勝解。說名為信。專於己</a><a name="0799c29" id="0799c29">利防身語意。放逸相違。名不放逸。正作意轉</span><a name="0800a01" id="0800a01">身心輕利。安適之因心堪任性。說名輕安。心</a><a name="0800a02" id="0800a02">平等性。說名為捨。掉舉相違如理所引令心</a><a name="0800a03" id="0800a03">不越。是為捨義。趣向如理自法二種。增上所</a><a name="0800a04" id="0800a04">生違愛等流心自在性。說名為慚愛樂修習</a><a name="0800a05" id="0800a05">功德為先。違癡等流厭惡劣法。說名為愧。有</a><a name="0800a06" id="0800a06">說怖畏謫罰惡趣自他謗因。說名為愧。二根</a><a name="0800a07" id="0800a07">者謂無貪無瞋。已得未得境界耽著。希求相</a><a name="0800a08" id="0800a08">違無愛染性。名為無貪。於情非情無恚害意</a><a name="0800a09" id="0800a09">哀愍種子。說名無瞋。與樂損惱有情相違心</a><a name="0800a10" id="0800a10">賢善。性說名不。害於諸已生功德過失守護</a><a name="0800a11" id="0800a11">棄捨。於諸未生功德過失令生不生心無墮</a><a name="0800a12" id="0800a12">性。說名為勤。由有此故。心於如理所作事業</a><a name="0800a13" id="0800a13">堅進不息。說二及言兼攝欣厭。厭謂善心審</a><a name="0800a14" id="0800a14">諦觀察無量過患。法實性故。起順無貪心厭</a><a name="0800a15" id="0800a15">背性。與此相應名厭作意。欣謂善心欣求過</a><a name="0800a16" id="0800a16">患出離對治。此增上力起順證修心欣尚性。</a><a name="0800a17" id="0800a17">此於離喜未至等地。亦有現行。故非喜受。</a><a name="0800a18" id="0800a18">與此相應名欣作意。諸契經中。喜欣別說從</a><a name="0800a19" id="0800a19">欣生喜。契經說故。諸作是說。劣喜名欣。彼</a><a name="0800a20" id="0800a20">輕安等應同此說。無異因故。何因唯喜說</a><a name="0800a21" id="0800a21">有勝劣。非輕安等故理不然。欣厭行相更互</a><a name="0800a22" id="0800a22">相違。於一心中無容並起。是故於此不正顯</a><a name="0800a23" id="0800a23">說。大善地法性不成故。亦有喜根厭行俱轉。</a><a name="0800a24" id="0800a24">定無有欣厭行俱轉。為表此二定不俱行。說</a><a name="0800a25" id="0800a25">二及言行相違故</a><a name="0800a26" id="0800a26"><p class='juan'>
說一切有部顯宗論卷第五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290799c.htm'><img src='up.gif' border=0></a>
<a href='T290800b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>