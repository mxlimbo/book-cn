<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0181c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷3)</font> 俱舍釋論中分別根品第二之一 <font face='Arial'>T29, p0181c</h2></font><hr>
<span class='old'>
</a><a name="0181b28" id="0181b28">界同界。釋曰。若法隨與界相應。至得與法</a><a name="0181b29" id="0181b29">同界。若法在欲色無色界。彼至得亦同。在欲</span><a name="0181c01" id="0181c01">色無色界。偈曰。離三界四種。釋曰。離三界</a><a name="0181c02" id="0181c02">法。謂一切無流法。此無流法至得。若略攝有</a><a name="0181c03" id="0181c03">四種。謂三界相應。及無流界相應此中非擇</a><a name="0181c04" id="0181c04">滅至得有三界。擇滅至得。或在色無色界及</a><a name="0181c05" id="0181c05">無流界。道諦至得。唯是無流故。此至得若略</a><a name="0181c06" id="0181c06">攝。成有四種。有學法至得是有學。無學法至</a><a name="0181c07" id="0181c07">得是無學。非學非無學法至得有差別。偈曰。</a><a name="0181c08" id="0181c08">非學無學三。釋曰。非學非無學法。謂有流及</a><a name="0181c09" id="0181c09">無為。由有學等差別。此法至得成三種有流</a><a name="0181c10" id="0181c10">至得。謂非學非無學法。及非聖人所得非擇</a><a name="0181c11" id="0181c11">滅擇滅至得。是擇滅學無學道所得。此至得</a><a name="0181c12" id="0181c12">亦是學無學。見修二道所應滅惑至得。次第</a><a name="0181c13" id="0181c13">應為見修二道所破。若非二道所滅法至得。</a><a name="0181c14" id="0181c14">則有差別。今當說。偈曰。非所滅二種。釋曰。</a><a name="0181c15" id="0181c15">非所滅法。謂無流法。此中非擇滅至得。唯修</a><a name="0181c16" id="0181c16">道所斷。及非聖人所得擇滅至得。聖人所得</a><a name="0181c17" id="0181c17">擇滅至得。唯是無流故非所滅。道諦至得亦</a><a name="0181c18" id="0181c18">如此。前說於三世三種。此是總說。為簡別此</a><a name="0181c19" id="0181c19">總說故說此偈。偈曰。無記至俱起。釋曰。若</a><a name="0181c20" id="0181c20">無覆無記法至得。但有現在。無過去未來。此</a><a name="0181c21" id="0181c21">法力弱故。此法若過去。至得則過去。此法若</a><a name="0181c22" id="0181c22">現在。至得則現在。一切無覆無記至得。皆如</a><a name="0181c23" id="0181c23">此耶。偈曰。除二通變化。釋曰。二通慧是無</a><a name="0181c24" id="0181c24">記。變化亦爾。除此三所餘悉同。此三勢力強</a><a name="0181c25" id="0181c25">故。由加行勝類成就故。故此至得通三世。工</a><a name="0181c26" id="0181c26">巧處無記。及別威儀無記。極所數習。有餘師</a><a name="0181c27" id="0181c27">欲此至得同三世。唯無覆無記至得但現在</a><a name="0181c28" id="0181c28">耶。偈曰。又覆無記色。釋曰。有覆無記有教</a><a name="0181c29" id="0181c29">色至得但現在。何以故。若最上品不能起長<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290181b.htm'><img src='up.gif' border=0></a>
<a href='T290182a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>