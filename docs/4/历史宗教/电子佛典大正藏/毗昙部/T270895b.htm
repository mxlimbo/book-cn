<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0895b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷178)</font> 定蘊第七中不還納息第四之一 <font face='Arial'>T27, p0895b</h2></font><hr>
<span class='old'>
</a><a name="0895a28" id="0895a28">之故作斯論。問願智云何。答如阿羅漢成</a><a name="0895a29" id="0895a29">就神通得心自在。隨欲知義發正願已。便</span><a name="0895b01" id="0895b01">入邊際第四靜慮。從定起已如願皆知。隨</a><a name="0895b02" id="0895b02">欲知義者。問何故阿羅漢欲知義耶。答三</a><a name="0895b03" id="0895b03">因緣故。一為饒益弟子故。二為住持佛法</a><a name="0895b04" id="0895b04">故。三為知世間安不安故。饒益弟子者。謂</a><a name="0895b05" id="0895b05">阿羅漢於諸弟子修觀行時。法應觀彼入</a><a name="0895b06" id="0895b06">聖久近。我壽盡來某甲能入正性離生不。設</a><a name="0895b07" id="0895b07">不能入者我命終後。有餘能教令得入不。</a><a name="0895b08" id="0895b08">如此皆以願智故知。是等名為饒益弟子。</a><a name="0895b09" id="0895b09">住持佛法者。謂阿羅漢或有經營窣堵波毘</a><a name="0895b10" id="0895b10">訶羅僧伽藍等佛法僧事時。法應觀察久</a><a name="0895b11" id="0895b11">近成辦。盡我壽來為能辦不。設不辦者我</a><a name="0895b12" id="0895b12">命終後。為有餘人能續辦不。或有國王大</a><a name="0895b13" id="0895b13">臣長者及商主等欲於佛法作衰損事。有</a><a name="0895b14" id="0895b14">阿羅漢念欲化之。即便觀察彼可化不。設</a><a name="0895b15" id="0895b15">可化者為久近耶。我壽盡未化事果不。設</a><a name="0895b16" id="0895b16">不果者我命終後有能續不。此等皆以願</a><a name="0895b17" id="0895b17">智故知。諸如是事名住持佛法。知世間安</a><a name="0895b18" id="0895b18">不安者。謂阿羅漢或時觀察所在國土及時</a><a name="0895b19" id="0895b19">分中。當有豐儉怖畏安隱疾疫等事。欲令自</a><a name="0895b20" id="0895b20">他知趣捨故起願智知。如昔於此迦濕彌</a><a name="0895b21" id="0895b21">羅國有王名鑠迦。為縛喝國王入境侵奪。</a><a name="0895b22" id="0895b22">時王鑠迦即率兵士欲與交戰。彼王本性</a><a name="0895b23" id="0895b23">慈仁恒懼惡業。竊作是念。不知我今戰必</a><a name="0895b24" id="0895b24">得勝存王位不。脫當不遂徒殺人民。更招</a><a name="0895b25" id="0895b25">殃罪死墮地獄。曾聞某甲僧伽藍中。有阿</a><a name="0895b26" id="0895b26">羅漢得妙願智。我當往問。念已即往。歸誠</a><a name="0895b27" id="0895b27">禮敬請決所疑。彼阿羅漢便答王曰。我雖</a><a name="0895b28" id="0895b28">曾得此智然資緣闕故。身力羸劣久不現</a><a name="0895b29" id="0895b29">前。時王即以種種飲食上妙資具而供給<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270895a.htm'><img src='up.gif' border=0></a>
<a href='T270895c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>