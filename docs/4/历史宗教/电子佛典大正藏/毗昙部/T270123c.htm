<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0123c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷24)</font> 雜蘊第一中補特伽羅納息第三之一 <font face='Arial'>T27, p0123c</h2></font><hr>
<span class='old'>
</a><a name="0123b28" id="0123b28">說緣起法。復次為樂略者。以因為門說緣</a><a name="0123b29" id="0123b29">起法。為樂廣者。以果為門說緣起法。為樂</span><a name="0123c01" id="0123c01">廣略者。以俱為門說緣起法。復次為利根</a><a name="0123c02" id="0123c02">者。以因為門說緣起法。為鈍根者。以果為</a><a name="0123c03" id="0123c03">門說緣起法。為中根者。以俱為門說緣起</a><a name="0123c04" id="0123c04">法。問若為鈍根者以果為門說緣起法。彼</a><a name="0123c05" id="0123c05">便得解者。後身菩薩。於諸有情根最為勝。</a><a name="0123c06" id="0123c06">何因緣故以果為門觀緣起法。答過去菩薩</a><a name="0123c07" id="0123c07">過殑伽沙數。皆以果為門觀緣起法。未來</a><a name="0123c08" id="0123c08">亦爾。故今菩薩住最後身。亦作是觀。復次</a><a name="0123c09" id="0123c09">菩薩亦觀無明緣行展轉乃至生緣老死。如</a><a name="0123c10" id="0123c10">是順觀多於二乘或復有時修習逆觀。故</a><a name="0123c11" id="0123c11">不可說唯果為門。復次菩薩現見老病死</a><a name="0123c12" id="0123c12">苦。作是思惟。此老病死何緣而有。知由生</a><a name="0123c13" id="0123c13">有。復思惟。生何緣而有。知由有有。乃至廣</a><a name="0123c14" id="0123c14">說。由先見果故作是觀。復次有淨居天。為</a><a name="0123c15" id="0123c15">發菩薩厭有心故現老病死。菩薩見已厭</a><a name="0123c16" id="0123c16">有出家。既出家已隨先所見。以果為門觀</a><a name="0123c17" id="0123c17">緣起法。復次順現觀故。謂菩薩後諦現觀時</a><a name="0123c18" id="0123c18">先觀苦諦。今學現觀故先觀果。復次先作</a><a name="0123c19" id="0123c19">是說。為初修業者以果為門說緣起法。菩</a><a name="0123c20" id="0123c20">薩亦是初修業者。故果為門觀緣起法。菩</a><a name="0123c21" id="0123c21">薩雖復無量劫來修緣起觀。而最後身創起</a><a name="0123c22" id="0123c22">此故名初修業。復次菩薩往劫初修業時。以</a><a name="0123c23" id="0123c23">果為門觀緣起法。今雖串習如本修時。</a><a name="0123c24" id="0123c24">以果為門觀緣起法。如人於樹雖數上</a><a name="0123c25" id="0123c25">之後。若上時還從根上。復次欲現焚燒生</a><a name="0123c26" id="0123c26">死樹故。如人燒樹。先焚枝葉後及其根。</a><a name="0123c27" id="0123c27">菩薩亦爾。以果為門觀緣起法。隨所觀處</a><a name="0123c28" id="0123c28">令永不生。脅尊者言。不以菩薩以果為</a><a name="0123c29" id="0123c29">門觀緣起故便名鈍根。然觀行者總有二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270123b.htm'><img src='up.gif' border=0></a>
<a href='T270124a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>