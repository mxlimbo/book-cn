<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0419a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷1)</font> 說阿毘曇八揵度 <font face='Arial'>T28, p0419a</h2></font><hr>
<span class='old'>
</a><a name="0418c28" id="0418c28">亦忍答亦忍。如問如答。戒色益好功德柔軟。</a><a name="0418c29" id="0418c29">是故忍問答。現佛契經故。或曰。佛契經開示</span><a name="0419a01" id="0419a01">妙故。佛說契經。此三事覆則妙開則不妙。云</a><a name="0419a02" id="0419a02">何三。無明者。婆羅門語女。三事開則妙覆</a><a name="0419a03" id="0419a03">則不妙。云何三。明日月佛語(出雜阿含)。是謂佛契</a><a name="0419a04" id="0419a04">經開示妙故佛契經作章。問曰。何以故先作</a><a name="0419a05" id="0419a05">章後立門。答曰。治地法故。如人欲種樹。先治</a><a name="0419a06" id="0419a06">其地然後種樹。彼作經者亦如是。治地法先</a><a name="0419a07" id="0419a07">作章種樹法後立門。或曰。基法故。如人作舍。</a><a name="0419a08" id="0419a08">彼先作基然後立舍。彼作經者亦如是。基法</a><a name="0419a09" id="0419a09">故先作章。立舍法後立門。或曰。木摸法故。</a><a name="0419a10" id="0419a10">如像師像師弟子前治摸然後立枝節。彼</a><a name="0419a11" id="0419a11">作經亦如是。木摸治法前作章。枝節法後</a><a name="0419a12" id="0419a12">立門或曰。畫法故。如畫師畫弟子先摸然</a><a name="0419a13" id="0419a13">後傅釆。彼作經者亦如是。摸法者先作</a><a name="0419a14" id="0419a14">章。傅釆法後立門。或曰。綖法故。如彼巧</a><a name="0419a15" id="0419a15">鬘師鬘弟子前繩綖已然後結種種華鬘。彼</a><a name="0419a16" id="0419a16">作經者亦如是。綖法前作章。鬘法後立門。</a><a name="0419a17" id="0419a17">或曰。現尊法佛世尊亦復爾。說分別法。世</a><a name="0419a18" id="0419a18">尊前說。比丘人有六界聚六更四處(一真諦處二施處三</a><a name="0419a19" id="0419a19">慧處四息處也)十八意行。然後分別。是為比丘六界六</a><a name="0419a20" id="0419a20">更四處十八意行。彼作經者亦如是。說法者</a><a name="0419a21" id="0419a21">前作章。分別法者後立門。是謂現尊法故。或</a><a name="0419a22" id="0419a22">曰。現修行法故。如彼修行前以四大造色作</a><a name="0419a23" id="0419a23">章已。然後彼色微細破散。彼作經者亦如是。</a><a name="0419a24" id="0419a24">四大造色法前作章。破散色法然後立門。是</a><a name="0419a25" id="0419a25">謂現修法故。或曰。現論法故。此論之法前問</a><a name="0419a26" id="0419a26">後答。是故現論法故。是謂彼作經者先作章</a><a name="0419a27" id="0419a27">後立門。問曰。何以彼作經先立三結。後立至</a><a name="0419a28" id="0419a28">九十八使。答曰。前已說阿毘曇說相。當求阿</a><a name="0419a29" id="0419a29">毘曇相。不應索次第。契經當求次第。何以故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280418c.htm'><img src='up.gif' border=0></a>
<a href='T280419b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>