<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0319b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷62)</font> 結蘊第二中一行納息第二之一 <font face='Arial'>T27, p0319b</h2></font><hr>
<span class='old'>
</a><a name="0319a28" id="0319a28">利他。有樂利他不樂自利。初人可退。後</a><a name="0319a29" id="0319a29">人不可退。復次有隨信行種性。有隨法行</span><a name="0319b01" id="0319b01">種性。初人可退。後人不可退。復次有鈍</a><a name="0319b02" id="0319b02">根者。有利根者。初人可退。後人不可退。復</a><a name="0319b03" id="0319b03">次有緣力入道。有因力入道。初人可退。後</a><a name="0319b04" id="0319b04">人不可退。復次有外友力入道。有內友</a><a name="0319b05" id="0319b05">力入道。初人可退。後人不可退。復次有從</a><a name="0319b06" id="0319b06">他聞法力入道。有內正思惟力入道。初人可</a><a name="0319b07" id="0319b07">退後人不可退。復次有無貪增上。有無癡</a><a name="0319b08" id="0319b08">增上。初人可退。後人不可退。復次契經中</a><a name="0319b09" id="0319b09">說。人有四法能多所作。一親近善士。二聽</a><a name="0319b10" id="0319b10">聞正法。三如理作意。四法隨法行。初二法增</a><a name="0319b11" id="0319b11">上者可退。後二法增上者不可退。復次有</a><a name="0319b12" id="0319b12">心善解脫慧不善解脫。有慧善解脫心不善</a><a name="0319b13" id="0319b13">解脫。初人可退。後人不可退。有作是說。</a><a name="0319b14" id="0319b14">有心善解脫慧不善解脫。有慧善解脫心不</a><a name="0319b15" id="0319b15">善解脫。此二人可退。有心善解脫慧善解</a><a name="0319b16" id="0319b16">脫。此人不可退。問諸已退者住經幾時。答</a><a name="0319b17" id="0319b17">住經少時。乃至未覺彼尋覺已速修勝進復</a><a name="0319b18" id="0319b18">次彼起煩惱現前退時深生慚愧速即令</a><a name="0319b19" id="0319b19">斷。如明眼人晝日平地忽自顛蹶。速起四顧</a><a name="0319b20" id="0319b20">勿有他人見我者不。如是行者起煩惱時</a><a name="0319b21" id="0319b21">深生慚愧。勿有諸佛或佛弟子或餘善人知</a><a name="0319b22" id="0319b22">我者不。故速令斷還復本位。復次彼起煩</a><a name="0319b23" id="0319b23">惱現前退時燒身心故速令還滅。如軟體</a><a name="0319b24" id="0319b24">者迸火觸身不能堪耐速即除滅。復次彼</a><a name="0319b25" id="0319b25">起煩惱現前退時嫌臭穢故速便除斷。如</a><a name="0319b26" id="0319b26">樂淨人有少糞穢墮彼身上速即除洗。復</a><a name="0319b27" id="0319b27">次彼起煩惱現前退時身心重故速便棄捨。</a><a name="0319b28" id="0319b28">如羸弱者忽得重擔力所不逮速即棄之。</a><a name="0319b29" id="0319b29">有作是說。退者不定。不自在故起諸煩惱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270319a.htm'><img src='up.gif' border=0></a>
<a href='T270319c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>