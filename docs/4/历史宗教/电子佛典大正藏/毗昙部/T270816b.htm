<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0816b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷161)</font> 定蘊第七中得納息第一之一 <font face='Arial'>T27, p0816b</h2></font><hr>
<span class='old'>
</a><a name="0816a28" id="0816a28">二遮三乃至遮七。謂頗有不入初第二靜</a><a name="0816a29" id="0816a29">慮入第三靜慮耶。答入。謂依未至定離欲</span><a name="0816b01" id="0816b01">界。乃至第二靜慮染。命終生第三靜慮。或</a><a name="0816b02" id="0816b02">從上地歿生第三靜慮。即於彼第三靜慮</a><a name="0816b03" id="0816b03">現在前。乃至頗有不入四靜慮下三無色。</a><a name="0816b04" id="0816b04">入非想非非想處耶。答入。謂依未至定離</a><a name="0816b05" id="0816b05">欲界。乃至無所有處染。命終生非想非非想</a><a name="0816b06" id="0816b06">處。即於彼非想非非想處定現在前。此依</a><a name="0816b07" id="0816b07">遮剎那乃至遮眾同分。不遮無始時來。說</a><a name="0816b08" id="0816b08">其有亦不遮眾同分。或亦不遮分位。義亦</a><a name="0816b09" id="0816b09">無違應准前說</a><a name="0816b10" id="0816b10"><p>頗有不入初靜慮。生梵世耶。答生。乃至頗</a><a name="0816b11" id="0816b11">有不入非想非非想處。生非想非非想處</a><a name="0816b12" id="0816b12">耶。答生。問何故作此論。答欲令疑者得</a><a name="0816b13" id="0816b13">決定故。如契經說。先此入定後生彼中。乃</a><a name="0816b14" id="0816b14">至廣說。或有生疑。要入彼定方得生彼。</a><a name="0816b15" id="0816b15">欲令此疑得決定故。顯雖不入彼定亦</a><a name="0816b16" id="0816b16">得生彼故作斯論。問若爾經說當云何通。</a><a name="0816b17" id="0816b17">答有諸有情先入彼定。後生彼中。有諸有</a><a name="0816b18" id="0816b18">情不入彼定而亦生彼。契經說入定生彼</a><a name="0816b19" id="0816b19">者。阿毘達磨說不入定生彼者。如是則二</a><a name="0816b20" id="0816b20">說善通。問若不入彼定亦得生彼。何故世</a><a name="0816b21" id="0816b21">尊唯說入定生彼處耶。答有諸外道。謂梵</a><a name="0816b22" id="0816b22">天等非修定得故。世尊說先此入定後方生</a><a name="0816b23" id="0816b23">彼。令決定信果由因得。復次有<span class='corr'>諸</span>有情</a><a name="0816b24" id="0816b24">耽著現在少分欲樂。不樂當來離欲勝果。</a><a name="0816b25" id="0816b25">世尊為彼毀呰欲樂讚離欲果。彼有情聞</a><a name="0816b26" id="0816b26">已忻樂請說所因故。佛為說先入彼定後</a><a name="0816b27" id="0816b27">生彼處。復次有諸有情。聞說上界離欲勝</a><a name="0816b28" id="0816b28">果不生信解。佛意欲顯若能入彼根本定</a><a name="0816b29" id="0816b29">時現受勝樂。令知彼果更為勝妙故。佛為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270816a.htm'><img src='up.gif' border=0></a>
<a href='T270816c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>