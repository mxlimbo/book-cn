<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1551 阿毘曇心論經 0861a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1551 阿毘曇心論經</font> <font face='Arial'>(卷5)</font> 修多羅品第八 <font face='Arial'>T28, p0861a</h2></font><hr>
<span class='old'>
</a><a name="0860c28" id="0860c28">中間孔。飲食入出。相應識力建立得名丈夫</a><a name="0860c29" id="0860c29">想。是故此名界想。何以故。是生性故。如世尊</span><a name="0861a01" id="0861a01">說。因六界因緣入母腹胎。修多羅句如是。</a><a name="0861a02" id="0861a02">彼大亦生是故名大生。如大眾生如大生。於</a><a name="0861a03" id="0861a03">此中地堅相水濕相火熱相風輕舉相。色邊</a><a name="0861a04" id="0861a04">受色相名虛空界。色者是與思異事也。識者</a><a name="0861a05" id="0861a05">了知相也。問曰。聖諦有何相。答曰</a><a name="0861a06" id="0861a06"><p class='lg'>　　果相似諸行　　　有漏是說苦</a><br><a name="0861a07" id="0861a07">　　因相似是集　　　滅諦眾苦盡　</p></a><a name="0861a08" id="0861a08"><p>果相似諸行有漏是說苦者。一切有漏行從</a><a name="0861a09" id="0861a09">因生。逼惱相是故說苦。因相似是集者。一切</a><a name="0861a10" id="0861a10">有漏行他因相似。是故彼說苦集。如一稻種</a><a name="0861a11" id="0861a11">子前後相望故。亦說果亦說因。如是有漏行</a><a name="0861a12" id="0861a12">觀已生當生故。亦說苦說集。滅諦眾苦盡者。</a><a name="0861a13" id="0861a13">一切有漏行究竟盡滅。是說滅諦</a><a name="0861a14" id="0861a14"><p class='lg'>　　若無漏諸行　　　是說為道諦</a><br><a name="0861a15" id="0861a15">　　彼二種名故　　　從麤次第見　</p></a><a name="0861a16" id="0861a16"><p>若無漏諸行是說為道諦者。一切無漏行說</a><a name="0861a17" id="0861a17">道諦。彼一切苦滅故說慣。問曰。何故說名諦。</a><a name="0861a18" id="0861a18">答彼二種名故。二種事故名諦。謂自相不虛。</a><a name="0861a19" id="0861a19">及見彼生不顛倒心覺。問何故虛空非數滅</a><a name="0861a20" id="0861a20">非諦攝。答曰。非因果故。此觀察苦盡故。觀察</a><a name="0861a21" id="0861a21">聖諦彼非苦苦因非離苦方便。但欲盡苦故</a><a name="0861a22" id="0861a22">觀察。譬如病因病藥。病差如觀察病。問曰。</a><a name="0861a23" id="0861a23">聖諦有何義。答曰。聖者如實覺已。為他顯示</a><a name="0861a24" id="0861a24">故名聖諦。是中逼迫相是苦。生相是集。寂靜</a><a name="0861a25" id="0861a25">相是滅。出離相是道。問曰。如見因有果。何故</a><a name="0861a26" id="0861a26">佛先說果後說因耶。答曰。從麤次第見。如是</a><a name="0861a27" id="0861a27">但見無間等故世尊前說果。行者先得苦無</a><a name="0861a28" id="0861a28">間等。後苦因。先滅後道。何以故。先知果已。</a><a name="0861a29" id="0861a29">後斷因。修智生故。彼行者於苦自性無間。已<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280860c.htm'><img src='up.gif' border=0></a>
<a href='T280861b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>