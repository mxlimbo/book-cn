<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0418c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷1)</font> 說阿毘曇八揵度 <font face='Arial'>T28, p0418c</h2></font><hr>
<span class='old'>
</a><a name="0418b28" id="0418b28">切遍結。別說非一切遍。別說一切遍非一切遍。</a><a name="0418b29" id="0418b29">彼別說一切遍結如三結。別說非一切遍如五</span><a name="0418c01" id="0418c01">結。別說一切遍非一切遍如九結。是故彼作經</a><a name="0418c02" id="0418c02">者意欲爾。三結至九十八使問曰。何以故作</a><a name="0418c03" id="0418c03">章。答曰。為立門故。不可以無章而得立門。不</a><a name="0418c04" id="0418c04">可以手莊虛空。問曰。何處可莊。答曰。莊可莊</a><a name="0418c05" id="0418c05">處。如是不可以無章而得立門。或曰。莫令無</a><a name="0418c06" id="0418c06">章空論也。或曰。以久住故。如此陰品數善造</a><a name="0418c07" id="0418c07">善作章善立門。百千中可一能得持。亦有不</a><a name="0418c08" id="0418c08">者。何況散解亂合聚誰能得持。是謂以久住</a><a name="0418c09" id="0418c09">故。或曰。自無亂知見現故。若有作經亂知</a><a name="0418c10" id="0418c10">見者。彼經亦亂。以此可知。彼作經者無亂知</a><a name="0418c11" id="0418c11">見。結作此經不亂善正。是謂自無亂知見現</a><a name="0418c12" id="0418c12">故作章。問曰。何以故佛契經立作章。答曰。欲</a><a name="0418c13" id="0418c13">現佛契經無量義故。此外部少義無義。少義</a><a name="0418c14" id="0418c14">者。誦羅摩那十二千章二句義。羅摩泥將私</a><a name="0418c15" id="0418c15">陀去波羅彌。還將來。無義者。以一女故殺</a><a name="0418c16" id="0418c16">十八垓眾生。如鐵城滿中草。外部如是少義</a><a name="0418c17" id="0418c17">無義。問曰。佛契經云何。答曰。無量義無邊</a><a name="0418c18" id="0418c18">味。如大海無量甚深極廣無邊。佛契經亦如</a><a name="0418c19" id="0418c19">是。無量義無邊味者。如尊者舍利弗比。如是</a><a name="0418c20" id="0418c20">百千那術數作百千經。盡彼智住不可得。佛</a><a name="0418c21" id="0418c21">契經二句義至底度彼岸。是謂佛契經現無</a><a name="0418c22" id="0418c22">量義故。或曰。忍問答現契經故。此外部問亦</a><a name="0418c23" id="0418c23">不忍。答亦不忍。猶如獼猴子。亦不忍擣不忍</a><a name="0418c24" id="0418c24">重擣。以杵擣便解散。如是此外部問亦不忍。</a><a name="0418c25" id="0418c25">答亦不忍。問事已如被杵擣。問曰。佛契經云</a><a name="0418c26" id="0418c26">何。答曰。如成就波羅捺衣。杵擣亦忍重擣</a><a name="0418c27" id="0418c27">亦忍。擣重擣益有色柔軟。佛契經亦如是。問</a><a name="0418c28" id="0418c28">亦忍答亦忍。如問如答。戒色益好功德柔軟。</a><a name="0418c29" id="0418c29">是故忍問答。現佛契經故。或曰。佛契經開示<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280418b.htm'><img src='up.gif' border=0></a>
<a href='T280419a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>