<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0922b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷30)</font> 辯賢聖品第七之一 <font face='Arial'>T29, p0922b</h2></font><hr>
<span class='old'>
</a><a name="0922a28" id="0922a28">住現在修未來四隨。一行相現在修未來四。</a><a name="0922a29" id="0922a29">唯同分修無緣餘諦世第一法。是故唯修爾</span><a name="0922b01" id="0922b01">所行相。有餘師說。近見道故。似見道故。唯修</a><a name="0922b02" id="0922b02">爾所。謂苦法忍。唯緣欲苦諦修四行相。世第</a><a name="0922b03" id="0922b03">一亦然。已辯所生善根相體。今次應辯彼差</a><a name="0922b04" id="0922b04">別義。頌曰</a><a name="0922b05" id="0922b05"><p class='lg'>　　此順決擇分　　　四皆修所成</a><br><a name="0922b06" id="0922b06">　　六地二或七　　　依欲界身九</a><br><a name="0922b07" id="0922b07">　　三女男得二　　　第四女亦爾</a><br><a name="0922b08" id="0922b08">　　聖由失地捨　　　異生由命終</a><br><a name="0922b09" id="0922b09">　　初二亦退捨　　　依本必見諦</a><br><a name="0922b10" id="0922b10">　　捨已得非先　　　二捨性非得　</p></a><a name="0922b11" id="0922b11"><p>論曰。此暖頂忍世第一法。四殊勝善根名順</a><a name="0922b12" id="0922b12">決擇分。由下中上及上上品。分為四種。如前</a><a name="0922b13" id="0922b13">已說。決謂決斷。擇謂簡擇。決斷簡擇。謂諸聖</a><a name="0922b14" id="0922b14">道。以諸聖道能斷疑故。及能分別四諦相故。</a><a name="0922b15" id="0922b15">分謂分段。即是見道。是決擇中一分攝故。暖</a><a name="0922b16" id="0922b16">等為緣引決擇分。順益彼故得順彼名。故此</a><a name="0922b17" id="0922b17">名為順決擇分。如是四種皆修所成。非聞思</a><a name="0922b18" id="0922b18">所成。遠決擇分故。此四善根皆依六地。謂四</a><a name="0922b19" id="0922b19">靜慮未至中間。欲界中無。闕等引故。餘上地</a><a name="0922b20" id="0922b20">亦無。見道眷屬故。又無色界心不緣欲界故。</a><a name="0922b21" id="0922b21">欲界先應遍知斷故。於三界中彼最麤故。此</a><a name="0922b22" id="0922b22">四善根能感色界五蘊異熟為圓滿因。不能</a><a name="0922b23" id="0922b23">牽引眾同分故。極厭諸有欣圓寂故。或聲為</a><a name="0922b24" id="0922b24">顯二有異說。謂暖頂二。尊者妙音說。依前</a><a name="0922b25" id="0922b25">六及欲七地。對法諸師不許彼說。非聞思所</a><a name="0922b26" id="0922b26">成。順決擇分故。此四善根依欲身起。人天</a><a name="0922b27" id="0922b27">九處除北俱盧。唯依欲九身容入離生故。除</a><a name="0922b28" id="0922b28">增上忍世第一法。餘三善根三洲初起。後生</a><a name="0922b29" id="0922b29">天處亦續現前。所除亦依天處初起。有餘師<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290922a.htm'><img src='up.gif' border=0></a>
<a href='T290922c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>