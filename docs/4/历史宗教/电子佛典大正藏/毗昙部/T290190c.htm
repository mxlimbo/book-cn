<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0190c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷4)</font> 俱舍釋論中分別根品第二之一 <font face='Arial'>T29, p0190c</h2></font><hr>
<span class='old'>
</a><a name="0190b28" id="0190b28">遍行法。後分別惑品中當說。由為一切染污</a><a name="0190b29" id="0190b29">法通因故。離同類因。別立此因。能為餘部染</span><a name="0190c01" id="0190c01">污因故。由彼威力。別部諸惑。亦得增長。聖</a><a name="0190c02" id="0190c02">人染污法。亦以遍行為因不。罽賓國師說。一</a><a name="0190c03" id="0190c03">切染污法。見諦所滅惑為因。何以故。於分別</a><a name="0190c04" id="0190c04">道理論說。何法以見諦所滅惑為因。諸染</a><a name="0190c05" id="0190c05">污法。及見諦所滅法果報。何法以無記為</a><a name="0190c06" id="0190c06">因。一切無記有為法。及諸惡。有法以苦為</a><a name="0190c07" id="0190c07">因。以身見為因。非身見因不。廣說如彼論。乃</a><a name="0190c08" id="0190c08">至云除身見及諸餘法生老住滅所有別染污</a><a name="0190c09" id="0190c09">苦諦。若爾云何會釋假名論文。彼論云。有法</a><a name="0190c10" id="0190c10">不善。唯不善為因。不有若聖人退離欲欲界</a><a name="0190c11" id="0190c11">染污作意初起現前。約未滅因。說此言。何以</a><a name="0190c12" id="0190c12">故。見諦或是此因已滅。是故不說。說撤行因</a><a name="0190c13" id="0190c13">已。果報因相云何。偈曰。果報因非善。及以</a><a name="0190c14" id="0190c14">有流善。釋曰。一切惡及有流善法。是果報</a><a name="0190c15" id="0190c15">因。果報為法故。是故無記不能造果報。由無</a><a name="0190c16" id="0190c16">功力故。譬如陳朽種子。若爾云何無流不生</a><a name="0190c17" id="0190c17">果報。非貪愛所潤故。譬如貞實種子無濕潤</a><a name="0190c18" id="0190c18">故。此無流法不繫屬三界。云何能生屬三界</a><a name="0190c19" id="0190c19">果報。所餘諸法有二種故。能生果報。譬如貞</a><a name="0190c20" id="0190c20">實種子有潤濕。此名云何可知。為是果報家</a><a name="0190c21" id="0190c21">因。為以果報為因。若爾何有。若執果報家因</a><a name="0190c22" id="0190c22">故說果報因。果報生眼此文不應成。若執果</a><a name="0190c23" id="0190c23">報為因是業果報。此文亦不成。此二悉得成。</a><a name="0190c24" id="0190c24">已如前說。復次果報是何義。熟不似故名報。</a><a name="0190c25" id="0190c25">何以故。於欲界有時一陰果報因一果。謂至</a><a name="0190c26" id="0190c26">得生等。有二陰一果。謂身口業生等。有四</a><a name="0190c27" id="0190c27">陰一果。謂善惡心心法生等。於色界有一陰</a><a name="0190c28" id="0190c28">果報因一果。謂至得及無想定生等。有二陰</a><a name="0190c29" id="0190c29">一果。謂初定教色生等。有四陰一果。謂散<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290190b.htm'><img src='up.gif' border=0></a>
<a href='T290191a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>