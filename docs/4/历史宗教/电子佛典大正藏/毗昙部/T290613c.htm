<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0613c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷48)</font> 辯隨眠品第五之一 <font face='Arial'>T29, p0613c</h2></font><hr>
<span class='old'>
</a><a name="0613b28" id="0613b28">故。謂如見取於諸有漏法。由因果門樂淨行</a><a name="0613b29" id="0613b29">等轉。如是見取雖亦能緣見滅道斷。而真實</span><a name="0613c01" id="0613c01">見苦集諦時一切永斷。迷因果理對治生故。</a><a name="0613c02" id="0613c02">如是能障八行覺生。不共無明苦集現觀對</a><a name="0613c03" id="0613c03">治生故一切皆斷。除此更無緣見所斷諸法</a><a name="0613c04" id="0613c04">為境。不共無明豈不此應如彼見取。非全</a><a name="0613c05" id="0613c05">如彼行相別故。謂於有漏見取生時。行相</a><a name="0613c06" id="0613c06">眾多迷謬而轉。修觀行者見苦集時於見滅</a><a name="0613c07" id="0613c07">道所斷諸法見為苦等。雖已能違計樂淨等</a><a name="0613c08" id="0613c08">迷因果行。而於見滅見道所斷。見為功德</a><a name="0613c09" id="0613c09">餘最勝行。所有見取猶未能違。是故雖於苦</a><a name="0613c10" id="0613c10">集二諦已得現觀。猶有見滅見道所斷見取</a><a name="0613c11" id="0613c11">未除。不共無明無別行相。唯有惛重不欲行</a><a name="0613c12" id="0613c12">轉。於四聖諦各別親迷。除此更無餘別行相。</a><a name="0613c13" id="0613c13">緣見所斷非迷苦集。何須固訪不共無明。有</a><a name="0613c14" id="0613c14">別行相緣見滅道斷。令見滅道斷同見取耶。</a><a name="0613c15" id="0613c15">何緣此中緣見所斷。所起一切不共無明。見</a><a name="0613c16" id="0613c16">苦集時悉皆永斷。非緣修斷不共無明。見苦</a><a name="0613c17" id="0613c17">集時一切永斷。不應於此重責其緣。許不共</a><a name="0613c18" id="0613c18">無明有修所斷者。彼必應許不共無明。有唯</a><a name="0613c19" id="0613c19">能緣修所斷法。非迷苦集二聖諦理。說此無</a><a name="0613c20" id="0613c20">明緣見斷法。及無漏法理不成故。又必應許</a><a name="0613c21" id="0613c21">聖思法時離染恚高有染障故。謂彼修習正</a><a name="0613c22" id="0613c22">法觀時。應有惛迷不欲行轉。如眠惛昧障蔽</a><a name="0613c23" id="0613c23">其心。不共無明是修所斷。故知聖者集智已</a><a name="0613c24" id="0613c24">生。猶有唯緣修所斷法障思正法。不共無明</a><a name="0613c25" id="0613c25">見苦集時此何不斷。此無明是智所害故。諸</a><a name="0613c26" id="0613c26">忍非彼對治道故。不迷苦集二諦理故。不緣</a><a name="0613c27" id="0613c27">親迷諦理法故。謗滅邪見為見滅耶。不見滅</a><a name="0613c28" id="0613c28">耶。若見滅者。如何見滅謗言無滅。若不見</a><a name="0613c29" id="0613c29">滅者。如何無漏緣。又如何言此物非有應言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290613b.htm'><img src='up.gif' border=0></a>
<a href='T290614a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>