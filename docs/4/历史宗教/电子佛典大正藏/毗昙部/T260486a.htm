<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0486a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷7)</font> 無量品第十二 <font face='Arial'>T26, p0486a</h2></font><hr>
<span class='old'>
</a><a name="0485c28" id="0485c28">資糧。而未名慈心定加行。亦未名入慈心定。</a><a name="0485c29" id="0485c29">復有一類。盛夏熱時。炎熾日光所逼切故。熱</span><a name="0486a01" id="0486a01">渴迷悶。身心燋惱。遇清涼池。投身沐浴。飲用</a><a name="0486a02" id="0486a02">生樂。取此樂相。起如是心。發如是言。願諸有</a><a name="0486a03" id="0486a03">情。皆得如是如是勝樂。彼心言及勝解。雖皆</a><a name="0486a04" id="0486a04">是善淨妙乃至資糧。而未名慈心定加行。亦</a><a name="0486a05" id="0486a05">未名入慈心定。如是所受欲界樂具。及三</a><a name="0486a06" id="0486a06">靜慮所受勝樂。取彼樂相。起心發言。願諸</a><a name="0486a07" id="0486a07">有情。皆得如是如是勝樂。彼心言及勝解。雖</a><a name="0486a08" id="0486a08">皆是善淨妙乃至資糧。而未名慈心定加行。</a><a name="0486a09" id="0486a09">亦未名入慈心定。若有此生。近曾現入。第三</a><a name="0486a10" id="0486a10">靜慮。取彼樂相。起如是心。發如是言。願諸有</a><a name="0486a11" id="0486a11">情。皆得如是如是勝樂。彼心言及勝解。皆是</a><a name="0486a12" id="0486a12">勝善淨妙隨順。乃至資糧。乃可名慈心定加</a><a name="0486a13" id="0486a13">行。亦名入慈心定。又此定中。諸心意識。名</a><a name="0486a14" id="0486a14">慈俱有心。諸思等思。現前等思。已思當思。造</a><a name="0486a15" id="0486a15">心意業。名慈俱有意業。諸心勝解。已勝解。當</a><a name="0486a16" id="0486a16">勝解。名慈俱有勝解。又此定中。若受若想。若</a><a name="0486a17" id="0486a17">欲若作意。若念若定。若慧等。名慈俱有諸法。</a><a name="0486a18" id="0486a18">如是諸法。亦得名慈心定加行。亦名入慈心</a><a name="0486a19" id="0486a19">定。復次慈心定有二種。一狹小。二無量。云</a><a name="0486a20" id="0486a20">何狹小慈心定加行。修何加行。入狹小慈心</a><a name="0486a21" id="0486a21">定。謂有一類。於諸可愛可樂可喜可意有情。</a><a name="0486a22" id="0486a22">謂父母兄弟姊妹。及餘隨一親屬朋友。彼於</a><a name="0486a23" id="0486a23">如是狹小有情。令狹小慈俱心住等住近住</a><a name="0486a24" id="0486a24">安住調伏寂靜最極寂靜。一趣等持。願彼有</a><a name="0486a25" id="0486a25">情。皆得勝樂。彼於爾時。若心散亂。馳流餘</a><a name="0486a26" id="0486a26">境。不能一趣。不能守念。令住一緣。而願狹</a><a name="0486a27" id="0486a27">小有情得樂。齊此未名狹小慈心定加行。亦</a><a name="0486a28" id="0486a28">未名入狹小慈心定。彼若爾時。攝錄自心。令</a><a name="0486a29" id="0486a29">不散亂。馳流餘境。能令一趣住念一緣。思惟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260485c.htm'><img src='up.gif' border=0></a>
<a href='T260486b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>