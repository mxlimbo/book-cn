<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0723b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷70)</font> 辯賢聖品第六之一 <font face='Arial'>T29, p0723b</h2></font><hr>
<span class='old'>
</a><a name="0723a28" id="0723a28">增上無堪能故。一切加行皆通二種。如是所</a><a name="0723a29" id="0723a29">說但據現行。兼未來修復有差別。謂無學位</span><a name="0723b01" id="0723b01">修練根時加行。未來亦通修二九無間慣及</a><a name="0723b02" id="0723b02">八解脫。未來所修亦唯無漏。第九解脫未來</a><a name="0723b03" id="0723b03">修二。兼修三界所有功德。與初盡智所修</a><a name="0723b04" id="0723b04">同故。若有學位修練根時加行。未來亦通修</a><a name="0723b05" id="0723b05">二無間解脫。未來所修亦唯無漏如得初果。</a><a name="0723b06" id="0723b06">若爾豈不廣論相違。如廣論言從信解性</a><a name="0723b07" id="0723b07">修練根行。得見至時十四化心爾時亦得。</a><a name="0723b08" id="0723b08">寧不許學解脫道中亦於未來。修有漏道此</a><a name="0723b09" id="0723b09">無違失所以者何。彼論但依得俱生說。如</a><a name="0723b10" id="0723b10">下地道現在前時。上地化心亦說為得。謂如</a><a name="0723b11" id="0723b11">已離三靜慮染。依初靜慮入見諦者。亦說彼</a><a name="0723b12" id="0723b12">得四定化心。然理不應由下見道。現在前故</a><a name="0723b13" id="0723b13">修上地法。彼文但依見道與彼得俱生。說此</a><a name="0723b14" id="0723b14">亦應然。有餘師言。諸未來法有得。得故即說</a><a name="0723b15" id="0723b15">名修既彼得俱。寧不修彼。故諸有學修練根</a><a name="0723b16" id="0723b16">時。解脫道中亦修有漏。然非一切皆能通修。</a><a name="0723b17" id="0723b17">謂若預流未趣後果。修練根行解脫道中。如</a><a name="0723b18" id="0723b18">得果時唯修無漏。由見道得一來不還。未趣</a><a name="0723b19" id="0723b19">後時應知亦爾。分離有頂中間練根。解脫所</a><a name="0723b20" id="0723b20">修亦唯無漏。餘有學位修練根時。解脫所修</a><a name="0723b21" id="0723b21">皆通二種。前說為善。所以者何。非彼得俱皆</a><a name="0723b22" id="0723b22">名修彼。勿一切法能修一切。又有學位修練</a><a name="0723b23" id="0723b23">根時。正為遮遣見惑所發。與斷見惑道數</a><a name="0723b24" id="0723b24">既同。如何所修異見道果。若餘趣後中間練</a><a name="0723b25" id="0723b25">根。解脫道中亦修有漏。無間慣位何不許然。</a><a name="0723b26" id="0723b26">如離染時二道等故。然無學位修練根時。道</a><a name="0723b27" id="0723b27">數所修如斷有頂。若有學位修練根時。道數</a><a name="0723b28" id="0723b28">所修如斷上界。見道所斷由彼但與鄰得果</a><a name="0723b29" id="0723b29">時道相似故。學無學位修練根時。加行皆通<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290723a.htm'><img src='up.gif' border=0></a>
<a href='T290723c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>