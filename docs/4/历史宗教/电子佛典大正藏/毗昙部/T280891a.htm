<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1552 雜阿毘曇心論 0891a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1552 雜阿毘曇心論</font> <font face='Arial'>(卷3)</font> 業品第三 <font face='Arial'>T28, p0891a</h2></font><hr>
<span class='old'>
</a><a name="0890c28" id="0890c28">第五人。謂邊地十眾。謂中國三歸三說。問</a><a name="0890c29" id="0890c29">何等種得律儀。答隨心下中上得三品律儀。</span><a name="0891a01" id="0891a01">若下心受別解脫戒。彼得下戒。下心果故。若</a><a name="0891a02" id="0891a02">極方便行善。乃至離色無色界欲。種三乘種</a><a name="0891a03" id="0891a03">子。眾生種類相續。彼猶下品隨轉。若中心</a><a name="0891a04" id="0891a04">受戒得中律儀。若極方便行善。若不捨戒作</a><a name="0891a05" id="0891a05">諸惡行。彼猶中品隨轉。若增上心受戒得上</a><a name="0891a06" id="0891a06">律儀。乃至種類相續。猶增上隨轉。或有年少</a><a name="0891a07" id="0891a07">比丘得增上律儀。雖復阿羅漢猶成就下戒。</a><a name="0891a08" id="0891a08">有別解脫戒從下中從中上。謂先以下心受</a><a name="0891a09" id="0891a09">優婆塞律儀。次以中心受沙彌律儀。後以上</a><a name="0891a10" id="0891a10">心受比丘律儀。從中下上從上下中。謂住律</a><a name="0891a11" id="0891a11">儀。有於一切眾生起非一切支非一切因。有</a><a name="0891a12" id="0891a12">於一切眾生起一切支非一切因。有於一切</a><a name="0891a13" id="0891a13">眾生起一切支一切因。有於一切眾生起一</a><a name="0891a14" id="0891a14">切因非一切支者無也。彼眾生者。謂蠕動</a><a name="0891a15" id="0891a15">類。枝者。不殺生乃至不綺語。因者。下中上</a><a name="0891a16" id="0891a16">心。又說。無貪無恚無癡有於一切眾生起非</a><a name="0891a17" id="0891a17">一切支非一切因者。謂下心受優婆塞戒。下</a><a name="0891a18" id="0891a18">心受沙彌戒。有於一切眾生起一切支非一</a><a name="0891a19" id="0891a19">切因者。謂下心受三種戒。或中或上或二。</a><a name="0891a20" id="0891a20">有於一切眾生起一切支一切因者。謂三種</a><a name="0891a21" id="0891a21">心受三種戒。是故於一切眾生起一切因非</a><a name="0891a22" id="0891a22">一切支者無有也。若以初下心受日夜戒。次</a><a name="0891a23" id="0891a23">中心受優婆塞戒。後上心受沙彌戒。謂言應</a><a name="0891a24" id="0891a24">說於一切眾生起一切因非一切支者。此義</a><a name="0891a25" id="0891a25">不然。彼為盡壽故說。問住何等心得別解脫</a><a name="0891a26" id="0891a26">律儀答。於一切眾生起慈心若言我於此受不</a><a name="0891a27" id="0891a27">於彼受不得律儀。惡心隨故。如言我受不獵</a><a name="0891a28" id="0891a28">獸。以少分故是善業不得律儀。以別解脫戒</a><a name="0891a29" id="0891a29">普於一切。能不能所得律儀故。若異此者律<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280890c.htm'><img src='up.gif' border=0></a>
<a href='T280891b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>