<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0214a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷41)</font> 雜蘊第一中無義納息第七之一 <font face='Arial'>T27, p0214a</h2></font><hr>
<span class='old'>
</a><a name="0213c28" id="0213c28">復次若在人中修三十七菩提分法。後生</a><a name="0213c29" id="0213c29">天中得具足者名化法調伏。若在人中修</span><a name="0214a01" id="0214a01">三十七菩提分法。即於人中得具足者名</a><a name="0214a02" id="0214a02">法隨法行。問何故天中得見法者名化法調</a><a name="0214a03" id="0214a03">伏。即於人中得見法者名法隨法行耶。答</a><a name="0214a04" id="0214a04">若於天中得見法者修加行少。若於人</a><a name="0214a05" id="0214a05">中得見法者修加行多故。謂在人中得</a><a name="0214a06" id="0214a06">見法者。先勤恭敬供養師友。誦素呾覽學</a><a name="0214a07" id="0214a07">毘奈耶。聽受決擇阿毘達磨。於一切法自</a><a name="0214a08" id="0214a08">相共相思惟觀察。得純熟已往詣山林居</a><a name="0214a09" id="0214a09">閑靜處。初夜後夜除去睡眠漸復受持小大</a><a name="0214a10" id="0214a10">七法。始從日沒至日出時。結跏趺坐頂安</a><a name="0214a11" id="0214a11">靜鎮。行鞠法杖精進熾然。繫念思惟方入聖</a><a name="0214a12" id="0214a12">道。彼由如是多加行法。是故名為法隨法</a><a name="0214a13" id="0214a13">行。若於天中得見法者。由昔人中聞思修</a><a name="0214a14" id="0214a14">故今時任運聖道現前。彼受化生見法調伏</a><a name="0214a15" id="0214a15">故立化法調伏別名</a><a name="0214a16" id="0214a16"><p>云何多欲乃至廣說。問何故作此論。答為欲</a><a name="0214a17" id="0214a17">分別契經義故。謂契經說有多欲有不喜</a><a name="0214a18" id="0214a18">足。契經雖作是說而不分別其義。經是此</a><a name="0214a19" id="0214a19">論所依根本。彼不說者今應說之。故作斯</a><a name="0214a20" id="0214a20">論。云何多欲。答諸欲已欲當欲是謂多欲。此</a><a name="0214a21" id="0214a21">本論師於異名義得善巧故。以種種名顯</a><a name="0214a22" id="0214a22">示多欲。文雖有異而體無別云何不喜足。答</a><a name="0214a23" id="0214a23">諸不喜不等喜不遍喜不已喜不當喜。是謂</a><a name="0214a24" id="0214a24">不喜足。此本論師於異名義得善巧故。以</a><a name="0214a25" id="0214a25">種種名顯示不喜足。文雖有異而體無別。</a><a name="0214a26" id="0214a26">多欲不喜足何差別乃至廣說。問何故復作此</a><a name="0214a27" id="0214a27">論。答欲令疑者得決定故。謂此二法展轉</a><a name="0214a28" id="0214a28">相似見多欲者世人共言是不喜足。見不喜</a><a name="0214a29" id="0214a29">足者世人共言是多欲。或有生疑此二是一。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270213c.htm'><img src='up.gif' border=0></a>
<a href='T270214b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>