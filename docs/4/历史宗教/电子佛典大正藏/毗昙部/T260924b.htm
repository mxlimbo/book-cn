<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1544 阿毘達磨發智論 0924b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1544 阿毘達磨發智論</font> <font face='Arial'>(卷2)</font> 雜蘊第一中愛敬納息第四 <font face='Arial'>T26, p0924b</h2></font><hr>
<span class='old'>
</a><a name="0924a28" id="0924a28">說者。此言顯彼少分斷者。彼不應作是說。所</a><a name="0924a29" id="0924a29">以者何。異生亦有能斷少分。我語取故。然佛</span><a name="0924b01" id="0924b01">世尊。為天人等。無量大眾廣說法要。無倒開</a><a name="0924b02" id="0924b02">示。令隨類解。有諸外道。竊聞佛說蘊界處蓋</a><a name="0924b03" id="0924b03">念住乃至覺支等名。或有具足。或不具足。是</a><a name="0924b04" id="0924b04">諸外道。若有得聞欲取名者。便作是言。我亦</a><a name="0924b05" id="0924b05">施設斷知欲取。若有得聞見取名者。便作是</a><a name="0924b06" id="0924b06">言。我亦施設斷知見取。若有得聞戒取名者。</a><a name="0924b07" id="0924b07">便作是言。我亦施設斷知戒取。如多苾芻</a><a name="0924b08" id="0924b08">集在一處有諸外道。來作是言。如喬答摩。</a><a name="0924b09" id="0924b09">為諸弟子。宣說法要。謂作是說。汝等苾芻。應</a><a name="0924b10" id="0924b10">斷五蓋如是五蓋。能染污心。令慧力劣。損</a><a name="0924b11" id="0924b11">害覺分。障礙涅槃。於四念住。應善住心。於七</a><a name="0924b12" id="0924b12">覺支。應勤修習。我等亦能為諸弟子。說此法</a><a name="0924b13" id="0924b13">要。則喬答摩所說法要。與我何別。而今汝等</a><a name="0924b14" id="0924b14">獨歸彼耶。然彼外道。尚不能識五蓋名相。況</a><a name="0924b15" id="0924b15">能了達。住四念住。修七覺支。然竊佛語。故作</a><a name="0924b16" id="0924b16">是說。施設斷取。應知亦然。又如外道摩健地</a><a name="0924b17" id="0924b17">迦。不了自身。眾病所集。剎那不住苦空非</a><a name="0924b18" id="0924b18">我。來詣佛所。鼓腹而言。吾今此身。既無諸</a><a name="0924b19" id="0924b19">病。應知即是究竟涅槃。彼尚不知無病名相。</a><a name="0924b20" id="0924b20">況能了達究竟涅槃。然竊佛語。故作是說。施</a><a name="0924b21" id="0924b21">設斷取。應知亦然。何緣外道。但有施設斷知</a><a name="0924b22" id="0924b22">三取非我語取。答彼於長夜。執有真實。我及</a><a name="0924b23" id="0924b23">有情。命者生者。能養育者。補特伽羅。彼既執</a><a name="0924b24" id="0924b24">有真實。我等寧肯施設斷我語取。說同施設</a><a name="0924b25" id="0924b25">斷知諸取。斯有何義。答是佛世尊。隨彼言說。</a><a name="0924b26" id="0924b26">如世尊說。彼諸外道。施設實有有情斷壞。然</a><a name="0924b27" id="0924b27">依勝義。無實有情。但隨彼言。而作是說。此亦</a><a name="0924b28" id="0924b28">如是。故無有過。如契經說。有二遍知。謂智遍</a><a name="0924b29" id="0924b29">知。及斷遍知。云何智遍知。答諸智見明覺現<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260924a.htm'><img src='up.gif' border=0></a>
<a href='T260924c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>