<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0610a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷47)</font> 辯隨眠品第五之一 <font face='Arial'>T29, p0610a</h2></font><hr>
<span class='old'>
</a><a name="0609c28" id="0609c28">者。於他工巧尸羅等德多分勝中。謂己少劣</a><a name="0609c29" id="0609c29">心生高舉。名為卑慢。此中於己心高舉者。於</span><a name="0610a01" id="0610a01">他多勝謂己少劣。有增己故亦說為高。有餘</a><a name="0610a02" id="0610a02">師言。於己功力不信謂劣。名為卑慢。如是</a><a name="0610a03" id="0610a03">謂劣高舉不成。是故應知前說為勝。於無德</a><a name="0610a04" id="0610a04">中謂己有德。名為邪慢。言無德者。謂諸惡</a><a name="0610a05" id="0610a05">行。違功德故立無德名。猶如不善彼於成此</a><a name="0610a06" id="0610a06">無德法中。謂己有斯殊勝功德。恃惡高舉。故</a><a name="0610a07" id="0610a07">名邪慢。若謂無德者。是遮有德言。於實無德</a><a name="0610a08" id="0610a08">中謂有名邪慢。彼辯增上邪慢別中。說無</a><a name="0610a09" id="0610a09">種子名增上慢。有種子者名為邪慢。或全</a><a name="0610a10" id="0610a10">增益名增上慢。少分增益名為邪慢如是差</a><a name="0610a11" id="0610a11">別理應不成。是故應知前說為勝。有說。唯除</a><a name="0610a12" id="0610a12">我我所見。以餘邪見為先。所生令心高舉。名</a><a name="0610a13" id="0610a13">為邪慢。有餘師說。恃全實事高舉名慢。恃</a><a name="0610a14" id="0610a14">少實事心生高舉。名為過慢。恃無實事心生</a><a name="0610a15" id="0610a15">高舉。名慢過慢。於五取蘊我愛為先。恃我高</a><a name="0610a16" id="0610a16">舉。名為我慢。於證少德謂已證多。心生高</a><a name="0610a17" id="0610a17">舉。名增上慢。攝受少事心謂為足。恃生高舉。</a><a name="0610a18" id="0610a18">名為卑慢。實鄙惡類。自謂有德。心生高舉。名</a><a name="0610a19" id="0610a19">為邪慢。然本論說慢類有九。類是品類義。即</a><a name="0610a20" id="0610a20">慢之差別。九類者何。一我勝慢類。二我等慢</a><a name="0610a21" id="0610a21">類。三我劣慢類。四有勝我慢類。五有等我慢</a><a name="0610a22" id="0610a22">類。六有劣我慢類。七無勝我慢類。八無等我</a><a name="0610a23" id="0610a23">慢類。九無劣我慢類。此九皆依有身。見起我</a><a name="0610a24" id="0610a24">勝者是過慢類。我等者是慢類。我劣者是</a><a name="0610a25" id="0610a25">卑慢類。有勝我者是卑慢類。有等我者是慢</a><a name="0610a26" id="0610a26">類有劣我者是過慢類。無勝我者是慢類。無</a><a name="0610a27" id="0610a27">等我者是過慢類。無劣我者是卑慢類。是</a><a name="0610a28" id="0610a28">故此九從三慢出。謂慢過慢及卑慢。三行次</a><a name="0610a29" id="0610a29">有殊成三三類。無劣我慢類高舉如何成。謂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290609c.htm'><img src='up.gif' border=0></a>
<a href='T290610b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>