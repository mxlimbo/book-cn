<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0441c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷85)</font> 結蘊第二中十門納息第四之一 <font face='Arial'>T27, p0441c</h2></font><hr>
<span class='old'>
</a><a name="0441b28" id="0441b28">次第三靜慮如第三無色。無多功德故無</a><a name="0441b29" id="0441b29">解脫等。謂空識無邊處有無邊行相功德。非</span><a name="0441c01" id="0441c01">想非非想處有滅定功德。無所有處無無邊</a><a name="0441c02" id="0441c02">行相。又無滅定。是故此地功德減少第三靜</a><a name="0441c03" id="0441c03">慮如彼亦無解脫勝處遍處功德。復次第三</a><a name="0441c04" id="0441c04">靜慮有生死中最勝受樂。能令行者耽著迷</a><a name="0441c05" id="0441c05">亂故無解脫勝處遍處。問若爾應無無量</a><a name="0441c06" id="0441c06">通等諸餘功德。答言功德少不說全無。若此</a><a name="0441c07" id="0441c07">地中無無量等應此靜慮空無功德。復次</a><a name="0441c08" id="0441c08">無量總緣通慧遊戲此地。得有解脫勝處</a><a name="0441c09" id="0441c09">遍處功德。別緣色等伏諸煩惱以難成故</a><a name="0441c10" id="0441c10">此地中無</a><a name="0441c11" id="0441c11"><p>如契經說。得地遍處定者。作如是念。地即</a><a name="0441c12" id="0441c12">是我我即是地。地之與我無二無別。得餘遍</a><a name="0441c13" id="0441c13">處定者。隨自所緣廣說亦爾。問得遍處定</a><a name="0441c14" id="0441c14">者。必已離第三靜慮染。彼所起我見必是第</a><a name="0441c15" id="0441c15">四靜慮。若第四靜慮我見。必唯緣第四靜</a><a name="0441c16" id="0441c16">慮地等前八遍處。但緣欲界色處為境。如</a><a name="0441c17" id="0441c17">何可說與彼我見同緣地等。有作是說。</a><a name="0441c18" id="0441c18">此中於未得彼定者說得彼定者聲。如</a><a name="0441c19" id="0441c19">非沙門說名沙門。非婆羅門說名婆羅</a><a name="0441c20" id="0441c20">門。謂以欲界聞思所成初學修習地等遍處。</a><a name="0441c21" id="0441c21">猶未能斷欲界煩惱。未得根本地等遍處。</a><a name="0441c22" id="0441c22">故緣地等容起我見。或有說者。仍舊名</a><a name="0441c23" id="0441c23">說亦不相違。如有國王。雖失王位。仍舊</a><a name="0441c24" id="0441c24">名說亦呼為王。如是先得地遍處等。今雖</a><a name="0441c25" id="0441c25">退失仍名得者。彼起欲界我見。緣欲界地</a><a name="0441c26" id="0441c26">等計我於理無違。復有說者。依速入出</a><a name="0441c27" id="0441c27">遍處我見。作如是說亦不相違。謂彼先得</a><a name="0441c28" id="0441c28">地遍處等。後速退起欲界我見。緣執欲界地</a><a name="0441c29" id="0441c29">等為我。速復還得第四靜慮地遍處等彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270441b.htm'><img src='up.gif' border=0></a>
<a href='T270442a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>