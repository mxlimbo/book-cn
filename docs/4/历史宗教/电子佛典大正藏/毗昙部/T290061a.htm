<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0061a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷11)</font> 分別世品第三之一 <font face='Arial'>T29, p0061a</h2></font><hr>
<span class='old'>
</a><a name="0060c28" id="0060c28">天依處量同妙高山頂。有餘師說。上倍倍增。</a><a name="0060c29" id="0060c29">有餘師言。初靜慮地宮殿依處等一四洲。第</span><a name="0061a01" id="0061a01">二靜慮等小千界。第三靜慮等中千界。第四</a><a name="0061a02" id="0061a02">靜慮等大千界。有餘師言。下三靜慮如次量</a><a name="0061a03" id="0061a03">等小中大千。第四靜慮量無邊際。齊何量</a><a name="0061a04" id="0061a04">說小中大千。頌曰</a><a name="0061a05" id="0061a05"><p class='lg'>　　四大洲日月　　　蘇迷盧欲天</a><br><a name="0061a06" id="0061a06">　　梵世各一千　　　名一小千界</a><br><a name="0061a07" id="0061a07">　　此小千千倍　　　說名一中千</a><br><a name="0061a08" id="0061a08">　　此千倍大千　　　皆同一成壞　</p></a><a name="0061a09" id="0061a09"><p>論曰。千四大洲乃至梵世。如是總說為一小</a><a name="0061a10" id="0061a10">千。千倍小千名一中千界。千中千界總名一</a><a name="0061a11" id="0061a11">大千。如是大千同成同壞。同成壞相後當廣</a><a name="0061a12" id="0061a12">辯。如外器量別。身量亦別耶。亦別。云何。頌</a><a name="0061a13" id="0061a13">曰</a><a name="0061a14" id="0061a14"><p class='lg'>　　贍部洲人量　　　三肘半四肘</a><br><a name="0061a15" id="0061a15">　　東西北洲人　　　倍倍增如次</a><br><a name="0061a16" id="0061a16">　　欲天俱盧舍　　　四分一一增</a><br><a name="0061a17" id="0061a17">　　色天踰繕那　　　初四增半半</a><br><a name="0061a18" id="0061a18">　　此上增倍倍　　　唯無雲減三　</p></a><a name="0061a19" id="0061a19"><p>論曰。贍部洲人身多長三肘半。於中少分有</a><a name="0061a20" id="0061a20">長四肘。東勝身人身長八肘。西牛貨人長十</a><a name="0061a21" id="0061a21">六肘。北俱盧人三十二肘。欲界六天最下身</a><a name="0061a22" id="0061a22">量一俱盧舍四分之一。如是後後一一分增。</a><a name="0061a23" id="0061a23">至第六天身一俱盧舍半。色天身量初梵眾</a><a name="0061a24" id="0061a24">天半踰繕那。梵輔全一。大梵一半。少光二全。</a><a name="0061a25" id="0061a25">此上餘天皆增倍倍。唯無雲減三踰繕那。謂</a><a name="0061a26" id="0061a26">無量光天倍增二至四。乃至色究竟增滿萬</a><a name="0061a27" id="0061a27">六千。身量既殊。壽量別不。亦別。云何。頌曰</a><a name="0061a28" id="0061a28"><p class='lg'>　　北洲定千年　　　西東半半減</a><br><a name="0061a29" id="0061a29">　　此洲壽不定　　　後十初叵量<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290060c.htm'><img src='up.gif' border=0></a>
<a href='T290061b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>