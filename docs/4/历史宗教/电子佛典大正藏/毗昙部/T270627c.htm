<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0627c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷120)</font> 業蘊第四中害生納息第三之一 <font face='Arial'>T27, p0627c</h2></font><hr>
<span class='old'>
</a><a name="0627b28" id="0627b28">受化生。諸佛皆有內護外護。內謂菩提分</a><a name="0627b29" id="0627b29">法。外謂親屬。若無外護當為外道惡黨所</span><a name="0627c01" id="0627c01">壞故。佛世尊度諸釋種以護正法。由此乃</a><a name="0627c02" id="0627c02">至六群苾芻亦言。若有外道來惱佛者。佛</a><a name="0627c03" id="0627c03">若不制我等亦能以力伏彼。有說。欲止</a><a name="0627c04" id="0627c04">外道謗故不受化生。謂佛親從睹史多宮</a><a name="0627c05" id="0627c05">歿。身光赫<span class='corr'>奕</span>照大千世界。入於母胎十月</a><a name="0627c06" id="0627c06">滿已從母胎出。即行七步自稱獨尊。出</a><a name="0627c07" id="0627c07">家苦行詣菩提樹成等正覺。尚被謗言過</a><a name="0627c08" id="0627c08">百劫後大幻當出無父無母食噉世間。若</a><a name="0627c09" id="0627c09">受化生便增誹謗。是故菩薩不受化生。有</a><a name="0627c10" id="0627c10">說。為欲饒益當來諸有情故不受化生。</a><a name="0627c11" id="0627c11">所以者何若受胎生便有遺身。般涅槃後雖</a><a name="0627c12" id="0627c12">越千載。無量有情乃至若能於遺身界。如</a><a name="0627c13" id="0627c13">芥子許起慇淨心。恭敬供養獲無邊福。生</a><a name="0627c14" id="0627c14">天受樂得般涅槃。若受化生便無是事。所</a><a name="0627c15" id="0627c15">以者何。化生命終如燈光滅無遺餘故。此</a><a name="0627c16" id="0627c16">中因論生論。問何故化生命終無遺餘耶。</a><a name="0627c17" id="0627c17">答由彼生時諸根頓起。所以歿時亦復頓</a><a name="0627c18" id="0627c18">滅。如人戲水乍出乍沒。復有說者。化身輕</a><a name="0627c19" id="0627c19">妙如雲如電。亦如風焰滅已無餘莫知方</a><a name="0627c20" id="0627c20">所。復次化生造色增。餘三生大種增。由造色</a><a name="0627c21" id="0627c21">增故滅則頓滅。復次化生根法增。餘三生非</a><a name="0627c22" id="0627c22">根法增。由根法增故滅則頓滅。謂化生者所</a><a name="0627c23" id="0627c23">受身形髮爪等物無根法少。問若化生死無</a><a name="0627c24" id="0627c24">遺餘者。何故經說化生妙翅鳥取化生龍為</a><a name="0627c25" id="0627c25">食耶。答以不知故取之為食。然不充飢。</a><a name="0627c26" id="0627c26">有說。彼龍未死之頃暫得充飢。死已還飢。</a><a name="0627c27" id="0627c27">飢復取食無違經過。復有說者。諸化生龍</a><a name="0627c28" id="0627c28">其身精妙。如酥油等纔吞入腹便成食事。</a><a name="0627c29" id="0627c29">或有說者。化生妙翅鳥多諸巧便得化生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270627b.htm'><img src='up.gif' border=0></a>
<a href='T270628a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>