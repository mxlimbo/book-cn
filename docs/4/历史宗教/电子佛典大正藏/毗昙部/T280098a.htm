<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0098a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷13)</font> 雜揵度人品第三上 <font face='Arial'>T28, p0098a</h2></font><hr>
<span class='old'>
</a><a name="0097c28" id="0097c28">復有說者。以緣還故名為轉還。如說識緣名</a><a name="0097c29" id="0097c29">色。亦說名色緣識。以識是名色緣故。說於緣</span><a name="0098a01" id="0098a01">轉還。復有說者。以此二法展轉相緣故。名於</a><a name="0098a02" id="0098a02">緣轉還。復有說者。如步屈虫乘草而行。先安</a><a name="0098a03" id="0098a03">前足得移後足。若至草端無安足處而便轉</a><a name="0098a04" id="0098a04">還。彼亦如是。復有說者。菩薩厭老病死。求其</a><a name="0098a05" id="0098a05">原本何由而有。知從相續識生。乃至知煩惱</a><a name="0098a06" id="0098a06">依體推體。復依何而有知從相續識生。作是</a><a name="0098a07" id="0098a07">思惟一切眾患皆從此生。若觀識緣名色。即</a><a name="0098a08" id="0098a08">觀此身相續識。若觀名色緣識。即觀過去身</a><a name="0098a09" id="0098a09">相續識。以是事故尊者富那奢所說。義便為</a><a name="0098a10" id="0098a10">明了。若生老死二支現在時。十支在過去。八</a><a name="0098a11" id="0098a11">支在次前生中。二支在前第三生中。若觀此</a><a name="0098a12" id="0098a12">生過去相續識過患。未來相續識亦如是。故</a><a name="0098a13" id="0098a13">於識心便轉還。佛經處處說緣起法。喻如燈</a><a name="0098a14" id="0098a14">如火聚如城。問曰以何等故佛經說緣起法。</a><a name="0098a15" id="0098a15">如燈乃至如城。答曰有人以燈喻緣起法而</a><a name="0098a16" id="0098a16">得明了者。佛說如燈。若以火聚城喻得分明</a><a name="0098a17" id="0098a17">者。佛說如火聚如城。復有說者。或有眾生於</a><a name="0098a18" id="0098a18">愛取中。有少分在者。有中分在者。有上分在</a><a name="0098a19" id="0098a19">者。若少分在者說猶如燈。中分在者說猶如</a><a name="0098a20" id="0098a20">火聚。上分在者說猶如城</a><a name="0098a21" id="0098a21"><p>如佛經說無明緣行。乃至廣說。問曰何故作</a><a name="0098a22" id="0098a22">此論。答曰。欲令疑者得決定故。所以者何。行</a><a name="0098a23" id="0098a23">與有體俱是業。人謂是一。今欲說其所以及</a><a name="0098a24" id="0098a24">差別相故作此論</a><a name="0098a25" id="0098a25"><p>云何無明緣行。答曰為顯示分明施設解說</a><a name="0098a26" id="0098a26">諸業相故。若於餘生中作業。亦令增長彼業</a><a name="0098a27" id="0098a27">報。今得此身。彼業此生中俱受報。是名無明</a><a name="0098a28" id="0098a28">緣行。問曰作與增長有何差別。答曰或有說</a><a name="0098a29" id="0098a29">者。無有差別。所以者何。作即增長增長即作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280097c.htm'><img src='up.gif' border=0></a>
<a href='T280098b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>