<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0389a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷54)</font> 智犍度他心智品第二 <font face='Arial'>T28, p0389a</h2></font><hr>
<span class='old'>
</a><a name="0388c28" id="0388c28">論。如說若修世俗初禪。亦修無漏耶。此亦</a><a name="0388c29" id="0388c29">依二修而作論。謂得修行修。如說若修空三</span><a name="0389a01" id="0389a01">昧。亦修無願耶。亦依此二修而作論。如說若</a><a name="0389a02" id="0389a02">修身念處。亦修受念處耶。亦依此二修而作</a><a name="0389a03" id="0389a03">論。如說若修無常想。亦觀無常想耶。此中或</a><a name="0389a04" id="0389a04">有說。是得修者。或有說。是行修者。如說云</a><a name="0389a05" id="0389a05">何可修法。一切善有為法。此中雖有四種修</a><a name="0389a06" id="0389a06">義。亦依得修行修而作論。是故得作四句。有</a><a name="0389a07" id="0389a07">法是得修行修非對治修除去修。有法是對</a><a name="0389a08" id="0389a08">治修除去修非得修行修。有法是得修行修</a><a name="0389a09" id="0389a09">亦是對治修除去修。有法非得修行修亦非</a><a name="0389a10" id="0389a10">對治修除去修。是得修行修非對治修除去</a><a name="0389a11" id="0389a11">修者。無漏有為法是也。是對治修除去修非</a><a name="0389a12" id="0389a12">得修行修者。染污法不隱沒無記有為法是</a><a name="0389a13" id="0389a13">也。是得修行修亦是對治修除去修者。善</a><a name="0389a14" id="0389a14">有漏法是也。非得修行修亦非對治修除去</a><a name="0389a15" id="0389a15">修者。無為法是也。問曰修是何義。答曰勳</a><a name="0389a16" id="0389a16">義是修義。學習義是修義。明淨義是修義。現</a><a name="0389a17" id="0389a17">前修以行名說。未來修以得名說。現在以現</a><a name="0389a18" id="0389a18">在前故名修。未來以當生故名修。復次現在</a><a name="0389a19" id="0389a19">有所作故名修。未來與欲故名修。復次現在</a><a name="0389a20" id="0389a20">在身中故名修。未來以得故名修</a><a name="0389a21" id="0389a21"><p>若道過去。彼道已修已猗耶。答曰。若道過去</a><a name="0389a22" id="0389a22">已修已猗修者。謂二種修。得修行修。已猗</a><a name="0389a23" id="0389a23">者已過去故。頗道已修已猗。彼道不過去耶。</a><a name="0389a24" id="0389a24">答曰。有未來道。已修已猗。起不淨觀現在前。</a><a name="0389a25" id="0389a25">未來有無量剎那修。從第二剎那以後。盡名</a><a name="0389a26" id="0389a26">已修已猗道。謂得修以在未來故。不名過去。</a><a name="0389a27" id="0389a27">乃至起初盡智現在前。未來有無量盡智剎</a><a name="0389a28" id="0389a28">那修。從第二剎那修已後。盡名已修已猗道。</a><a name="0389a29" id="0389a29">謂得修。若道未來。彼道非已修非已猗耶。答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280388c.htm'><img src='up.gif' border=0></a>
<a href='T280389b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>