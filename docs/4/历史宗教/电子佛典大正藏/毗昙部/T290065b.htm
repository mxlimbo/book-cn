<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0065b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷12)</font> 分別世品第三之一 <font face='Arial'>T29, p0065b</h2></font><hr>
<span class='old'>
</a><a name="0065a28" id="0065a28">是請。我等國土寬廣豐饒。安隱富樂多諸人</a><a name="0065a29" id="0065a29">眾。唯願天尊親垂教敕。我等皆是天尊翼從。</span><a name="0065b01" id="0065b01">若銀輪王自往彼土。威嚴近至彼方臣伏。若</a><a name="0065b02" id="0065b02">銅輪王至彼國已。宣威競德彼方推勝。若</a><a name="0065b03" id="0065b03">鐵輪王亦至彼國。現威列陣剋勝便止。一</a><a name="0065b04" id="0065b04">切輪王皆無傷害。令伏得勝已各安其所</a><a name="0065b05" id="0065b05">居。勸化令修十善業道。故輪王死定得生</a><a name="0065b06" id="0065b06">天。經說輪王出現於世便有七寶出現世</a><a name="0065b07" id="0065b07">間。其七者何。一者輪寶。二者象寶。三者馬</a><a name="0065b08" id="0065b08">寶。四者珠寶。五者女寶。六者主藏臣寶。七者</a><a name="0065b09" id="0065b09">主兵臣寶。象等五寶有情數攝。如何他業</a><a name="0065b10" id="0065b10">生他有情。非他有情從他業起。然由先造</a><a name="0065b11" id="0065b11">互相屬業。於中若一稟自業生。餘亦俱時</a><a name="0065b12" id="0065b12">乘自業起。如是所說諸轉輪王。非唯有七</a><a name="0065b13" id="0065b13">寶與餘王別。亦有三十二大士相殊。若爾</a><a name="0065b14" id="0065b14">輪王與佛何異。佛大士相處正明圓。王相</a><a name="0065b15" id="0065b15">不然故有差別。劫初人眾為有王無。頌曰</a><a name="0065b16" id="0065b16"><p class='lg'>　　劫初如色天　　　後漸增貪味</a><br><a name="0065b17" id="0065b17">　　由墮貯賊起　　　為防雇守田　</p></a><a name="0065b18" id="0065b18"><p>論曰。劫初時人皆如色界。故契經說。劫初時</a><a name="0065b19" id="0065b19">人有色意成。肢體圓滿諸根無缺。形色端嚴</a><a name="0065b20" id="0065b20">身帶光明。騰空自在飲食喜樂長壽久住。</a><a name="0065b21" id="0065b21">有如是類地味漸生。其味甘美其香鬱馥。時</a><a name="0065b22" id="0065b22">有一人稟性耽味。嗅香起愛取嘗便食。餘</a><a name="0065b23" id="0065b23">人隨學競取食之。爾時方名初受段食。資</a><a name="0065b24" id="0065b24">段食故身漸堅重。光明隱沒黑闇便生。日月</a><a name="0065b25" id="0065b25">眾星從茲出現。由漸耽味地味便隱。從斯</a><a name="0065b26" id="0065b26">復有地皮餅生。競耽食之。地餅復隱。爾時</a><a name="0065b27" id="0065b27">復有林藤出現。競耽食故林藤復隱。有非</a><a name="0065b28" id="0065b28">耕種香稻自生。眾共取之以充所食。此食</a><a name="0065b29" id="0065b29">麤故殘穢在身為欲蠲除便生二道。因斯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290065a.htm'><img src='up.gif' border=0></a>
<a href='T290065c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>