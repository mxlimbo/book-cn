<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0583b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷42)</font> 辯業品第四之一 <font face='Arial'>T29, p0583b</h2></font><hr>
<span class='old'>
</a><br><a name="0583a28" id="0583a28">　　此令他受苦　　　斷命壞威故　</p></a><a name="0583a29" id="0583a29"><p>論曰。且先分別十惡業道各招三果。其三者</span><a name="0583b01" id="0583b01">何。異熟等流增上別故。謂於十種若習若修</a><a name="0583b02" id="0583b02">若多所作。由此力故生捺落迦。是異熟果。從</a><a name="0583b03" id="0583b03">彼出已來生此間人同分中受等流果。謂殺</a><a name="0583b04" id="0583b04">生者壽量短促。不與取者資財乏匱。欲邪行</a><a name="0583b05" id="0583b05">者妻不貞良。虛誑語者多遭誹謗。離間語者</a><a name="0583b06" id="0583b06">親友乖穆。麤惡語者恒聞惡聲。雜穢語者言</a><a name="0583b07" id="0583b07">不威肅。貪者貪盛。瞋者瞋增。邪見者癡增</a><a name="0583b08" id="0583b08">上。何緣邪見令癡轉增。習異不應令異增長。</a><a name="0583b09" id="0583b09">經主作是釋。彼品癡增故。豈不邪見相應無</a><a name="0583b10" id="0583b10">明。非相用增依邪見故。今觀此義邪見起</a><a name="0583b11" id="0583b11">時。於有事中無行相轉壞現見事。此與貪瞋</a><a name="0583b12" id="0583b12">相應無明。彼癡增重貪瞋於有境有行相轉</a><a name="0583b13" id="0583b13">故。或見行者由邪見力。能令真智遠而更遠。</a><a name="0583b14" id="0583b14">以癡增者邪見便增由癡轉令倒推求故。邪</a><a name="0583b15" id="0583b15">見增者癡復轉增。由見轉令障真智故。由此</a><a name="0583b16" id="0583b16">說邪智是正智近怨。以與無明為朋黨故。是</a><a name="0583b17" id="0583b17">名業道等流果別。如何短壽是殺等流。人壽</a><a name="0583b18" id="0583b18">必應是善業果。經主於此作如是釋。不言人</a><a name="0583b19" id="0583b19">壽即殺業果。但言由殺人壽量短。應知殺業</a><a name="0583b20" id="0583b20">與人命根作障礙因令不久住。此所言義極</a><a name="0583b21" id="0583b21">難了知。若殺為因能招壽短。短名目何法</a><a name="0583b22" id="0583b22">是殺果非壽。譬如金鋌短即是金。壽亦應然</a><a name="0583b23" id="0583b23">短豈非壽。如何可說種非殺果。若謂殺業能</a><a name="0583b24" id="0583b24">感命災故殺為因非感壽者。此中應辯。何謂</a><a name="0583b25" id="0583b25">命災不可說言。謂刀毒等。刀等但是災之</a><a name="0583b26" id="0583b26">緣故。又不應說是殺等流。彼是有情增上果</a><a name="0583b27" id="0583b27">故。命災命障其義是一。既說殺業作命障因。</a><a name="0583b28" id="0583b28">應辯此中命障何謂若謂命障。即壽不生此</a><a name="0583b29" id="0583b29">復應思為有非有若非有者果。體不成非住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290583a.htm'><img src='up.gif' border=0></a>
<a href='T290583c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>