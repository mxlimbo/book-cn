<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0383c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷53)</font> 智犍度他心智品第二 <font face='Arial'>T28, p0383c</h2></font><hr>
<span class='old'>
</a><a name="0383b28" id="0383b28">二是示現非明者。謂身通他心智通是。明亦</a><a name="0383b29" id="0383b29">示現者。謂漏盡通。非明非示現者。謂天耳通。</span><a name="0383c01" id="0383c01">問曰。此六通何故。三是示現。三非示現。答</a><a name="0383c02" id="0383c02">曰。令他信樂生希有想。入於法者。名為示現。</a><a name="0383c03" id="0383c03">三通不爾。若作是說。我天耳聞聲。天眼見色。</a><a name="0383c04" id="0383c04">能知過去無數生事。人皆生疑。此事或虛或</a><a name="0383c05" id="0383c05">實。曾聞有一居士。請尼揵陀若提子及弟</a><a name="0383c06" id="0383c06">子眾。於其家食。時尼揵陀若提子既入其家。</a><a name="0383c07" id="0383c07">而便微笑。居士問言。大師已離種種調戲。今</a><a name="0383c08" id="0383c08">何故笑。師答之言。今我法中所有妙法。汝</a><a name="0383c09" id="0383c09">可悉得聞耶。是時居士殷勤重問。而便答言。</a><a name="0383c10" id="0383c10">南拔提河側。有二獼猴。共鬥不已。忽然墮</a><a name="0383c11" id="0383c11">河。為水所漂。是以我笑。是時居士。而作是</a><a name="0383c12" id="0383c12">言。大師天眼。甚為希有。明淨乃爾。時諸尼</a><a name="0383c13" id="0383c13">揵。各坐其床。次第下食。以飯覆羹。而上其</a><a name="0383c14" id="0383c14">師。餘諸尼揵。以羹在上。諸餘尼揵。應時皆</a><a name="0383c15" id="0383c15">食。其師而獨不食。居士問言。大師。今者何</a><a name="0383c16" id="0383c16">故不食。師答之言。此飯無羹。是以不食。是時</a><a name="0383c17" id="0383c17">居士。便語師言。天眼明淨。希有乃爾。見南</a><a name="0383c18" id="0383c18">拔提河側獼猴墮河。而不見飯底羹耶。以是</a><a name="0383c19" id="0383c19">事故。三通非示現。不能令他信樂生希有想。</a><a name="0383c20" id="0383c20">入於佛法。若以身通。令一身為多。多還為一。</a><a name="0383c21" id="0383c21">種種變化。上至梵世。令多眾生生希有想。若</a><a name="0383c22" id="0383c22">有知他心所念法者。語他人言。汝有如是念。</a><a name="0383c23" id="0383c23">作如是思惟。悉如其心。而不相違。令多眾生。</a><a name="0383c24" id="0383c24">於佛法中。生希有想。若為他說法。使遠塵離</a><a name="0383c25" id="0383c25">垢。得法眼淨者。亦令多眾生。於佛法中。生希</a><a name="0383c26" id="0383c26">有想。以是事故。三通令他信樂生希有想。入</a><a name="0383c27" id="0383c27">於佛法</a><a name="0383c28" id="0383c28"><p>問曰。何等人應為現神變。何等人不應為現</a><a name="0383c29" id="0383c29">神變耶。答曰。若一向信。若一向不信者。不應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280383b.htm'><img src='up.gif' border=0></a>
<a href='T280384a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>