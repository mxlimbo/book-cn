<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0063b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷9)</font> 雜犍度智品第二 <font face='Arial'>T28, p0063b</h2></font><hr>
<span class='old'>
</a><a name="0063a28" id="0063a28">自知此事。從彼林中。展轉前行。其師作是思</a><a name="0063a29" id="0063a29">惟。沙門釋子何故作是言。汝師若是奢提羅</span><a name="0063b01" id="0063b01">者。自知此事。即便自憶。我作是言。一切論有</a><a name="0063b02" id="0063b02">報。彼沙門釋子默然不言。便為我論無報。沙</a><a name="0063b03" id="0063b03">門釋子已為勝我。即如所念。告諸弟子。今我</a><a name="0063b04" id="0063b04">當往還歸謝之。諸弟子言於大眾中今已得</a><a name="0063b05" id="0063b05">勝。何須復往。時師復言。我寧於智者邊負。不</a><a name="0063b06" id="0063b06">於愚者邊勝。即時還詣婆秀羅所作如是言。</a><a name="0063b07" id="0063b07">汝是勝者。我墮負處。汝今是師我是弟子。如</a><a name="0063b08" id="0063b08">是默然而能得勝。何況所說</a><a name="0063b09" id="0063b09"><p>如佛世尊責諸弟子言。是癡人乃至廣說。問</a><a name="0063b10" id="0063b10">曰何以作此論。答曰佛世尊。無相似愛。無相</a><a name="0063b11" id="0063b11">似恚。無相似慢。無相似無明。世尊愛恚已斷</a><a name="0063b12" id="0063b12">離於憎愛。斷一切諍訟根本。如諸弟子。有煩</a><a name="0063b13" id="0063b13">惱習。如畢陵伽婆蹉。有瞋恚習。彼長老罵恒</a><a name="0063b14" id="0063b14">河神言。小住弊婢。長老阿難則有愛習。以憐</a><a name="0063b15" id="0063b15">諸釋子故。尊者舍利弗有憍慢習捨隨病藥</a><a name="0063b16" id="0063b16">等如是等習。佛世尊永無。所以者何已離一</a><a name="0063b17" id="0063b17">切。諸無巧便煩惱習故。然佛有巧便相似</a><a name="0063b18" id="0063b18">言。愛相似言者。如說。善來比丘。快能出家。</a><a name="0063b19" id="0063b19">瞋恚相似言者。汝是釋種婢子諸釋是汝大</a><a name="0063b20" id="0063b20">家。慢相似言者。如說我成就十力四無所畏。</a><a name="0063b21" id="0063b21">無明相似言者。如說大王從何處來。如告阿</a><a name="0063b22" id="0063b22">難。園林外何以有高聲大聲。問曰如來以拔</a><a name="0063b23" id="0063b23">習氣根本。何以有如是相似言。答曰為守護</a><a name="0063b24" id="0063b24">受化田故。其事云何。此中應廣說破僧因緣</a><a name="0063b25" id="0063b25">所以者何即是此經根本因緣故。諸比丘為</a><a name="0063b26" id="0063b26">提婆達多所壞。尊者舍利弗化使還來。彼諸</a><a name="0063b27" id="0063b27">比丘生大慚愧。兼有疑心。我等親近提婆達</a><a name="0063b28" id="0063b28">多。所受禁戒將不失耶。以慚愧心往詣佛所。</a><a name="0063b29" id="0063b29">爾時世尊。以親愛軟語而告之言。善來比丘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280063a.htm'><img src='up.gif' border=0></a>
<a href='T280063c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>