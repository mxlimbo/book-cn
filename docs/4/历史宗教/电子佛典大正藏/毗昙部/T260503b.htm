<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0503b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷10)</font> 多界品第二十之一 <font face='Arial'>T26, p0503b</h2></font><hr>
<span class='old'>
</a><a name="0503a28" id="0503a28">熱性熱類無執無受。是名外火界。前內此外。</a><a name="0503a29" id="0503a29">總名火界。云何風界。謂風界有二種。一內二</span><a name="0503b01" id="0503b01">外。云何內風界。謂此身內所有各別動性動</a><a name="0503b02" id="0503b02">類有執有受。此復云何。謂此身中。或上行風。</a><a name="0503b03" id="0503b03">或下行風。或傍行風。脅風背風。胸風肚風。心</a><a name="0503b04" id="0503b04">風臍風。嗢缽羅風。蓽缽羅風。刀風劍風。針</a><a name="0503b05" id="0503b05">風結風。纏風掣風。努風。強風。隨支節風。入</a><a name="0503b06" id="0503b06">出息風。復有所餘身內各別動性動類有執</a><a name="0503b07" id="0503b07">有受。是名內風界。云何外風界。謂此身外諸</a><a name="0503b08" id="0503b08">外所攝動性動類無執無受。此復云何。謂東</a><a name="0503b09" id="0503b09">風西風南風北風有塵風無塵風旋風暴風</a><a name="0503b10" id="0503b10">吠嵐婆風小風大風無量風風輪風依空行</a><a name="0503b11" id="0503b11">風。復有所餘動性動類無執無受。是名外風</a><a name="0503b12" id="0503b12">界。前內此外。總名風界。云何空界。謂空界</a><a name="0503b13" id="0503b13">有二種。一內。二外。云何內空界。謂此身內所</a><a name="0503b14" id="0503b14">有各別空性空類有執有受。此復云何。謂此</a><a name="0503b15" id="0503b15">身中隨皮肉血骨髓等空眼穴耳穴鼻穴面門</a><a name="0503b16" id="0503b16">咽喉心腸腸肚等穴。由此通貯所飲所食。</a><a name="0503b17" id="0503b17">及令下棄。復有所餘身內各別空性空類。是</a><a name="0503b18" id="0503b18">名內空界。云何外空界。謂此身外諸外所攝</a><a name="0503b19" id="0503b19">空性空類無執無受。此復云何。謂外空迥鄰</a><a name="0503b20" id="0503b20">呵伽色。是名外空界。前內此外。總名空界。</a><a name="0503b21" id="0503b21">云何識界。謂五識身。及有漏意識。是名識</a><a name="0503b22" id="0503b22">界</a><a name="0503b23" id="0503b23"><p class='juan'>
說一切有部法蘊足論卷第十</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260503a.htm'><img src='up.gif' border=0></a>
<a href='T260503c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>