<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0216b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷8)</font> 釋論中分別世間品第三 <font face='Arial'>T29, p0216b</h2></font><hr>
<span class='old'>
</a><a name="0216a28" id="0216a28">阿吒吒。四阿波波。五漚[<a href='javascript:showpic("images/023523.gif")'>目*侯</a>][<a href='javascript:showpic("images/023523.gif")'>目*侯</a>](香候反)。六鬱波羅。</a><a name="0216a29" id="0216a29">七波頭摩。八分陀利柯。於此八中眾生極</span><a name="0216b01" id="0216b01">寒所逼。由身聲瘡變異相。故立此名。此八</a><a name="0216b02" id="0216b02">是剡浮洲下。大地獄傍。剡浮洲如此廣量。云</a><a name="0216b03" id="0216b03">何於中得容阿毘指等地獄處。諸洲向下廣。</a><a name="0216b04" id="0216b04">譬如穀聚。是故大海次第漸深。如此十六地</a><a name="0216b05" id="0216b05">獄。一切眾生。增上業所起。有別處地獄。由</a><a name="0216b06" id="0216b06">眾生自業所起。或多人共聚。或二人或一人。</a><a name="0216b07" id="0216b07">此別地獄差別多種處所不定。或在江邊。或</a><a name="0216b08" id="0216b08">在山邊。或在曠野。或在餘處。地獄器本處</a><a name="0216b09" id="0216b09">在下。畜生行處有三。謂地水空。大海為本</a><a name="0216b10" id="0216b10">處。從海行於餘處。鬼神以閻摩王處為本處。</a><a name="0216b11" id="0216b11">此王處於剡浮洲向下深五百由旬。有大國</a><a name="0216b12" id="0216b12">土。縱廣亦五百由旬。是鬼神本所住處。從此</a><a name="0216b13" id="0216b13">本處散行餘處。於鬼神道中。有大福德業神</a><a name="0216b14" id="0216b14">通。受用富樂如天上所。餘諸鬼神如餓鬼。本</a><a name="0216b15" id="0216b15">業經說</a><a name="0216b16" id="0216b16"><p>復次月日在於何處。住於風中。何以故。是</a><a name="0216b17" id="0216b17">風於空中由眾生共業增上所生。繞須彌婁</a><a name="0216b18" id="0216b18">山轉。如水洄澓。能制持日月及星。從此洲</a><a name="0216b19" id="0216b19">向上。日月行高幾由旬。偈曰。日月彌婁半。</a><a name="0216b20" id="0216b20">釋曰。與由乾陀羅山頂齊。彼行如此。月日量</a><a name="0216b21" id="0216b21">云何。偈曰。五十一由旬。釋曰。月輪徑五十</a><a name="0216b22" id="0216b22">由旬。日輪徑五十一由旬。諸星輪量。若最小</a><a name="0216b23" id="0216b23">徑一俱盧舍。若最大徑十六由旬。日輪下面。</a><a name="0216b24" id="0216b24">外邊頗梨[<a href='javascript:showpic("images/011918.gif")'>打-丁+可</a>]寶所成。皆是火珠。此寶能炙</a><a name="0216b25" id="0216b25">能照。月輪下面外邊月愛寶所成。皆是水珠。</a><a name="0216b26" id="0216b26">此寶能冷能照。由眾生業。於眼身果花穀苗</a><a name="0216b27" id="0216b27">草藥等損益中。如應有能。於四洲中唯一月</a><a name="0216b28" id="0216b28">能作損益事。一日亦爾。此一日於四洲為俱</a><a name="0216b29" id="0216b29">能作。日所作事不。不爾。云何不爾。於中偈<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290216a.htm'><img src='up.gif' border=0></a>
<a href='T290216c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>