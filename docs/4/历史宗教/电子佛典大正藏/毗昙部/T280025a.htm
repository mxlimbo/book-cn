<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0025a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷3)</font> 雜犍度世第一法品之三 <font face='Arial'>T28, p0025a</h2></font><hr>
<span class='old'>
</a><a name="0024c28" id="0024c28">身念處。受陰即是受念處。識陰即是心念處。</a><a name="0024c29" id="0024c29">想陰行陰。即是法念處。又略陰觀諦諸五陰</span><a name="0025a01" id="0025a01">果是苦諦。諸五陰因是集諦。五陰滅是滅諦。</a><a name="0025a02" id="0025a02">學無學法是道諦。彼諦復作三種名體性總</a><a name="0025a03" id="0025a03">相。名者謂是苦。乃至道。體性者謂別相。別相</a><a name="0025a04" id="0025a04">者。逼迫行義是苦義。乃至出要。行義是道義。</a><a name="0025a05" id="0025a05">總相者苦有四行。無常苦空無我。集有四行</a><a name="0025a06" id="0025a06">因集有緣。滅有四行滅止妙離。道有四行道</a><a name="0025a07" id="0025a07">如跡乘。修習此智。轉得定意時。如見彼諦</a><a name="0025a08" id="0025a08">時。彼亦次第觀別。欲界苦作異相別。色無色</a><a name="0025a09" id="0025a09">界苦乃至別斷。欲界行道亦別。乃至色無色</a><a name="0025a10" id="0025a10">界行道。當於爾時觀諦。猶如觀疊外物。作</a><a name="0025a11" id="0025a11">如是觀時。是名聞慧滿足。如是展轉修習。次</a><a name="0025a12" id="0025a12">生思慧。轉進修習。次生修慧。能行聖行。如是</a><a name="0025a13" id="0025a13">觀時。是名煖法。如是展轉增長次生頂。頂次</a><a name="0025a14" id="0025a14">生忍。忍次生世第一法。次生苦法忍。斷見苦</a><a name="0025a15" id="0025a15">所斷十使。次第生苦法智。如是次第生道比</a><a name="0025a16" id="0025a16">智。得須陀洹果。次第乃至盡智。是名諸善</a><a name="0025a17" id="0025a17">根生次第生法</a><a name="0025a18" id="0025a18"><p>善根有三種。一福分善根。二解脫分善根。三</a><a name="0025a19" id="0025a19">達分善根。福分善根者。謂能作生天種子。若</a><a name="0025a20" id="0025a20">在人中生豪貴家。有大威勢。多饒財寶。眷屬</a><a name="0025a21" id="0025a21">成就。顏貌端嚴。能作轉輪聖王帝釋魔王梵</a><a name="0025a22" id="0025a22">王種子。解脫分善根者謂能作解脫種子。決</a><a name="0025a23" id="0025a23">定不退因。必至涅槃。達分善根者謂煖法。乃</a><a name="0025a24" id="0025a24">至世第一法。問曰。解脫分善根。於何處種耶。</a><a name="0025a25" id="0025a25">答曰。於欲界中。非色界。欲界中人道。非餘道。</a><a name="0025a26" id="0025a26">人道中在三天下。非鬱單越。佛出世時非無</a><a name="0025a27" id="0025a27">佛時。復有說者。若無佛時。遇辟支佛。亦種解</a><a name="0025a28" id="0025a28">脫分善根。體性是何。答曰。若身業口業意業。</a><a name="0025a29" id="0025a29">但意業偏多為是五識身。為是意地。答曰。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280024c.htm'><img src='up.gif' border=0></a>
<a href='T280025b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>