<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0920b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷30)</font> 辯賢聖品第七之一 <font face='Arial'>T29, p0920b</h2></font><hr>
<span class='old'>
</a><a name="0920a28" id="0920a28">根境及俱名三。或緣有情及非情數。通緣二</a><a name="0920a29" id="0920a29">種差別為三。或緣有情外非情數及毛髮等。</span><a name="0920b01" id="0920b01">差別為三。以彼皆從內身生故。離根住故具</a><a name="0920b02" id="0920b02">得二名。或緣有情現在名內。緣外非情三世</a><a name="0920b03" id="0920b03">名外。緣情去來說為內外。有情類故。墮法</a><a name="0920b04" id="0920b04">數故。又彼未來當墮情數正墮法數。彼過去</a><a name="0920b05" id="0920b05">時曾墮情數正墮法數。彼不生法是生類故。</a><a name="0920b06" id="0920b06">受等三種一一各三。隨其所應准前應釋。此</a><a name="0920b07" id="0920b07">四念住說次隨生。生復何緣次第如是。生次</a><a name="0920b08" id="0920b08">如是相隨順故。有情多分於諸色中。好受用</a><a name="0920b09" id="0920b09">故不逮勝法。好受用色以何為緣。謂於受中</a><a name="0920b10" id="0920b10">情深欣樂。欣樂於受由心不調。心之不調由</a><a name="0920b11" id="0920b11">諸煩惱。心由信等可令調伏。隨觀此理四念</a><a name="0920b12" id="0920b12">住生。或隨所緣麤細生故。然非由此心最後</a><a name="0920b13" id="0920b13">觀法中涅槃極微細故。彼想思等循觀受時。</a><a name="0920b14" id="0920b14">准義已能了知其相。同依心起等安危故。有</a><a name="0920b15" id="0920b15">餘師說。色可聚散可取可捨。相似相續不淨</a><a name="0920b16" id="0920b16">苦等。易了知故。多分緣身生貪等故。男女</a><a name="0920b17" id="0920b17">展轉起貪處故。不淨觀持息念及分別界三</a><a name="0920b18" id="0920b18">入修門一切多緣身為境故。修念住位應最</a><a name="0920b19" id="0920b19">初觀。此觀為因生輕安觸。由輕安觸引樂</a><a name="0920b20" id="0920b20">受生。經說身安便受樂故。如是樂受依心而</a><a name="0920b21" id="0920b21">生。淨心為因得解脫果。由是受等隨次而觀。</a><a name="0920b22" id="0920b22">故念住生如是次第。此四念住不增不減。能</a><a name="0920b23" id="0920b23">治淨等四顛倒故。觀身不淨治於不淨謂淨</a><a name="0920b24" id="0920b24">顛倒。雖淨顛倒通緣五蘊。然但觀身自性非</a><a name="0920b25" id="0920b25">淨。便能總伏。如人已觀糞體不淨。亦不欣樂</a><a name="0920b26" id="0920b26">從糞所生。如是已觀身體不淨。亦不欣樂從</a><a name="0920b27" id="0920b27">身所生。由此觀身為不淨者。於五取蘊皆不</a><a name="0920b28" id="0920b28">欣樂。以有為身淨想迷者。彼方欣樂依身所</a><a name="0920b29" id="0920b29">生。是故觀身為不淨者。於身所起亦不欣樂。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290920a.htm'><img src='up.gif' border=0></a>
<a href='T290920c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>