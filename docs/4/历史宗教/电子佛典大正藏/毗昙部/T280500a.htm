<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0500a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷11)</font> 解十門大章 四等處第三十四 <font face='Arial'>T28, p0500a</h2></font><hr>
<span class='old'>
</a><a name="0499c28" id="0499c28">意。廣出財物。及立舍利。所作已訖。謂未曾立</a><a name="0499c29" id="0499c29">處作房施招提僧。以四事故受梵福。開極妙</span><a name="0500a01" id="0500a01">意。廣出財物。所作已訖。誦習禪思未定得定。</a><a name="0500a02" id="0500a02">謂和合鬥亂僧。以四事故受梵福。除口四過</a><a name="0500a03" id="0500a03">行四淨口。除諸非法住於施法。謂修無量等。</a><a name="0500a04" id="0500a04">以四事故受於梵福。離諍不諍。除去五蓋。色</a><a name="0500a05" id="0500a05">界果封在色界。問曰。梵福福為幾數。有一說</a><a name="0500a06" id="0500a06">者。謂所因行得轉輪王。此是梵福數。更有說</a><a name="0500a07" id="0500a07">者。謂所因行得天帝釋。是謂梵福數。更有說</a><a name="0500a08" id="0500a08">者。謂所因行得他化自在天子。是謂梵福數。</a><a name="0500a09" id="0500a09">更有說者。謂所因行得大梵。是謂梵福數。更</a><a name="0500a10" id="0500a10">有說者。世敗還成時。一切眾生所因行施設</a><a name="0500a11" id="0500a11">此大地。是梵福數。更有說者。梵天請世尊轉</a><a name="0500a12" id="0500a12">於法輪。聖大梵請佛所轉法輪受福。是梵福</a><a name="0500a13" id="0500a13">數。問曰。大梵不隱沒無記心請佛世尊。云何</a><a name="0500a14" id="0500a14">受梵福。有一說者。謂始發梵天我當往請佛</a><a name="0500a15" id="0500a15">世尊。即彼時大梵天受梵福。此者不論。何以</a><a name="0500a16" id="0500a16">故。如汝所說應不作行而受報。問曰。若不爾</a><a name="0500a17" id="0500a17">者此云何。答曰。大梵天請世尊轉法輪。大</a><a name="0500a18" id="0500a18">梵天聞已便作是念。我請故佛轉法輪。彼以</a><a name="0500a19" id="0500a19">此懷歡喜心。發極妙善願。彼時受梵福。更有</a><a name="0500a20" id="0500a20">說者。除已成菩薩。餘一切眾生所受福。此是</a><a name="0500a21" id="0500a21">梵福數。如是說者名梵福者。此稱譽讚歎。但</a><a name="0500a22" id="0500a22">梵福者無量不可計阿僧祇不可數。如世尊</a><a name="0500a23" id="0500a23">契經說。慈修習多修習生遍淨天。悲修習多</a><a name="0500a24" id="0500a24">修習生空處。喜修習多修習生識處。護修習</a><a name="0500a25" id="0500a25">多修習生不用處。問曰。若說慈修習多修習</a><a name="0500a26" id="0500a26">生遍淨天者。此應爾。謂慈果報在遍淨。謂</a><a name="0500a27" id="0500a27">說悲修習多修習生空處。喜修習多修習生</a><a name="0500a28" id="0500a28">識處。護修習多修習生不用處者。此不應爾。</a><a name="0500a29" id="0500a29">何以故。此是色界功德善根。不應受無色界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280499c.htm'><img src='up.gif' border=0></a>
<a href='T280500b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>