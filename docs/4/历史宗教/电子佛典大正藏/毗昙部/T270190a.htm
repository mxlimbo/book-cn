<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0190a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷36)</font> 雜蘊第一中無慚愧納息第五之一 <font face='Arial'>T27, p0190a</h2></font><hr>
<span class='old'>
</a><a name="0189c28" id="0189c28">善根</a><a name="0189c29" id="0189c29"><p class='juan'>
說一切有部發智大毘婆沙論卷第三十六</p>
</span><a name="0190a01" id="0190a01"></a><a name="0190a02" id="0190a02"></a><a name="0190a03" id="0190a03"><p class='juan'>
阿毘達磨大毘婆沙論卷第三十</a><a name="0190a04" id="0190a04">七</a><a name="0190a05" id="0190a05"></a><a name="0190a06" id="0190a06"><p><span class='byline'>　　　　五百大阿羅漢等造</span><br></a><a name="0190a07" id="0190a07"><p><span class='byline'>　　　　三藏法師玄奘奉　詔譯</span><br></a><a name="0190a08" id="0190a08"><p><b>　　<A NAME="n79"></A>雜蘊第一中無慚愧納息第五之四</b></p>
</a><a name="0190a09" id="0190a09"><p>諸心過去彼心變壞耶。乃至廣說。問何故作</a><a name="0190a10" id="0190a10">此論。答為止他宗顯正義故。謂或有執。過</a><a name="0190a11" id="0190a11">去未來非實有體現在是無為。彼於三世</a><a name="0190a12" id="0190a12">愚惑不了起如是執為遮彼執欲顯實</a><a name="0190a13" id="0190a13">有過去未來現在是有為法。復次有諸外道</a><a name="0190a14" id="0190a14">執有為法行於世時物性相隱。有諸外道</a><a name="0190a15" id="0190a15">執有為法行於世時物性相變。有諸外道</a><a name="0190a16" id="0190a16">執有為法行於世時物性相往。為遮彼執</a><a name="0190a17" id="0190a17">顯有為法前滅後生故作斯論。諸法變壞。</a><a name="0190a18" id="0190a18">略有二種。一世變壞。二理變壞。世變壞者。</a><a name="0190a19" id="0190a19">謂過去世現在變壞名過去故。理變壞者。謂</a><a name="0190a20" id="0190a20">染污法。諸染污法皆違理故。過去染污心具</a><a name="0190a21" id="0190a21">二變壞。不染污心唯世變壞。未來現在染污</a><a name="0190a22" id="0190a22">心唯理變壞。不染污心不名變壞。是謂此</a><a name="0190a23" id="0190a23">處略毘婆沙。諸心過去彼心變壞耶。答諸心</a><a name="0190a24" id="0190a24">過去彼心皆變壞。謂染污心具二變壞故</a><a name="0190a25" id="0190a25">名變壞心。不染污心唯世變壞故名變壞心。</a><a name="0190a26" id="0190a26">有心變壞彼心非過去。謂未來現在貪恚相</a><a name="0190a27" id="0190a27">應心。彼心但由理變壞故名變壞心。為證</a><a name="0190a28" id="0190a28">此義復引契經如世尊說汝等苾芻。設被</a><a name="0190a29" id="0190a29">怨賊鋸解汝身或諸支節。汝等於彼心勿變<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270189c.htm'><img src='up.gif' border=0></a>
<a href='T270190b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>