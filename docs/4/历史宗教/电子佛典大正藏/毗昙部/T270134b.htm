<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0134b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷26)</font> 雜蘊第一中補特伽羅納息第三之一 <font face='Arial'>T27, p0134b</h2></font><hr>
<span class='old'>
</a><a name="0134a28" id="0134a28">來。入息名持去有餘師說。煖息名持來。</a><a name="0134a29" id="0134a29">冷息名持去。復有說者。上息名持來。下息</span><a name="0134b01" id="0134b01">名持去。評曰。此中初說為善。能緣彼念名</a><a name="0134b02" id="0134b02">持來持去念。即於此念及此相應俱有諸法。</a><a name="0134b03" id="0134b03">若修若習若多所作。名修持來持去念。問此</a><a name="0134b04" id="0134b04">持息念自性是何。答慧為自性。然此聚中念</a><a name="0134b05" id="0134b05">力增故說名為念。如四念住及宿住念本性</a><a name="0134b06" id="0134b06">生念慧為自性。然彼聚中念力增故說名為</a><a name="0134b07" id="0134b07">念。如除色想慧為自性。然彼聚中想力增</a><a name="0134b08" id="0134b08">故說名為想。此亦如是。若并眷屬四蘊五蘊</a><a name="0134b09" id="0134b09">為其自性。此持息念。界者謂欲色界非無色</a><a name="0134b10" id="0134b10">界。地者五地謂欲界靜慮中間及下三靜慮</a><a name="0134b11" id="0134b11">近分。諸有欲令下三根本靜慮地亦有捨</a><a name="0134b12" id="0134b12">根者。彼說此念通八地。謂前五及下三靜</a><a name="0134b13" id="0134b13">慮。所依者。唯依欲界。非色無色界。有餘師</a><a name="0134b14" id="0134b14">說。依欲色界非無色界。然初起時必依欲</a><a name="0134b15" id="0134b15">界。行相者。非聖行相。所緣者。緣息風。念住</a><a name="0134b16" id="0134b16">者。是身念住加行。非根本念住。若依汎爾</a><a name="0134b17" id="0134b17">四念住說是身念住緣色法故。問何故契</a><a name="0134b18" id="0134b18">經說。持息念通四念住。答此能引起四念</a><a name="0134b19" id="0134b19">住故作如是說。問不淨觀亦能引起四念</a><a name="0134b20" id="0134b20">住。何故不說四念住耶。答亦有經說。此不</a><a name="0134b21" id="0134b21">淨觀通四念住。如說若觀青淤膿爛蟲食</a><a name="0134b22" id="0134b22">等事名身念住。又說。若觀此中有受能引</a><a name="0134b23" id="0134b23">淨貪亦令止息名受念住。又說。若觀無損</a><a name="0134b24" id="0134b24">害意憐愍一切遍諸方域名心念住。又說。</a><a name="0134b25" id="0134b25">若觀貪瞋癡斷離染起明得眾苦盡名法</a><a name="0134b26" id="0134b26">念住。問雖此一經說不淨觀通四念住。而</a><a name="0134b27" id="0134b27">無量經說持息念通四念住。非不淨觀有</a><a name="0134b28" id="0134b28">何意耶。答以持息念依處串習牢固可恃。</a><a name="0134b29" id="0134b29">假使失念煩惱現行速可依之伏諸煩惱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270134a.htm'><img src='up.gif' border=0></a>
<a href='T270134c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>