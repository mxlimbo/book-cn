<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0536c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷34)</font> 辯業品第四之一 <font face='Arial'>T29, p0536c</h2></font><hr>
<span class='old'>
</a><a name="0536b28" id="0536b28">色。一一極微。無獨起理。設有獨起。以極細</a><a name="0536b29" id="0536b29">故。非眼所得。於積集時。眼可得故。證知定</span><a name="0536c01" id="0536c01">有顯色極微。形色極微。亦應如是。寧獨不許</a><a name="0536c02" id="0536c02">自相極成。諸有對色。所積集處。皆決定有。極</a><a name="0536c03" id="0536c03">微可得。既於聚色差別生中。有形覺生。不待</a><a name="0536c04" id="0536c04">於顯。如不待餘。顯有餘顯覺生。是故定應別</a><a name="0536c05" id="0536c05">有如種。能成長等。形色極微。諸顯極微。有質</a><a name="0536c06" id="0536c06">礙故。即應積集假立長等。此亦非理。香等極</a><a name="0536c07" id="0536c07">微。亦應積集為長等故。以彼香等。所有極微。</a><a name="0536c08" id="0536c08">亦有質礙。唯據處所。不相容納。名質礙故。若</a><a name="0536c09" id="0536c09">謂香等所有極微非有見故。無同彼失。則諸</a><a name="0536c10" id="0536c10">顯色。所有極微。亦非形故。豈成長等。如何知</a><a name="0536c11" id="0536c11">顯微體非形。如前已說。了相異故。不待顯色。</a><a name="0536c12" id="0536c12">形覺生故。或有顯聚。不見形故。非體是形有</a><a name="0536c13" id="0536c13">多積集。無障有眼。可不見形。是故應知。異於</a><a name="0536c14" id="0536c14">顯色。有色處攝。形色極微。由此集成長等假</a><a name="0536c15" id="0536c15">色。故形細分。非不極成。云何是形而無細分。</a><a name="0536c16" id="0536c16">極微無分。應體非形。若爾亦應疑於顯色。如</a><a name="0536c17" id="0536c17">何顯色。體是有對。而可許有。無分極微。於諸</a><a name="0536c18" id="0536c18">無分受等諸法。未曾見有。名顯等故。如顯極</a><a name="0536c19" id="0536c19">微顯相非有。如是亦有形色極微。而無形相。</a><a name="0536c20" id="0536c20">違何至理。夫顯相者。謂能顯示青白等性。非</a><a name="0536c21" id="0536c21">顯極微。能有所顯。故無顯相。若異顯色。實有</a><a name="0536c22" id="0536c22">形者。應如青黃了然知異。雖各實有。而法性</a><a name="0536c23" id="0536c23">然。故不可知了然有異。如雜餘色見影光等。</a><a name="0536c24" id="0536c24">謂影光等。與地等合。雜生識故。別相難知。然</a><a name="0536c25" id="0536c25">其實體。非無有異。夜於粉壁。有淨月明。明白</a><a name="0536c26" id="0536c26">相資。二俱顯著。體既有異。何不智愚並能了</a><a name="0536c27" id="0536c27">然知其相別。如彼理趣。形顯亦然。若顯與形。</a><a name="0536c28" id="0536c28">相雜難了。應以正理勤求別相。雖與顯色相</a><a name="0536c29" id="0536c29">雜而生。然於其邊。能為疆界。攝持顯色。是謂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290536b.htm'><img src='up.gif' border=0></a>
<a href='T290537a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>