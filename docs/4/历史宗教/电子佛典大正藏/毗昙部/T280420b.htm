<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0420b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷1)</font> 說阿毘曇八揵度 三結處第一 <font face='Arial'>T28, p0420b</h2></font><hr>
<span class='old'>
</a><a name="0420a28" id="0420a28">曰。為過去故疑猶豫。為當來故疑猶豫。為現</a><a name="0420a29" id="0420a29">在故疑猶豫。於內中疑猶豫。此云何。何謂</span><a name="0420b01" id="0420b01">此此眾生從何所來當何所至。何因何有。是</a><a name="0420b02" id="0420b02">謂盛患重過多苦。或曰。功德怨家故。問曰。</a><a name="0420b03" id="0420b03">云何功德。答曰。須陀洹果。彼何近不親怨家。</a><a name="0420b04" id="0420b04">答曰。三結是。或曰。謂須陀洹果證時。而為作</a><a name="0420b05" id="0420b05">礙不令入門。住如守門人。或曰。謂三解脫</a><a name="0420b06" id="0420b06">門相違。彼身見空定相違。戒盜無願相違。疑</a><a name="0420b07" id="0420b07">無相相違。是謂三解脫門相違故。以是故爾。</a><a name="0420b08" id="0420b08">或曰。謂盡無餘乃至阿羅漢。亦有相似身見</a><a name="0420b09" id="0420b09">得苦。未知智永盡。彼已盡已知。乃至阿羅</a><a name="0420b10" id="0420b10">漢亦有相似。如彼阿羅漢作是念。是我衣缽。</a><a name="0420b11" id="0420b11">是我弟子沙彌。是我舍。是我園。似如有我。戒</a><a name="0420b12" id="0420b12">盜得道未知智永盡。彼已盡已知。乃至阿羅</a><a name="0420b13" id="0420b13">漢亦有相似。如彼阿羅漢行乞食糞掃衣露</a><a name="0420b14" id="0420b14">坐。受沙門十二淨行。似如淨行。疑得道未</a><a name="0420b15" id="0420b15">知永盡。彼已盡已知。乃至阿羅漢亦有相似。</a><a name="0420b16" id="0420b16">彼阿羅漢見二道而疑。此是道非道耶。見二</a><a name="0420b17" id="0420b17">衣而疑。是我衣耶非我衣耶。遠見已而疑。是</a><a name="0420b18" id="0420b18">男耶是女耶。莫作是念。阿羅漢不盡此理定。</a><a name="0420b19" id="0420b19">須陀洹已盡。況阿羅漢。以是故說三結盡須</a><a name="0420b20" id="0420b20">陀洹。或曰。此現門現略現度。若有見斷結</a><a name="0420b21" id="0420b21">者。或一種二種四種。彼身見已說。當知已說</a><a name="0420b22" id="0420b22">一種。戒盜已說當知已說二種。雖無餘二結</a><a name="0420b23" id="0420b23">可得二種。當知即彼戒盜二種。及彼相應法。</a><a name="0420b24" id="0420b24">疑已說。當知已說四種。或曰。若有見斷結者。</a><a name="0420b25" id="0420b25">或己界一切遍。或非己界一切遍。身見已說。</a><a name="0420b26" id="0420b26">當知已說己界一切遍。戒盜疑已說當知非</a><a name="0420b27" id="0420b27">己界一切遍。問曰。何以故。說一已界一切遍</a><a name="0420b28" id="0420b28">二非己界一切遍。答曰。若彼有非己界一切</a><a name="0420b29" id="0420b29">遍結。或有漏緣。或無漏緣。彼身見戒盜已說。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280420a.htm'><img src='up.gif' border=0></a>
<a href='T280420c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>