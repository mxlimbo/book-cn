<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0674b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷60)</font> 辯賢聖品第六之一 <font face='Arial'>T29, p0674b</h2></font><hr>
<span class='old'>
</a><a name="0674a28" id="0674a28"><p>論曰。隨身生地息彼地攝。以息是身一分攝</a><a name="0674a29" id="0674a29">故。此入出息轉依身心差別故。本論說息</span><a name="0674b01" id="0674b01">依身轉。亦依心轉隨其所應。若入出息唯依</a><a name="0674b02" id="0674b02">身轉不依心轉。則入無想定或入滅盡定。及</a><a name="0674b03" id="0674b03">生無想天息亦應轉。乃至廣說。具四緣故息</a><a name="0674b04" id="0674b04">方得轉。依此理說隨所應言。顯息必依身心</a><a name="0674b05" id="0674b05">差別。言四緣者。一入出息所依身。二毛孔開。</a><a name="0674b06" id="0674b06">三風道通。四入出息地麤心現前。於此四中</a><a name="0674b07" id="0674b07">隨有所闕息便不轉。無心位中心無有故。生</a><a name="0674b08" id="0674b08">無色界四種皆無故息不轉。處卵胎中羯剌</a><a name="0674b09" id="0674b09">藍等。毛孔未開風道未通故息不轉。若處</a><a name="0674b10" id="0674b10">卵胎羯剌藍位。入出息轉則應躁動。身微薄</a><a name="0674b11" id="0674b11">故便應散壞。頞部曇等位身雖漸厚。而無孔</a><a name="0674b12" id="0674b12">隙故息猶不轉。入第四定毛孔不開。無現麤</a><a name="0674b13" id="0674b13">心故息不轉。何緣但說入定非生。豈不已說</a><a name="0674b14" id="0674b14">生如說生。無想有本不說生無想者。但言入</a><a name="0674b15" id="0674b15">定生彼已成以契經中作如是說。此先入定</a><a name="0674b16" id="0674b16">後方生彼。有餘師說。生第四定能發表業心</a><a name="0674b17" id="0674b17">現前時亦有息轉。生彼容有息現前義故不</a><a name="0674b18" id="0674b18">說生。毘婆沙師不許此義。若爾生彼如何發</a><a name="0674b19" id="0674b19">言。彼亦有風然不名息。無損益果故無有失。</a><a name="0674b20" id="0674b20">言諸根熟諸根滿者。此言不顯眼等諸根。現</a><a name="0674b21" id="0674b21">見彼闕息亦轉故。但於四緣具說根熟滿聲。</a><a name="0674b22" id="0674b22">以諸根聲顯增上義。四緣於息轉有增上力。</a><a name="0674b23" id="0674b23">論假說為根亦無有過。如是諸根。處卵等位</a><a name="0674b24" id="0674b24">名未成熟。諸有正入第四定等名未圓滿。言</a><a name="0674b25" id="0674b25">入第四定毛孔不開。如何有色身而無毛孔。</a><a name="0674b26" id="0674b26">毛孔者謂空界。豈有色聚離空界耶。理實應</a><a name="0674b27" id="0674b27">然但今於此約通息道說有色身。而無毛孔</a><a name="0674b28" id="0674b28">亦無有失。何緣但入第四靜慮。身無毛孔非</a><a name="0674b29" id="0674b29">餘定耶。以彼等持極淳厚故。引第四定大種<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290674a.htm'><img src='up.gif' border=0></a>
<a href='T290674c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>