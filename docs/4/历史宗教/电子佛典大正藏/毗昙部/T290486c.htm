<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0486c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷26)</font> 辯緣起品第三之一 <font face='Arial'>T29, p0486c</h2></font><hr>
<span class='old'>
</a><a name="0486b28" id="0486b28">唯六處勝。故約六處。以標位別。既許六處緣</a><a name="0486b29" id="0486b29">名色生。一念名色。後即應立六處。如一念識</span><a name="0486c01" id="0486c01">後即立名色支。此責不然。六處要待名色成</a><a name="0486c02" id="0486c02">熟。方得生故。何法說為名色成熟。無別有法。</a><a name="0486c03" id="0486c03">然名色位。下中品時。未能為緣引生六處。要</a><a name="0486c04" id="0486c04">增上位。方能為緣引生六處。即名成熟。要待</a><a name="0486c05" id="0486c05">名色熟。六處方生。如因種轉變芽方得起。</a><a name="0486c06" id="0486c06">或非離名色六處可得生。如要依雲方得降</a><a name="0486c07" id="0486c07">雨。若爾六處。非名色生。如何可說言名色緣</a><a name="0486c08" id="0486c08">六處。諸為緣者。謂有助能。未必親生。方成緣</a><a name="0486c09" id="0486c09">義。如果雖為引業所牽。滿業若無。果終不起。</a><a name="0486c10" id="0486c10">如是六處。雖業所招。無名色緣。必無起義。即</a><a name="0486c11" id="0486c11">先行業所招六處。要由名色緣助乃生。同一</a><a name="0486c12" id="0486c12">相續勢力引故。雖名色為緣亦生色等。而即</a><a name="0486c13" id="0486c13">初念識。滋潤所生。故不說彼緣名色起。又彼</a><a name="0486c14" id="0486c14">色等。通情非情。今此唯明有情緣起。故唯</a><a name="0486c15" id="0486c15">說名色為緣生六處。或先已辯。識緣名色。即</a><a name="0486c16" id="0486c16">已總說緣生色等。今名色後色等與前。更有</a><a name="0486c17" id="0486c17">何殊義用可得。而須說彼。從名色生。故如本</a><a name="0486c18" id="0486c18">文。所說無失。此中上座。欲令眼等唯有世俗</a><a name="0486c19" id="0486c19">和合用故。作如是說。眼等五根。唯世俗有。乃</a><a name="0486c20" id="0486c20">至廣說。如是所欲。於理匪宜。救療彼方。如初</a><a name="0486c21" id="0486c21">品說。有少差別。今應更辯。謂上座言。五根所</a><a name="0486c22" id="0486c22">發識。唯緣世俗。有無分別故。猶如明鏡照眾</a><a name="0486c23" id="0486c23">色像。即由此理。識不任依。如佛世尊言。依智</a><a name="0486c24" id="0486c24">不依識。意識通緣世俗勝義。故體兼有依及</a><a name="0486c25" id="0486c25">非依。此亦不然。智應同故。若眼等識。緣世俗</a><a name="0486c26" id="0486c26">故。無分別故。不任依者。智亦應然。豈唯依</a><a name="0486c27" id="0486c27">性。謂彼說智是思差別。依五根門。亦有智起。</a><a name="0486c28" id="0486c28">彼緣世俗。無分別故。亦應同識。不任為依。若</a><a name="0486c29" id="0486c29">謂智生有緣勝義。及有分別。識亦應然。謂有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290486b.htm'><img src='up.gif' border=0></a>
<a href='T290487a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>