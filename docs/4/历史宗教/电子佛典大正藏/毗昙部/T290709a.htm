<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0709a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷67)</font> 辯賢聖品第六之一 <font face='Arial'>T29, p0709a</h2></font><hr>
<span class='old'>
</a><br><a name="0708c28" id="0708c28">　　由速等似輪　　　或具輻等故　</p></a><a name="0708c29" id="0708c29"><p>論曰。依世俗理則諸沙門異婆羅門。如契經</span><a name="0709a01" id="0709a01">說。應施沙門婆羅門等。依勝義理則諸沙門</a><a name="0709a02" id="0709a02">即婆羅門。如契經說。此初沙門乃至第四。在</a><a name="0709a03" id="0709a03">正法外無真沙門及婆羅門。乃至廣說。以能</a><a name="0709a04" id="0709a04">遣除惡不善法。與勤止息相極相似。故沙門</a><a name="0709a05" id="0709a05">體即婆羅門。如說能遣除惡不善法。廣說乃</a><a name="0709a06" id="0709a06">至。故名婆羅門。即婆羅門性亦名為梵輪。是</a><a name="0709a07" id="0709a07">真梵王力所轉故。佛與無上梵德相應。是故</a><a name="0709a08" id="0709a08">世尊獨應名梵。由契經說佛亦名梵。亦名寂</a><a name="0709a09" id="0709a09">靜。亦名清涼。寂默沖虛蕭然名梵。佛具此德</a><a name="0709a10" id="0709a10">故立梵名。既自覺悟為令他覺。轉此授彼故</a><a name="0709a11" id="0709a11">名梵輪。即梵輪中唯依見道。世尊有處說名</a><a name="0709a12" id="0709a12">法輪。以阿若多憍陳那等五苾芻眾。見道生</a><a name="0709a13" id="0709a13">時地空天神即傳宣告。世尊已轉正法輪故。</a><a name="0709a14" id="0709a14">如何見道說名為輪。以速行等似世輪故。如</a><a name="0709a15" id="0709a15">聖王輪旋環不息。速行捨取能伏未伏。鎮壓</a><a name="0709a16" id="0709a16">已伏上下迴轉。見道亦爾故名法輪。謂聖王</a><a name="0709a17" id="0709a17">輪旋環不息。見道亦爾無中歇故。如聖王輪</a><a name="0709a18" id="0709a18">行用速疾。見道亦爾各一念故。如聖王輪取</a><a name="0709a19" id="0709a19">前捨後。見道亦爾捨苦等境取集等故。此則</a><a name="0709a20" id="0709a20">顯示見四聖諦。必不俱時如聖王輪。降伏未</a><a name="0709a21" id="0709a21">伏鎮壓已伏。見道亦爾能見未見能斷未斷。</a><a name="0709a22" id="0709a22">已見斷者無迷退故。如聖王輪上下迴轉。見</a><a name="0709a23" id="0709a23">道亦爾觀上苦等已觀下苦等故。由此見道</a><a name="0709a24" id="0709a24">獨名法輪。尊者妙音作如是說。如世間輪有</a><a name="0709a25" id="0709a25">輻轂輞。八支聖道似彼名輪。謂正見正思惟</a><a name="0709a26" id="0709a26">正勤正念。似世輪輻。正語正業正命似轂。正</a><a name="0709a27" id="0709a27">定似輞故名法輪。毘婆沙師本意總說。一切</a><a name="0709a28" id="0709a28">聖道皆名法輪。以說三轉三道攝故。於他相</a><a name="0709a29" id="0709a29">續見道生時。已至轉初故名已轉。然唯見道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290708c.htm'><img src='up.gif' border=0></a>
<a href='T290709b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>