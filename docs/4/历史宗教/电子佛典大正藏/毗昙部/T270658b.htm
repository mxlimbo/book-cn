<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0658b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷126)</font> 業蘊第四中自業納息第五之一 <font face='Arial'>T27, p0658b</h2></font><hr>
<span class='old'>
</a><a name="0658a28" id="0658a28">恚打觸支節。人有支節如芥子許。若打觸</a><a name="0658a29" id="0658a29">時心便狂亂。三由大種乖違令心狂亂。謂</span><a name="0658b01" id="0658b01">有多食胡桃麻子苣藤等時。發熱風等</a><a name="0658b02" id="0658b02">大種乖反心便狂亂。四由先業異熟令心</a><a name="0658b03" id="0658b03">狂亂。謂有先時歡喜踊躍。傳驚怖事令他</a><a name="0658b04" id="0658b04">憂惱。或作坑阱陷墜眾生。或縱猛火焚燒</a><a name="0658b05" id="0658b05">山澤。或以強力逼他飲酒。或以倒想解釋</a><a name="0658b06" id="0658b06">契經。如是等業令心狂亂。然此狂亂非異</a><a name="0658b07" id="0658b07">熟果。但從惡業異熟所生。以惡業不招意</a><a name="0658b08" id="0658b08">地異熟故。有說。狂亂由五種緣。前四如前。</a><a name="0658b09" id="0658b09">愁憂第五。謂因喪失所愛子等。愁毒纏心</a><a name="0658b10" id="0658b10">遂發狂亂</a><a name="0658b11" id="0658b11"><p>問此心狂亂於何處有。答於欲界有。非色</a><a name="0658b12" id="0658b12">無色界。然地獄無。心常亂故。心狂亂者。謂時</a><a name="0658b13" id="0658b13">非恒鬼及傍生有心狂亂。人天亦有。除北</a><a name="0658b14" id="0658b14">俱盧。彼無罪業增上果故。問此心狂亂誰有</a><a name="0658b15" id="0658b15">誰無。答聖者異生俱容得有。聖通眾聖唯</a><a name="0658b16" id="0658b16">除諸佛。佛無心亂無壞音聲。無斷末磨。</a><a name="0658b17" id="0658b17">無漸捨命。異生心亂具由五緣。聖者但由</a><a name="0658b18" id="0658b18">大種乖適。聖無驚恐。超五畏故。無非人</a><a name="0658b19" id="0658b19">打。無穢事故。亦無先世惡業異熟。以決定</a><a name="0658b20" id="0658b20">業必先受已方入聖故。不決定業。由聖道</a><a name="0658b21" id="0658b21">力已轉滅故。亦無愁憂。證法性故。有說。</a><a name="0658b22" id="0658b22">聖者亂由二緣。謂大種乖違。及非人所打。</a><a name="0658b23" id="0658b23">問聖者已得不作律儀。定無穢事非人何</a><a name="0658b24" id="0658b24">忿。答信佛法者敬重眾聖終不惱觸。有不</a><a name="0658b25" id="0658b25">信者憎嫉眾聖。伺便惱觸。故聖亦為非人</a><a name="0658b26" id="0658b26">所打</a><a name="0658b27" id="0658b27"><p>問住何等心得有狂亂。答住有漏非無</a><a name="0658b28" id="0658b28">漏。住意識非五識。問若爾。何緣見二月等。</a><a name="0658b29" id="0658b29">答此等皆是意識分別非五識中有斯亂解。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270658a.htm'><img src='up.gif' border=0></a>
<a href='T270658c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>