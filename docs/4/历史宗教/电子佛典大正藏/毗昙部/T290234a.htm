<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0234a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷11)</font> 中分別業品第四 <font face='Arial'>T29, p0234a</h2></font><hr>
<span class='old'>
</a><a name="0233c28" id="0233c28">可訶。為侵壞他婦故。能引惡道業故。婬欲不</a><a name="0233c29" id="0233c29">爾。若在家人。遠離邪婬。此事易作。遠離婬</span><a name="0234a01" id="0234a01">欲。此事難作。由不能行難行事故不出家。諸</a><a name="0234a02" id="0234a02">聖人於邪婬性得不作護。於餘生自性不犯</a><a name="0234a03" id="0234a03">故。於婬欲不爾。是故於優婆塞護中。立離邪</a><a name="0234a04" id="0234a04">婬為學處。勿別轉生聖人犯優婆塞護分。何</a><a name="0234a05" id="0234a05">以故。決定不作。名不作護。若人已成優婆塞。</a><a name="0234a06" id="0234a06">方娶妻妾。此人於彼為得護不。說得。勿於</a><a name="0234a07" id="0234a07">一處得護。云何於彼不破壞護。偈曰。如受意</a><a name="0234a08" id="0234a08">得護。非於相續得。釋曰。如彼受護故意得</a><a name="0234a09" id="0234a09">護亦爾。受護故意云何。謂我今永離邪婬。非</a><a name="0234a10" id="0234a10">於彼相續。謂我今不應作婬欲。是故受五戒</a><a name="0234a11" id="0234a11">人。以彼為依止。於離邪婬分得護。不從於彼</a><a name="0234a12" id="0234a12">離婬欲得。是故由成自婦行婬欲。不違破護。</a><a name="0234a13" id="0234a13">云何唯離妄語。於優婆塞護。立為學處。不立</a><a name="0234a14" id="0234a14">離兩舌等。由前三證。謂妄語最可訶。易作得</a><a name="0234a15" id="0234a15">不作。偈曰。通起妄語故。過一切學處。釋曰。</a><a name="0234a16" id="0234a16">於一切違犯學處中。若被檢問妄語即起。謂</a><a name="0234a17" id="0234a17">我不作。如此由妄語。通起墮犯無更起義。故</a><a name="0234a18" id="0234a18">大師約此義。謂云何犯戒人。如實發露顯示</a><a name="0234a19" id="0234a19">自失故。立離妄語為護。復有何因。於假制罪</a><a name="0234a20" id="0234a20">中護。不立為優婆塞學處。彼說立。偈曰。假制</a><a name="0234a21" id="0234a21">罪中唯。離酒釋曰。何因唯離酒為戒不離餘。</a><a name="0234a22" id="0234a22">偈曰。為護餘。釋曰。何以故。若人飲酒。則不</a><a name="0234a23" id="0234a23">能守餘護分。云何知飲酒是假制罪。無自性</a><a name="0234a24" id="0234a24">罪相故。性罪相者。若起染污心。方犯此罪。是</a><a name="0234a25" id="0234a25">名性罪。有時唯作對治病。意飲酒如量不令</a><a name="0234a26" id="0234a26">醉。若爾此心已成染污。本知此能令醉而故</a><a name="0234a27" id="0234a27">飲。非染污。由知如量不令醉故飲。一切毘那</a><a name="0234a28" id="0234a28">耶藏師說。飲酒是性罪。如律文言。世尊云何</a><a name="0234a29" id="0234a29">應治病人。佛言。優波離。除性罪。何者性罪。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290233c.htm'><img src='up.gif' border=0></a>
<a href='T290234b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>