<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0893b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷178)</font> 定蘊第七中不還納息第四之一 <font face='Arial'>T27, p0893b</h2></font><hr>
<span class='old'>
</a><a name="0893a28" id="0893a28">處佛出世間。一有厭心。二有猛利智。當知</a><a name="0893a29" id="0893a29">此二唯人趣有。復次人天並是法器。為欲俱</span><a name="0893b01" id="0893b01">攝故來人間。若在天上則人無由往。又</a><a name="0893b02" id="0893b02">不可令天上成佛。來人間化人當疑佛。是</a><a name="0893b03" id="0893b03">幻所作不受法故。是以菩薩人間成佛。然菩</a><a name="0893b04" id="0893b04">薩住睹史多宮。彼壽量盡將下生時。先觀</a><a name="0893b05" id="0893b05">四事。一觀時分。二觀處所。三觀種姓。四觀</a><a name="0893b06" id="0893b06">依器。觀時分者。觀諸世間於何時中佛</a><a name="0893b07" id="0893b07">應出世。即知從人壽八萬歲。乃至百歲時佛</a><a name="0893b08" id="0893b08">應出世。今正是時。觀處所者。謂觀世間</a><a name="0893b09" id="0893b09">於何方處佛應出世。即知於贍部洲中印</a><a name="0893b10" id="0893b10">度佛應出世。非邊地達絮蔑戾車中。觀種</a><a name="0893b11" id="0893b11">姓者。謂觀世間何種姓中佛應出世。即知</a><a name="0893b12" id="0893b12">或剎帝利或婆羅門種姓中佛應出世。隨彼</a><a name="0893b13" id="0893b13">時強勝者即生其中。觀依器者。謂觀世間</a><a name="0893b14" id="0893b14">何等女人。父母種姓並皆清淨。胎藏寬博無</a><a name="0893b15" id="0893b15">諸過失。能持菩薩那羅延力所合成身經十</a><a name="0893b16" id="0893b16">月日。即知贍部洲中有是女人名字某甲堪</a><a name="0893b17" id="0893b17">為依器。菩薩如是觀四事已。即告行道天</a><a name="0893b18" id="0893b18">子言。汝可巡告睹史多天眾。卻後七日。補</a><a name="0893b19" id="0893b19">處菩薩當從此歿生贍部洲中印度劫比羅</a><a name="0893b20" id="0893b20">筏窣睹城。廣作佛事。諸欲隨者當發往願。</a><a name="0893b21" id="0893b21">行道天子歡喜敬諾。乘己所有迅疾神通。遍</a><a name="0893b22" id="0893b22">告睹史多天眾言。天仙當知。卻後七日補</a><a name="0893b23" id="0893b23">處菩薩當下贍部洲。生中印度劫比羅筏窣</a><a name="0893b24" id="0893b24">睹城。廣作佛事。仁等天眾欲隨從者當發</a><a name="0893b25" id="0893b25">往願。爾時便有五百天子。尋聲即發隨下</a><a name="0893b26" id="0893b26">生願。至第七日。菩薩便與五百天子。一時</a><a name="0893b27" id="0893b27">從睹史多天沒。於贍部洲中印度劫比羅筏</a><a name="0893b28" id="0893b28">窣睹城俱時而生。皆為釋種助宣佛事。當</a><a name="0893b29" id="0893b29">知此說釋迦菩薩。若餘菩薩隨其所應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270893a.htm'><img src='up.gif' border=0></a>
<a href='T270893c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>