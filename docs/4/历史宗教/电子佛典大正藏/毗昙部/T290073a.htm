<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0073a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷14)</font> 分別業品第四之一 <font face='Arial'>T29, p0073a</h2></font><hr>
<span class='old'>
</a><a name="0072c28" id="0072c28">律儀。謂受離五所應遠離。安立第一近事</a><a name="0072c29" id="0072c29">律儀。何等名為五所應離。一者殺生。二不與</span><a name="0073a01" id="0073a01">取。三欲邪行。四虛誑語。五飲諸酒。若受離</a><a name="0073a02" id="0073a02">八所應遠離。安立第二近住律儀。何等名</a><a name="0073a03" id="0073a03">為八所應離。一者殺生。二不與取。三非梵行。</a><a name="0073a04" id="0073a04">四虛誑語。五飲諸酒。六塗飾香鬘舞歌觀聽。</a><a name="0073a05" id="0073a05">七眠坐高廣嚴麗床座。八食非時食。若受離</a><a name="0073a06" id="0073a06">十所應遠離。安立第三勤策律儀。何等名</a><a name="0073a07" id="0073a07">為十所應離。謂於前八塗飾香鬘舞歌觀聽</a><a name="0073a08" id="0073a08">開為二種。復加受畜金銀等寶以為第十。</a><a name="0073a09" id="0073a09">若受離一切應離身語業。安立第四苾芻</a><a name="0073a10" id="0073a10">律儀。別解律儀名差別者。頌曰</a><a name="0073a11" id="0073a11"><p class='lg'>　　俱得名尸羅　　　妙行業律儀</a><br><a name="0073a12" id="0073a12">　　唯初表無表　　　名別解業道　</p></a><a name="0073a13" id="0073a13"><p>論曰。能平險業故名尸羅。訓釋詞者。謂清</a><a name="0073a14" id="0073a14">涼故。如伽他言。受持戒樂。身無熱惱故</a><a name="0073a15" id="0073a15">名尸羅。智者稱揚故名妙行。所作自體故名</a><a name="0073a16" id="0073a16">為業。豈不無表亦名不作。如何今說所作</a><a name="0073a17" id="0073a17">自體。有慚恥者受無表力不造眾惡故名</a><a name="0073a18" id="0073a18">不作。表思所造得所作名。有餘釋言。是作因</a><a name="0073a19" id="0073a19">故。是作果故。名作無失。能防身語故名律</a><a name="0073a20" id="0073a20">儀。如是應知。別解脫戒通初後位無差</a><a name="0073a21" id="0073a21">別名。唯初剎那表及無表得別解脫及業道</a><a name="0073a22" id="0073a22">名。謂受戒時初表無表。別別棄捨種種惡</a><a name="0073a23" id="0073a23">故。依初別捨義立別解脫名。即於爾時所</a><a name="0073a24" id="0073a24">作究竟。依業暢義立業道名。故初剎那名</a><a name="0073a25" id="0073a25">別解脫。亦得名曰別解律儀。亦得名為根</a><a name="0073a26" id="0073a26">本業道。從第二念乃至未捨不名別解脫</a><a name="0073a27" id="0073a27">名別解律儀。不名業道名為後起。誰成就</a><a name="0073a28" id="0073a28">何律儀。頌曰</a><a name="0073a29" id="0073a29"><p class='lg'>　　八成別解脫　　　得靜慮聖者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290072c.htm'><img src='up.gif' border=0></a>
<a href='T290073b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>