<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0385b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷74)</font> 結蘊第二中十門納息第四之一 <font face='Arial'>T27, p0385b</h2></font><hr>
<span class='old'>
</a><a name="0385a28" id="0385a28">想。生死輪迴受諸劇苦。欲令了知此二過</a><a name="0385a29" id="0385a29">患故別立蘊。復次受想二法為因發起二</span><a name="0385b01" id="0385b01">諍根本。勝餘法故別立為蘊。謂受能發起</a><a name="0385b02" id="0385b02">愛諍根本。想能發起見諍根本。如能發起</a><a name="0385b03" id="0385b03">二諍根本。如是能發起二雜染二邊二箭二</a><a name="0385b04" id="0385b04">戲論二我所應知亦爾。復次受想二法別立</a><a name="0385b05" id="0385b05">識住故獨立蘊。餘心所法總立識住故共</a><a name="0385b06" id="0385b06">立蘊。復次諸瑜伽師厭惡受想。入滅盡定</a><a name="0385b07" id="0385b07">故別立蘊如施設論說。云何加行得滅盡</a><a name="0385b08" id="0385b08">定。以何方便起滅盡定。謂初修業者。於一</a><a name="0385b09" id="0385b09">切行不作功用。亦不思惟但作是念。誰未</a><a name="0385b10" id="0385b10">生故受想得生。誰已生故受想便滅。作是</a><a name="0385b11" id="0385b11">念已能如實知。滅定未生故受想得生。若滅</a><a name="0385b12" id="0385b12">定生受想便滅。知已厭離受想二法。乃至不</a><a name="0385b13" id="0385b13">生得滅盡定。由如是等種種因緣。別立受</a><a name="0385b14" id="0385b14">想各為一蘊</a><a name="0385b15" id="0385b15"><p>問無為何故不立蘊耶。答無蘊相故不立</a><a name="0385b16" id="0385b16">為蘊。謂蘊是聚積相。無為無此相故不立</a><a name="0385b17" id="0385b17">為蘊。復次無為是蘊究竟滅處故不立蘊。</a><a name="0385b18" id="0385b18">如瓶衣等究竟滅處非瓶衣等。復次諸有為</a><a name="0385b19" id="0385b19">法生滅相應。有因有緣得有為相可立為</a><a name="0385b20" id="0385b20">蘊。諸無為法生滅不相應。無因無緣不得</a><a name="0385b21" id="0385b21">有為相故不立蘊。復次諸有為法屬因屬</a><a name="0385b22" id="0385b22">緣因緣和合可立為蘊。諸無為法與此相</a><a name="0385b23" id="0385b23">違故不立蘊。復次諸有為法為生所起。為</a><a name="0385b24" id="0385b24">老所衰。為無常所滅。可立為蘊。諸無為法</a><a name="0385b25" id="0385b25">與此相違故不立蘊。復次諸有為法流行</a><a name="0385b26" id="0385b26">於世。取果與果有諸作用。能了所緣可立</a><a name="0385b27" id="0385b27">為蘊。諸無為法與此相違故不立蘊。復次</a><a name="0385b28" id="0385b28">諸有為法墮在三世。與苦相應有前後際。</a><a name="0385b29" id="0385b29">有下中上可立為蘊。諸無為法與此相違<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270385a.htm'><img src='up.gif' border=0></a>
<a href='T270385c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>