<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0158c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷30)</font> 破執我品第九之一 <font face='Arial'>T29, p0158c</h2></font><hr>
<span class='old'>
</a><a name="0158b28" id="0158b28">名。未顯其義。辯法相者釋此相言。能自</a><a name="0158b29" id="0158b29">在為名為作者。能領業果得受者名。現見</span><a name="0158c01" id="0158c01">世間。於此事業若得自在名為能作。如見</a><a name="0158c02" id="0158c02">天授於浴食行得自在故名浴等者。此中</a><a name="0158c03" id="0158c03">汝等說何天授。若說粽我喻不極成。說蘊</a><a name="0158c04" id="0158c04">便非自在作者。業有三種謂身語意。且起</a><a name="0158c05" id="0158c05">身業必依身心。身心各依自因緣轉。因緣</a><a name="0158c06" id="0158c06">展轉依自因緣。於中無一自在起者。一切</a><a name="0158c07" id="0158c07">有為屬因緣故。汝所執我不待因緣亦無</a><a name="0158c08" id="0158c08">所作。故非自在。由此彼說能自在為名作</a><a name="0158c09" id="0158c09">者。相求不可得。然於諸法生因緣中。若有</a><a name="0158c10" id="0158c10">勝用假名作者。非所執我見有少用故定</a><a name="0158c11" id="0158c11">不應名為作者能生身業勝因者何。謂從</a><a name="0158c12" id="0158c12">憶念引生樂欲。樂欲生尋伺。尋伺生勤勇。</a><a name="0158c13" id="0158c13">勤勇生風。風起身業。汝所執我此中何用。</a><a name="0158c14" id="0158c14">故於身業我非作者。語意業起類此應思。</a><a name="0158c15" id="0158c15">我復云何能領業果。若謂於果我能了別。</a><a name="0158c16" id="0158c16">此定不然。我於了別都無有用。於前分</a><a name="0158c17" id="0158c17">別生識因中已遮遣故。若實無我。如何不</a><a name="0158c18" id="0158c18">依諸非情處罪福生長。彼非愛等所依止</a><a name="0158c19" id="0158c19">故。唯內六處是彼所依。我非彼依如前已</a><a name="0158c20" id="0158c20">說。若實無我業已滅壞。云何復能生未來</a><a name="0158c21" id="0158c21">果。設有實我業已滅壞。復云何能生未來</a><a name="0158c22" id="0158c22">果。從依止我法非法生。如誰依誰。此前</a><a name="0158c23" id="0158c23">已破。故法非法不應依我。然聖教中不作</a><a name="0158c24" id="0158c24">是說。從已壞業未來果生。若爾從何。從業</a><a name="0158c25" id="0158c25">相續轉變差別。如種生果。如世間說果從</a><a name="0158c26" id="0158c26">種生。然果不隨已壞種起。亦非從種無</a><a name="0158c27" id="0158c27">間即生。若爾從何。從種相續轉變差別果</a><a name="0158c28" id="0158c28">方得生。謂種次生芽莖葉等。花為最後方</a><a name="0158c29" id="0158c29">引果生。若爾何言從種生果。由種展轉引<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290158b.htm'><img src='up.gif' border=0></a>
<a href='T290159a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>