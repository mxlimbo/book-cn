<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0269b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷16)</font> 分別聖道果人品第六之一 <font face='Arial'>T29, p0269b</h2></font><hr>
<span class='old'>
</a><a name="0269a28" id="0269a28">若人不知足有大欲。於此人此二遠離。則難</a><a name="0269a29" id="0269a29">得成。若成亦不清淨。此不知足及大欲。別相</span><a name="0269b01" id="0269b01">云何。偈曰。前已得求多。後未得求得。釋曰。</a><a name="0269b02" id="0269b02">彼說已得可愛衣服等緣。更求多得。說名不</a><a name="0269b03" id="0269b03">知足。求得未得。說名大欲。阿毘達磨師說如</a><a name="0269b04" id="0269b04">此。為不爾耶。此求多得。於未得起。非於已</a><a name="0269b05" id="0269b05">得。若爾此二何異。汝等應說。若執如此。是義</a><a name="0269b06" id="0269b06">可然。由已得非可愛非多衣服等緣。心憂不</a><a name="0269b07" id="0269b07">安。說名不知足。未得可愛及多求得。說名大</a><a name="0269b08" id="0269b08">欲。偈曰。翻此二對治。釋曰。翻此不知足及大</a><a name="0269b09" id="0269b09">欲。應知二種法為對治。謂知足及少欲。偈</a><a name="0269b10" id="0269b10">曰。或三界無流。釋曰。此二種對治。或屬三</a><a name="0269b11" id="0269b11">界。或屬無流界。不知足及大欲。唯屬欲界。此</a><a name="0269b12" id="0269b12">知足少欲。自性云何。偈曰。無貪類。釋曰。無</a><a name="0269b13" id="0269b13">貪善根為性。偈曰。聖種。釋曰。是知足少欲。</a><a name="0269b14" id="0269b14">無貪為性故。是故入聖種攝。由聖人從彼生</a><a name="0269b15" id="0269b15">故。說彼為聖種。是聖種已無貪為性故。偈</a><a name="0269b16" id="0269b16">曰。前三知足體。釋曰。前三謂隨得衣服飲食</a><a name="0269b17" id="0269b17">住處知足。此三知足。是前三聖種體。第四聖</a><a name="0269b18" id="0269b18">種。謂修滅樂戲。云何此第四。以無貪為性。由</a><a name="0269b19" id="0269b19">背有欲生故。復次由四聖種。佛世尊顯示何</a><a name="0269b20" id="0269b20">義。偈曰。後顯業三生。釋曰。佛世尊既為法</a><a name="0269b21" id="0269b21">主。弟子棄捨生具及業基出家。依佛求解脫。</a><a name="0269b22" id="0269b22">法主立二正事。一生具二業基。由前三聖種。</a><a name="0269b23" id="0269b23">安立生具。由第四聖種。安立業基。依此生具。</a><a name="0269b24" id="0269b24">汝等作如此業基。不久應至得解脫。云何法</a><a name="0269b25" id="0269b25">主安立如此生具及業基。偈曰。愛生對治故。</a><a name="0269b26" id="0269b26">釋曰。於經中說貪愛生有四。如經言。比丘因</a><a name="0269b27" id="0269b27">衣服貪愛欲生生。欲住住。欲取取。因飲食及</a><a name="0269b28" id="0269b28">住處。貪愛欲生生欲住住。欲取取。比丘因如</a><a name="0269b29" id="0269b29">此有非有。貪愛欲生生。廣說如經。為對治此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290269a.htm'><img src='up.gif' border=0></a>
<a href='T290269c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>