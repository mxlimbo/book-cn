<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0383a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷9)</font> 辯差別品第二之一 <font face='Arial'>T29, p0383a</h2></font><hr>
<span class='old'>
</a><br><a name="0382c28" id="0382c28">　　若成就樂身　　　各定成就四</a><br><a name="0382c29" id="0382c29">　　成眼等及喜　　　各定成五根</span><br><a name="0383a01" id="0383a01">　　若成就苦根　　　彼定成就七</a><br><a name="0383a02" id="0383a02">　　若成女男憂　　　信等各成八</a><br><a name="0383a03" id="0383a03">　　二無漏十一　　　初無漏十三　</p></a><a name="0383a04" id="0383a04"><p>論曰。命意捨中。隨成就一。彼定成就如是三</a><a name="0383a05" id="0383a05">根。非此三中有闕成就。皆遍一切地及依故。</a><a name="0383a06" id="0383a06">信等五根。遍一切地。非一切依。餘十四根二</a><a name="0383a07" id="0383a07">俱非遍。故成命等。唯定成三。餘或成就或不</a><a name="0383a08" id="0383a08">成就。云何成就眼等四根。生色界全欲界少</a><a name="0383a09" id="0383a09">分身根生。在欲色界全女男生。在欲界少分</a><a name="0383a10" id="0383a10">樂根生。在欲下三定及聖生上喜根生。在欲</a><a name="0383a11" id="0383a11">下二定及聖生上苦生。欲界全憂欲貪未離。</a><a name="0383a12" id="0383a12">信等五根若不斷善。三無漏根已得未捨。如</a><a name="0383a13" id="0383a13">是諸位。各定成就。除此餘位定不成就。若成</a><a name="0383a14" id="0383a14">樂根定成就四。謂命意捨樂。若成身根。亦定</a><a name="0383a15" id="0383a15">成四。謂命意捨身。餘或成就。或不成就。如前</a><a name="0383a16" id="0383a16">應思。若成眼根。定成就五。謂命意捨。身根眼</a><a name="0383a17" id="0383a17">根。耳鼻舌根。應知亦五。前四如眼。第五自</a><a name="0383a18" id="0383a18">根。若成喜根。亦定成五。謂命意捨樂根喜根。</a><a name="0383a19" id="0383a19">生第二定。未離彼貪。但成第三染污樂受。若</a><a name="0383a20" id="0383a20">成苦根。定成就七。謂身命意四受除憂。若成</a><a name="0383a21" id="0383a21">女根定成就八。七如苦說。第八女根。男憂亦</a><a name="0383a22" id="0383a22">八。七如苦說。第八自根。信等亦八。謂命意</a><a name="0383a23" id="0383a23">捨信等五根。若女男俱成。彼定成十五若成</a><a name="0383a24" id="0383a24">具知根。定成就十一。謂命與意樂喜捨根</a><a name="0383a25" id="0383a25">信第五根及具知根已知根亦爾。自根等</a><a name="0383a26" id="0383a26">十一。若成未知根。定成就十三。謂身命意苦</a><a name="0383a27" id="0383a27">樂喜捨信等五根及未知根。漸命終位。傳說</a><a name="0383a28" id="0383a28">深心厭生死故。能入見道。如是已說位定成</a><a name="0383a29" id="0383a29">就補特伽羅定成。當說諸極少者成就幾根。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290382c.htm'><img src='up.gif' border=0></a>
<a href='T290383b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>