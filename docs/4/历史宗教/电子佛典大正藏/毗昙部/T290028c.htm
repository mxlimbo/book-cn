<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0028c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷5)</font> 分別根品第二之一 <font face='Arial'>T29, p0028c</h2></font><hr>
<span class='old'>
</a><a name="0028b28" id="0028b28">而彼所說。應如有言服瀉藥時天來令利。</a><a name="0028b29" id="0028b29">即滅因緣應滅所滅。何須別執有滅相為。</span><a name="0028c01" id="0028c01">又心心所許剎那滅。更不須待餘滅因緣。</a><a name="0028c02" id="0028c02">應滅與住用無先後。是則一法於一時中</a><a name="0028c03" id="0028c03">亦住亦滅不應正理。故依相續說有為相。</a><a name="0028c04" id="0028c04">不違正理善順契經。若生在未來生所</a><a name="0028c05" id="0028c05">生法。未來一切法何不俱生。頌曰</a><a name="0028c06" id="0028c06"><p class='lg'>　　生能生所生　　　非離因緣合　</p></a><a name="0028c07" id="0028c07"><p>論曰。非離所餘因緣和合唯生相力能生</a><a name="0028c08" id="0028c08">所生故諸未來非皆頓起。若爾我等唯見因</a><a name="0028c09" id="0028c09">緣有生功能。無別生相有因緣合。諸法即</a><a name="0028c10" id="0028c10">生無即不生。何勞生相。故知唯有因緣力</a><a name="0028c11" id="0028c11">起。豈諸有法皆汝所知。法性幽微甚難知故。</a><a name="0028c12" id="0028c12">雖現有體而不可知。生相若無應無生覺。</a><a name="0028c13" id="0028c13">又第六轉言不應成。謂色之生受之生等。如</a><a name="0028c14" id="0028c14">不應說色之色言。如責無生乃至無滅。</a><a name="0028c15" id="0028c15">皆如是責隨其所應。若爾為成空無我覺</a><a name="0028c16" id="0028c16">法外應執空無我性。為成一二大小各別</a><a name="0028c17" id="0028c17">合離彼此有性等覺應如外道法外執有</a><a name="0028c18" id="0028c18">數量各別合離彼此有等別性。又為成立第</a><a name="0028c19" id="0028c19">六轉言。應執別有色之聚性。又如說言色</a><a name="0028c20" id="0028c20">之自性。此第六轉言何得成。是故生等唯假</a><a name="0028c21" id="0028c21">建立無別實物。為了諸行本無今有假立</a><a name="0028c22" id="0028c22">為生。如是本無今有生相。依色等法種類</a><a name="0028c23" id="0028c23">眾多。為簡所餘說第六轉言色之生受之</a><a name="0028c24" id="0028c24">生等。為令他知此生唯色非餘受等。餘例</a><a name="0028c25" id="0028c25">亦然。如世間說栴檀之香石子之體。此亦應</a><a name="0028c26" id="0028c26">爾。如是住等隨應當知。若行離生相而</a><a name="0028c27" id="0028c27">得生者。虛空無為等何故不生。諸行名生</a><a name="0028c28" id="0028c28">由本無今有。無為體常有。何得言生。又如</a><a name="0028c29" id="0028c29">法爾不說一切皆有生。如是應許非一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290028b.htm'><img src='up.gif' border=0></a>
<a href='T290029a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>