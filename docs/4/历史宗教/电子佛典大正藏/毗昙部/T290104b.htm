<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0104b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷20)</font> 分別隨眠品第五之一 <font face='Arial'>T29, p0104b</h2></font><hr>
<span class='old'>
</a><a name="0104a28" id="0104a28">有能所繫及離繫耶。毘婆沙師定立實</a><a name="0104a29" id="0104a29">有。然彼諸行不名為常。由與有為諸相合</span><a name="0104b01" id="0104b01">故。為此所立決定增明應略標宗顯其理</a><a name="0104b02" id="0104b02">趣。頌曰</a><a name="0104b03" id="0104b03"><p class='lg'>　　三世有由說　　　二有境果故</a><br><a name="0104b04" id="0104b04">　　說三世有故　　　許說一切有　</p></a><a name="0104b05" id="0104b05"><p>論曰。三世實有。所以者何。由契經中世尊</a><a name="0104b06" id="0104b06">說故。謂世尊說。苾芻當知。若過去色非有。</a><a name="0104b07" id="0104b07">不應多聞聖弟子眾於過去色勤脩厭捨。</a><a name="0104b08" id="0104b08">以過去色是有故。應多聞聖弟子眾於過</a><a name="0104b09" id="0104b09">去色勤脩厭捨。若未來色非有。不應多聞</a><a name="0104b10" id="0104b10">聖弟子眾於未來色勤斷欣求。以未來色</a><a name="0104b11" id="0104b11">是有故。應多聞聖弟子眾於未來色勤斷</a><a name="0104b12" id="0104b12">欣求。又具二緣識方生故。謂契經說。識二</a><a name="0104b13" id="0104b13">緣生。其二者何。謂眼及色。廣說乃至意及諸</a><a name="0104b14" id="0104b14">法。若去來世非實有者。能緣彼識應闕二</a><a name="0104b15" id="0104b15">緣。已依聖教證去來有。當依正理證有</a><a name="0104b16" id="0104b16">去來。以識起時必有境故。謂必有境識乃</a><a name="0104b17" id="0104b17">得生。無則不生。其理決定。若去來世境體</a><a name="0104b18" id="0104b18">實無。是則應有無所緣識。所緣無故識亦</a><a name="0104b19" id="0104b19">應無。又已謝業有當果故。謂若實無過去</a><a name="0104b20" id="0104b20">體者。善惡二業當果應無。非果生時有現</a><a name="0104b21" id="0104b21">因在。由此教理。毘婆沙師。定立去來二世</a><a name="0104b22" id="0104b22">實有。若自謂是說一切有宗決定應許實</a><a name="0104b23" id="0104b23">有去來世。以說三世皆定實有故。許是說</a><a name="0104b24" id="0104b24">一切有宗。謂若有人說三世實有。方許彼</a><a name="0104b25" id="0104b25">是說一切有宗。若人唯說有現在世及過去</a><a name="0104b26" id="0104b26">世未與果業。說無未來及過去世已與果</a><a name="0104b27" id="0104b27">業。彼可許為分別說部。非此部攝。今此部</a><a name="0104b28" id="0104b28">中差別有幾。誰所立世最善可依。頌曰</a><a name="0104b29" id="0104b29"><p class='lg'>　　此中有四種　　　類相位待異<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290104a.htm'><img src='up.gif' border=0></a>
<a href='T290104c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>