<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0177b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷24)</font> 雜乾度中思品之二 <font face='Arial'>T28, p0177b</h2></font><hr>
<span class='old'>
</a><a name="0177a28" id="0177a28">來者言。汝以何禪定力。令此龍去耶。後來者</a><a name="0177a29" id="0177a29">而答之言。我不以禪定力。直以謹慎於戒。我</span><a name="0177b01" id="0177b01">守護輕戒。猶如重禁。我以戒力故。令此龍去。</a><a name="0177b02" id="0177b02">是故尸羅名有威勢。又尸羅言頭。如人有頭</a><a name="0177b03" id="0177b03">則能見色聞聲嗅香嘗味覺觸知法。如是行</a><a name="0177b04" id="0177b04">人有尸羅頭者。能見苦諦等色。聞名身等義。</a><a name="0177b05" id="0177b05">嗅覺意花香。嘗出離無事寂靜三菩提味。覺</a><a name="0177b06" id="0177b06">禪定解脫等觸。如色陰等法總相別相。是故</a><a name="0177b07" id="0177b07">尸羅言頭。何故尸羅名守信。此是世俗言說</a><a name="0177b08" id="0177b08">法。若人善護尸羅者。言是人守信。不能善護</a><a name="0177b09" id="0177b09">尸羅。言是人不。守信。是故世俗言說。尸羅名</a><a name="0177b10" id="0177b10">守信。尸羅言行者。如人有足能行至餘方。如</a><a name="0177b11" id="0177b11">是行人有尸羅足者。能行至善道及至涅槃。</a><a name="0177b12" id="0177b12">又尸羅言器者。以是一切功德所依之處。是</a><a name="0177b13" id="0177b13">故尸羅言器。尊者瞿沙說曰。不破義是尸羅</a><a name="0177b14" id="0177b14">義。如人不破於足。能有所至。如是行者不破</a><a name="0177b15" id="0177b15">尸羅故。能至涅槃</a><a name="0177b16" id="0177b16"><p>云何守具足。答曰。阿羅漢諸根戒是也。此諸</a><a name="0177b17" id="0177b17">根。亦言守亦言根。亦言生亦言泉。亦言白</a><a name="0177b18" id="0177b18">淨。亦言所作。守者守境界故言守。復有說者。</a><a name="0177b19" id="0177b19">以念慧等根。守境界故言守。如鎌能刈名刈</a><a name="0177b20" id="0177b20">具。彼亦如是。根等餘處當廣說。此中略故不</a><a name="0177b21" id="0177b21">說。問曰。根戒根非戒體性是何。答曰。是念慧。</a><a name="0177b22" id="0177b22">何以知之。如經說。天神語比丘言。莫生瘡疣。</a><a name="0177b23" id="0177b23">比丘答曰。我當覆之。天復問言。瘡疣既大。以</a><a name="0177b24" id="0177b24">何覆耶。比丘答言。以念慧覆之。如餘偈說</a><a name="0177b25" id="0177b25"><p class='lg'>　　諸世所有流　　　正念能除斷</a><br><a name="0177b26" id="0177b26">　　亦因念慧力　　　亭住而不行　</p></a><a name="0177b27" id="0177b27"><p>是故念慧是根戒體性。亂念惡慧是根非戒</a><a name="0177b28" id="0177b28">體性。問曰。若念慧是根戒體性者。此經云何</a><a name="0177b29" id="0177b29">通。如說念慧滿足故。能滿足根戒。云何以自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280177a.htm'><img src='up.gif' border=0></a>
<a href='T280177c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>