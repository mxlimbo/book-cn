<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0209a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷7)</font> 釋論中分別世間品第三 <font face='Arial'>T29, p0209a</h2></font><hr>
<span class='old'>
</a><a name="0208c28" id="0208c28">亦應說無明染污心。故不解脫。若汝言為分</a><a name="0208c29" id="0208c29">別差別故作此說。於慧亦應分別無明差別。</span><a name="0209a01" id="0209a01">我許無明是別惑。此無明以何為性。不能了</a><a name="0209a02" id="0209a02">別諦實業果為性。此不可解。何法名不了別。</a><a name="0209a03" id="0209a03">為非了別。為了別無。若爾二皆有失。如無明</a><a name="0209a04" id="0209a04">若有別法。是了別對治名非了別。如此亦不</a><a name="0209a05" id="0209a05">可解。是故此何物分別法性。如此等類。不無</a><a name="0209a06" id="0209a06">如經。言何者為眼根。謂清淨色。是眼識依</a><a name="0209a07" id="0209a07">止。復有法不可分別。而不可說無。譬如於慈</a><a name="0209a08" id="0209a08">觀中無貪性。不淨觀中無瞋性等。大德達磨</a><a name="0209a09" id="0209a09">多羅說。我有如此計類名無明。離我慢有何</a><a name="0209a10" id="0209a10">別法名類。是經中所說。經云我今由知如此。</a><a name="0209a11" id="0209a11">由見如此。一切愛。一切見。一切類。一切我</a><a name="0209a12" id="0209a12">執我所執。我慢隨眠滅盡故。不更生故無影</a><a name="0209a13" id="0209a13">般涅槃。有如此類。云何決判此是無明。由不</a><a name="0209a14" id="0209a14">可說此類有別惑。為不如此所餘慢瞋等諸</a><a name="0209a15" id="0209a15">惑可非類耶。此中若更思量。有多言應說。是</a><a name="0209a16" id="0209a16">故須止此論。復次名色者何義。色於前已廣</a><a name="0209a17" id="0209a17">說。偈曰。名者無色陰。釋曰。云何說為名。隨</a><a name="0209a18" id="0209a18">屬名及根塵。於義中轉變故。故稱名。所隨屬</a><a name="0209a19" id="0209a19">何名。是世間所了別。能目種種諸義。謂牛</a><a name="0209a20" id="0209a20">馬人色聲等。此能目義。云何稱名。於種種</a><a name="0209a21" id="0209a21">義由約用轉變故稱名。有餘師說。於此道中</a><a name="0209a22" id="0209a22">棄捨身已。能轉變更作別生說為名謂無色</a><a name="0209a23" id="0209a23">陰。六入於前已說。觸今當說。偈曰。觸六。釋</a><a name="0209a24" id="0209a24">曰。謂眼觸乃至意觸。此六觸是何法。偈曰。</a><a name="0209a25" id="0209a25">和合生。釋曰。從三法和合生謂根塵識。此義</a><a name="0209a26" id="0209a26">可然。五根與塵及識。共和合同時起故。意根</a><a name="0209a27" id="0209a27">已謝。與未來現世法塵意識。云何得和合。即</a><a name="0209a28" id="0209a28">是此三和合。謂因果成和合義者。或成就一</a><a name="0209a29" id="0209a29">事為義。是一切三。於生起觸中最有勝能。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290208c.htm'><img src='up.gif' border=0></a>
<a href='T290209b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>