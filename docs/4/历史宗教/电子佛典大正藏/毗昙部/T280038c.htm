<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0038c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷6)</font> 雜犍度智品第二 <font face='Arial'>T28, p0038c</h2></font><hr>
<span class='old'>
</a><a name="0038b28" id="0038b28">所以者何。聖道於未來世。已有次第。時到</a><a name="0038b29" id="0038b29">則生。修正方便。復何所為。復有大過。何以故。</span><a name="0038c01" id="0038c01">無有制伏貪欲生不淨觀。如是亦不能制伏</a><a name="0038c02" id="0038c02">一切煩惱生對治觀。若爾則無解脫涅槃。乃</a><a name="0038c03" id="0038c03">至廣說。若無者八分經云何通。如說是人十</a><a name="0038c04" id="0038c04">二劫不墮惡趣。乃至二十劫。云何知三業差</a><a name="0038c05" id="0038c05">別是現法報。是生法報。是後法報。何故一</a><a name="0038c06" id="0038c06">切時世第一法。但生苦法忍。何以不生乃至</a><a name="0038c07" id="0038c07">盡智等諸法。何故金剛喻定但生盡智不生</a><a name="0038c08" id="0038c08">餘法。答曰。應作是說。未來世中無次第緣。問</a><a name="0038c09" id="0038c09">曰。若無者則無前說諸過。此八分經云何通。</a><a name="0038c10" id="0038c10">答曰。世尊觀過去現在以比相。亦知未來</a><a name="0038c11" id="0038c11">世。其事云何。答曰。世尊觀過去世。見彼眾生</a><a name="0038c12" id="0038c12">修如是業。爾所劫中不墮惡道。見此眾生修</a><a name="0038c13" id="0038c13">如是業。爾所劫中當不墮惡道。見諸眾生於</a><a name="0038c14" id="0038c14">過去世修如是業。於現世中受如此報。見諸</a><a name="0038c15" id="0038c15">眾生於彼造業若受生報若受後報。見諸眾</a><a name="0038c16" id="0038c16">生於此造業若受現報若受生報若受後報。</a><a name="0038c17" id="0038c17">復有說者。眾生有相是心不相應行住眾生</a><a name="0038c18" id="0038c18">身中。世尊不因禪定神通能知眾生身中有</a><a name="0038c19" id="0038c19">此法者。爾所劫中不墮惡道。即見此相。知是</a><a name="0038c20" id="0038c20">眾生受現法報。次受生報復受後報。評曰。不</a><a name="0038c21" id="0038c21">應作是說。若作此說。明如來唯有比相智無</a><a name="0038c22" id="0038c22">了達智。應作是說。佛世尊有了達智。能知未</a><a name="0038c23" id="0038c23">來。雖未來法亂無定次第。如來以明淨智。能</a><a name="0038c24" id="0038c24">知未來亂法無定次第。知諸眾生造如此業。</a><a name="0038c25" id="0038c25">經爾所劫不墮惡道。受於現報。次受生報。復</a><a name="0038c26" id="0038c26">受後報悉實無謬。如算數法知於穀聚明了</a><a name="0038c27" id="0038c27">無謬。何況如來有自然智。問曰。以何等故世</a><a name="0038c28" id="0038c28">第一法次生苦法忍。不生乃至盡智等諸法。</a><a name="0038c29" id="0038c29">答曰。此名數定事相不定。所以者何。苦法忍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280038b.htm'><img src='up.gif' border=0></a>
<a href='T280039a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>