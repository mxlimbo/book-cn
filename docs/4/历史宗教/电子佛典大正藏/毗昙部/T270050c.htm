<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0050c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷10)</font> 雜蘊第一中智納息第二之一 <font face='Arial'>T27, p0050c</h2></font><hr>
<span class='old'>
</a><a name="0050b28" id="0050b28">等。如欲界心所多非色界。色界心所多非</a><a name="0050b29" id="0050b29">無色界。善心所多非不善。不善心所多非</span><a name="0050c01" id="0050c01">無記。有漏心所多非無漏。如何可說此緣</a><a name="0050c02" id="0050c02">能引等無間法耶。答。依事等說。不依數</a><a name="0050c03" id="0050c03">等。故無有過。若一心中。有一想二受等者</a><a name="0050c04" id="0050c04">可不名等。以一心中受等心所隨所應生。</a><a name="0050c05" id="0050c05">各唯有一。是故名等。問為心但與心。受</a><a name="0050c06" id="0050c06">等但與受等。作等無間緣。為不爾耶。相似</a><a name="0050c07" id="0050c07">相續沙門說曰。心但與心作等無間緣。受等</a><a name="0050c08" id="0050c08">亦爾。各與自類作等無間緣。彼不應作是</a><a name="0050c09" id="0050c09">說。所以者何。若必爾者。應善心還生善心。</a><a name="0050c10" id="0050c10">不善心還生不善心。無記心還生無記心。貪</a><a name="0050c11" id="0050c11">心還生貪心。恚心還生恚心。癡心還生癡</a><a name="0050c12" id="0050c12">心。如是便無究竟解脫。又諸心所。或少或</a><a name="0050c13" id="0050c13">多。少生多時。便應緣闕。多生少時。便應</a><a name="0050c14" id="0050c14">果減。如是則一心聚中。有從緣生。有不從</a><a name="0050c15" id="0050c15">緣生。有作緣者。有不作緣者。又無漏心</a><a name="0050c16" id="0050c16">聚。應無緣而生。應作是說。心與心亦與</a><a name="0050c17" id="0050c17">受等。受與受亦與心等。作等無間緣。餘心</a><a name="0050c18" id="0050c18">所亦爾</a><a name="0050c19" id="0050c19"><p>問為心與心。作近等無間緣非受等。受等</a><a name="0050c20" id="0050c20">與受等。作近等無間緣非心等。為不爾</a><a name="0050c21" id="0050c21">耶。相似相續沙門說曰。心與心作近等無間</a><a name="0050c22" id="0050c22">緣非受等。受等與受等。作近等無間緣</a><a name="0050c23" id="0050c23">非心等。彼不應作是說。所以者何。前已說</a><a name="0050c24" id="0050c24">能開避義是等無間緣相。開避義中。無遠</a><a name="0050c25" id="0050c25">近故。應作是說。前生心聚與後生心聚。作</a><a name="0050c26" id="0050c26">等無間緣。無有差別。如豆等聚</a><a name="0050c27" id="0050c27"><p class='juan'>
說一切有部發智大毘婆沙論卷第十</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270050b.htm'><img src='up.gif' border=0></a>
<a href='T270051a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>