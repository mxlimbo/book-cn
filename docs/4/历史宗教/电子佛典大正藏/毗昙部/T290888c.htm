<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0888c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷24)</font> 辯業品第五之一 <font face='Arial'>T29, p0888c</h2></font><hr>
<span class='old'>
</a><a name="0888b28" id="0888b28">於後復起五十善思。莊嚴引業令得圓滿。五</a><a name="0888b29" id="0888b29">十思者。依十業道。一一業道各起五思。且</span><a name="0888c01" id="0888c01">依最初離殺業道有五思者。一離殺思。二勸</a><a name="0888c02" id="0888c02">導思。三讚美思。四隨喜思。五迴向思。謂迴所</a><a name="0888c03" id="0888c03">修向解脫故。乃至邪見各五亦然。有餘師</a><a name="0888c04" id="0888c04">言。依十業道各起下等五品善思。前後各然。</a><a name="0888c05" id="0888c05">如熏靜慮。有餘師說。依十業道各起五思。一</a><a name="0888c06" id="0888c06">加行淨。二根本淨。三後起淨。四非尋害。五念</a><a name="0888c07" id="0888c07">攝受。復有師言。一一相業。各為緣佛。未曾習</a><a name="0888c08" id="0888c08">思。具百現前。而為嚴飾。百福一一其量云何。</a><a name="0888c09" id="0888c09">有說。以依三無數劫。增長功德所集成身。發</a><a name="0888c10" id="0888c10">起如斯無對無數。殊勝福德量唯佛知。有說。</a><a name="0888c11" id="0888c11">若由業增上力感輪王位。王四大洲。自在而</a><a name="0888c12" id="0888c12">轉。是一福量。有說。若由業增上力得為帝</a><a name="0888c13" id="0888c13">釋。王二欲天自在而轉。是一福量。有說。唯除</a><a name="0888c14" id="0888c14">近佛菩薩。所餘一切有情所修富樂果業。是</a><a name="0888c15" id="0888c15">一福量。有餘師言。此量大少。應言世界將</a><a name="0888c16" id="0888c16">欲成時。一切有情感大千土業增上力。是一</a><a name="0888c17" id="0888c17">福量。今薄伽梵昔菩薩時。三無數劫中。各供</a><a name="0888c18" id="0888c18">養幾佛。頌曰</a><a name="0888c19" id="0888c19"><p class='lg'>　　於三無數劫　　　各供養七萬</a><br><a name="0888c20" id="0888c20">　　又如次供養　　　五六七千佛　</p></a><a name="0888c21" id="0888c21"><p>論曰。初無數劫中供養七萬五千佛。次無數</a><a name="0888c22" id="0888c22">劫中供養七萬六千佛。後無數劫中供養七</a><a name="0888c23" id="0888c23">萬七千佛。三無數劫。一一滿時。及初發心。</a><a name="0888c24" id="0888c24">各逢何佛。頌曰</a><a name="0888c25" id="0888c25"><p class='lg'>　　三無數劫滿　　　逆次逢勝觀</a><br><a name="0888c26" id="0888c26">　　然燈寶髻佛　　　初釋迦牟尼　</p></a><a name="0888c27" id="0888c27"><p>論曰。言逆次者。自後向前。謂於第三無數劫</a><a name="0888c28" id="0888c28">滿。所逢事佛。名為勝觀。第二劫滿。所逢事</a><a name="0888c29" id="0888c29">佛。名曰然燈。第一劫滿所逢事佛。名為寶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290888b.htm'><img src='up.gif' border=0></a>
<a href='T290889a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>