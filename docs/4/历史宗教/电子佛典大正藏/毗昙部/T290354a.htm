<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0354a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷4)</font> 辯本事品第一之一 <font face='Arial'>T29, p0354a</h2></font><hr>
<span class='old'>
</a><a name="0353c28" id="0353c28">二物。同堅不堅。應成一故。且輕重性異諸</a><a name="0353c29" id="0353c29">大種。實有義成。然不應言相待不定應成一</span><a name="0354a01" id="0354a01">物。如黑與白。雖相待對。品類不同。而非一</a><a name="0354a02" id="0354a02">故。若言黑白。雖品類異。而未曾有說白為黑</a><a name="0354a03" id="0354a03">黑為白者。此亦不然。現見世間。有此說故。名</a><a name="0354a04" id="0354a04">雖不定而體不易。如前已說。故體不同。又如</a><a name="0354a05" id="0354a05">汝說。微火為冷。有微煖聚。待此名冷。待彼名</a><a name="0354a06" id="0354a06">煖。名雖不定而體是實。此亦應然。有諸色聚。</a><a name="0354a07" id="0354a07">輕極微多。重極微少。此聚名輕。與此相違彼</a><a name="0354a08" id="0354a08">聚名重。輕重二性聚同體別。其理顯然。何緣</a><a name="0354a09" id="0354a09">不受。言於風界說輕性故輕即風者。此亦不</a><a name="0354a10" id="0354a10">然。辯大種中已釋此義。對堅等三。動最難了。</a><a name="0354a11" id="0354a11">故舉輕果以顯風因。雖四大種皆是輕因。而</a><a name="0354a12" id="0354a12">就增強。故作是說。火雖增強而不決定。又輕</a><a name="0354a13" id="0354a13">與動相順相似。故論經言。輕等動性。若唯如</a><a name="0354a14" id="0354a14">言定取義者。即彼經說。髮毛爪等名內地界。</a><a name="0354a15" id="0354a15">豈髮毛等唯地界耶。是故彼言。有別意趣。不</a><a name="0354a16" id="0354a16">應執彼遮輕造色。又阿笈摩有如是頌</a><a name="0354a17" id="0354a17"><p class='lg'>　　堅重墜身中　　　如重舟沈海　</p></a><a name="0354a18" id="0354a18"><p>故重如堅。應實有體。有餘師說。輕性唯用重</a><a name="0354a19" id="0354a19">無為體。此亦不然。於虛空等重性既無。應有</a><a name="0354a20" id="0354a20">輕故。又於薪等重性非無。亦有輕故。若不爾</a><a name="0354a21" id="0354a21">者。擲置水內則不應浮。有非有性。不應俱有。</a><a name="0354a22" id="0354a22">亦不應說廣大故浮。廣大是形非觸性故。廣</a><a name="0354a23" id="0354a23">大石等亦應浮故。又此輕性是輕安果。故體</a><a name="0354a24" id="0354a24">非無。謂修定者。由輕安故。身覺輕觸。不應用</a><a name="0354a25" id="0354a25">無作輕安果。若唯令身離重觸故名為果者。</a><a name="0354a26" id="0354a26">理亦不然。輕性是身長養因故。不應謂無。亦</a><a name="0354a27" id="0354a27">能長養。以離輕安。應長養故。若謂輕安能除</a><a name="0354a28" id="0354a28">重觸。唯大種生名長養者。應謂輕安滅餘大</a><a name="0354a29" id="0354a29">種生。餘大種。即名長養。何滅重為。重性如輕<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290353c.htm'><img src='up.gif' border=0></a>
<a href='T290354b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>