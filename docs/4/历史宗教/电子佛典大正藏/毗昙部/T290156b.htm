<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0156b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷30)</font> 破執我品第九之一 <font face='Arial'>T29, p0156b</h2></font><hr>
<span class='old'>
</a><a name="0156a28" id="0156a28">理。若執生死皆名世間。佛四種記亦皆非</a><a name="0156a29" id="0156a29">理。謂若常者無得涅槃。若是非常便自斷</span><a name="0156b01" id="0156b01">滅不由功力咸得涅槃。若說為常亦非常</a><a name="0156b02" id="0156b02">者定應一分無得涅槃。一分有情自證圓</a><a name="0156b03" id="0156b03">寂。若記非常非非常者則非得涅槃。非不</a><a name="0156b04" id="0156b04">得涅槃。決定相違便成戲論。然依聖道可</a><a name="0156b05" id="0156b05">般涅槃。故四定記皆不應理。如離繫子問</a><a name="0156b06" id="0156b06">雀死生。佛知彼心不為定記。有邊等四亦</a><a name="0156b07" id="0156b07">不記者。以同常等皆有失故。寧知此四義</a><a name="0156b08" id="0156b08">同常等。以有外道名嗢底迦。先問世間有</a><a name="0156b09" id="0156b09">邊等四。復設方便矯問世尊。為諸世間皆</a><a name="0156b10" id="0156b10">由聖道能得出離為一分耶。尊者阿難因</a><a name="0156b11" id="0156b11">告彼曰。汝以此事已問世尊。今復何緣改</a><a name="0156b12" id="0156b12">名重問。故知後四義與前同。復以何緣世</a><a name="0156b13" id="0156b13">尊不記如來死後有等四耶。亦觀問者阿</a><a name="0156b14" id="0156b14">世耶故。問者妄計已解脫我名為如來而</a><a name="0156b15" id="0156b15">發問故。今應詰問計有我者。佛何緣記有</a><a name="0156b16" id="0156b16">現補特伽羅不記如來死後亦有。彼言恐</a><a name="0156b17" id="0156b17">有墮常失故。若爾何緣佛記慈氏汝於來</a><a name="0156b18" id="0156b18">世當得作佛。及記弟子身壞命終某甲今時</a><a name="0156b19" id="0156b19">已生某處。此豈非有墮常過失。若佛先見</a><a name="0156b20" id="0156b20">補特伽羅彼涅槃已便不復見以不知故</a><a name="0156b21" id="0156b21">不記有者則撥大師具一切智。或應許不</a><a name="0156b22" id="0156b22">記由我體都無。若謂世尊見而不說則有</a><a name="0156b23" id="0156b23">離蘊及常住過。若見非見俱不可說則應漸</a><a name="0156b24" id="0156b24">言不可說佛是一切智。非一切智。若謂實</a><a name="0156b25" id="0156b25">有補特伽羅。以契經言諦故住故定執無</a><a name="0156b26" id="0156b26">我者墮惡見處故。此不成證。彼經亦說定</a><a name="0156b27" id="0156b27">執有我者墮惡見處故。阿毘達磨諸論師</a><a name="0156b28" id="0156b28">言。執我有無俱邊見攝。如次墮在常斷邊</a><a name="0156b29" id="0156b29">故。彼師所說深為應理。以執有我則墮常<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290156a.htm'><img src='up.gif' border=0></a>
<a href='T290156c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>