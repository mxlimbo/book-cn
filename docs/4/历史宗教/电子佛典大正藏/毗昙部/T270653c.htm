<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0653c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷125)</font> 業蘊第四中自業納息第五之一 <font face='Arial'>T27, p0653c</h2></font><hr>
<span class='old'>
</a><a name="0653b28" id="0653b28">生。餓鬼言顯餓鬼。嶮惡趣坑言。顯扇搋半</a><a name="0653b29" id="0653b29">擇迦無形二形。以彼是人中嶮惡趣坑故。復</span><a name="0653c01" id="0653c01">有說者。地獄等言顯地獄等。嶮惡趣坑言</a><a name="0653c02" id="0653c02">顯造無間業者。以彼於無間生必墮地</a><a name="0653c03" id="0653c03">獄故。有餘師說。地獄等言顯地獄等。嶮惡</a><a name="0653c04" id="0653c04">趣坑言顯斷善根者。以彼若不續必墮地</a><a name="0653c05" id="0653c05">獄故。有餘師說。地獄等言顯地獄等。嶮惡</a><a name="0653c06" id="0653c06">趣坑言顯不律儀者。以彼當墮諸惡趣故。</a><a name="0653c07" id="0653c07">或有說者。地獄等言顯惡趣果。險惡趣坑</a><a name="0653c08" id="0653c08">言顯往彼因。如世尊說汝等苾芻若見有</a><a name="0653c09" id="0653c09">行三惡行者。當知已見地獄傍生餓鬼惡</a><a name="0653c10" id="0653c10">趣。有餘復說。地獄等言顯三惡趣。嶮言重</a><a name="0653c11" id="0653c11">顯地獄。以地獄中無善異熟不安隱故。</a><a name="0653c12" id="0653c12">惡趣言顯餓鬼。以彼資具恒時匱乏所趣</a><a name="0653c13" id="0653c13">皆惡故。坑言顯傍生。以彼劫成時生劫壞</a><a name="0653c14" id="0653c14">時歿難可出故。有餘師言。險言總顯三</a><a name="0653c15" id="0653c15">惡趣。以三惡趣極危險故。惡趣言亦總顯</a><a name="0653c16" id="0653c16">三惡趣。以彼所趣皆穢惡故。坑言亦總顯</a><a name="0653c17" id="0653c17">三惡趣。以彼身心皆極下劣。居鄙穢法</a><a name="0653c18" id="0653c18">如糞坑故。問地獄等處有無量種苦具。現</a><a name="0653c19" id="0653c19">在如何。可言已盡地獄傍生鬼等。答一切</a><a name="0653c20" id="0653c20">聖者不生彼故。更不受彼蘊界處故說名</a><a name="0653c21" id="0653c21">已盡。非全令彼苦具亦無。方名已盡。問亦</a><a name="0653c22" id="0653c22">有異生不墮惡趣。何故但說聖者已盡。答</a><a name="0653c23" id="0653c23">異生不定。或有不墮。亦有墮者。以不定故</a><a name="0653c24" id="0653c24">不說已盡。一切聖者決定不墮是故偏說。問</a><a name="0653c25" id="0653c25">諸預流者於人天趣亦少分盡。何故但說盡</a><a name="0653c26" id="0653c26">地獄等。答諸預流者於人天趣有生不生。</a><a name="0653c27" id="0653c27">於地獄等決定不生是故偏說。又預流者已</a><a name="0653c28" id="0653c28">得四智。謂苦集滅道智。未得盡智無生智</a><a name="0653c29" id="0653c29">故。問何故復作此論。答欲令疑者得決定<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270653b.htm'><img src='up.gif' border=0></a>
<a href='T270654a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>