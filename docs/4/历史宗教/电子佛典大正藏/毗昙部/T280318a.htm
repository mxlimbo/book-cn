<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0318a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷42)</font> 使犍度十門品第四之一 <font face='Arial'>T28, p0318a</h2></font><hr>
<span class='old'>
</a><a name="0317c28" id="0317c28">一眾生。亦緣多眾生</a><a name="0317c29" id="0317c29"><p>佛經說諸比丘。我於七歲中。修習慈心故。七</span><a name="0318a01" id="0318a01">經劫成壞。不來生此間。世界壞時。我生光</a><a name="0318a02" id="0318a02">音天。世界成時。我生空梵世中。我曾為大梵</a><a name="0318a03" id="0318a03">天王。諸梵中尊無勝我者。於千世界而得自</a><a name="0318a04" id="0318a04">在。三十六反為帝釋。亦於無量世。作轉輪聖</a><a name="0318a05" id="0318a05">王。主四種兵。常以正法。降伏眾生。成就七</a><a name="0318a06" id="0318a06">寶。乃至廣說。七歲中者。謂七雨時。古世好</a><a name="0318a07" id="0318a07">時。菩薩為中國王。彼國多熱。去城不遠有</a><a name="0318a08" id="0318a08">林。其地高涼。生華果草木及諸流水。皆悉具</a><a name="0318a09" id="0318a09">足。夏熱之時。城中村落人民皆捨居處。趣彼</a><a name="0318a10" id="0318a10">林中。各修所業。菩薩亦爾。更以餘人。鎮守於</a><a name="0318a11" id="0318a11">城。自詣林中。於高顯閑靜處。離欲界欲。起</a><a name="0318a12" id="0318a12">四無量。於夏雨四月中。遊四無量心。夏熱已</a><a name="0318a13" id="0318a13">過。天時轉涼。是時人民。捨彼樹林。還詣居</a><a name="0318a14" id="0318a14">處。各修所業。爾時菩薩。亦捨樹林。還詣宮</a><a name="0318a15" id="0318a15">城。以憐愍故。設大法祀。修布施福業。施沙門</a><a name="0318a16" id="0318a16">婆羅門諸貧窮作業者及行道人。有來求者。</a><a name="0318a17" id="0318a17">施其飲食。衣服塗香房舍臥具象馬車乘及</a><a name="0318a18" id="0318a18">施燈明。如是六反往彼林中。或有說者。第</a><a name="0318a19" id="0318a19">七反菩薩命行盡。命終生光音天。或有說者。</a><a name="0318a20" id="0318a20">遭世界壞。命終生光音天。是故於七雨中。名</a><a name="0318a21" id="0318a21">為七歲。問曰。若生梵世光音天中可爾。所以</a><a name="0318a22" id="0318a22">者何。是彼果是色界繫故。言作帝釋轉輪王</a><a name="0318a23" id="0318a23">者。云何可爾。無量亦於欲界中受報耶。答曰。</a><a name="0318a24" id="0318a24">菩薩起三地無量。謂欲界地。初禪地。二禪</a><a name="0318a25" id="0318a25">地。受欲界地無量報。作轉輪聖王帝釋。受初</a><a name="0318a26" id="0318a26">禪地無量報。作大梵王。受第二禪地無量報。</a><a name="0318a27" id="0318a27">生光音天。復次欲界有無量出定入定心。受</a><a name="0318a28" id="0318a28">出入定心報故。作轉輪聖王帝釋。受無量報</a><a name="0318a29" id="0318a29">故。生梵世光音天中。復次欲界有無量方便。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280317c.htm'><img src='up.gif' border=0></a>
<a href='T280318b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>