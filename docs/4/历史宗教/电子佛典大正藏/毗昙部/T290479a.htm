<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0479a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷24)</font> 辯緣起品第三之一 <font face='Arial'>T29, p0479a</h2></font><hr>
<span class='old'>
</a><a name="0478c28" id="0478c28">過。應知此中。依想勝解有倒無倒。故說正不</a><a name="0478c29" id="0478c29">正知。謂諸有情。有倒想解。於中或有業智有</span><a name="0479a01" id="0479a01">失。彼入胎位。起倒想解。見大風雨毒熱嚴寒。</a><a name="0479a02" id="0479a02">或大軍眾聲威亂逼。遂見自入密草稠林葉</a><a name="0479a03" id="0479a03">窟茅廬。投樹牆下。於中或有業雖無失。由智</a><a name="0479a04" id="0479a04">有失。起倒想解。入母胎位。自見己身。入妙園</a><a name="0479a05" id="0479a05">林昇花臺殿。坐臥殊勝諸床座等。住時見己</a><a name="0479a06" id="0479a06">住在此中。出位見身從此處出。是於三位。皆</a><a name="0479a07" id="0479a07">不正知。若諸有情。無倒想解。彼入胎位。知自</a><a name="0479a08" id="0479a08">入胎。住出胎時。自知住出。是於三位。皆能正</a><a name="0479a09" id="0479a09">知。四種入胎經應隨此義釋。何緣入胎不正</a><a name="0479a10" id="0479a10">知者。於住出位。必不正知。劣悟勝迷。理無容</a><a name="0479a11" id="0479a11">故。謂將入位。支體諸根。具足無損。強勝明</a><a name="0479a12" id="0479a12">利。尚不正知況住出時。支根損缺。羸劣暗昧。</a><a name="0479a13" id="0479a13">而能正知。理無容故。住正知者。由入胎時。勝</a><a name="0479a14" id="0479a14">正知因。一力引故。出正知者。由入住時勝正</a><a name="0479a15" id="0479a15">知因二力引故。又前三種入胎不同。謂轉輪</a><a name="0479a16" id="0479a16">王。獨覺大覺。如其次第。初入胎者。謂轉輪</a><a name="0479a17" id="0479a17">王。入位正知。非住非出。二入胎者。謂獨勝</a><a name="0479a18" id="0479a18">覺。入住正知。非於出位。三入胎者。謂無上</a><a name="0479a19" id="0479a19">覺。入住出位。皆能正知。此初三人。以當名</a><a name="0479a20" id="0479a20">顯復有差別。如次應知業智及俱三種勝故。</a><a name="0479a21" id="0479a21">第一業勝。宿世曾修廣大福故。第二智勝。久</a><a name="0479a22" id="0479a22">習多聞勝思擇故。第三俱勝。曠劫修行勝福</a><a name="0479a23" id="0479a23">慧故。除前三種。餘胎卵生。福智俱劣。合成</a><a name="0479a24" id="0479a24">第四。有說此四皆辯菩薩。謂最後有。即是第</a><a name="0479a25" id="0479a25">三睹史多天。前生第二。遇迦葉波佛。次前生</a><a name="0479a26" id="0479a26">為初。自此以前。皆是第四。或復初二三無數</a><a name="0479a27" id="0479a27">劫。如其次第。前三入胎。自此以前。皆是第</a><a name="0479a28" id="0479a28">四。豈不續有定是染心。何容正知入母胎藏。</a><a name="0479a29" id="0479a29">正知正念。說根律儀。夫根律儀。決應是善。無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290478c.htm'><img src='up.gif' border=0></a>
<a href='T290479b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>