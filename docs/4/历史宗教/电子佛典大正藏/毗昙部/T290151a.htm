<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0151a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷29)</font> 分別定品第八之一 <font face='Arial'>T29, p0151a</h2></font><hr>
<span class='old'>
</a><a name="0150c28" id="0150c28">後位雖遇強緣而非瞋等之所蔽伏。初習</a><a name="0150c29" id="0150c29">業位云何修慈。謂先思惟自所受樂。或聞</span><a name="0151a01" id="0151a01">說佛菩薩聲聞及獨覺等所受快樂。便作是</a><a name="0151a02" id="0151a02">念。願諸有情一切等受如是快樂。若彼本來</a><a name="0151a03" id="0151a03">煩惱增盛不能如是平等運心應於有情</a><a name="0151a04" id="0151a04">分為三品。所謂親友處中怨讎。親復分三。</a><a name="0151a05" id="0151a05">謂上中下。中品唯一。怨亦分三謂下中上。總</a><a name="0151a06" id="0151a06">成七品。分品別已。先於上親發起真誠與</a><a name="0151a07" id="0151a07">樂勝解。此願成已。於中下親亦漸次修如</a><a name="0151a08" id="0151a08">是勝解。於親三品得平等已。次於中品下</a><a name="0151a09" id="0151a09">中上怨亦漸次修如是勝解。由數習力能</a><a name="0151a10" id="0151a10">於上怨起與樂願與上親等。修此勝解</a><a name="0151a11" id="0151a11">既得無退。次於所緣漸修令廣。謂漸運想</a><a name="0151a12" id="0151a12">思惟一邑一國一方一切世界。與樂行相無</a><a name="0151a13" id="0151a13">不遍滿。是為修習慈無量成。若於有情</a><a name="0151a14" id="0151a14">樂求德者能修慈定令速疾成。非於有</a><a name="0151a15" id="0151a15">情樂求失者。以斷善者有德可錄。麟喻獨</a><a name="0151a16" id="0151a16">覺有失可取。先福罪果現可見故。修悲喜</a><a name="0151a17" id="0151a17">法准此應知。謂觀有情沒眾苦海。便願令</a><a name="0151a18" id="0151a18">彼皆得解脫。及想有情得樂離苦。便深欣</a><a name="0151a19" id="0151a19">慰實為樂哉。修捨最初從處中起漸次乃</a><a name="0151a20" id="0151a20">至能於上親起平等心與處中等。此四無</a><a name="0151a21" id="0151a21">量人起非餘。隨得一時必成三種。生第三</a><a name="0151a22" id="0151a22">定等唯不成喜故。已辯無量。次辯解脫。頌</a><a name="0151a23" id="0151a23">曰</a><a name="0151a24" id="0151a24"><p class='lg'>　　解脫有八種　　　前三無貪性</a><br><a name="0151a25" id="0151a25">　　二二一一定　　　四無色定善</a><br><a name="0151a26" id="0151a26">　　滅受想解脫　　　微微無間生</a><br><a name="0151a27" id="0151a27">　　由自地淨心　　　及下無漏出</a><br><a name="0151a28" id="0151a28">　　三境欲可見　　　四境類品道</a><br><a name="0151a29" id="0151a29">　　自上苦集滅　　　非擇滅虛空　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290150c.htm'><img src='up.gif' border=0></a>
<a href='T290151b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>