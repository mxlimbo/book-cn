<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0436b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷18)</font> 辯差別品第二之一 <font face='Arial'>T29, p0436b</h2></font><hr>
<span class='old'>
</a><a name="0436a28" id="0436a28">故。有餘師說此異熟因。亦有隔越遠士用果。</a><a name="0436a29" id="0436a29">譬如農夫所收果實。已辯因果相對決定。今</span><a name="0436b01" id="0436b01">當正辯果相差別。異熟等果。其相云何。頌</a><a name="0436b02" id="0436b02">曰</a><a name="0436b03" id="0436b03"><p class='lg'>　　異熟無記法　　　有情有記生</a><br><a name="0436b04" id="0436b04">　　等流似自因　　　離繫由慧盡</a><br><a name="0436b05" id="0436b05">　　若因彼力生　　　是果名士用</a><br><a name="0436b06" id="0436b06">　　除前有為法　　　有為增上果　</p></a><a name="0436b07" id="0436b07"><p>論曰。唯於無覆無記法中。有異熟果。若爾則</a><a name="0436b08" id="0436b08">應非有情數亦是異熟。為欲簡彼說有情言。</a><a name="0436b09" id="0436b09">唯於有情。有異熟故。若爾於彼有情數中。長</a><a name="0436b10" id="0436b10">養等流。應是異熟。又為簡彼。說有記生。一切</a><a name="0436b11" id="0436b11">不善。及善有漏。能記異熟。故名有記。從彼後</a><a name="0436b12" id="0436b12">時。異熟方起。非俱無間名有記生。如是名為</a><a name="0436b13" id="0436b13">異熟果相。豈不異熟亦以前位異熟果體為</a><a name="0436b14" id="0436b14">同類因。是前異熟等流果故。則應亦說從無</a><a name="0436b15" id="0436b15">記生。是等流性。如何乃說從有記生。非等流</a><a name="0436b16" id="0436b16">性。無如是失。異熟果體。由同類因。相有雜</a><a name="0436b17" id="0436b17">亂。由異熟因。相無雜亂。是故但說從有記生</a><a name="0436b18" id="0436b18">由此准知。非等流性以等流果與因相似有</a><a name="0436b19" id="0436b19">雜亂故若異熟果。與因相殊。無雜亂故。非有</a><a name="0436b20" id="0436b20">情數亦從業生。何故不說為異熟果。此不應</a><a name="0436b21" id="0436b21">難。唯不共業所得之果。名異熟故。何故非情。</a><a name="0436b22" id="0436b22">非唯不共業所得果。以非情法餘可於中共</a><a name="0436b23" id="0436b23">受用故。豈不大梵所住非情是別業果。亦應</a><a name="0436b24" id="0436b24">說彼名業異熟。何乃言非。有作是言。大梵住</a><a name="0436b25" id="0436b25">處。一切大梵業增上生。有餘復言。大梵住處。</a><a name="0436b26" id="0436b26">相續未壞。餘可於中有受用理。故非不共。如</a><a name="0436b27" id="0436b27">何一物。無量有情業所共感。豈不已說。餘可</a><a name="0436b28" id="0436b28">於中共受用故。若非情果不共業招。應隨異</a><a name="0436b29" id="0436b29">熟俱時起盡。又世現見國主崩時。所王國土。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290436a.htm'><img src='up.gif' border=0></a>
<a href='T290436c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>