<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0405a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷78)</font> 結蘊第二中十門納息第四之一 <font face='Arial'>T27, p0405a</h2></font><hr>
<span class='old'>
</a><a name="0404c28" id="0404c28">言。我此病等因何而生。知因風熱痰[<a href='javascript:showpic("images/022480.gif")'>病-丙+陰</a>]等</a><a name="0404c29" id="0404c29">起。復作是念。何當得愈知除滅時。復作是</span><a name="0405a01" id="0405a01">念。由何當愈知服藥等。由此因緣故先現</a><a name="0405a02" id="0405a02">觀苦。乃至最後現觀道。復次修觀行者知</a><a name="0405a03" id="0405a03">五取蘊多諸過患。次求其因次求其滅後</a><a name="0405a04" id="0405a04">求對治。如人有子專行劫盜。作如是念。</a><a name="0405a05" id="0405a05">我子因誰而作此惡知因惡友。復作是念。</a><a name="0405a06" id="0405a06">子所行惡何時當止知調善時復作是念。</a><a name="0405a07" id="0405a07">誰令調善知由善友。由此因緣故先現觀</a><a name="0405a08" id="0405a08">苦。乃至最後現觀道</a><a name="0405a09" id="0405a09"><p>問先因後果隨順次第。何故行者先現觀苦</a><a name="0405a10" id="0405a10">後現觀集。答知苦斷集次第順故。問知苦</a><a name="0405a11" id="0405a11">斷集順何次第。答此順世間伐樹次第。謂</a><a name="0405a12" id="0405a12">伐樹者先斷枝等然後拔根。伐生死樹次</a><a name="0405a13" id="0405a13">第亦爾。先知苦者如斷枝等。後斷集者如</a><a name="0405a14" id="0405a14">拔樹根。問先道後滅隨順次第。何故行者先</a><a name="0405a15" id="0405a15">現觀滅後現觀道。答證滅修道次第順故。</a><a name="0405a16" id="0405a16">問證滅修道順何次第。答此順所趣能趣</a><a name="0405a17" id="0405a17">次第。若先說修道後說證滅者。不知此道</a><a name="0405a18" id="0405a18">為是誰道。若先說證滅後說修道者。即知</a><a name="0405a19" id="0405a19">此道是趣滅道。如人問他當示我道。他反</a><a name="0405a20" id="0405a20">詰言汝問何道。其人報言問某城道。他遂答</a><a name="0405a21" id="0405a21">言此是彼道。先說證滅後說修道。應知亦</a><a name="0405a22" id="0405a22">爾舉滅示道順次第故。復次諸瑜伽師。先</a><a name="0405a23" id="0405a23">以緣三諦道斷迷三諦愚。後以緣道諦道</a><a name="0405a24" id="0405a24">斷迷道諦愚。故先現觀滅後乃現觀道。譬</a><a name="0405a25" id="0405a25">如有人先觀他面知其好醜。後欲自知面</a><a name="0405a26" id="0405a26">好醜故取鏡照之。由此因緣先現觀滅後</a><a name="0405a27" id="0405a27">現觀道。問現觀諦時為觀自相為觀共</a><a name="0405a28" id="0405a28">相。設爾何失。二俱有過。所以者何。若觀自</a><a name="0405a29" id="0405a29">相諸法自相差別無邊。應無觀諦得究竟<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270404c.htm'><img src='up.gif' border=0></a>
<a href='T270405b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>