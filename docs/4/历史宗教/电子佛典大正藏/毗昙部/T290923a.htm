<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0923a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷30)</font> 辯賢聖品第七之一 <font face='Arial'>T29, p0923a</h2></font><hr>
<span class='old'>
</a><a name="0922c28" id="0922c28">餘師言。依根本定起暖等者。此生必定得至</a><a name="0922c29" id="0922c29">涅槃。厭有深故。若先捨已後重得時。所得</span><a name="0923a01" id="0923a01">必非先之所捨。由先捨已後重得時。亦大劬</a><a name="0923a02" id="0923a02">勞方得起故。於先所捨不欽敬故。如先已捨</a><a name="0923a03" id="0923a03">別解脫戒。後重受時得未曾得。暖等亦爾。</a><a name="0923a04" id="0923a04">後得非先。若先已得暖等善根。經生故捨。遇</a><a name="0923a05" id="0923a05">了分位善說法師便生頂等。若不遇者。還從</a><a name="0923a06" id="0923a06">本修失退二捨非得為性退捨。必因起過而</a><a name="0923a07" id="0923a07">得失捨。或有由德增進。得此善根有何勝利。</a><a name="0923a08" id="0923a08">頌曰</a><a name="0923a09" id="0923a09"><p class='lg'>　　暖必至涅槃　　　頂終不斷善</a><br><a name="0923a10" id="0923a10">　　忍不墮惡趣　　　第一入離生　</p></a><a name="0923a11" id="0923a11"><p>論曰。四善根中若得暖法。雖有退斷善根造</a><a name="0923a12" id="0923a12">無間業墮惡趣等。而無久流轉必至涅槃故。</a><a name="0923a13" id="0923a13">若爾何殊順解脫分。若無障礙去見諦近。此</a><a name="0923a14" id="0923a14">與見道行相同故。是等引攝勝善根故。若得</a><a name="0923a15" id="0923a15">頂法雖有退等。而增畢竟不斷善根。觀察三</a><a name="0923a16" id="0923a16">寶殊勝功德為門引生淨信心故。若得頂已</a><a name="0923a17" id="0923a17">不斷善根。如何經說。天授退頂。由彼曾起近</a><a name="0923a18" id="0923a18">頂善根。依未得退密作是說。若得忍法雖</a><a name="0923a19" id="0923a19">命終捨住異生位。而增無退不造無間不墮</a><a name="0923a20" id="0923a20">惡趣。然頌但說不墮惡趣。言義准已知。不造</a><a name="0923a21" id="0923a21">無間業。造無間業者。必墮惡趣故。忍位無</a><a name="0923a22" id="0923a22">退如前已辯。得忍不墮諸惡者。已遠趣彼</a><a name="0923a23" id="0923a23">業煩惱故。得惡趣生非擇滅故。由下忍力已</a><a name="0923a24" id="0923a24">得一切惡趣無生。由上忍力復得少分生等</a><a name="0923a25" id="0923a25">無生。少分生者。謂卵濕生。由此二生多愚昧</a><a name="0923a26" id="0923a26">故。等言為顯處身有惑。處謂無想大梵北洲</a><a name="0923a27" id="0923a27">無想大梵僻見處故。北俱盧洲無現觀故。身</a><a name="0923a28" id="0923a28">謂扇搋等。多諸煩惱故。有謂第八等聖必不</a><a name="0923a29" id="0923a29">受故。惑謂見斷惑。必不復起故。得世第一法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290922c.htm'><img src='up.gif' border=0></a>
<a href='T290923b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>