<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0449a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷19)</font> 辯差別品第二之一 <font face='Arial'>T29, p0449a</h2></font><hr>
<span class='old'>
</a><a name="0448c28" id="0448c28">止行中。得增上故。契經且說增上有三非</a><a name="0448c29" id="0448c29">餘。於餘無增上義。雖諸增上義通近遠。而</span><a name="0449a01" id="0449a01">就勝說。如立母名。如聖教中說愛為母。以能</a><a name="0449a02" id="0449a02">生長諸有情故。非餘煩惱無生長能。勝故多</a><a name="0449a03" id="0449a03">故。繫縛心故。說愛為母。非餘煩惱。又說二法</a><a name="0449a04" id="0449a04">能護世間。非不有餘悲等能護。如斯等類。無</a><a name="0449a05" id="0449a05">量無邊。就勝為言。此亦應爾。然上座說。此增</a><a name="0449a06" id="0449a06">上緣。但據諸根生心心所。此宗可爾。彼義不</a><a name="0449a07" id="0449a07">成。所以者何。如前屢辯。謂彼不許有俱生因。</a><a name="0449a08" id="0449a08">許前生因。義不成立。故彼所說。但有虛言。又</a><a name="0449a09" id="0449a09">說此緣相不具足。且如眼識生增上緣。非但</a><a name="0449a10" id="0449a10">眼根為依故起。亦有大種。為轉生因轉長養</a><a name="0449a11" id="0449a11">因。謂諸飲食。業煩惱等。為招引因。此明昧</a><a name="0449a12" id="0449a12">因。謂眼增損。首足身分。為任持因。作意明</a><a name="0449a13" id="0449a13">空。引助令起。如斯等類。非彼所論。故辯此</a><a name="0449a14" id="0449a14">緣相不具足。餘耳識等。隨其所應。有無量緣。</a><a name="0449a15" id="0449a15">非彼所說。故彼所說。增上緣相。但得少分。義</a><a name="0449a16" id="0449a16">不周圓。然彼所宗。亦許多法。於生識等。為展</a><a name="0449a17" id="0449a17">轉因。如何此緣。唯說眼等。彼復說言。若法於</a><a name="0449a18" id="0449a18">彼。或生或養。可說為因。非不相由可有因義。</a><a name="0449a19" id="0449a19">故非一切法皆能作因及增上緣。不相由藉</a><a name="0449a20" id="0449a20">故。彼言非理。諸法生時。所藉諸因。無分限</a><a name="0449a21" id="0449a21">故。謂不可說此法生時但藉若干法為因起。</a><a name="0449a22" id="0449a22">如外內法要藉時方眾具種子。法與非法。若</a><a name="0449a23" id="0449a23">合若離。餘生住壞。及大種等差別為因。芽等</a><a name="0449a24" id="0449a24">及身。方得生長。是故諸法於生長時。所藉眾</a><a name="0449a25" id="0449a25">緣。無有限數。故一切法。皆能作因及增上緣。</a><a name="0449a26" id="0449a26">此說為善。又彼不了能作因義。故於此中不</a><a name="0449a27" id="0449a27">能信受。因即能作。名能作因。義不相違。即能</a><a name="0449a28" id="0449a28">生義。或有所以。可名為因。復有所以。可名非</a><a name="0449a29" id="0449a29">因。能作二義。名能作因。不相違故。可名為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290448c.htm'><img src='up.gif' border=0></a>
<a href='T290449b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>