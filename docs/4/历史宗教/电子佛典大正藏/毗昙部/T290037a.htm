<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0037a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷7)</font> 分別根品第二之一 <font face='Arial'>T29, p0037a</h2></font><hr>
<span class='old'>
</a><a name="0036c28" id="0036c28">有餘復言。有情身內有未來世果因先兆。是</a><a name="0036c29" id="0036c29">不相應行蘊差別。佛唯觀此便知未來。非</span><a name="0037a01" id="0037a01">要現遊靜慮通慧。若爾諸佛便於未來占</a><a name="0037a02" id="0037a02">相故知。非為現證。故如經部諸師所言。世</a><a name="0037a03" id="0037a03">尊舉意遍知諸法非比非占。此說為善。</a><a name="0037a04" id="0037a04">如世尊說。諸佛德用諸佛境界不可思議。若</a><a name="0037a05" id="0037a05">於未來無定前後次第安立。何故但言世</a><a name="0037a06" id="0037a06">第一法無間唯生苦法智忍不生餘法。如</a><a name="0037a07" id="0037a07">是廣說。乃至金剛喻定無間。唯生盡智不</a><a name="0037a08" id="0037a08">生餘法。若此法生繫屬彼法要彼無間此</a><a name="0037a09" id="0037a09">乃得生。如芽等生要藉種等。然此非有等</a><a name="0037a10" id="0037a10">無間緣。諸阿羅漢最後心心所。何緣故說非</a><a name="0037a11" id="0037a11">等無間緣。無餘心等續此起故。豈不如是</a><a name="0037a12" id="0037a12">無間滅心亦名為意。後心無間識既不生應</a><a name="0037a13" id="0037a13">不名意。意是依所顯非作用所顯。此最後</a><a name="0037a14" id="0037a14">心有所依義。餘緣闕故後識不生。等無間緣</a><a name="0037a15" id="0037a15">作用所顯。若法此緣取為果已。定無諸法及</a><a name="0037a16" id="0037a16">諸有情能為障礙令彼不起。故最後心雖</a><a name="0037a17" id="0037a17">得名意而不可說等無間緣。若法與心</a><a name="0037a18" id="0037a18">為等無間。彼法亦是心無間耶。應作四句。</a><a name="0037a19" id="0037a19">第一句者。謂無心定出心心所。及第二等二</a><a name="0037a20" id="0037a20">定剎那。第二句者。謂初所起二定剎那。及有</a><a name="0037a21" id="0037a21">心位諸心心所生住異滅。第三句者。謂初所</a><a name="0037a22" id="0037a22">起二定剎那。及有心位心心所法。第四句者。</a><a name="0037a23" id="0037a23">謂第二等二定剎那。及無心定出心心所生</a><a name="0037a24" id="0037a24">住異滅。若法與心為等無間。與無心定為</a><a name="0037a25" id="0037a25">無間耶。應作四句。謂前第三第四句為今</a><a name="0037a26" id="0037a26">第一第二句。即前第一第二句為今第三第</a><a name="0037a27" id="0037a27">四句。從二定出諸心心所望入定心中間</a><a name="0037a28" id="0037a28">遠隔。如何為彼等無間耶。中間不隔心心</a><a name="0037a29" id="0037a29">所故。如是已釋等無間緣。所緣緣性。即一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290036c.htm'><img src='up.gif' border=0></a>
<a href='T290037b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>