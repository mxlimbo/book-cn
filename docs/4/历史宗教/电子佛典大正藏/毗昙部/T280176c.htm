<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0176c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷24)</font> 雜乾度中思品之二 <font face='Arial'>T28, p0176c</h2></font><hr>
<span class='old'>
</a><a name="0176b28" id="0176b28">四法。心不生恚。如愛恚欣慼憂喜說亦如是。</a><a name="0176b29" id="0176b29">譬如須彌山王安立在於金輪上。四方猛風</span><a name="0176c01" id="0176c01">不能傾動。佛亦如是。安立戒輪之上。世間八</a><a name="0176c02" id="0176c02">法不能傾動。是故為止他義欲現己義故。</a><a name="0176c03" id="0176c03">而作此論。有漏行多。無漏行多。答曰。有漏行</a><a name="0176c04" id="0176c04">多。非無漏行多。所以者何。有漏行攝十入二</a><a name="0176c05" id="0176c05">入少分。無漏行攝二入少分。復有說者。無漏</a><a name="0176c06" id="0176c06">行多。非有漏行多。所以者何。如欲界繫一法。</a><a name="0176c07" id="0176c07">四無漏法緣。謂苦法忍苦法智。集法忍集法</a><a name="0176c08" id="0176c08">智。如欲界一法。餘欲界法亦如是。如色界繫</a><a name="0176c09" id="0176c09">一法。四無漏法緣。謂苦比忍苦比智。集比忍</a><a name="0176c10" id="0176c10">集比智。如一法。餘色界法亦如是。無色界說</a><a name="0176c11" id="0176c11">亦如是。猶有餘無漏法。是故無漏行多。非有</a><a name="0176c12" id="0176c12">漏行。復有說者。有漏行多。非無漏行。所以者</a><a name="0176c13" id="0176c13">何。如一無漏法為四種有漏法所緣。謂邪見疑</a><a name="0176c14" id="0176c14">無明善等智。如一無漏法。一切無漏法亦如</a><a name="0176c15" id="0176c15">是。餘有漏法猶多。是故有漏行多。非無漏行</a><a name="0176c16" id="0176c16">有為法多。無為法多耶。答曰。或有說者。有為</a><a name="0176c17" id="0176c17">法多。非無為法。所以者何。有為法攝十二</a><a name="0176c18" id="0176c18">入一入少分。無為法。攝一入少分。復有說者</a><a name="0176c19" id="0176c19">無為法多。非有為法。所以者何。隨所有有漏</a><a name="0176c20" id="0176c20">法。有爾所數滅法。隨所有無漏道。有爾所非</a><a name="0176c21" id="0176c21">數滅法。餘無為法者。有有漏法非數滅虛空。</a><a name="0176c22" id="0176c22">是故無為法多。非有為法</a><a name="0176c23" id="0176c23"><p>云何行具足。云何守具足。乃至廣說。問曰。何</a><a name="0176c24" id="0176c24">故作此論。答曰。此是佛經。佛經說。我聖弟子</a><a name="0176c25" id="0176c25">戒具足守具足。乃至行具足守具足。佛經雖</a><a name="0176c26" id="0176c26">說。而不分別。云何行具足。云何守具足。諸</a><a name="0176c27" id="0176c27">佛經中。所不說者。今欲說故。而作此論</a><a name="0176c28" id="0176c28"><p>云何行具足。答曰。無學身戒口戒命清淨。問</a><a name="0176c29" id="0176c29">曰。如學人。非學非無學人。亦有此法。何以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280176b.htm'><img src='up.gif' border=0></a>
<a href='T280177a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>