<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0301b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷40)</font> 使犍度十門品第四之一 <font face='Arial'>T28, p0301b</h2></font><hr>
<span class='old'>
</a><a name="0301a28" id="0301a28">為二結所因。謂恚結。愛結。恚結易斷易卻。愛</a><a name="0301a29" id="0301a29">結難斷難卻。復次以愛結數數微細行。愛行</span><a name="0301b01" id="0301b01">時微細。難可識知。譬如旋師所用利器。有</a><a name="0301b02" id="0301b02">所截斷。微細難覺。彼亦如是。復次以愛在</a><a name="0301b03" id="0301b03">三有枝中。初生是愛。增廣是取。前次第滅</a><a name="0301b04" id="0301b04">是無明。復次佛經說。愛是前導。如說阿難當</a><a name="0301b05" id="0301b05">知。緣愛故有追求。緣追求故得。緣得故分處。</a><a name="0301b06" id="0301b06">緣分處故生偏愛。緣偏愛故生貪著。緣貪</a><a name="0301b07" id="0301b07">著故生慳。緣慳故受不捨。緣受不捨故生守</a><a name="0301b08" id="0301b08">護。緣守護持刀執杖。生種種鬥諍。欺誑妄語。</a><a name="0301b09" id="0301b09">生餘種種惡不善法。復次以愛於八處染污</a><a name="0301b10" id="0301b10">定勢用勝故。如說味初禪。住時亦味。起時亦</a><a name="0301b11" id="0301b11">味。乃至非想非非想處亦如是。復次佛說愛</a><a name="0301b12" id="0301b12">如縛。如偈說愛繫縛眾生。如繩繫飛鳥。乃至</a><a name="0301b13" id="0301b13">廣說。復次佛說愛如網。如說我說愛如網如</a><a name="0301b14" id="0301b14">枝。復次佛說愛是廣。如說廣無過於愛渴。復</a><a name="0301b15" id="0301b15">次愛說如河。如說比丘當知。三河者謂欲愛</a><a name="0301b16" id="0301b16">色愛無色愛。復次愛難斷難過難除故。復次</a><a name="0301b17" id="0301b17">愛多諸過患故。復次以愛故。有界差別地差</a><a name="0301b18" id="0301b18">別種差別。能生一切煩惱。以如是等事故。佛</a><a name="0301b19" id="0301b19">經說愛是集諦。非餘有漏法</a><a name="0301b20" id="0301b20"><p>云何苦滅聖諦。答曰。佛經說生後有愛。及喜</a><a name="0301b21" id="0301b21">心俱愛。處處喜愛。已吐已捨盡無餘。是名苦</a><a name="0301b22" id="0301b22">滅聖諦。問曰。集亦滅。何故但說苦滅聖諦。不</a><a name="0301b23" id="0301b23">說集滅聖諦。答曰。應說集滅聖諦。亦應說苦</a><a name="0301b24" id="0301b24">滅聖諦。而不說者。當知此說有餘。復次若說</a><a name="0301b25" id="0301b25">苦滅。當知已說集滅。所以者何。苦外更無有</a><a name="0301b26" id="0301b26">集若說苦滅當知已說集滅。復次若說苦滅。</a><a name="0301b27" id="0301b27">受化者。則生喜心。言是滅妙好能滅此弊惡。</a><a name="0301b28" id="0301b28">苦集法不爾。以如是等事故。但說苦滅。不說</a><a name="0301b29" id="0301b29">集滅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280301a.htm'><img src='up.gif' border=0></a>
<a href='T280301c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>