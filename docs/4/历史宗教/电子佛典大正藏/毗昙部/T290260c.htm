<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0260c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷15)</font> 中分別惑品第五 <font face='Arial'>T29, p0260c</h2></font><hr>
<span class='old'>
</a><a name="0260b28" id="0260b28">縛。此諸惑於此心中皆隨眠不。得隨眠。若惑</a><a name="0260b29" id="0260b29">與心相應不滅。及能緣彼為境亦不滅。有不</span><a name="0260c01" id="0260c01">能隨眠。若惑與心相應已滅。若作如此義。偈</a><a name="0260c02" id="0260c02">曰。有縛心二種。染無染由眠。釋曰。若心有染</a><a name="0260c03" id="0260c03">污。由惑能隨眠是故心有縛。及由與心相應。</a><a name="0260c04" id="0260c04">緣彼為境惑由不能隨眠。惑與彼相應未滅。</a><a name="0260c05" id="0260c05">互相應故。若無染污心。但由能隨眠惑及能</a><a name="0260c06" id="0260c06">緣彼為境。惑不滅為縛。復次十種惑生起云</a><a name="0260c07" id="0260c07">何。從初者由癡相應故。迷闇於諦境。彼人不</a><a name="0260c08" id="0260c08">樂觀苦苦相。於彼人不顯現。乃至道亦爾。是</a><a name="0260c09" id="0260c09">故偈曰。從癡疑。釋曰。若人已癡聞。二義起</a><a name="0260c10" id="0260c10">疑惑。謂此為是苦。此為非苦。乃至道亦爾。偈</a><a name="0260c11" id="0260c11">曰。邪見。釋曰。從疑惑起邪見。若人有疑心。</a><a name="0260c12" id="0260c12">由邪聞邪思故。決定邪智起。乃至撥無苦等。</a><a name="0260c13" id="0260c13">偈曰。從身見釋曰。彼說從邪見身見生由苦</a><a name="0260c14" id="0260c14">除五陰由我我所執故。偈曰。邊見。釋曰從</a><a name="0260c15" id="0260c15">身見邊見生。由執我斷常二邊故。偈曰從此</a><a name="0260c16" id="0260c16">戒執取。釋曰。從邊見戒執取見生。何以故。若</a><a name="0260c17" id="0260c17">人隨執一邊。由此邊計執清淨故。偈曰。次見</a><a name="0260c18" id="0260c18">取。釋曰。從戒執取見見取生。何以故。若由此</a><a name="0260c19" id="0260c19">法計執清淨。必執此法為最勝。於下執勝為</a><a name="0260c20" id="0260c20">見取故。偈曰。自見。欲慢。釋曰。於自見愛著</a><a name="0260c21" id="0260c21">心起故。由自見高心起故。是故從自見欲起</a><a name="0260c22" id="0260c22">慢起。偈曰。於他見瞋起。釋曰。若人愛著自</a><a name="0260c23" id="0260c23">見。於他見能對治自見。則起瞋恚。有餘師說。</a><a name="0260c24" id="0260c24">於自見已取已。捨中起瞋恚。偈曰。如次第。釋</a><a name="0260c25" id="0260c25">曰。見諦所滅欲等諸惑。緣依自相續見起故。</a><a name="0260c26" id="0260c26">生起次第如此。若惑欲生起。必由三因緣得</a><a name="0260c27" id="0260c27">起。能起因緣者。偈曰。從未滅隨眠。及對根現</a><a name="0260c28" id="0260c28">塵由不正思惟惑起。釋曰。惑者譬如欲隨眠。</a><a name="0260c29" id="0260c29">此未滅未永離。欲惑相應。塵對根顯現。於中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290260b.htm'><img src='up.gif' border=0></a>
<a href='T290261a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>