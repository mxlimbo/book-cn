<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0747a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷75)</font> 辯智品第七之一 <font face='Arial'>T29, p0747a</h2></font><hr>
<span class='old'>
</a><a name="0746c28" id="0746c28">如是業。當於某處此業方熟。謂知此業天等</a><a name="0746c29" id="0746c29">處造。此業當於人等處熟。是名如實了知別</span><a name="0747a01" id="0747a01">處。言別因者。是別緣義。知如是業遇此緣熟。</a><a name="0747a02" id="0747a02">或知此業由此緣造。是名如實了知別因。言</a><a name="0747a03" id="0747a03">別事者。是別物義。知如是業至成熟時。力能</a><a name="0747a04" id="0747a04">引生色等別物。或即知業自性不同名知別</a><a name="0747a05" id="0747a05">事。謂知此業此物為性。餘則不然。是名如實</a><a name="0747a06" id="0747a06">了知別事。言果別者。是別異熟義。知如是</a><a name="0747a07" id="0747a07">業定感異熟果。此業不定能感異熟。此業異</a><a name="0747a08" id="0747a08">熟經爾所時有不爾者。此業異熟尚有所餘</a><a name="0747a09" id="0747a09">有無餘者。如是等類異熟差別。極細難了而</a><a name="0747a10" id="0747a10">能了知。是名如實了知別果。三靜慮解脫等</a><a name="0747a11" id="0747a11">持等至智力。四根上下智力。五種種勝解智</a><a name="0747a12" id="0747a12">力。六種種界智力。如是四力皆九智性。唯除</a><a name="0747a13" id="0747a13">滅智。謂如實知諸靜慮等自性名得。方便攝</a><a name="0747a14" id="0747a14">持味淨無漏。順退住進決擇分等無罣礙智。</a><a name="0747a15" id="0747a15">名靜慮等智力。又佛自說此力相言。苾芻諦</a><a name="0747a16" id="0747a16">聽。佛於靜慮解脫等持等至。雜染清淨安立</a><a name="0747a17" id="0747a17">皆如實知。乃至廣說。靜慮等相定品當辯。</a><a name="0747a18" id="0747a18">雜染謂能障證靜慮等。清淨謂即此諸法清</a><a name="0747a19" id="0747a19">淨。諸淨法住名為安立。或順退分名為雜染。</a><a name="0747a20" id="0747a20">順勝進分順決擇分名為清淨。順住分名安</a><a name="0747a21" id="0747a21">立。若如實知諸有情類能逮勝德根品差別</a><a name="0747a22" id="0747a22">無罣礙智。名根上下智力。又佛自說此力相</a><a name="0747a23" id="0747a23">言。苾芻諦聽。佛於有情諸根上下皆如實知。</a><a name="0747a24" id="0747a24">乃至廣說。此意顯佛知諸有情諸根勝劣無</a><a name="0747a25" id="0747a25">有謬誤。雖有中根而待勝劣。是劣勝攝故不</a><a name="0747a26" id="0747a26">別顯。此中根名為目何法。謂目信等斷善根</a><a name="0747a27" id="0747a27">者。總相續中亦有去來信等善法。或目意</a><a name="0747a28" id="0747a28">等。若如實知諸有情類喜樂差別無罣礙智。</a><a name="0747a29" id="0747a29">名種種勝解智力。又佛自說此力相言。苾芻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290746c.htm'><img src='up.gif' border=0></a>
<a href='T290747b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>