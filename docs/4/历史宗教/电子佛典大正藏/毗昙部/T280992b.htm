<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1555 五事毘婆沙論 0992b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1555 五事毘婆沙論</font> <font face='Arial'>(卷2)</font> 分別色品第一 <font face='Arial'>T28, p0992b</h2></font><hr>
<span class='old'>
</a><a name="0992a28" id="0992a28">間。苦根唯在五識身故。若爾便違根蘊所說。</a><a name="0992a29" id="0992a29">如說苦根與苦根為因等無間增上。然依眼識</span><a name="0992b01" id="0992b01">了別色已。無間引起分別意識。故作是言。眼</a><a name="0992b02" id="0992b02">識先識眼識受已。意識隨識聲有二種。乃至</a><a name="0992b03" id="0992b03">廣說。有執受大種者。謂諸大種現在剎那有</a><a name="0992b04" id="0992b04">情數攝。無執受大種者。謂諸大種過去未來</a><a name="0992b05" id="0992b05">有情數攝。及三世非有情數攝。此中有執受</a><a name="0992b06" id="0992b06">大種所生聲。名有執受大種為因。有執受大</a><a name="0992b07" id="0992b07">種與此所生聲。為前生等五種因故。無執受</a><a name="0992b08" id="0992b08">大種為因聲亦爾。若從口出手等合生。名有</a><a name="0992b09" id="0992b09">執受大種因聲。若從林水風等所生。名無執</a><a name="0992b10" id="0992b10">受大種因聲。餘如前釋。諸所有香。乃至廣說。</a><a name="0992b11" id="0992b11">諸悅意者說名好香。不悅意者說名惡香。順</a><a name="0992b12" id="0992b12">捨受處名平等香。鼻所嗅者謂鼻根境。餘如</a><a name="0992b13" id="0992b13">前釋。諸所有味。乃至廣說。諸悅意者名可意</a><a name="0992b14" id="0992b14">味。不悅意者名不可意味。與二相違名順捨</a><a name="0992b15" id="0992b15">處味。舌所嘗者謂舌根境。餘如前釋。問若嘗</a><a name="0992b16" id="0992b16">味時為先起舌識先起身識耶。答若冷暖等</a><a name="0992b17" id="0992b17">增則先起身識。若鹹醋等增則先起舌識。</a><a name="0992b18" id="0992b18">若觸味平等亦先起舌識。味欲勝故。所觸一</a><a name="0992b19" id="0992b19">分。乃至廣說。滑性者謂柔軟。澀性者謂麤強。</a><a name="0992b20" id="0992b20">輕性者謂不可稱。重性者謂可稱。冷者謂彼</a><a name="0992b21" id="0992b21">所逼便起暖欲。飢者謂食欲。渴者謂飲欲。</a><a name="0992b22" id="0992b22">如是七種是觸處攝。以所造色而為自性。前</a><a name="0992b23" id="0992b23">四大種雖觸處攝。非所造色而為自性。是故</a><a name="0992b24" id="0992b24">觸處有十一種。今七所造故名一分。身所觸</a><a name="0992b25" id="0992b25">者謂身根境。餘如前釋。問何大種增故有滑</a><a name="0992b26" id="0992b26">性。廣說乃至。何大種增故有渴耶。有作是</a><a name="0992b27" id="0992b27">說。無偏增者。然四大種性類差別。有能造</a><a name="0992b28" id="0992b28">滑性。廣說乃至有能造渴。復有說者。水火界</a><a name="0992b29" id="0992b29">增故能造滑。地風界增故能造澀。火風界增<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280992a.htm'><img src='up.gif' border=0></a>
<a href='T280992c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>