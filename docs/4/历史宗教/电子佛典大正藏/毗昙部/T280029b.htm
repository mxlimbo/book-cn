<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0029b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷4)</font> 雜犍度世第一品之四 <font face='Arial'>T28, p0029b</h2></font><hr>
<span class='old'>
</a><a name="0029a28" id="0029a28">苦有樂見。以下法為最。名為見取。無常見常。</a><a name="0029a29" id="0029a29">不名見取。復有說者。陰中有大苦故。以小苦</span><a name="0029b01" id="0029b01">為樂。以此小樂同於涅槃。故名見取。無常見</a><a name="0029b02" id="0029b02">常。陰中無有少常同於常者。所以者何。一剎</a><a name="0029b03" id="0029b03">那頃。更無停住。是散滅法。如說云何滅時法。</a><a name="0029b04" id="0029b04">答曰。現在法。以是事故。無常見常。是名邊</a><a name="0029b05" id="0029b05">見。不名見取</a><a name="0029b06" id="0029b06"><p>樂有苦見者。乃至廣說。云何為樂實義。樂者</a><a name="0029b07" id="0029b07">滅盡涅槃。彼諸外道以何等故。以涅槃為苦。</a><a name="0029b08" id="0029b08">答曰。如人壞一根時便以為苦。彼作是念。若</a><a name="0029b09" id="0029b09">壞一根猶以為苦。況眾多根。以是事故以樂</a><a name="0029b10" id="0029b10">法為苦。尊者和須蜜說曰。若一根在。猶為苦</a><a name="0029b11" id="0029b11">因。況多根在。不為苦因。若諸根滅。則為解</a><a name="0029b12" id="0029b12">脫。涅槃樂有苦見邪見。是其體性見滅斷。</a><a name="0029b13" id="0029b13">是其對治。此見依滅生還見滅斷。如草上</a><a name="0029b14" id="0029b14">露。乃至廣說。問曰。以何等故見涅槃是苦。名</a><a name="0029b15" id="0029b15">為邪見。非見道諦耶。如說慣諦亦是樂。能至</a><a name="0029b16" id="0029b16">樂故。答曰。道有二分。苦分樂分。以道能至樂</a><a name="0029b17" id="0029b17">處。故名為樂分。無常故苦。名為苦分。涅槃無</a><a name="0029b18" id="0029b18">二分純樂。謗者即是邪見道諦不爾。復有說</a><a name="0029b19" id="0029b19">者。如見犍度所說。有二種樂。一名數樂。二實</a><a name="0029b20" id="0029b20">義樂。上言能至樂處者。是名數樂。非實義樂。</a><a name="0029b21" id="0029b21">復次以涅槃樂故。道得稱樂。問曰。為有邪見</a><a name="0029b22" id="0029b22">能緣涅槃。是苦不耶。若有者波伽羅那經云</a><a name="0029b23" id="0029b23">何通。如說云何邪見使使。答曰。諸謗無因無</a><a name="0029b24" id="0029b24">作。乃至廣說。應如上常計無常句中說</a><a name="0029b25" id="0029b25"><p>不淨見淨者。云何不淨。答曰。一切有漏法有</a><a name="0029b26" id="0029b26">二事故不淨。一以煩惱。二以境界。彼諸外道。</a><a name="0029b27" id="0029b27">以何事故不淨見淨。答曰。愚於所行。以少時</a><a name="0029b28" id="0029b28">淨故。如治爪齒髮膚形容摩身洗浴等。以是</a><a name="0029b29" id="0029b29">事故彼見是淨。若此法中。有少淨性者。彼計<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280029a.htm'><img src='up.gif' border=0></a>
<a href='T280029c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>