<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0531c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷103)</font> 智蘊第三中他心智納息第三之一 <font face='Arial'>T27, p0531c</h2></font><hr>
<span class='old'>
</a><a name="0531b28" id="0531b28">引入正法故名示導。若為示現漏盡智通。</a><a name="0531b29" id="0531b29">隨其所宜教誡教授。速令見諦遠塵離垢。</span><a name="0531c01" id="0531c01">於諸法中生淨法眼。展轉乃至諸漏永盡。</a><a name="0531c02" id="0531c02">令多有情深心信伏。引入正法故名示導</a><a name="0531c03" id="0531c03">問應為何等補特伽羅現神變事。答若於</a><a name="0531c04" id="0531c04">佛法決定信者。及不信者不應為現。若不</a><a name="0531c05" id="0531c05">定者應為現之引入正法。除此更無餘方</a><a name="0531c06" id="0531c06">便故。云何知然。如契經說。一時佛在那</a><a name="0531c07" id="0531c07">茶建他城側。周匝菴羅林中。有居士子名</a><a name="0531c08" id="0531c08">雞筏多。來詣佛所頂禮雙足卻住一面而</a><a name="0531c09" id="0531c09">白佛言。今此城中安隱豐樂。多諸人眾深心</a><a name="0531c10" id="0531c10">信敬佛法僧寶。唯願世尊留一弟子恒</a><a name="0531c11" id="0531c11">在此處。對諸沙門婆羅門等。時現神變示</a><a name="0531c12" id="0531c12">過人法。令此城中信佛法者倍增堅信。令</a><a name="0531c13" id="0531c13">暫往來諸不信者信受佛法。時佛告彼居士</a><a name="0531c14" id="0531c14">子言。我曾不令諸弟子眾。對諸沙門婆羅</a><a name="0531c15" id="0531c15">門等。現諸神變示過人法。然我常令諸弟</a><a name="0531c16" id="0531c16">子眾。覆藏自善發露己惡。時居士子復白</a><a name="0531c17" id="0531c17">佛言。若佛弟子對諸沙門婆羅門等。現神</a><a name="0531c18" id="0531c18">變事示過人法。有何過患而佛不許。若佛</a><a name="0531c19" id="0531c19">弟子覆藏自善發露己惡。有何功德而佛</a><a name="0531c20" id="0531c20">許之。爾時世尊告居士子。我今問汝隨汝</a><a name="0531c21" id="0531c21">意答。若我弟子對諸沙門婆羅門等。現神</a><a name="0531c22" id="0531c22">變事變一為多變多為一。乃至梵世神力</a><a name="0531c23" id="0531c23">自在。信佛法者見此事已。向不信者說</a><a name="0531c24" id="0531c24">如是言。奇哉世尊諸聖弟子。能現如是甚</a><a name="0531c25" id="0531c25">希有事。時不信者語信者言。此何希有。世</a><a name="0531c26" id="0531c26">有明咒名健馱梨。善受持者亦能示現如</a><a name="0531c27" id="0531c27">是幻惑。誰有智者現斯鄙事。佛告居士子。</a><a name="0531c28" id="0531c28">於汝意云何。有不信者作如是言譏信</a><a name="0531c29" id="0531c29">者不。居士子曰。實有斯事。世尊復告居士<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270531b.htm'><img src='up.gif' border=0></a>
<a href='T270532a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>