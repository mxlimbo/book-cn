<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0405b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷9)</font> 四法品第五之一 <font face='Arial'>T26, p0405b</h2></font><hr>
<span class='old'>
</a><a name="0405a28" id="0405a28">四有補特伽羅從明趣明。云何有補特伽羅</a><a name="0405a29" id="0405a29">從闇趣闇。答如世尊說苾芻當知。世有一類</span><a name="0405b01" id="0405b01">補特伽羅。生貧賤家謂旃荼羅家。補羯娑家</a><a name="0405b02" id="0405b02">工巧家妓樂家。及餘隨一種姓。穢惡貧窮困苦</a><a name="0405b03" id="0405b03">衣食乏少下賤家生。形色醜陋人所輕賤。眾</a><a name="0405b04" id="0405b04">共策使是名為闇。彼依此闇造身惡行。造語</a><a name="0405b05" id="0405b05">惡行造意惡行。彼由如是惡行因緣。身壞命</a><a name="0405b06" id="0405b06">終墮嶮惡趣生地獄中。當知如是補特伽羅。</a><a name="0405b07" id="0405b07">譬如有人從黑闇處往黑闇處。從糞穢廁墮</a><a name="0405b08" id="0405b08">糞穢廁。從惡瀑流入惡瀑流。脫一牢獄趣一</a><a name="0405b09" id="0405b09">牢獄。用臭穢血洗臭穢血。依貧賤身造惡行</a><a name="0405b10" id="0405b10">者亦復如是。是名從闇趣闇補特伽羅。云何</a><a name="0405b11" id="0405b11">從闇趣明補特伽羅。答如世尊說苾芻當知。</a><a name="0405b12" id="0405b12">世有一類補特伽羅。生貧賤家謂旃荼羅家。</a><a name="0405b13" id="0405b13">廣說乃至是名為闇。彼依此闇造身妙行造</a><a name="0405b14" id="0405b14">語妙行造意妙行。彼由如是妙行因緣。身壞</a><a name="0405b15" id="0405b15">命終超昇善趣生於天中。當知如是補特伽</a><a name="0405b16" id="0405b16">羅。譬如有人從地上蹬從蹬上座。從座上</a><a name="0405b17" id="0405b17">輿從輿上馬。從馬上象從象昇殿。依貧賤身</a><a name="0405b18" id="0405b18">造妙行者亦復如是。是名從闇趣明補特伽</a><a name="0405b19" id="0405b19">羅。云何從明趣闇補特伽羅。答如世尊說苾</a><a name="0405b20" id="0405b20">芻當知。世有一類補特伽羅。生富貴家。謂剎</a><a name="0405b21" id="0405b21">帝利大族姓家。或婆羅門大族姓家。或諸長</a><a name="0405b22" id="0405b22">者大族姓家。或諸居士大族姓家。或餘隨一</a><a name="0405b23" id="0405b23">大族姓家。其家多有種種珍寶。衣服飲食奴</a><a name="0405b24" id="0405b24">婢作使。象馬牛羊庫藏財穀。及餘資具無不</a><a name="0405b25" id="0405b25">充滿。生是家已形相端嚴。言詞威肅眾所敬</a><a name="0405b26" id="0405b26">愛是名為明。彼依此明造身惡行造語惡行</a><a name="0405b27" id="0405b27">造意惡行。彼由如是惡行因緣。身壞命終墮</a><a name="0405b28" id="0405b28">嶮惡趣生地獄中。當知如是補特伽羅。譬如</a><a name="0405b29" id="0405b29">有人下殿乘象。下象乘馬下馬乘輿。下輿居<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260405a.htm'><img src='up.gif' border=0></a>
<a href='T260405c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>