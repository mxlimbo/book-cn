<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0652c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷56)</font> 辯隨眠品第五之一 <font face='Arial'>T29, p0652c</h2></font><hr>
<span class='old'>
</a><a name="0652b28" id="0652b28">治生及二得果。先斷九品依未至地入見諦</a><a name="0652b29" id="0652b29">者。彼見所斷九品離繫。亦四時得如前應知。</span><a name="0652c01" id="0652c01">依根本地入見諦者。彼見所斷九品離繫。亦</a><a name="0652c02" id="0652c02">一時得如前應知。根本非欲斷對治故。若依</a><a name="0652c03" id="0652c03">未至若依根本。彼修所斷九品離繫。亦一時</a><a name="0652c04" id="0652c04">得如前應知。必不起彼無漏對治。是不還果</a><a name="0652c05" id="0652c05">向道攝故。先斷上七地入見諦者。彼見三諦</a><a name="0652c06" id="0652c06">斷七地。離繫亦四時得如前應知。見道諦斷</a><a name="0652c07" id="0652c07">七地離繫。唯三時得謂一治生。及二得果無</a><a name="0652c08" id="0652c08">漏治生即得果故。彼修所斷七地離繫唯三</a><a name="0652c09" id="0652c09">時得。謂二治生及一得果。具離八地入聖道</a><a name="0652c10" id="0652c10">者。見修位中斷有頂惑。見三諦斷離繫三時。</a><a name="0652c11" id="0652c11">謂一治生及二得果。見道諦斷離繫二時。由</a><a name="0652c12" id="0652c12">治生時即得果故。修斷八品離繫二時。謂一</a><a name="0652c13" id="0652c13">治生及一得果。第九離繫唯一時得。以治生</a><a name="0652c14" id="0652c14">時即得果故。諸分離染見修位中。進斷所餘</a><a name="0652c15" id="0652c15">准此應說。以何因證得後果時。重得先時所</a><a name="0652c16" id="0652c16">斷離繫。由至教故。謂契經中依正證得阿羅</a><a name="0652c17" id="0652c17">漢果。說如是言應如是知應如是見。彼從欲</a><a name="0652c18" id="0652c18">漏心得解脫。乃至廣說。由此位中亦得欲界。</a><a name="0652c19" id="0652c19">厭患對治等無學法智故。知彼離繫亦應重</a><a name="0652c20" id="0652c20">得前言。斷欲六品九品入見諦者。彼先修斷</a><a name="0652c21" id="0652c21">六九離繫無無漏得。為永不得暫不得耶。應</a><a name="0652c22" id="0652c22">決定言彼永不得。豈不證得阿羅漢。時必</a><a name="0652c23" id="0652c23">得先時見修所斷。一切離繫諸無漏得。若彼</a><a name="0652c24" id="0652c24">先時所斷離繫。有無漏得今時捨者。於彼今</a><a name="0652c25" id="0652c25">應得無漏得。若先無者今時亦無。得離繫時</a><a name="0652c26" id="0652c26">唯自治起。及捨劣道得勝時故。諸有先依根</a><a name="0652c27" id="0652c27">本靜慮入見諦者。得無學時寧從欲漏心得</a><a name="0652c28" id="0652c28">解脫。就依未至入見諦者。及次第者說故無</a><a name="0652c29" id="0652c29">失。或諸證得阿羅漢者。定得無學法智品攝。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290652b.htm'><img src='up.gif' border=0></a>
<a href='T290653a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>