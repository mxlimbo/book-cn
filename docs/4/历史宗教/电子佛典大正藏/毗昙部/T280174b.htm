<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0174b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷23)</font> 雜揵度思品第八上 <font face='Arial'>T28, p0174b</h2></font><hr>
<span class='old'>
</a><a name="0174a28" id="0174a28">不令久住。尋即制伏除去。以是事故。雖生不</a><a name="0174a29" id="0174a29">善覺。是不放逸。復次菩薩雖生不善覺。尋斷</span><a name="0174b01" id="0174b01">其因。除其依。覺知所緣。是故名不放逸。復次</a><a name="0174b02" id="0174b02">眾生。以三事故。生諸煩惱。一以因力。二境界</a><a name="0174b03" id="0174b03">力。三方便力。菩薩雖生不善覺。非境界力。非</a><a name="0174b04" id="0174b04">方便力。是本因力故。名不放逸。尊者佛陀提</a><a name="0174b05" id="0174b05">婆說曰。菩薩雖生不善覺。不令經久。即時制</a><a name="0174b06" id="0174b06">伏。依其對治。經須臾間。如一渧水墮熱鐵</a><a name="0174b07" id="0174b07">上。是故名不放逸。問曰。菩薩於何處起欲覺。</a><a name="0174b08" id="0174b08">何處起恚覺。何處起害覺。答曰。或有說者。菩</a><a name="0174b09" id="0174b09">薩捨迦毘羅衛豐樂之國及現在轉輪王位。</a><a name="0174b10" id="0174b10">猶如棄唾。而詣多波樹林漸次至王舍城。以</a><a name="0174b11" id="0174b11">日初分。手執藕葉。入王舍城乞食。爾時菩薩</a><a name="0174b12" id="0174b12">形容甚妙。百千眾生而隨逐之。或以偈頌。而</a><a name="0174b13" id="0174b13">讚歎者。或有歎詠而稱告者。或有合掌而禮</a><a name="0174b14" id="0174b14">拜者。或有仰觀無厭足者。爾時菩薩作如是</a><a name="0174b15" id="0174b15">念。此諸人等。初始見我。生於歡喜。甚為希</a><a name="0174b16" id="0174b16">有。便生愛心。愛相應覺。是名欲覺。爾時菩</a><a name="0174b17" id="0174b17">薩所往之處。多人隨逐。當於此日。竟不得</a><a name="0174b18" id="0174b18">食。作是思惟。是諸人等。何故隨逐我耶。心</a><a name="0174b19" id="0174b19">生厭患。與厭患相應覺。是名恚覺。依此二</a><a name="0174b20" id="0174b20">法。生於塵穢。是名害覺。復有說者。菩薩出迦</a><a name="0174b21" id="0174b21">毘羅衛。住多波林。是時諸釋遣侍者五人。二</a><a name="0174b22" id="0174b22">是母親。三是父親。給侍菩薩。是時五人。二</a><a name="0174b23" id="0174b23">以欲是淨。三以苦行是淨。爾時菩薩勤行苦</a><a name="0174b24" id="0174b24">行。以欲是淨。二人便捨之去。以苦行是淨。三</a><a name="0174b25" id="0174b25">人而猶隨侍。是時菩薩捨苦行處。還受飲食。</a><a name="0174b26" id="0174b26">酥油塗身。暖水澡浴。是時三人作如是念。</a><a name="0174b27" id="0174b27">今觀此人。於斷結法。便為錯亂。即捨之去。是</a><a name="0174b28" id="0174b28">時村主有二女人。一名難陀。二名難陀婆</a><a name="0174b29" id="0174b29">羅。給侍菩薩。時彼二女。成就妙觸。或時摩觸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280174a.htm'><img src='up.gif' border=0></a>
<a href='T280174c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>