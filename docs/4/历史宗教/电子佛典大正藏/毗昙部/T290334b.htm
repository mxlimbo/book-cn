<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0334b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷1)</font> 辯本事品第一之一 <font face='Arial'>T29, p0334b</h2></font><hr>
<span class='old'>
</a><a name="0334a28" id="0334a28">不待名者二種亦然。是有執受大種為因聲</a><a name="0334a29" id="0334a29">相差別。其無執受大種為因聲亦二種。一者有</span><a name="0334b01" id="0334b01">情加行所起。二者諸界擾動所生。初謂螺貝</a><a name="0334b02" id="0334b02">鍾鼓等聲。後謂風林河等所發有情數者語</a><a name="0334b03" id="0334b03">手等聲。餘聲即是非有情數。如是諸聲聞生</a><a name="0334b04" id="0334b04">悅者。名可意聲與此相違。名不可意。八中唯</a><a name="0334b05" id="0334b05">有初二應理。以有情數非有情數。即有執受</a><a name="0334b06" id="0334b06">及無執受大種為因。聲所攝故。於色等中亦</a><a name="0334b07" id="0334b07">應可說可意等異。何獨在聲。色等亦應說有</a><a name="0334b08" id="0334b08">執受及無執受大種為因。理實應說。然由聲</a><a name="0334b09" id="0334b09">處自性難知。故但就因說有二種。色等不爾。</a><a name="0334b10" id="0334b10">是故不說。本論所攝聲相無異。故不應立此</a><a name="0334b11" id="0334b11">八種聲。豈不有聲用有執受及無執受大種為</a><a name="0334b12" id="0334b12">因而得生起。如手鼓等合所生聲無如是聲。</a><a name="0334b13" id="0334b13">二具四大各別果故。非二四大同得一果為</a><a name="0334b14" id="0334b14">俱有因。成過失故。雖有執受與無執受二四</a><a name="0334b15" id="0334b15">大種共相扣擊而俱為因。各別發聲彼聲各</a><a name="0334b16" id="0334b16">據自所依故。不成三體。雖有執受與無執受</a><a name="0334b17" id="0334b17">手鼓大種相擊為因發生二聲。而相映奪隨取</a><a name="0334b18" id="0334b18">一種。其差別相不易可知。是故聲處唯有二</a><a name="0334b19" id="0334b19">種。已說聲處。當說味處。越次說者。顯彼境</a><a name="0334b20" id="0334b20">識生無定故。味謂所噉。是可嘗義。此有六種。</a><a name="0334b21" id="0334b21">甘酢鹹辛苦淡別故。已說味處。當說香處。香</a><a name="0334b22" id="0334b22">謂所嗅。此有四種。好香惡香等不等香有差</a><a name="0334b23" id="0334b23">別故。等不等者。增益損減。依身別故。有說。</a><a name="0334b24" id="0334b24">微弱增盛異故。本論中說。香有三種。好香惡</a><a name="0334b25" id="0334b25">香及平等香。若能長養諸根大種。名為好香。</a><a name="0334b26" id="0334b26">與此相違。名為惡香。無前二用。名平等香。或</a><a name="0334b27" id="0334b27">諸福業增上所生。名為好香。若諸罪業增上</a><a name="0334b28" id="0334b28">所生。名為惡香。唯四大種勢力所生。名平等</a><a name="0334b29" id="0334b29">香。此雖增上果而亦有差別。故唯大種勢力<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290334a.htm'><img src='up.gif' border=0></a>
<a href='T290334c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>