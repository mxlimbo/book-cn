<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0062c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷12)</font> 分別世品第三之一 <font face='Arial'>T29, p0062c</h2></font><hr>
<span class='old'>
</a><a name="0062b28" id="0062b28"><p class='lg'>　　應知有四劫　　　謂壞成中大</a><br><a name="0062b29" id="0062b29">　　壞從獄不生　　　至外器都盡</span><br><a name="0062c01" id="0062c01">　　成劫從風起　　　至地獄初生</a><br><a name="0062c02" id="0062c02">　　中劫從無量　　　減至壽唯十</a><br><a name="0062c03" id="0062c03">　　次增減十八　　　後增至八萬</a><br><a name="0062c04" id="0062c04">　　如是成已住　　　名中二十劫</a><br><a name="0062c05" id="0062c05">　　成壞壞已空　　　時皆等住劫</a><br><a name="0062c06" id="0062c06">　　八十中大劫　　　大劫三無數　</p></a><a name="0062c07" id="0062c07"><p>論曰。言壞劫者。謂從地獄有情不復生至</a><a name="0062c08" id="0062c08">外器都盡。壞有二種。一趣壞。二界壞。復有</a><a name="0062c09" id="0062c09">二種。一有情壞。二外器壞。謂此世間摔於二</a><a name="0062c10" id="0062c10">十中劫住已。從此復有等住二十壞劫便</a><a name="0062c11" id="0062c11">至。若時地獄有情命終無復新生。為壞劫</a><a name="0062c12" id="0062c12">始。乃至地獄無一有情。爾時名為地獄已壞。</a><a name="0062c13" id="0062c13">諸有地獄定受業者。業力引置他方獄中。</a><a name="0062c14" id="0062c14">由此准知傍生鬼趣。然各先壞本處住者。</a><a name="0062c15" id="0062c15">人天雜居者與人天同壞。若時人趣此洲一</a><a name="0062c16" id="0062c16">人無師法然得初靜慮。從靜慮起唱如是</a><a name="0062c17" id="0062c17">言。離生喜樂甚樂甚靜。餘人聞已皆入靜慮。</a><a name="0062c18" id="0062c18">命終並得生梵世中。乃至此洲有情都盡。是</a><a name="0062c19" id="0062c19">名已壞贍部洲人。東西二洲例此應說。北</a><a name="0062c20" id="0062c20">洲命盡生欲界天。由彼無能入定離欲。乃</a><a name="0062c21" id="0062c21">至人趣無一有情。爾時名為人趣已壞。若時</a><a name="0062c22" id="0062c22">天趣四大王天隨一法然得初靜慮。乃至並</a><a name="0062c23" id="0062c23">得生梵世中。爾時彼天有情都盡。是名已</a><a name="0062c24" id="0062c24">壞大王眾天。餘五欲天例同此說。乃至欲界</a><a name="0062c25" id="0062c25">無一有情。名欲界中有情已壞。若時梵世隨</a><a name="0062c26" id="0062c26">一有情無師法然得二靜慮。從彼定起唱</a><a name="0062c27" id="0062c27">如是言。定生喜樂甚樂甚靜。餘天聞已皆入</a><a name="0062c28" id="0062c28">彼靜慮。命終並得生極光淨天。乃至梵世中</a><a name="0062c29" id="0062c29">有情都盡。如是名已壞有情世間。唯器世<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290062b.htm'><img src='up.gif' border=0></a>
<a href='T290063a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>