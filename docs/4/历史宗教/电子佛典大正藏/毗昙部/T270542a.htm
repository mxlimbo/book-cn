<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0542a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷105)</font> 智蘊第三中他心智納息第三之一 <font face='Arial'>T27, p0542a</h2></font><hr>
<span class='old'>
</a><a name="0541c28" id="0541c28">在苦法智忍乃至在道類智忍故。問何故</a><a name="0541c29" id="0541c29">見道說名無相。答見道速疾不越期心。不</span><a name="0542a01" id="0542a01">可施設此彼相故。於不動心解脫說無相</a><a name="0542a02" id="0542a02">聲者。如說。大德瞿達多當知貪欲瞋恚愚</a><a name="0542a03" id="0542a03">癡是相有不動心解脫是最勝無相。問何故</a><a name="0542a04" id="0542a04">不動心解脫名無相耶。答一切煩惱皆名為</a><a name="0542a05" id="0542a05">相。彼心不為煩惱擾亂。煩惱於心不得自</a><a name="0542a06" id="0542a06">在。心於煩惱得自在故。說名無相。於非</a><a name="0542a07" id="0542a07">想非非想處說無相聲者。如說。我多起加</a><a name="0542a08" id="0542a08">行多用功力。得無相心定。不應於中欣樂</a><a name="0542a09" id="0542a09">染著。此說不起有頂味定唯起淨定。問何</a><a name="0542a10" id="0542a10">故非想非非想處名無相耶。答彼無明了想。</a><a name="0542a11" id="0542a11">相亦無無想相。但有昧鈍不明了想微細現</a><a name="0542a12" id="0542a12">行。如疑而轉故名無相。即於無相三摩地</a><a name="0542a13" id="0542a13">說無相聲者。如此中說三三摩地。謂空無</a><a name="0542a14" id="0542a14">願無相三摩地所緣境中無十相故</a><a name="0542a15" id="0542a15"><p>如契經說。一時佛住室羅筏城東鹿母精舍。</a><a name="0542a16" id="0542a16">尊者阿難來詣佛所。頂禮雙足而白佛言。</a><a name="0542a17" id="0542a17">我憶一時佛住釋種迷主盧園。親從世尊</a><a name="0542a18" id="0542a18">聞如是義。由我多住空三摩地乃至廣說。</a><a name="0542a19" id="0542a19">我於是義善受持不。世尊告曰。汝善受持</a><a name="0542a20" id="0542a20">如說無異。問若善受持不應生猶豫。既</a><a name="0542a21" id="0542a21">生猶豫云何善受持。答雖生猶豫而不邪</a><a name="0542a22" id="0542a22">分別。不全忘故亦名善受持。問尊者阿難</a><a name="0542a23" id="0542a23">聞持第一如來所說八萬法蘊。以正念器皆</a><a name="0542a24" id="0542a24">能受持。寧於一句而生疑惑。答聞此法時</a><a name="0542a25" id="0542a25">心憂惱故。誅諸釋種是此因緣。謂毘盧宅迦</a><a name="0542a26" id="0542a26">愚癡甚故。破劫比羅城。誅諸釋種已至第</a><a name="0542a27" id="0542a27">二日尊者阿難將一苾芻。入彼城內此城</a><a name="0542a28" id="0542a28">昔日如妙天宮。當於爾時其猶丘塚。所有</a><a name="0542a29" id="0542a29">樓觀卻敵埤堄。諸窗牖等皆悉毀壞。如寶<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270541c.htm'><img src='up.gif' border=0></a>
<a href='T270542b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>