<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0195b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷26)</font> 使揵度不善品第一之二 <font face='Arial'>T28, p0195b</h2></font><hr>
<span class='old'>
</a><a name="0195a28" id="0195a28">蓋疑蓋亦如是。睡眠蓋。名有一體有二。掉悔</a><a name="0195a29" id="0195a29">亦爾。是為五蓋名有五體有七。如名體數體。</span><a name="0195b01" id="0195b01">名異體異。名異相體異相。分別名分別體。</a><a name="0195b02" id="0195b02">知名知體。當知亦如是。問曰。何故欲愛蓋恚</a><a name="0195b03" id="0195b03">蓋疑蓋。一體立蓋。睡眠掉悔。二體立蓋。尊者</a><a name="0195b04" id="0195b04">波奢說曰。佛決定知法相。亦知勢用。餘人所</a><a name="0195b05" id="0195b05">不知。乃至廣說。復次若是使性亦是纏性者。</a><a name="0195b06" id="0195b06">一體立蓋。若是纏性非是使性。二體立蓋。復</a><a name="0195b07" id="0195b07">次有滿足煩惱。不滿足煩惱。滿足煩惱者。謂</a><a name="0195b08" id="0195b08">結縛使垢纏。與此相違。名不滿足。諸滿足者。</a><a name="0195b09" id="0195b09">一體立蓋。不滿足者。二體立蓋。復次以三事</a><a name="0195b10" id="0195b10">故立蓋。一食一對治一等重擔。欲蓋。以何為</a><a name="0195b11" id="0195b11">食。答曰。食於淨想。以何為對治。答曰。不淨</a><a name="0195b12" id="0195b12">以一食一對治故。一體立蓋。恚蓋以何為食。</a><a name="0195b13" id="0195b13">答曰。以害相為食。以何為對治。答曰。以慈以</a><a name="0195b14" id="0195b14">一食一對治故。一體立蓋。疑以何為食。答曰。</a><a name="0195b15" id="0195b15">以於世相猶豫為食。以何為對治。答曰。以觀</a><a name="0195b16" id="0195b16">緣起法。以一食一對治故。一體立蓋。睡眠以</a><a name="0195b17" id="0195b17">何為食。答曰。以五法為食。一瞪瞢。二愁憒。</a><a name="0195b18" id="0195b18">三欠呿。四食不消化。五心悶。以何為對治。答</a><a name="0195b19" id="0195b19">曰。以慧。以五食一對治故。二體立蓋。掉悔以</a><a name="0195b20" id="0195b20">何為食。答曰。以四法為食。一念親屬。二念國</a><a name="0195b21" id="0195b21">土。三念不欲死。四念曾所更喜笑遊戲種種</a><a name="0195b22" id="0195b22">樂事。以何為對治。答曰。以定。以四食一對治</a><a name="0195b23" id="0195b23">故。二體立蓋。等重擔者。欲愛蓋恚蓋疑蓋。一</a><a name="0195b24" id="0195b24">體能負蓋義重擔。睡眠掉悔蓋。二體能負義</a><a name="0195b25" id="0195b25">蓋重擔。猶如村中事務。一人能辦。則立一人。</a><a name="0195b26" id="0195b26">一人不能辦者。則立多人。亦如以椽蓋屋強</a><a name="0195b27" id="0195b27">者用一。弱者用二。彼亦如是。是故一食一</a><a name="0195b28" id="0195b28">對治一等重擔者。立一蓋。問曰。何故世尊先</a><a name="0195b29" id="0195b29">說欲愛蓋。次說恚蓋。後說疑蓋。答曰。如是說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280195a.htm'><img src='up.gif' border=0></a>
<a href='T280195c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>