<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0535c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷103)</font> 智蘊第三中他心智納息第三之一 <font face='Arial'>T27, p0535c</h2></font><hr>
<span class='old'>
</a><a name="0535b28" id="0535b28"><p>如契經說。苾芻當知。天中時時有四聲起。</a><a name="0535b29" id="0535b29">云何為四。謂若此間有聖弟子成就多住</span><a name="0535c01" id="0535c01">佛證淨者。爾時成就佛證淨。天歡喜踊躍高</a><a name="0535c02" id="0535c02">聲唱言。我先成就佛證淨故而來生此。今</a><a name="0535c03" id="0535c03">聖弟子成就多住佛證淨故。亦當生我眾</a><a name="0535c04" id="0535c04">同分中。與我為伴甚為快哉。成就多住餘</a><a name="0535c05" id="0535c05">三證淨廣說亦爾。問此聖弟子及彼諸天。皆</a><a name="0535c06" id="0535c06">具成就四種證淨。何故說有成就多住身證</a><a name="0535c07" id="0535c07">淨者。乃至說有成就多住戒證淨者。答依</a><a name="0535c08" id="0535c08">修加行入法時說。謂或有行者求佛證淨。</a><a name="0535c09" id="0535c09">勤修加行而入聖道。乃至或有行者。求戒</a><a name="0535c10" id="0535c10">證淨勤修加行。而入聖道故作是說。復次</a><a name="0535c11" id="0535c11">依多愛樂作意而說。謂或有行者多分愛</a><a name="0535c12" id="0535c12">樂緣佛作意。乃至或有行者多分愛樂。緣</a><a name="0535c13" id="0535c13">戒作意故作是說</a><a name="0535c14" id="0535c14"><p>如契經說。佛告苾芻。若有信樂汝所說者。</a><a name="0535c15" id="0535c15">汝當哀愍方便為說四種證淨。勸令安住</a><a name="0535c16" id="0535c16">以自調伏。所以者何。諸四大種可令變異。</a><a name="0535c17" id="0535c17">成就如是四證淨者終無變異。問世尊何</a><a name="0535c18" id="0535c18">故說此契經。答示說法師說法儀故。謂有</a><a name="0535c19" id="0535c19">說者。不知受者是器非器。輕爾為說令彼</a><a name="0535c20" id="0535c20">受者。或生輕慢或生怯怖空無所得。故世</a><a name="0535c21" id="0535c21">尊說。若有信樂汝所說者。汝當哀愍方便</a><a name="0535c22" id="0535c22">為說。勿得輕爾。復次示報恩者真報恩故。</a><a name="0535c23" id="0535c23">如餘經說。苾芻當知。若有孝子一肩擔父。</a><a name="0535c24" id="0535c24">一肩擔母。經於百年處處遊歷。猶非真實</a><a name="0535c25" id="0535c25">報父母恩。若有孝子能勸父母。於佛法僧</a><a name="0535c26" id="0535c26">因果等法。未信者信信者增長。無淨戒者勸</a><a name="0535c27" id="0535c27">受持戒。有慳貪者勸行惠施。無勝慧者</a><a name="0535c28" id="0535c28">勸修勝慧。令善安住以自調伏。乃名真實</a><a name="0535c29" id="0535c29">報父母恩。故此經中教為說法。問諸佛法中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270535b.htm'><img src='up.gif' border=0></a>
<a href='T270536a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>