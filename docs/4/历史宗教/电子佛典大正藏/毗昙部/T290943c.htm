<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0943c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷34)</font> 辯賢聖品第七之一 <font face='Arial'>T29, p0943c</h2></font><hr>
<span class='old'>
</a><a name="0943b28" id="0943b28">故。非如無表雖不相應而於道輪有為轂用。</a><a name="0943b29" id="0943b29">故於覺分不別建立。有餘師說。二無心定。能</span><a name="0943c01" id="0943c01">滅心故。與覺相違。四相及得。於所相成有遷</a><a name="0943c02" id="0943c02">成用。此於染淨起用平等。菩提分法順淨用</a><a name="0943c03" id="0943c03">增。故不別立。何緣不立信為覺及道支。初發</a><a name="0943c04" id="0943c04">趣時信用增上。已入聖位立覺道支。信於爾</a><a name="0943c05" id="0943c05">時勢用微劣。故不立在覺道支中。何緣於覺</a><a name="0943c06" id="0943c06">支立喜輕安捨。非亦立彼在道支中。彼偏順</a><a name="0943c07" id="0943c07">覺不順道故。云何順覺。且修道中。地地各修</a><a name="0943c08" id="0943c08">九品勝覺。如如於諦數數覺悟。如是如是發</a><a name="0943c09" id="0943c09">生勝喜。由生勝喜復樂觀諦。如人掘地獲寶</a><a name="0943c10" id="0943c10">生喜。由生喜故復樂更掘。故喜於覺隨順力</a><a name="0943c11" id="0943c11">增。要由輕安息諸事務。及由捨力令心平等。</a><a name="0943c12" id="0943c12">方能於境審諦覺察。故立安捨在覺支中。云</a><a name="0943c13" id="0943c13">何此三不順於道。速疾運轉是聖道義。此於</a><a name="0943c14" id="0943c14">速運少有相違。並能令心安隱住故。何緣於</a><a name="0943c15" id="0943c15">道立尋戒支。於覺支中非亦立彼。彼偏順道</a><a name="0943c16" id="0943c16">不順覺故。云何順道。且見道中尋策正見。</a><a name="0943c17" id="0943c17">令於上下八諦境中速疾觀察。戒能為轂成</a><a name="0943c18" id="0943c18">見道輪。令於諦中速疾迴轉。故尋及戒俱立</a><a name="0943c19" id="0943c19">道支。此復云何不順於覺。且尋於諦不寂靜</a><a name="0943c20" id="0943c20">轉。於聖諦理尋求相故。覺已見諦安靜而轉。</a><a name="0943c21" id="0943c21">故尋於覺少有相違。覺是相應。有所緣境。有</a><a name="0943c22" id="0943c22">依有行。戒此相違。故於覺支不建立彼。通運</a><a name="0943c23" id="0943c23">名道。不可為例。何緣覺分不攝聖種。分別論</a><a name="0943c24" id="0943c24">者。許覺分攝。故彼宗建立四十一覺分。我許</a><a name="0943c25" id="0943c25">攝在念住等中。而不立為別覺分者。以諸覺</a><a name="0943c26" id="0943c26">分在家出家俱能受行及有欣樂。聖種唯有</a><a name="0943c27" id="0943c27">諸出家人受行欣樂。在家有樂必無受行。故</a><a name="0943c28" id="0943c28">不別立。有餘師說。若許聖種總是無貪。如前</a><a name="0943c29" id="0943c29">已釋。若許第四體即是勤。在覺分中無勞徵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290943b.htm'><img src='up.gif' border=0></a>
<a href='T290944a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>