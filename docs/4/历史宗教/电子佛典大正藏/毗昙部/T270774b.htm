<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0774b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷152)</font> 根蘊第六中等心納息第四之一 <font face='Arial'>T27, p0774b</h2></font><hr>
<span class='old'>
</a><a name="0774a28" id="0774a28">七或八。有漏心七。無漏心八。謂若非想非非</a><a name="0774a29" id="0774a29">想處心出者。七根現在前。如前說。若無所有</span><a name="0774b01" id="0774b01">處心出者。八根現在前。謂前七及已知具知</a><a name="0774b02" id="0774b02">根隨一。何繫心心所現前。答或無色界繫。或</a><a name="0774b03" id="0774b03">不繫。謂若非想非非想處心出者無色界繫。</a><a name="0774b04" id="0774b04">若無所有處心出者不繫。由此所說證滅盡</a><a name="0774b05" id="0774b05">定決定無心。以入定時。但說諸根心心所法</a><a name="0774b06" id="0774b06">滅。而不說起。於出定時但說諸根心心所</a><a name="0774b07" id="0774b07">法起而不說滅故</a><a name="0774b08" id="0774b08"><p>問滅盡定自性云何。答不相應行蘊為性。是</a><a name="0774b09" id="0774b09">彼攝故。界者在無色界。地者在根本非想非</a><a name="0774b10" id="0774b10">非想處地。問何故下地無此定耶。答非田非</a><a name="0774b11" id="0774b11">器乃至廣說。又滅盡定滅極細心心所故得。</a><a name="0774b12" id="0774b12">下地不順極細心心所滅。問何故非想非非</a><a name="0774b13" id="0774b13">想處。順極細心心所滅。非下地耶。答諸欲</a><a name="0774b14" id="0774b14">入彼定者。先起欲界善心。次入初靜慮。次</a><a name="0774b15" id="0774b15">入第二靜慮。如是乃至入無所有處。次入</a><a name="0774b16" id="0774b16">非想非非想處。於非想非非想處上中下心。</a><a name="0774b17" id="0774b17">從上入中。從中入下。下品心斷。入滅盡</a><a name="0774b18" id="0774b18">定。所說譬喻如前應知。故此唯在非想非</a><a name="0774b19" id="0774b19">非想處。又下諸地皆名有想。行相麤動難</a><a name="0774b20" id="0774b20">可止息。此地名非想非非想。行相微細易</a><a name="0774b21" id="0774b21">可止息故。下地中無滅盡定。有說。二定俱</a><a name="0774b22" id="0774b22">無心故各於一界邊立。謂無想定於有色界</a><a name="0774b23" id="0774b23">邊立。滅盡定於無色界邊立。有說。二定俱</a><a name="0774b24" id="0774b24">無心故各於一地邊立。謂無想定依有色地</a><a name="0774b25" id="0774b25">邊立。滅盡定依無色地邊立。有說。二定俱</a><a name="0774b26" id="0774b26">無心故。各於一聚邊立。謂無想定於大種</a><a name="0774b27" id="0774b27">所造色聚邊立。滅盡定於心心所法聚邊</a><a name="0774b28" id="0774b28">立。有說。一切地皆有二種過。一過貪欲。二</a><a name="0774b29" id="0774b29">過住處。初靜慮地過貪欲者。謂自地聖道。過<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270774a.htm'><img src='up.gif' border=0></a>
<a href='T270774c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>