<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0588c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷113)</font> 業蘊第四中惡行納息第一之一 <font face='Arial'>T27, p0588c</h2></font><hr>
<span class='old'>
</a><a name="0588b28" id="0588b28">資具增盛。善品增盛。壽量增盛者。謂劫末</a><a name="0588b29" id="0588b29">時。此贍部洲人壽十歲。至劫增時壽八萬</span><a name="0588c01" id="0588c01">歲。有情增盛者。謂劫末時。此贍部洲唯餘</a><a name="0588c02" id="0588c02">萬人。至劫增時廣博嚴淨。多諸淳善福德</a><a name="0588c03" id="0588c03">有情。城邑次比人民充滿。資具增盛者。謂劫</a><a name="0588c04" id="0588c04">末時。此贍部洲。人民飢饉。以稊稗等為上</a><a name="0588c05" id="0588c05">妙食。至劫增時安隱豐樂。種種地味帝竹</a><a name="0588c06" id="0588c06">稻米。為上妙食。善品增盛者。謂劫末時。世</a><a name="0588c07" id="0588c07">間十惡業道增盛。至劫增時。世間十善業道</a><a name="0588c08" id="0588c08">增盛。復有說者。由三果故立十業道。一異</a><a name="0588c09" id="0588c09">熟果。二等流果。三增上果。謂斷生命。若習若</a><a name="0588c10" id="0588c10">修若多修習。生那落迦傍生鬼趣。是異熟果。</a><a name="0588c11" id="0588c11">從彼處沒來生人中。多病短命。是等流果。</a><a name="0588c12" id="0588c12">彼增上故所感外物皆少光澤。不久堅住。是</a><a name="0588c13" id="0588c13">增上果。諸不與取。若習若修若多修習。生那</a><a name="0588c14" id="0588c14">落迦傍生鬼趣。是異熟果。從彼處沒來生</a><a name="0588c15" id="0588c15">人中。財寶匱乏是等流果。彼增上故所感外</a><a name="0588c16" id="0588c16">物有災有患。多遭霜雹塵穢等障。是增上</a><a name="0588c17" id="0588c17">果。諸欲邪行。若習若修若多修習。生那落迦</a><a name="0588c18" id="0588c18">傍生鬼趣。是異熟果。從彼處沒來生人中。</a><a name="0588c19" id="0588c19">妻不貞良。是等流果。彼增上故所感外物</a><a name="0588c20" id="0588c20">多有怨競。是增上果。諸虛誑語。若習若修</a><a name="0588c21" id="0588c21">若多修習。生那落迦傍生鬼趣。是異熟果。從</a><a name="0588c22" id="0588c22">彼處沒來生人中多遭誹謗。是等流果。彼</a><a name="0588c23" id="0588c23">增上故所感外物多諸臭穢。是增上果。諸離</a><a name="0588c24" id="0588c24">間語。若習若修若多修習。生那落迦傍生鬼</a><a name="0588c25" id="0588c25">趣。是異熟果。從彼處沒來生人中。親友乖</a><a name="0588c26" id="0588c26">離是等流果。彼增上故所感外物多不平正。</a><a name="0588c27" id="0588c27">丘陵坑坎嶮阻懸隔。是增上果。諸麤惡語。若</a><a name="0588c28" id="0588c28">習若修若多修習。生那落迦傍生鬼趣。是異</a><a name="0588c29" id="0588c29">熟果。從彼處沒來生人中。恒聞種種不如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270588b.htm'><img src='up.gif' border=0></a>
<a href='T270589a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>