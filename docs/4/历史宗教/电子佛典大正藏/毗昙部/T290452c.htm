<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0452c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷20)</font> 辯差別品第二之一 <font face='Arial'>T29, p0452c</h2></font><hr>
<span class='old'>
</a><a name="0452b28" id="0452b28">因等。說此言故。大與所造。為生因者。從彼起</a><a name="0452b29" id="0452b29">故。如母生子。為依因者。隨彼轉故。如臣依</span><a name="0452c01" id="0452c01">王。為立因者。能任持故。如地持物。為持因</a><a name="0452c02" id="0452c02">者。由彼力持。令不斷故。如食持命。為養因</a><a name="0452c03" id="0452c03">者。能增長故。猶如樹根水所沃潤。如是則顯</a><a name="0452c04" id="0452c04">大與所造。為起變持住長因性。或生因者。一</a><a name="0452c05" id="0452c05">切大種生所造色。非離諸大種有造色生故。</a><a name="0452c06" id="0452c06">造色生已。同類相續。不斷位中。火為依因。能</a><a name="0452c07" id="0452c07">令乾燥。不爛壞故。水為立因。能為浸潤。令不</a><a name="0452c08" id="0452c08">散故。地為持因。能任持彼。令不墜故。風為養</a><a name="0452c09" id="0452c09">因。能引發彼。令增長故。如是大種。雖與所造</a><a name="0452c10" id="0452c10">無俱有等五種因義。而有生等五種別因。故</a><a name="0452c11" id="0452c11">與經論無相違失。此中上座。妄作是言。生等</a><a name="0452c12" id="0452c12">五因。非聖教說。彼謂聖教。曾無此名。未審彼</a><a name="0452c13" id="0452c13">宗。何名聖教。為鳩摩羅設摩文頌。為扇帙略</a><a name="0452c14" id="0452c14">所造論門。且佛教中有此名想。如契經說。愛</a><a name="0452c15" id="0452c15">生士夫愛生自體。又契經說依戒住戒。名色</a><a name="0452c16" id="0452c16">依識。識依名色。頌依文士。又契經說。四食建</a><a name="0452c17" id="0452c17">立攝益求生已生有情。又契經說。水持地等。</a><a name="0452c18" id="0452c18">又契經言。聽聞正法。能令如理作意圓滿。乃</a><a name="0452c19" id="0452c19">至廣說。汝等由信。棄捨家法。趣於非家。信所</a><a name="0452c20" id="0452c20">長養。制睡眠力。乃至廣說。唯汝所執。舊隨界</a><a name="0452c21" id="0452c21">因。諸聖教中。都無說處。諸所造色。自互相</a><a name="0452c22" id="0452c22">望。但有三因。所謂俱有同類異熟。據所造類。</a><a name="0452c23" id="0452c23">容有三因。非一切有俱有因者。謂隨心轉身</a><a name="0452c24" id="0452c24">語二業七支相望。展轉為因。同類因者。一切</a><a name="0452c25" id="0452c25">前生。於後同類。異熟因者。謂諸不善及善有</a><a name="0452c26" id="0452c26">漏。身語二業。能招異熟眼根等果。所造於大</a><a name="0452c27" id="0452c27">但為一因。謂異熟因。身語二業。能招異熟大</a><a name="0452c28" id="0452c28">種果故。已辯諸法爾所緣生。當隨宗委辯等</a><a name="0452c29" id="0452c29">無間緣義。前雖總說諸心心所已生。除最後<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290452b.htm'><img src='up.gif' border=0></a>
<a href='T290453a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>