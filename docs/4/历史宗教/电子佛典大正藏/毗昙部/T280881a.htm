<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1552 雜阿毘曇心論 0881a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1552 雜阿毘曇心論</font> <font face='Arial'>(卷2)</font> 行品第二 <font face='Arial'>T28, p0881a</h2></font><hr>
<span class='old'>
</a><a name="0880c28" id="0880c28">攝受境界亦如是。先當說心心法由伴生</a><a name="0880c29" id="0880c29"><p class='lg'>　　若彼心起時　　　是心必有俱</span><br><a name="0881a01" id="0881a01">　　諸心法等聚　　　及不相應行　</p></a><a name="0881a02" id="0881a02"><p>諸行展轉相因生彼心。若依若緣若剎那生。</a><a name="0881a03" id="0881a03">彼心法等聚生。問云何心法等聚。答</a><a name="0881a04" id="0881a04"><p class='lg'>　　想欲及觸慧　　　念思與解脫</a><br><a name="0881a05" id="0881a05">　　憶定及與受　　　此說心等聚　</p></a><a name="0881a06" id="0881a06"><p>想者。於境界取像貌。欲者。於緣欲受。觸者。</a><a name="0881a07" id="0881a07">於依緣心和合生觸境界。慧者。於緣決定審</a><a name="0881a08" id="0881a08">諦。念者。於緣記不忘。思者。功德惡俱相違造</a><a name="0881a09" id="0881a09">作轉心。解脫者。於緣作想受彼限量是事必</a><a name="0881a10" id="0881a10">爾。憶者。於緣發悟。定者。受緣不亂。受者。可</a><a name="0881a11" id="0881a11">樂不可樂俱相違於境界受</a><a name="0881a12" id="0881a12"><p class='lg'>　　一切心生時　　　是生聖所說</a><br><a name="0881a13" id="0881a13">　　同共一緣行　　　亦復常相應　</p></a><a name="0881a14" id="0881a14"><p>此十法一切善不善無記心。俱生大地可得</a><a name="0881a15" id="0881a15">故說大地。同共一緣行者。一切心同一緣轉。</a><a name="0881a16" id="0881a16">不相離無二決定。亦復常相應者。展轉共俱</a><a name="0881a17" id="0881a17">及與心俱常相應辦一事故。問相應有何義。</a><a name="0881a18" id="0881a18">答等義是相應義。問心法或多或少。云何等</a><a name="0881a19" id="0881a19">義是相應義。答事等故。若一心中一想二受</a><a name="0881a20" id="0881a20">者。非相應義。以一心一想生。餘心法亦爾。</a><a name="0881a21" id="0881a21">以是故等義是相應義。復次時依行緣等義</a><a name="0881a22" id="0881a22">是相應義。時等者。一剎那時生故。依等者。若</a><a name="0881a23" id="0881a23">心依眼生心法亦爾。行等者。若心行青生心</a><a name="0881a24" id="0881a24">法亦爾。緣等者。若心緣色生彼亦緣色。是</a><a name="0881a25" id="0881a25">故說常相應。已說心法通一切。不通今當說</a><a name="0881a26" id="0881a26"><p class='lg'>　　諸根有慚愧　　　信猗不放逸</a><br><a name="0881a27" id="0881a27">　　不害精進捨　　　一切善心俱　</p></a><a name="0881a28" id="0881a28"><p>諸根者。謂二善根。不貪不恚。於生及資生</a><a name="0881a29" id="0881a29">具壞貪著名不貪。於眾生數及非眾生數壞<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280880c.htm'><img src='up.gif' border=0></a>
<a href='T280881b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>