<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0357b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷5)</font> 辯本事品第一之一 <font face='Arial'>T29, p0357b</h2></font><hr>
<span class='old'>
</a><a name="0357a28" id="0357a28">極微有不成過。故汝此救。理定不然。又彼</a><a name="0357a29" id="0357a29">具壽云何安立境有境異。謂若有人。自觸身</span><a name="0357b01" id="0357b01">分。既執身觸。皆同一相。一剎那中。互無差</a><a name="0357b02" id="0357b02">別。立誰為境。誰為有境。若有差別性別義成。</a><a name="0357b03" id="0357b03">謂堅等相。所觸名境。與此相違身名有境。許</a><a name="0357b04" id="0357b04">身觸性有差別故。若無差別。則無安立境有</a><a name="0357b05" id="0357b05">境異。便違理教。若言如意雖同一相而一剎</a><a name="0357b06" id="0357b06">那立境有境不相違者。理亦不然。意雖為境。</a><a name="0357b07" id="0357b07">而一切時立為有境。故無斯過。然身根境堅</a><a name="0357b08" id="0357b08">等大種。未嘗有時立為有境。故彼例救。理極</a><a name="0357b09" id="0357b09">不齊。許身根境堅等大種亦是有境。復有何</a><a name="0357b10" id="0357b10">失。如意唯應立為一處。是則應無決定安立。</a><a name="0357b11" id="0357b11">此為身處。此為觸處。應說此中有何定理。判</a><a name="0357b12" id="0357b12">此唯境此唯有境。故彼所宗。雜亂難辯又若</a><a name="0357b13" id="0357b13">色等即諸大種。彼說一一青色極微。即四大</a><a name="0357b14" id="0357b14">種。或唯是一。二俱有過。然色處等。雖色名同。</a><a name="0357b15" id="0357b15">而有青雄香甘冷等性相差別。由此五境展</a><a name="0357b16" id="0357b16">轉不同。眼等五根無共境過。若諸大種。性相</a><a name="0357b17" id="0357b17">各別。與青極微體無異者。豈不一故。四性不</a><a name="0357b18" id="0357b18">成。若青極微。唯一大種。即四大種。應互相</a><a name="0357b19" id="0357b19">離。一聚唯有一大種故。是則違害種喻等經。</a><a name="0357b20" id="0357b20">不應別異性相大種成無差別。一青色聚。若</a><a name="0357b21" id="0357b21">言隨一增故爾者。應說何界增故為青。若謂</a><a name="0357b22" id="0357b22">地界。陂池河海應無青色。若謂水界。玉青石</a><a name="0357b23" id="0357b23">等應不極青。若謂火界。世間盛火不應極赤。</a><a name="0357b24" id="0357b24">若謂風界。風中不應色不可得。若說青色異</a><a name="0357b25" id="0357b25">諸大種。實有一體。隨一界增。多四大種。各</a><a name="0357b26" id="0357b26">生青色合成一聚。於理無違。故異大種。有所</a><a name="0357b27" id="0357b27">造色。復有至教。分明證成。如契經言。諸所有</a><a name="0357b28" id="0357b28">色。皆四大種。及四大種所造攝故。復有何理。</a><a name="0357b29" id="0357b29">知所造言異諸大種。別有所目。然契經說。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290357a.htm'><img src='up.gif' border=0></a>
<a href='T290357c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>