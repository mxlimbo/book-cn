<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0129a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷24)</font> 分別賢聖品第六之一 <font face='Arial'>T29, p0129a</h2></font><hr>
<span class='old'>
</a><a name="0128c28" id="0128c28">界身。前之二果未離欲故非依上得理且</a><a name="0128c29" id="0128c29">可然。第三云何非依上得。由理教故。且理</span><a name="0129a01" id="0129a01">云何。依上界身無見道故。非離見道已</a><a name="0129a02" id="0129a02">離欲者可有超證不還果義。何緣上界必</a><a name="0129a03" id="0129a03">無見道。且無色中無正聞故。又彼界中不</a><a name="0129a04" id="0129a04">緣下故。色界異生著勝定樂。又無苦受不</a><a name="0129a05" id="0129a05">生厭故。非無有厭能得見道。教復云何。</a><a name="0129a06" id="0129a06">由經說故。經言。有五補特伽羅。此處通達</a><a name="0129a07" id="0129a07">彼處究竟。所謂中般乃至上流。此通達言</a><a name="0129a08" id="0129a08">唯目見道。是證圓寂初加行故。由此見道</a><a name="0129a09" id="0129a09">上界定無</a><a name="0129a10" id="0129a10"><p class='juan'>
說一切有部俱舍論卷第二十四</p>
</a><a name="0129a11" id="0129a11"></a><a name="0129a12" id="0129a12"></a><a name="0129a13" id="0129a13"><p class='juan'>
阿毘達磨俱舍論卷第二十五</a><a name="0129a14" id="0129a14"></a><a name="0129a15" id="0129a15"><p><span class='byline'>　　　　尊者世親造</span><br></a><a name="0129a16" id="0129a16"><p><span class='byline'>　　　　三藏法師玄奘奉　詔譯</span><br></a><a name="0129a17" id="0129a17"><p><b>　　<A NAME="n51"></A>分別賢聖品第六之四</b></p>
</a><a name="0129a18" id="0129a18"><p>如前所說。不動應果。初盡智後起無生智。</a><a name="0129a19" id="0129a19">諸阿羅漢如預流等有差別不。亦有。云何。</a><a name="0129a20" id="0129a20">頌曰</a><a name="0129a21" id="0129a21"><p class='lg'>　　阿羅漢有六　　　謂退至不動</a><br><a name="0129a22" id="0129a22">　　前五信解生　　　總名時解脫</a><br><a name="0129a23" id="0129a23">　　後不時解脫　　　從前見至生　</p></a><a name="0129a24" id="0129a24"><p>論曰。於契經中說阿羅漢由種性異故有</a><a name="0129a25" id="0129a25">六種。一者退法二者思法。三者護法。四安住</a><a name="0129a26" id="0129a26">法。五堪達法。六不動法。於此六中前之五種</a><a name="0129a27" id="0129a27">從先學位信解性生。即此總名時愛心解</a><a name="0129a28" id="0129a28">脫。恒時愛護及心解脫故。亦說名為時解</a><a name="0129a29" id="0129a29">脫者以要待時及解脫故。略初言故。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290128c.htm'><img src='up.gif' border=0></a>
<a href='T290129b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>