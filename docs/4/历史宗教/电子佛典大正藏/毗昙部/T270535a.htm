<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0535a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷103)</font> 智蘊第三中他心智納息第三之一 <font face='Arial'>T27, p0535a</h2></font><hr>
<span class='old'>
</a><a name="0534c28" id="0534c28">種應名見淨見四聖諦。得此淨故或應名</a><a name="0534c29" id="0534c29">慧淨聖慧俱轉故</span><a name="0535a01" id="0535a01"><p>問何故世尊先說佛證淨。乃至後說戒證</a><a name="0535a02" id="0535a02">淨耶。答若作是說。隨順文詞次第法故。復</a><a name="0535a03" id="0535a03">次隨順說者受者持者次第法故復次佛是能</a><a name="0535a04" id="0535a04">說故應先。信法是所說故應次。信僧是所為</a><a name="0535a05" id="0535a05">故應次。信戒是僧所住故最後說。復次佛如</a><a name="0535a06" id="0535a06">良醫故應先。信法如無病故應次。信僧如</a><a name="0535a07" id="0535a07">看病者故應次。信戒如妙藥故最後說。復</a><a name="0535a08" id="0535a08">次佛如商主能示道路故應先。信法如寶</a><a name="0535a09" id="0535a09">渚是正所趣故應次。信僧如商侶能為助</a><a name="0535a10" id="0535a10">伴故應次。信戒如資糧能正任持故最後</a><a name="0535a11" id="0535a11">說。復次佛如船師故應先。信法如彼岸故</a><a name="0535a12" id="0535a12">應次。信僧如同載故應次。信戒如船筏故</a><a name="0535a13" id="0535a13">最後說。由此等緣此四證淨如是次第。如</a><a name="0535a14" id="0535a14">契經說。聖所愛戒不破不穿不雜不穢。聖</a><a name="0535a15" id="0535a15">所受用非凡所取。智者所讚能善究竟能善</a><a name="0535a16" id="0535a16">引發。問何故名為聖所愛戒。答是諸功德所</a><a name="0535a17" id="0535a17">依處故。謂諸聖者愛樂功德故愛此戒。如人</a><a name="0535a18" id="0535a18">愛寶亦愛寶器。如是聖者愛樂清淨菩提</a><a name="0535a19" id="0535a19">分法功德寶故。亦愛如是所依戒器復次</a><a name="0535a20" id="0535a20">聖者憎惡諸破戒惡戒。能對治破戒惡故聖</a><a name="0535a21" id="0535a21">者愛之。復次聖者憎惡諸嶮惡趣戒。能超</a><a name="0535a22" id="0535a22">越嶮惡趣故聖者愛之。復次聖者憎惡生死</a><a name="0535a23" id="0535a23">流轉戒能超越生死流轉故聖者愛之。復</a><a name="0535a24" id="0535a24">次聖者愛涅槃。戒能趣涅槃故聖者愛之。</a><a name="0535a25" id="0535a25">如契經說。戒能展轉趣向涅槃。聖者愛樂。</a><a name="0535a26" id="0535a26">問不破不穿不雜不穢。如是四句有何差別。</a><a name="0535a27" id="0535a27">有說無別。如是四種。聲雖有異義無別</a><a name="0535a28" id="0535a28">故。如集異門論說。於此諸戒恒作恒轉。勸</a><a name="0535a29" id="0535a29">作勸轉。亦名不破。亦名不穿。亦名不雜。亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270534c.htm'><img src='up.gif' border=0></a>
<a href='T270535b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>