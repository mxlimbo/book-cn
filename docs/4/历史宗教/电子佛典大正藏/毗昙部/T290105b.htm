<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0105b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷20)</font> 分別隨眠品第五之一 <font face='Arial'>T29, p0105b</h2></font><hr>
<span class='old'>
</a><a name="0105a28" id="0105a28">諸相合故。行非常者此但有虛言。生滅理</a><a name="0105a29" id="0105a29">無故。許體恒有說性非常。如是義言所未</span><a name="0105b01" id="0105b01">曾有。依如是義。故有頌言</a><a name="0105b02" id="0105b02"><p class='lg'>　　許法體恒有　　　而說性非常</a><br><a name="0105b03" id="0105b03">　　性體復無別　　　此真自在作　</p></a><a name="0105b04" id="0105b04"><p>又彼所言世尊說故。去來二世體實有者。我</a><a name="0105b05" id="0105b05">等亦說有去來世。謂過去世曾有名有。未</a><a name="0105b06" id="0105b06">來當有。有果因故。依如是義說有去來。</a><a name="0105b07" id="0105b07">非謂去來如現實有。誰言彼有如現在世。</a><a name="0105b08" id="0105b08">非如現世彼有云何。彼有去來二世自性。</a><a name="0105b09" id="0105b09">此復應詰。若俱是有如何可言是去來性。</a><a name="0105b10" id="0105b10">故說彼有。但據曾當因果二性。非體實有。</a><a name="0105b11" id="0105b11">世尊為遮謗因果見據曾當義說有去</a><a name="0105b12" id="0105b12">來。有聲通顯有無法故。如世間說有燈先</a><a name="0105b13" id="0105b13">無有燈後無。又如有言有燈已滅非我</a><a name="0105b14" id="0105b14">今滅。說有去來其義亦應爾。若不爾者去</a><a name="0105b15" id="0105b15">來性不成。若爾何緣世尊依彼杖髻外道</a><a name="0105b16" id="0105b16">說業過去盡滅變壞而猶是有。豈彼不許</a><a name="0105b17" id="0105b17">業曾有性。而今世尊重為說有。依彼所引現</a><a name="0105b18" id="0105b18">相續中與果功能。密說為有。若不爾者。彼</a><a name="0105b19" id="0105b19">過去業現實有性過去豈成。理必應爾。以薄</a><a name="0105b20" id="0105b20">伽梵於勝義空契經中說。眼根生位無所</a><a name="0105b21" id="0105b21">從來。眼根滅時無所造集。本無今有有已</a><a name="0105b22" id="0105b22">還無。去來眼根若實有者。經不應說本無</a><a name="0105b23" id="0105b23">等言。若謂此言依現世說此救非理。以現</a><a name="0105b24" id="0105b24">世性與彼眼根體無別故。若許現世本無</a><a name="0105b25" id="0105b25">今有有已還無。是則眼根去來無體義已成</a><a name="0105b26" id="0105b26">立。又彼所說。要具二緣識方生故。去來二</a><a name="0105b27" id="0105b27">世體實有者。應共尋思。意法為緣生意識</a><a name="0105b28" id="0105b28">者。為法如意作能生緣。為法但能作所緣</a><a name="0105b29" id="0105b29">境。若法如意作能生緣。如何未來百千劫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290105a.htm'><img src='up.gif' border=0></a>
<a href='T290105c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>