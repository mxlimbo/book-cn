<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0606b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷116)</font> 業蘊第四中邪語納息第二之一 <font face='Arial'>T27, p0606b</h2></font><hr>
<span class='old'>
</a><a name="0606a28" id="0606a28">何從瞋生。謂如於他有損惱心。怨嫌惡意</a><a name="0606a29" id="0606a29">樂心。欲陷彼故行虛誑語。或復於彼所愛</span><a name="0606b01" id="0606b01">親友。作虛誑語以憎彼故。此等虛誑語名</a><a name="0606b02" id="0606b02">從瞋生。云何從癡生。謂如有一起如是</a><a name="0606b03" id="0606b03">見。立如是論。諸為自他身難命難。而妄語</a><a name="0606b04" id="0606b04">者不得妄語罪。如獵師問鹿所在。及賊軍</a><a name="0606b05" id="0606b05">問王軍所在。雖實見實知恐害彼故。雖</a><a name="0606b06" id="0606b06">不實答而無有罪。當知彼類非不有罪。</a><a name="0606b07" id="0606b07">彼謂都無便數數作。此等虛誑語名從癡</a><a name="0606b08" id="0606b08">生。所以如前</a><a name="0606b09" id="0606b09"><p>云何離間語從貪生。謂如有一為名利故。</a><a name="0606b10" id="0606b10">於彼有情或彼親友作離間語。若為己若</a><a name="0606b11" id="0606b11">為他。如國王等招募辯士。令行離間規</a><a name="0606b12" id="0606b12">令他伏。彼人爾時以財位故。或依內離外。</a><a name="0606b13" id="0606b13">或依外離內。或依二離二。又婆羅門有二</a><a name="0606b14" id="0606b14">施主。一施衣。二施食。婆羅門念言。若二施</a><a name="0606b15" id="0606b15">主共和好者。我於二所各得一事。若彼乖</a><a name="0606b16" id="0606b16">違則一一處皆得二事。由是因緣行離間</a><a name="0606b17" id="0606b17">語。是名從貪生。云何從瞋生。如有於他</a><a name="0606b18" id="0606b18">有損惱心怨嫌惡意樂心。而離間彼或彼</a><a name="0606b19" id="0606b19">親友壞彼故。是名從瞋生。云何從癡生。</a><a name="0606b20" id="0606b20">如有一類婆羅門等。起如是見。立如是</a><a name="0606b21" id="0606b21">論。諸不律儀家。若和好者為惡滋多。若乖離</a><a name="0606b22" id="0606b22">者作惡便少。是故若有於彼類中。作離間</a><a name="0606b23" id="0606b23">語終無有罪。是名從癡生。所以如前。云何</a><a name="0606b24" id="0606b24">麤惡語從貪生。如以名利於他有情罵詈</a><a name="0606b25" id="0606b25">毀辱。若為己若為他。如國王等委酷法人</a><a name="0606b26" id="0606b26">令主辭獄。及令軍佐制造書檄。由此等緣</a><a name="0606b27" id="0606b27">作麤惡語。是名從貪生。云何從瞋生。謂如</a><a name="0606b28" id="0606b28">於他有損惱心怨嫌惡意樂心。便罵辱彼或</a><a name="0606b29" id="0606b29">彼親友若為己若為他。是名從瞋生。云何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270606a.htm'><img src='up.gif' border=0></a>
<a href='T270606c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>