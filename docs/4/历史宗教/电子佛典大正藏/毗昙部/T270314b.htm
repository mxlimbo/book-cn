<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0314b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷61)</font> 結蘊第二中一行納息第二之一 <font face='Arial'>T27, p0314b</h2></font><hr>
<span class='old'>
</a><a name="0314a28" id="0314a28">雖退而未覺知。煩惱現在前乃覺知故。如</a><a name="0314a29" id="0314a29">有先誦四阿笈摩。餘務所纏遂便忘失。乃</span><a name="0314b01" id="0314b01">至未誦猶不覺知。後若誦時方知忘失。彼</a><a name="0314b02" id="0314b02">雖先忘而今始覺。此亦如是先退後知。依</a><a name="0314b03" id="0314b03">知時說故不違理。品類足說。不善及有覆</a><a name="0314b04" id="0314b04">無記名順退法者。依損善品轉遠善品故</a><a name="0314b05" id="0314b05">作是說。如如煩惱現在前時。如是如是損遠</a><a name="0314b06" id="0314b06">善品故說順退。非謂煩惱現在前時方退。</a><a name="0314b07" id="0314b07">善法先已退故。住何等心後煩惱現在前者。</a><a name="0314b08" id="0314b08">住欲界無覆無記心後煩惱現在前。謂威儀</a><a name="0314b09" id="0314b09">路及工巧處非異熟生性羸劣故。問豈不羸</a><a name="0314b10" id="0314b10">劣彌順於退。答若於淨品其性雖劣而於</a><a name="0314b11" id="0314b11">染品力強勝者住彼便退。退已煩惱即現在</a><a name="0314b12" id="0314b12">前。異熟生心於淨染品性俱劣故住彼心</a><a name="0314b13" id="0314b13">時非進非退。有說欲界三無記心隨住一</a><a name="0314b14" id="0314b14">種皆有退義。此心無間煩惱現前。然此欲界</a><a name="0314b15" id="0314b15">無覆無記心。有與三界纏相違者。住此心</a><a name="0314b16" id="0314b16">時必不退起三界煩惱。有與欲色界纏相</a><a name="0314b17" id="0314b17">違不與無色界纏相違者。住此心時雖</a><a name="0314b18" id="0314b18">不退起欲色界煩惱。而容退起無色界煩</a><a name="0314b19" id="0314b19">惱。有與欲界纏相違不與色無色界纏相</a><a name="0314b20" id="0314b20">違者。住此心時雖不退起欲界煩惱。而</a><a name="0314b21" id="0314b21">容退起色無色界煩惱。有與三界纏皆不</a><a name="0314b22" id="0314b22">相違者。住此心時皆容退起三界煩惱。評</a><a name="0314b23" id="0314b23">曰。此二說中前說為善。要起煩惱現在前</a><a name="0314b24" id="0314b24">時乃成退失勝功德故此說退位。若退</a><a name="0314b25" id="0314b25">性者不必要起煩惱現前不退無學位</a><a name="0314b26" id="0314b26">有退性者故。問退時為住意地為住五</a><a name="0314b27" id="0314b27">識身耶。答應作是說。住意地退非五識</a><a name="0314b28" id="0314b28">身。問若爾云何通塢陀衍那事。昔有王號</a><a name="0314b29" id="0314b29">塢陀衍那。將諸宮室詣水跡山除去男<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270314a.htm'><img src='up.gif' border=0></a>
<a href='T270314c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>