<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0122b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷24)</font> 雜蘊第一中補特伽羅納息第三之一 <font face='Arial'>T27, p0122b</h2></font><hr>
<span class='old'>
</a><a name="0122a28" id="0122a28">說十緣起。如城喻經說。或復有處說十一</a><a name="0122a29" id="0122a29">緣起。如智事中說。或復有處說十二緣起。</span><a name="0122b01" id="0122b01">如餘無量契經中說</a><a name="0122b02" id="0122b02"><p>復次。此十二支緣起法。即煩惱業苦展轉為</a><a name="0122b03" id="0122b03">緣謂煩惱生業。業生苦。苦生苦。苦生煩</a><a name="0122b04" id="0122b04">惱。煩惱生煩惱。煩惱生業。業生苦。苦生</a><a name="0122b05" id="0122b05">苦。煩惱生業者。謂無明緣行業生苦者。</a><a name="0122b06" id="0122b06">謂行緣識。苦生苦者。謂識緣名色。乃至</a><a name="0122b07" id="0122b07">觸緣受。苦生煩惱者。謂受緣愛。煩惱生</a><a name="0122b08" id="0122b08">煩惱者。謂愛緣取。煩惱生業者。謂取緣有。</a><a name="0122b09" id="0122b09">業生苦者。謂有緣生。苦生苦者。謂生緣老</a><a name="0122b10" id="0122b10">死</a><a name="0122b11" id="0122b11"><p>復次。此十二支緣起法。有二續三分。二續者。</a><a name="0122b12" id="0122b12">謂識與生能續生故。三分者。謂煩惱業事。無</a><a name="0122b13" id="0122b13">明愛取是煩惱。行有是業。餘支是事。有餘</a><a name="0122b14" id="0122b14">師說。二續者。謂行有續後有故。三分者。</a><a name="0122b15" id="0122b15">謂三世。又十二支。攝為三聚。謂煩惱業</a><a name="0122b16" id="0122b16">苦如名三聚。亦名三集三有三道。隨相應</a><a name="0122b17" id="0122b17">知</a><a name="0122b18" id="0122b18"><p>復次。此十二支緣起法。有根有莖有枝有</a><a name="0122b19" id="0122b19">葉有花有果。猶如大樹。此中根者謂無明</a><a name="0122b20" id="0122b20">行。莖者謂識名色。枝者謂六處。葉者謂觸受。</a><a name="0122b21" id="0122b21">花者謂愛取有。果者謂生老死。此十二支緣</a><a name="0122b22" id="0122b22">起法樹。或有花有果。或無花無果。有花有</a><a name="0122b23" id="0122b23">果者。謂異生及學。無花無果者。謂阿羅漢。</a><a name="0122b24" id="0122b24">問此十二支緣起法。幾剎那。幾相續。答二剎</a><a name="0122b25" id="0122b25">那。謂識與生。餘皆相續。問此十二支緣起</a><a name="0122b26" id="0122b26">法。幾染污。幾不染污。有作是說。五染污。謂</a><a name="0122b27" id="0122b27">無明識愛取及生。餘通染污不染污。評曰。彼</a><a name="0122b28" id="0122b28">不應作是說。此中說分位緣起故。應作</a><a name="0122b29" id="0122b29">是說。一切皆通染污不染污。前所說五支中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270122a.htm'><img src='up.gif' border=0></a>
<a href='T270122c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>