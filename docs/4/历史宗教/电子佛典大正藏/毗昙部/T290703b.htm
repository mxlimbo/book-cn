<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0703b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷66)</font> 辯賢聖品第六之一 <font face='Arial'>T29, p0703b</h2></font><hr>
<span class='old'>
</a><a name="0703a28" id="0703a28">生斷亦令無退。又不成故。謂非我等許有頂</a><a name="0703a29" id="0703a29">惑斷已無退。此既不成。如何可以彼無退理</span><a name="0703b01" id="0703b01">例下令同。雖有頂攝薩迦耶見斷已無退。而</a><a name="0703b02" id="0703b02">彼不許彼地有伏如下地惑。故不可以彼斷</a><a name="0703b03" id="0703b03">無退。例下地惑斷無退理。無伏有伏彼此既</a><a name="0703b04" id="0703b04">殊。有退無退亦應許別。又道異故。謂非此道</a><a name="0703b05" id="0703b05">斷有頂攝薩迦耶見。即由此道諸異生類。斷</a><a name="0703b06" id="0703b06">下八地所有煩惱。道既有異應許惑斷。有退</a><a name="0703b07" id="0703b07">不退二種差別。以諸惑斷是道果故。若謂</a><a name="0703b08" id="0703b08">此義應生疑者。理亦不然分明說故。謂彼或</a><a name="0703b09" id="0703b09">作如是思惟。彼此治道既有差別便可生疑。</a><a name="0703b10" id="0703b10">諸異生類既有退失。為斷不斷此不應疑。世</a><a name="0703b11" id="0703b11">尊處處分明顯說。諸異生中有斷煩惱及離</a><a name="0703b12" id="0703b12">染故。謂契經說諸異生中。有斷五蓋斷樂斷</a><a name="0703b13" id="0703b13">苦。又契經說。嗢達洛迦遏邏摩子能斷諸</a><a name="0703b14" id="0703b14">欲。又契經說。昔有外仙為世導師名為妙</a><a name="0703b15" id="0703b15">眼。彼於欲界已得離染。又見契經分別業處。</a><a name="0703b16" id="0703b16">說有欲界離染外仙。由此證知道有異故。諸</a><a name="0703b17" id="0703b17">異生類於八地惑。雖有實斷而有退義。非</a><a name="0703b18" id="0703b18">道異故不能實斷。是故於此不應生疑。若謂</a><a name="0703b19" id="0703b19">此中唯不現起名斷離染。如餘處說斷離染</a><a name="0703b20" id="0703b20">言。此亦不然。無決定因故。有大過失故。謂</a><a name="0703b21" id="0703b21">彼或作如是思惟。唯不現行名斷離染。如於</a><a name="0703b22" id="0703b22">死位亦說斷言。非正死時實有治斷。又如有</a><a name="0703b23" id="0703b23">說於村邑中。有諸童男或諸童女。戲聚砂土</a><a name="0703b24" id="0703b24">為舍為城。寶玩須臾還得離染。彼言意顯於</a><a name="0703b25" id="0703b25">彼境中。貪不復行非實斷離。是故此中唯</a><a name="0703b26" id="0703b26">不現起名斷離染。為證不成。此定不然無定</a><a name="0703b27" id="0703b27">因故。此中所說斷離染言。有何定因堪為誠</a><a name="0703b28" id="0703b28">證。唯顯煩惱暫不現行。非為顯成斷諸惑</a><a name="0703b29" id="0703b29">得。若謂聖者斷必無退。異生有退故知未斷。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290703a.htm'><img src='up.gif' border=0></a>
<a href='T290703c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>