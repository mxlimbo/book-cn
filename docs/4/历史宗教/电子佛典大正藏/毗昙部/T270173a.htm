<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0173a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷33)</font> 雜蘊第一中愛敬納息第四之一 <font face='Arial'>T27, p0173a</h2></font><hr>
<span class='old'>
</a><a name="0172c28" id="0172c28">捨生死苦。故說一言非無二種。或有說者。</a><a name="0172c29" id="0172c29">究竟唯一。謂事成究竟。為證此故修勤勇</span><a name="0173a01" id="0173a01">究竟。故說究竟唯一無二。復有說者。外道</a><a name="0173a02" id="0173a02">各於自所宗處起究竟想。佛為遮彼作如</a><a name="0173a03" id="0173a03">是言。惡說法中無真究竟。愚人所習不能</a><a name="0173a04" id="0173a04">永離貪瞋癡故。善說法中有真究竟。智人</a><a name="0173a05" id="0173a05">所習能永出離貪瞋癡故。或復有說。非佛</a><a name="0173a06" id="0173a06">欲顯真究竟故說唯一言。但為顯示外道</a><a name="0173a07" id="0173a07">過失。謂諸外道互興諍論。起斷見者。執斷</a><a name="0173a08" id="0173a08">為究竟。撥常見為非。起常見者。執常為</a><a name="0173a09" id="0173a09">究竟。撥斷見為非。為顯彼失佛作是言。</a><a name="0173a10" id="0173a10">若斷究竟常見應非。若常究竟斷見應非。究</a><a name="0173a11" id="0173a11">竟唯一無第二故。所執斷常俱非究竟。此</a><a name="0173a12" id="0173a12">中何法名究竟耶。答世尊或時於道說究</a><a name="0173a13" id="0173a13">竟聲。或時於斷說究竟聲。出世因果俱究竟</a><a name="0173a14" id="0173a14">故於道說究竟聲者。如世尊說</a><a name="0173a15" id="0173a15"><p class='lg'>　　一類聰慢者　　　不能知究竟</a><br><a name="0173a16" id="0173a16">　　彼不證道故　　　不調伏而死　</p></a><a name="0173a17" id="0173a17"><p>一類者。謂外道彼實愚癡。自謂聰慧。而生</a><a name="0173a18" id="0173a18">憍慢名聰慢者。究竟者謂勤勇究竟。彼於</a><a name="0173a19" id="0173a19">此究竟不如實知見。名不能知。八支聖道</a><a name="0173a20" id="0173a20">說名為道。彼於此道不能證故。不調伏而</a><a name="0173a21" id="0173a21">死。謂有煩惱生有煩惱而死。不得真實調</a><a name="0173a22" id="0173a22">伏道故。於斷說究竟聲者。如世尊說</a><a name="0173a23" id="0173a23"><p class='lg'>　　已到究竟者　　　無怖無疑悔</a><br><a name="0173a24" id="0173a24">　　永拔有箭故　　　彼住後邊身</a><br><a name="0173a25" id="0173a25">　　此是最究竟　　　無上寂靜跡</a><br><a name="0173a26" id="0173a26">　　清淨不死跡　　　諸相皆盡故　</p></a><a name="0173a27" id="0173a27"><p>究竟者。謂事成究竟。已能至彼名已到者。</a><a name="0173a28" id="0173a28">無怖者。謂善通達緣起法故。善修習空解脫</a><a name="0173a29" id="0173a29">門故。不畏惡趣及生死苦。無疑者。謂非如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270172c.htm'><img src='up.gif' border=0></a>
<a href='T270173b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>