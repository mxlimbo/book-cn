<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1560 阿毘達磨俱舍論本頌 0315c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1560 阿毘達磨俱舍論本頌</font> <font face='Arial'>(卷1)</font> 分別世界品第三 <font face='Arial'>T29, p0315c</h2></font><hr>
<span class='old'>
</a><br><a name="0315b28" id="0315b28">　　傍生極一中　　　鬼月日五百</a><br><a name="0315b29" id="0315b29">　　頞部陀壽量　　　如一婆訶麻</span><br><a name="0315c01" id="0315c01">　　百年除一晝　　　後後倍二十</a><br><a name="0315c02" id="0315c02">　　諸處有中夭　　　除北俱盧洲</a><br><a name="0315c03" id="0315c03">　　極微字剎那　　　色名時極少</a><br><a name="0315c04" id="0315c04">　　極微微金水　　　兔羊牛隙塵</a><br><a name="0315c05" id="0315c05">　　蟣虱麥指節　　　後後增七倍</a><br><a name="0315c06" id="0315c06">　　二十四指肘　　　四肘為弓量</a><br><a name="0315c07" id="0315c07">　　五百俱盧舍　　　此八踰繕那</a><br><a name="0315c08" id="0315c08">　　百二十剎那　　　為怛剎那量</a><br><a name="0315c09" id="0315c09">　　臘縛此六十　　　此三十須臾</a><br><a name="0315c10" id="0315c10">　　此三十晝夜　　　三十晝夜月</a><br><a name="0315c11" id="0315c11">　　十二月為年　　　於中半減夜</a><br><a name="0315c12" id="0315c12">　　寒熱雨際中　　　一月半已夜</a><br><a name="0315c13" id="0315c13">　　於所餘半月　　　智者知夜減</a><br><a name="0315c14" id="0315c14">　　應知有四劫　　　謂壞成中大</a><br><a name="0315c15" id="0315c15">　　壞從獄不生　　　至外器都盡</a><br><a name="0315c16" id="0315c16">　　成劫從風起　　　至地獄劫生</a><br><a name="0315c17" id="0315c17">　　中劫從無量　　　減至壽唯十</a><br><a name="0315c18" id="0315c18">　　次增減十八　　　後增至八萬</a><br><a name="0315c19" id="0315c19">　　如是成已住　　　名中二十劫</a><br><a name="0315c20" id="0315c20">　　成壞壞已空　　　時皆等住劫</a><br><a name="0315c21" id="0315c21">　　八十中大劫　　　大劫三無數</a><br><a name="0315c22" id="0315c22">　　減八萬至百　　　諸佛現世間</a><br><a name="0315c23" id="0315c23">　　獨覺增減時　　　麟角喻百劫</a><br><a name="0315c24" id="0315c24">　　輪王八萬上　　　金銀銅鐵輪</a><br><a name="0315c25" id="0315c25">　　一二三四洲　　　逆次獨如佛</a><br><a name="0315c26" id="0315c26">　　他迎自往伏　　　諍陣勝無害</a><br><a name="0315c27" id="0315c27">　　相不正圓明　　　故與佛非等</a><br><a name="0315c28" id="0315c28">　　劫初如色天　　　後漸增貪味</a><br><a name="0315c29" id="0315c29">　　由惰貯賊起　　　為防雇守田<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290315b.htm'><img src='up.gif' border=0></a>
<a href='T290316a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>