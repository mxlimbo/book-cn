<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0442b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷4)</font> 解十門大章 二十二根處第十六 <font face='Arial'>T28, p0442b</h2></font><hr>
<span class='old'>
</a><a name="0442a28" id="0442a28">已。思惟念向法次法。以是故彼契經說。彼</a><a name="0442a29" id="0442a29">時梵摩梵志二根不壞。眼根及耳根。問曰。何</span><a name="0442b01" id="0442b01">以故。一切根中說二根不壞。眼根及耳根。答</a><a name="0442b02" id="0442b02">曰。謂二根入佛法中是門是度是道。以是故。</a><a name="0442b03" id="0442b03">一切根中說二根不壞。眼及耳根。鼻根舌根</a><a name="0442b04" id="0442b04">身根亦四事為增上緣。一者己身端嚴。二者</a><a name="0442b05" id="0442b05">持己身。三者依生識。四者不共事。己身端嚴</a><a name="0442b06" id="0442b06">者。極令身妙具足一切支節。若三根不具者</a><a name="0442b07" id="0442b07">非端正多所增惡。三根具者顏貌端正眾不</a><a name="0442b08" id="0442b08">增惡。是謂己身端嚴也。持己身者。依此三</a><a name="0442b09" id="0442b09">根通揣食。謂揣食即三入香味細滑是。是</a><a name="0442b10" id="0442b10">謂持己身也。依生識者。依此三根生三識。是</a><a name="0442b11" id="0442b11">謂依生識也。不共事者。謂鼻嗅香舌知味身</a><a name="0442b12" id="0442b12">知細滑。此事餘根無也。意根二事為增上緣。</a><a name="0442b13" id="0442b13">一者次生當來有。二者自在。次生當來有者。如</a><a name="0442b14" id="0442b14">所說。阿難。若識不入母胎。寧名色膜漸厚不。</a><a name="0442b15" id="0442b15">阿難曰。不也世尊。是謂次生當來有也。自在</a><a name="0442b16" id="0442b16">者。如所說。比丘。心牽世間心煩惱心生自在。</a><a name="0442b17" id="0442b17">更有說者。意根復有二事增上緣。一者染著。</a><a name="0442b18" id="0442b18">二者清淨。染著者。如所說。心染著眾生染著。</a><a name="0442b19" id="0442b19">清淨者。如所說。心清淨眾生清淨。是謂意根</a><a name="0442b20" id="0442b20">二事為增上緣。女根男根亦二事為增上緣。一</a><a name="0442b21" id="0442b21">者施設根。二者斷根。施設根者。本有一士夫。</a><a name="0442b22" id="0442b22">亦不知男亦不知女。若少生造色。因少造色</a><a name="0442b23" id="0442b23">故。女形異處所異持衣異所說異飲食異去來</a><a name="0442b24" id="0442b24">異男形亦異。更有說者。此男根女根復有二事</a><a name="0442b25" id="0442b25">為增上緣。一者染著。二者清淨。染著者非婬</a><a name="0442b26" id="0442b26">故說增上主。此中無疑。問曰。若非婬者此云</a><a name="0442b27" id="0442b27">何。答曰。若有具此二根。彼受非威儀。能起五</a><a name="0442b28" id="0442b28">逆斷善根。滅一切善種子。破壞一切善根。此</a><a name="0442b29" id="0442b29">不成男性不成男。無形二形不能作爾所惡。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280442a.htm'><img src='up.gif' border=0></a>
<a href='T280442c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>