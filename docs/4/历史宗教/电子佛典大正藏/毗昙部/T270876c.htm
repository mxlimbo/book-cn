<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0876c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷174)</font> 定蘊第七中不還納息第四之一 <font face='Arial'>T27, p0876c</h2></font><hr>
<span class='old'>
</a><a name="0876b28" id="0876b28">沙門果者。以是義故唯色界有中般涅槃</a><a name="0876b29" id="0876b29">欲界則無。復次中般涅槃必於前生已離欲</span><a name="0876c01" id="0876c01">界染。已離欲界染者必不起欲界中有。故</a><a name="0876c02" id="0876c02">於欲界無中般涅槃。復次欲界煩惱業重。</a><a name="0876c03" id="0876c03">非於中有微劣身中所能除斷。復次中有</a><a name="0876c04" id="0876c04">非得不還果所依。但是得阿羅漢果所依。</a><a name="0876c05" id="0876c05">復次欲界中有必不能起聖道現前以劣</a><a name="0876c06" id="0876c06">弱故。色界不爾。由此義故欲界無有中般</a><a name="0876c07" id="0876c07">涅槃。復次中有微劣唯能起自根本地聖道</a><a name="0876c08" id="0876c08">現前非未至等以難起故。若欲界中有般</a><a name="0876c09" id="0876c09">涅槃者則與此相違故必無有。復次欲界有</a><a name="0876c10" id="0876c10">違順相應煩惱。有外六門煩惱有能引二果</a><a name="0876c11" id="0876c11">煩惱。有無慚無愧相應煩惱。及有忿等種種</a><a name="0876c12" id="0876c12">雜類諸隨煩惱。難破難斷難越難離。住本</a><a name="0876c13" id="0876c13">有中作大功用。尚難除斷況在中有。故無</a><a name="0876c14" id="0876c14">欲界中般涅槃。復次要曾具修九品對治方</a><a name="0876c15" id="0876c15">於中有能般涅槃。欲界中有必未具修九</a><a name="0876c16" id="0876c16">品對治故彼中有不般涅槃。問如欲界歿</a><a name="0876c17" id="0876c17">受色界中有得般涅槃。如是從色界歿受</a><a name="0876c18" id="0876c18">色界中有亦般涅槃不。答不。所以者何。彼</a><a name="0876c19" id="0876c19">於欲界多苦多障多諸災橫可厭之身極</a><a name="0876c20" id="0876c20">生厭逆。既捨離已起色界中有現在前時。</a><a name="0876c21" id="0876c21">於當所受長時異熟亦生厭患便般涅槃。</a><a name="0876c22" id="0876c22">色界無有如是災橫極可厭事令生厭逆。</a><a name="0876c23" id="0876c23">如於本有有緣礙故不般涅槃。今中有亦</a><a name="0876c24" id="0876c24">爾。故從彼歿所起中有不般涅槃。復次若色</a><a name="0876c25" id="0876c25">界歿即彼中有般涅槃者。應亦名上流則五</a><a name="0876c26" id="0876c26">不還便成雜亂。謂彼無有差別因緣。唯欲</a><a name="0876c27" id="0876c27">界歿住中有中般涅槃者名中般涅槃。非</a><a name="0876c28" id="0876c28">色界歿者。又無因緣從彼趣上不名上流。</a><a name="0876c29" id="0876c29">由此過失故彼中有不般涅槃。問若欲界歿<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270876b.htm'><img src='up.gif' border=0></a>
<a href='T270877a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>