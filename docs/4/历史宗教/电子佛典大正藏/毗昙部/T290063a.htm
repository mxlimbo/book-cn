<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0063a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷12)</font> 分別世品第三之一 <font face='Arial'>T29, p0063a</h2></font><hr>
<span class='old'>
</a><a name="0062c28" id="0062c28">彼靜慮。命終並得生極光淨天。乃至梵世中</a><a name="0062c29" id="0062c29">有情都盡。如是名已壞有情世間。唯器世</span><a name="0063a01" id="0063a01">間空曠而住。餘十方界一切有情感此三千</a><a name="0063a02" id="0063a02">世界業盡。於此漸有七日輪現。諸海乾竭</a><a name="0063a03" id="0063a03">眾山洞然。洲渚三輪並從焚燎。風吹猛焰</a><a name="0063a04" id="0063a04">燒上天宮。乃至梵宮無遺灰燼。自地火焰</a><a name="0063a05" id="0063a05">燒自地宮。非他地災能壞他地。由相引起</a><a name="0063a06" id="0063a06">故作是言。下火風飄梵燒上地。謂欲界火猛</a><a name="0063a07" id="0063a07">焰上昇為緣引生色界火焰。餘災亦爾。如</a><a name="0063a08" id="0063a08">應當知。如是始從地獄漸減乃至器盡總</a><a name="0063a09" id="0063a09">名壞劫。所言成劫。謂從風起乃至地獄始</a><a name="0063a10" id="0063a10">有情生。謂此世間災所壞已。二十中劫唯有</a><a name="0063a11" id="0063a11">虛空。過此長時次應復有等住二十成劫</a><a name="0063a12" id="0063a12">便至。一切有情業增上力。空中漸有微細風</a><a name="0063a13" id="0063a13">生。是器世間將成前相。風漸增盛成立如</a><a name="0063a14" id="0063a14">前所說風輪水金輪等。然初成立大梵王</a><a name="0063a15" id="0063a15">宮乃至夜摩宮。後起風輪等。是謂成立外</a><a name="0063a16" id="0063a16">器世間。初一有情極光淨歿生大梵處為</a><a name="0063a17" id="0063a17">大梵王。後諸有情亦從彼歿有生梵輔。有</a><a name="0063a18" id="0063a18">生梵眾。有生他化自在天宮。漸漸下生</a><a name="0063a19" id="0063a19">乃至人趣俱盧牛貨勝身贍部。後生餓鬼</a><a name="0063a20" id="0063a20">傍生地獄。法爾後壞必最初成。若初一有</a><a name="0063a21" id="0063a21">情生無間獄二十中成劫應知已滿。此後</a><a name="0063a22" id="0063a22">復有二十中劫名成已住。次第而起。謂</a><a name="0063a23" id="0063a23">從風起造器世間。乃至後時有情漸住。此</a><a name="0063a24" id="0063a24">洲人壽經無量時至住劫初壽方漸減。從</a><a name="0063a25" id="0063a25">無量減至極十年即名為初一住中劫。此</a><a name="0063a26" id="0063a26">後十八皆有增減。謂從十年增至八萬。復</a><a name="0063a27" id="0063a27">從八萬減至十年。爾乃名為第二中劫次</a><a name="0063a28" id="0063a28">後十七例皆如是。於十八後從十歲增極</a><a name="0063a29" id="0063a29">至八萬歲名第二十劫。一切劫增無過八<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290062c.htm'><img src='up.gif' border=0></a>
<a href='T290063b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>