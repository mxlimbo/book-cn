<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0167b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷32)</font> 雜蘊第一中愛敬納息第四之一 <font face='Arial'>T27, p0167b</h2></font><hr>
<span class='old'>
</a><a name="0167a28" id="0167a28">就非擇滅最多。欲界耶。色界耶。無色界耶。答</a><a name="0167a29" id="0167a29">無色界。阿羅漢住最後心時。成就非擇滅</span><a name="0167b01" id="0167b01">最多。一切色法不現行故。爾時雖無先未</a><a name="0167b02" id="0167b02">得。今始得非擇滅者。而有無量非擇滅得</a><a name="0167b03" id="0167b03">猶現在前名多成就。有餘於此作問答言。</a><a name="0167b04" id="0167b04">頗有蘊界處不相續永滅。於彼不得非擇</a><a name="0167b05" id="0167b05">滅耶。答有。謂無色界阿羅漢住最後心時。</a><a name="0167b06" id="0167b06">雖有無量蘊界處不相續永滅。而於彼畢竟</a><a name="0167b07" id="0167b07">不得非擇滅。評曰。彼不應作是說。所以者</a><a name="0167b08" id="0167b08">何。無有蘊界處不相續永滅於彼不得非</a><a name="0167b09" id="0167b09">擇滅者。問無色界阿羅漢住最後心時。於</a><a name="0167b10" id="0167b10">不相續永滅蘊界處。豈非不得非擇滅耶。</a><a name="0167b11" id="0167b11">答雖非今得而名成就。先已得故。謂無色</a><a name="0167b12" id="0167b12">界阿羅漢若決定般涅槃時。除未來世正</a><a name="0167b13" id="0167b13">起剎那。於餘蘊界處皆得非擇滅</a><a name="0167b14" id="0167b14"><p>如契經說。有二涅槃界。謂有餘依涅槃界。及</a><a name="0167b15" id="0167b15">無餘依涅槃界。乃至廣說。問何故作此論。答</a><a name="0167b16" id="0167b16">為廣分別契經義故。謂契經說。有二涅槃</a><a name="0167b17" id="0167b17">界。一有餘依涅槃界。二無餘依涅槃界。契經</a><a name="0167b18" id="0167b18">雖作是說而不廣辨。云何有餘依涅槃界。</a><a name="0167b19" id="0167b19">云何無餘依涅槃界。彼是此論所依根本。彼</a><a name="0167b20" id="0167b20">所不分別者今皆應分別之。復次前說。云</a><a name="0167b21" id="0167b21">何擇滅。謂諸滅是離繫。此離繫是涅槃。然涅</a><a name="0167b22" id="0167b22">槃有二種。一有餘依。二無餘依。今欲分別</a><a name="0167b23" id="0167b23">此二差別。復次為止他宗顯正義故。謂或</a><a name="0167b24" id="0167b24">有執。有餘依涅槃界有自性。無餘依涅槃界</a><a name="0167b25" id="0167b25">無自性。為遮彼執顯二種涅槃界皆有自</a><a name="0167b26" id="0167b26">性。或復有執。有餘依涅槃界是有漏。無餘依</a><a name="0167b27" id="0167b27">涅槃界是無漏。為遮彼執顯二種涅槃界皆</a><a name="0167b28" id="0167b28">是無漏。或復有執。有餘依涅槃界是有為。無</a><a name="0167b29" id="0167b29">餘依涅槃界是無為。為遮彼執顯二種涅槃<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270167a.htm'><img src='up.gif' border=0></a>
<a href='T270167c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>