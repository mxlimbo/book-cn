<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0961b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷37)</font> 辯智品第八之一 <font face='Arial'>T29, p0961b</h2></font><hr>
<span class='old'>
</a><a name="0961a28" id="0961a28">則六通中前三唯身。但緣色故。謂神境通緣</a><a name="0961a29" id="0961a29">外四處。天眼緣色。天耳緣聲。若爾何緣說</span><a name="0961b01" id="0961b01">死生智。知有情類由現身中成身語意諸惡</a><a name="0961b02" id="0961b02">行等。非天眼通。能知此事有別勝智。是通</a><a name="0961b03" id="0961b03">眷屬依聖身起。能如是知。是天眼通力所引</a><a name="0961b04" id="0961b04">故。與通合立死生智名。他心智通三念住攝。</a><a name="0961b05" id="0961b05">謂受心法緣心等故。宿住智通法念住攝。雖</a><a name="0961b06" id="0961b06">契經說念曾領受苦樂等事。是憶前生苦樂</a><a name="0961b07" id="0961b07">等受。所領眾具即是雜緣。法念住攝漏盡如</a><a name="0961b08" id="0961b08">力或法或四。若約善等分別六通。有餘師言。</a><a name="0961b09" id="0961b09">六皆是善。而實眼耳唯無記性。餘之四通一</a><a name="0961b10" id="0961b10">向是善。經主於此作是釋言。天眼耳通無記</a><a name="0961b11" id="0961b11">性攝。是眼耳識相應慧故。此釋不然。六通</a><a name="0961b12" id="0961b12">皆是解脫道攝。眼耳二識是解脫道。理不成</a><a name="0961b13" id="0961b13">故。應作是說。四靜慮中有定相應勝無記慧。</a><a name="0961b14" id="0961b14">能引自地勝大種果。此慧現前便引自地天</a><a name="0961b15" id="0961b15">眼天耳令現在前。為所依根發眼耳識。故</a><a name="0961b16" id="0961b16">眼耳二識相應慧非通。但可說言是通所引。</a><a name="0961b17" id="0961b17">如契經說無學三明。彼於六通以何為性。頌</a><a name="0961b18" id="0961b18">曰</a><a name="0961b19" id="0961b19"><p class='lg'>　　第五二六明　　　治三際愚故</a><br><a name="0961b20" id="0961b20">　　後真二假說　　　學有闇非明　</p></a><a name="0961b21" id="0961b21"><p>論曰。有三明者。一宿住智證明。二死生智</a><a name="0961b22" id="0961b22">證明。三漏盡智證明。如其次第以無學位攝。</a><a name="0961b23" id="0961b23">第五二六通為其自性。六中三種獨名明者。</a><a name="0961b24" id="0961b24">如次對治三際愚故。謂宿住通治前際愚。死</a><a name="0961b25" id="0961b25">生智通治後際愚。漏盡智通治中際愚。是故</a><a name="0961b26" id="0961b26">此三獨摽明號。又宿住通憶念前際自他苦</a><a name="0961b27" id="0961b27">事。死生智通觀察後際他身苦事。由此厭背</a><a name="0961b28" id="0961b28">生死眾苦。起漏盡通觀涅槃樂。故唯三種偏</a><a name="0961b29" id="0961b29">立為明。又此三通如次能捨常斷有見。故立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290961a.htm'><img src='up.gif' border=0></a>
<a href='T290961c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>