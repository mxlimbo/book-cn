<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0421c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷15)</font> 辯差別品第二之一 <font face='Arial'>T29, p0421c</h2></font><hr>
<span class='old'>
</a><a name="0421b28" id="0421b28">可說有因。此亦應爾。汝亦不許兔角非無。又</a><a name="0421b29" id="0421b29">我所宗有有多種。體用假實有差別故。未來</span><a name="0421c01" id="0421c01">雖有。而引果用。猶未有故。說為未生。體既非</a><a name="0421c02" id="0421c02">無。何無因義。不說因證。而執未生非法生緣。</a><a name="0421c03" id="0421c03">不應正理。若未生故不得成因生故成因。是</a><a name="0421c04" id="0421c04">則應許過去諸法定成因性。若爾執有隨界</a><a name="0421c05" id="0421c05">唐捐。或應隨界無因而有。若謂過去是展轉</a><a name="0421c06" id="0421c06">因。此有虛言。都無實義如何過去。全無有體。</a><a name="0421c07" id="0421c07">而可成立為展轉因。智者應觀此盲朋黨。於</a><a name="0421c08" id="0421c08">無體法。倒執為因。有體法中。撥無因義。若謂</a><a name="0421c09" id="0421c09">因過去非過去是因。是則未來亦應同此。如</a><a name="0421c10" id="0421c10">過去法體非有故。非展轉因。未來亦應體非</a><a name="0421c11" id="0421c11">有故。非展轉果。又展轉者是相續言。不應此</a><a name="0421c12" id="0421c12">法。即續於此。既無去來。唯有現在。故應決</a><a name="0421c13" id="0421c13">定無展轉因。然彼所說。又應求彼二種異因。</a><a name="0421c14" id="0421c14">由彼二因。二俱起者。此我已許。謂我許心心</a><a name="0421c15" id="0421c15">所等法。皆由前生自類因起。及由俱起異類</a><a name="0421c16" id="0421c16">因生。汝復於中何勞徵難。是故上座。都無有</a><a name="0421c17" id="0421c17">因能證定無俱生因義。又彼所說。唯一剎那。</a><a name="0421c18" id="0421c18">有所依性。及諸行法。有俱生因。皆難可了。此</a><a name="0421c19" id="0421c19">非理說。雖難可了。而義非無。如所依性。謂所</a><a name="0421c20" id="0421c20">依性。一剎那中。雖難可了。而心心所。非無所</a><a name="0421c21" id="0421c21">依剎那眼等。又諸業果。一剎那頃。雖難可</a><a name="0421c22" id="0421c22">了。感起非無。此俱生因。亦應如是。然後具</a><a name="0421c23" id="0421c23">壽。諸所發言。皆非善說。違教理故。由此決定</a><a name="0421c24" id="0421c24">有俱生因。故俱有因理極成立</a><a name="0421c25" id="0421c25"><p class='juan'>
說一切有部順正理論卷第十五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290421b.htm'><img src='up.gif' border=0></a>
<a href='T290422a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>