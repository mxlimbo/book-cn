<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0533c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷103)</font> 智蘊第三中他心智納息第三之一 <font face='Arial'>T27, p0533c</h2></font><hr>
<span class='old'>
</a><a name="0533b28" id="0533b28">時於佛法僧最初得證淨。此中苦現觀時於</a><a name="0533b29" id="0533b29">法最初得證淨者。謂即於苦法得無漏信。</span><a name="0533c01" id="0533c01">脅尊者言。爾時於苦信有過患。亦於苦滅</a><a name="0533c02" id="0533c02">信有勝利。謂此苦滅極為淨妙。如是下賤</a><a name="0533c03" id="0533c03">鄙穢苦滅甚為快哉。集現觀時於法最初得</a><a name="0533c04" id="0533c04">證淨者。謂即於集法得無漏信。脅尊者言。</a><a name="0533c05" id="0533c05">爾時於集信有過患。亦於集滅信有勝</a><a name="0533c06" id="0533c06">利。謂此集滅極為淨妙。如是下賤鄙穢集滅</a><a name="0533c07" id="0533c07">甚為快哉。滅現觀時於法最初得證淨者。</a><a name="0533c08" id="0533c08">謂即於滅法得無漏信。信滅勝利極為淨</a><a name="0533c09" id="0533c09">妙。謂有漏法畢竟寂滅甚為快哉。問於三聖</a><a name="0533c10" id="0533c10">諦得現觀時。一一皆得二種證淨。謂信與</a><a name="0533c11" id="0533c11">戒何故此中唯說得信。答應說得二而不</a><a name="0533c12" id="0533c12">說者。應知此中是有餘說。復次此中非但</a><a name="0533c13" id="0533c13">問誰得幾證淨。而問誰得幾緣何寶證淨。</a><a name="0533c14" id="0533c14">戒無所緣雖得不說。有作是說。於法最</a><a name="0533c15" id="0533c15">初得證淨者。不說唯得緣法證淨。但說</a><a name="0533c16" id="0533c16">於法而得證淨。信戒俱因法寶得故。皆得</a><a name="0533c17" id="0533c17">名法證淨。道現觀時於佛法僧最初得證</a><a name="0533c18" id="0533c18">淨者。外國諸師作如是說。道現觀時。三剎</a><a name="0533c19" id="0533c19">那頃即現在信及隨轉戒。應知具有四證淨</a><a name="0533c20" id="0533c20">義。謂即此信緣佛身中無學法故名佛證</a><a name="0533c21" id="0533c21">淨此信復緣獨覺身中學無學法。菩薩身中</a><a name="0533c22" id="0533c22">諸學法故名法證淨。此信復緣聲聞身中無</a><a name="0533c23" id="0533c23">漏法故名僧證淨。此隨轉戒名戒證淨。評</a><a name="0533c24" id="0533c24">曰彼不應作是說。時現在信總緣三乘無</a><a name="0533c25" id="0533c25">漏法故。唯是雜緣法證淨攝。然即此信現在</a><a name="0533c26" id="0533c26">前時。亦修未來多剎那信。於此無量剎那信</a><a name="0533c27" id="0533c27">中。若有唯緣佛無學法名佛證淨。若有唯</a><a name="0533c28" id="0533c28">緣獨覺菩薩無漏法者。是不雜緣法證淨攝。</a><a name="0533c29" id="0533c29">若有唯緣聲聞身中學無學法名僧證淨。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270533b.htm'><img src='up.gif' border=0></a>
<a href='T270534a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>