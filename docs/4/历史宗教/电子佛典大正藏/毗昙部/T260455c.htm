<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0455c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷1)</font> 學處品第一 <font face='Arial'>T26, p0455c</h2></font><hr>
<span class='old'>
</a><a name="0455b28" id="0455b28">情。已離欲貪。說名勝類。又諸有情。已離欲</a><a name="0455b29" id="0455b29">貪。非佛弟子。說名眾生。若諸有情。已離欲</span><a name="0455c01" id="0455c01">貪。是佛弟子。說名勝類。今此義中。若諸異</a><a name="0455c02" id="0455c02">生。說名眾生。世尊弟子。說名勝類。所以者</a><a name="0455c03" id="0455c03">何。勝謂涅槃。彼能獲得成就觸證。故名勝</a><a name="0455c04" id="0455c04">類。如有頌言</a><a name="0455c05" id="0455c05"><p class='lg'>　　普隨順世間　　　周遍歷方邑</a><br><a name="0455c06" id="0455c06">　　欲求於勝我　　　無所證無依　</p></a><a name="0455c07" id="0455c07"><p>故此義中。若諸異生。說名眾生。世尊弟子。說</a><a name="0455c08" id="0455c08">名勝類。於此有情眾生勝類。應羞應愍。而於</a><a name="0455c09" id="0455c09">其中。無慚無羞。無愧無恥。無哀無愍。無傷</a><a name="0455c10" id="0455c10">無念。如是名為於諸有情眾生勝類無羞無</a><a name="0455c11" id="0455c11">愍。何等名為下至捃多比畢洛迦皆不離殺。</a><a name="0455c12" id="0455c12">言捃多者。謂蚊蚋等諸小蟲類。比畢洛迦。</a><a name="0455c13" id="0455c13">即諸蟻子。下至此類微碎眾生。皆起惡心。欲</a><a name="0455c14" id="0455c14">興殺害。是故名為能殺生者。即於此中。何名</a><a name="0455c15" id="0455c15">為生。何名殺生。何等名為遠離殺生而說名</a><a name="0455c16" id="0455c16">為乃至命終遠離殺生鄔波索迦第一學處。</a><a name="0455c17" id="0455c17">所言生者。謂諸眾生。有眾生想。若諸有情。有</a><a name="0455c18" id="0455c18">有情想。若諸命者。有命者想。若諸養育。有養</a><a name="0455c19" id="0455c19">育想。若補特伽羅。有補特伽羅想。是名為生。</a><a name="0455c20" id="0455c20">言殺生者。謂於眾生。起眾生想。於諸有情。起</a><a name="0455c21" id="0455c21">有情想。於諸命者。起命者想。於諸養育。起養</a><a name="0455c22" id="0455c22">育想。於補特伽羅。起補特伽羅想。復起惡心</a><a name="0455c23" id="0455c23">不善心損心害心殺心現前。依如是業如是</a><a name="0455c24" id="0455c24">加行如是思惟如是策勵如是勇猛。殺害眾</a><a name="0455c25" id="0455c25">生。故思斷命。由如是業如是加行如是思惟</a><a name="0455c26" id="0455c26">如是策勵如是勇猛。殺害眾生。故思斷命。名</a><a name="0455c27" id="0455c27">為殺生。即前所說鄔波索迦。於此殺生。能善</a><a name="0455c28" id="0455c28">思擇。厭患遠離。止息防護。不作不為。不行不</a><a name="0455c29" id="0455c29">犯。棄捨堰塞。不拒不逆。不違不越。如是名為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260455b.htm'><img src='up.gif' border=0></a>
<a href='T260456a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>