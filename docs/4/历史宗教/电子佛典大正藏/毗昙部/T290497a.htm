<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0497a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷28)</font> 辯緣起品第三之一 <font face='Arial'>T29, p0497a</h2></font><hr>
<span class='old'>
</a><a name="0496c28" id="0496c28">唯一剎那。於一身中。無容再結。故生與識。獨</a><a name="0496c29" id="0496c29">說剎那。何緣現在諸煩惱位。偏說於愛非餘</span><a name="0497a01" id="0497a01">煩惱。於愛易了愛味過患。餘煩惱中此相難</a><a name="0497a02" id="0497a02">了。愛是能感後有勝因。世尊偏說。令知過患。</a><a name="0497a03" id="0497a03">云何當令勤求治道。故唯說愛。剎那相續二</a><a name="0497a04" id="0497a04">位差別。非餘煩惱。有餘師說。一切煩惱。初緣</a><a name="0497a05" id="0497a05">境時。說名為愛。後增廣位。說名為取。故佛雖</a><a name="0497a06" id="0497a06">說業因於愛。愛因無明。而實業因通一切煩</a><a name="0497a07" id="0497a07">惱。一切煩惱。皆無明為因。故知愛聲。通說諸</a><a name="0497a08" id="0497a08">惑。欲令因此總知過患。故以愛聲說諸煩惱。</a><a name="0497a09" id="0497a09">非餘煩惱。招生劣故。有說愛聲。唯說愛體。多</a><a name="0497a10" id="0497a10">現行故。由此於愛分別剎那相續差別。雖非</a><a name="0497a11" id="0497a11">無此理。然前說為勝若緣起支唯有十二。老</a><a name="0497a12" id="0497a12">死無果。離修對治道。生死應有終。無明無因。</a><a name="0497a13" id="0497a13">無明是初故。生死應有始。或應更立餘緣起</a><a name="0497a14" id="0497a14">支。餘復有餘。成無窮過。又佛聖教。應成缺</a><a name="0497a15" id="0497a15">減然不應許。此難不然。未了所說緣起理故。</a><a name="0497a16" id="0497a16">此緣起理。云何應知。頌曰</a><a name="0497a17" id="0497a17"><p class='lg'>　　從惑生惑業　　　從業生於事</a><br><a name="0497a18" id="0497a18">　　從事事惑生　　　有支理唯此　</p></a><a name="0497a19" id="0497a19"><p>論曰。唯聲正顯有支數定。兼顯業與惑或俱</a><a name="0497a20" id="0497a20">或後生是惑。生惑時業俱或後義。由如是理。</a><a name="0497a21" id="0497a21">總攝有支。即已善通前所設難。從惑生惑。謂</a><a name="0497a22" id="0497a22">愛生取。從惑生業。謂取生有。無明生行。從</a><a name="0497a23" id="0497a23">業生事。謂行生識。及有生生。從事生事。謂</a><a name="0497a24" id="0497a24">從識支生於名色。乃至從觸生於受支。及</a><a name="0497a25" id="0497a25">從生支生於老死。從事生惑。謂受生愛。由立</a><a name="0497a26" id="0497a26">有支其理唯此。已成老死為事惑因。老死即</a><a name="0497a27" id="0497a27">如現四支故。及成無明為事惑果。無明即如</a><a name="0497a28" id="0497a28">現愛取故。豈假更立餘緣起支。故經言如是</a><a name="0497a29" id="0497a29">純大苦蘊集。是前後二際。更相顯發義。是故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290496c.htm'><img src='up.gif' border=0></a>
<a href='T290497b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>