<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0588a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷43)</font> 辯業品第四之一 <font face='Arial'>T29, p0588a</h2></font><hr>
<span class='old'>
</a><a name="0587c28" id="0587c28">故。有說得忍亦不可破。由決定忍佛所說故。</a><a name="0587c29" id="0587c29">為含二義說愚夫言。要所破僧忍師異佛。忍</span><a name="0588a01" id="0588a01">異佛說有餘聖道。嚏漪破在如是時。此夜</a><a name="0588a02" id="0588a02">必和不經宿住。如是名曰破法輪僧。能障佛</a><a name="0588a03" id="0588a03">法輪。壞僧和合故。謂由僧壞邪道轉時。聖</a><a name="0588a04" id="0588a04">道被遮暫時不轉。言邪道者。提婆達多妄說</a><a name="0588a05" id="0588a05">五事為出離道。一者不應受用乳等。二者斷</a><a name="0588a06" id="0588a06">肉。三者斷鹽四者應被不截衣服。五者應居</a><a name="0588a07" id="0588a07">聚落邊寺眾。若忍許彼所說時名破法輪。亦</a><a name="0588a08" id="0588a08">名僧破。何洲人幾破法輪僧破羯磨僧。何洲</a><a name="0588a09" id="0588a09">人幾。頌曰</a><a name="0588a10" id="0588a10"><p class='lg'>　　贍部洲九等　　　方破法輪僧</a><br><a name="0588a11" id="0588a11">　　唯破羯磨僧　　　通三洲八等　</p></a><a name="0588a12" id="0588a12"><p>論曰。唯贍部洲人少至九。或復過此能破法</a><a name="0588a13" id="0588a13">輪。非於餘洲以無佛故。要有佛處可立異</a><a name="0588a14" id="0588a14">師。要八苾芻分為二眾以為所破能破第九</a><a name="0588a15" id="0588a15">故眾極少猶須九人。等言為明過此無限。唯</a><a name="0588a16" id="0588a16">破羯磨通在三洲。極少八人多亦無限。通三</a><a name="0588a17" id="0588a17">洲者。以有聖教及有出家弟子眾故。要一界</a><a name="0588a18" id="0588a18">中僧分二部別作羯磨故須八人。過此無遮</a><a name="0588a19" id="0588a19">故亦言等於何時分容有破僧破羯磨僧。從</a><a name="0588a20" id="0588a20">結界後迄今亦有至法未滅破法輪僧。除六</a><a name="0588a21" id="0588a21">時分。何等為六。頌曰</a><a name="0588a22" id="0588a22"><p class='lg'>　　初後皰雙前　　　佛滅未結界</a><br><a name="0588a23" id="0588a23">　　於如是六位　　　無破法輪僧　</p></a><a name="0588a24" id="0588a24"><p>論曰。初謂世尊成佛未久有情有善阿世耶</a><a name="0588a25" id="0588a25">故惡阿世耶猶未起故。後謂善逝將般涅槃。</a><a name="0588a26" id="0588a26">聖教增廣善安住故。必僧和合佛方涅槃。有</a><a name="0588a27" id="0588a27">餘師言。證法性定故。眾咸憂慼故。非初非後</a><a name="0588a28" id="0588a28">於聖教中戒見二皰。若未起位亦無破僧。要</a><a name="0588a29" id="0588a29">見皰生方敢破故。未立止觀第一雙時。法爾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290587c.htm'><img src='up.gif' border=0></a>
<a href='T290588b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>