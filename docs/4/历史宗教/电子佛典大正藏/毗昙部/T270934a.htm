<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0934a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷186)</font> 定蘊第七中一行納息第五之一 <font face='Arial'>T27, p0934a</h2></font><hr>
<span class='old'>
</a><a name="0933c28" id="0933c28">退故作斯論。修所斷結依有事起者。謂所</a><a name="0933c29" id="0933c29">執取髮毛爪等非無世間少分淨相。若非理</span><a name="0934a01" id="0934a01">作意思惟此時便於所修不淨想退。起先所</a><a name="0934a02" id="0934a02">斷修所斷結。見所斷結依無事起者。謂所執</a><a name="0934a03" id="0934a03">取我我所相畢竟無有。故契經說。法無作</a><a name="0934a04" id="0934a04">用亦無有情命者養者。補特伽羅作者受</a><a name="0934a05" id="0934a05">者。唯集諸行中無有我。如以空拳誑諸</a><a name="0934a06" id="0934a06">童稚。智者了達如見舒指。是故見無我已</a><a name="0934a07" id="0934a07">必無有退。故無退失預流果者</a><a name="0934a08" id="0934a08"><p>退上三果時。諸所得無漏根力覺支道支。乃</a><a name="0934a09" id="0934a09">至廣說。問何故作此論。答為止尊者設摩</a><a name="0934a10" id="0934a10">達多說退阿羅漢果時。唯得未來先所捨</a><a name="0934a11" id="0934a11">學法不得過去。所以者何。以彼畢竟不現</a><a name="0934a12" id="0934a12">前故。今欲顯退阿羅漢果時。得過去未來</a><a name="0934a13" id="0934a13">先所捨學法。過去雖不可現前而可成就。</a><a name="0934a14" id="0934a14">由此因緣故作斯論。退上三果時諸所得</a><a name="0934a15" id="0934a15">無漏根力覺支道支。當言曾得得未曾得得</a><a name="0934a16" id="0934a16">耶。答當言曾得得。謂先得果時捨。今退時</a><a name="0934a17" id="0934a17">還得故。諸未曾得聖道唯勝進時得故</a><a name="0934a18" id="0934a18"><p>無色界歿生欲界時諸所得蘊界處。乃至</a><a name="0934a19" id="0934a19">廣說。問何故作此論。答亦為遮止設摩達</a><a name="0934a20" id="0934a20">多說無色界歿生欲界時。唯得先所捨未</a><a name="0934a21" id="0934a21">來法不得過去。所以者何。以彼畢竟不現</a><a name="0934a22" id="0934a22">前故。今欲顯無色界歿生欲界時。得過去</a><a name="0934a23" id="0934a23">未來先所捨法故作斯論。若不爾者從無</a><a name="0934a24" id="0934a24">色界歿生欲界初結生時。但應成就二世</a><a name="0934a25" id="0934a25">生死。然無有情但成就二世生死者。決定</a><a name="0934a26" id="0934a26">成就三世有漏法故。無色界歿生欲界時。</a><a name="0934a27" id="0934a27">諸所得蘊界處善不善無記根。結縛隨眠隨煩</a><a name="0934a28" id="0934a28">惱纏。當言曾得得未曾得得耶。答應言善</a><a name="0934a29" id="0934a29">染污法曾得得。異熟法未曾得得。善染污法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270933c.htm'><img src='up.gif' border=0></a>
<a href='T270934b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>