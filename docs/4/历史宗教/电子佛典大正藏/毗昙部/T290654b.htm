<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0654b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷56)</font> 辯隨眠品第五之一 <font face='Arial'>T29, p0654b</h2></font><hr>
<span class='old'>
</a><a name="0654a28" id="0654a28">遍知故名為遍知。是智異名如何目斷。是智</a><a name="0654a29" id="0654a29">果故如業解果。謂契經說六處名業是業果</span><a name="0654b01" id="0654b01">故。又說無為應果名解是解果故。如是遍知</a><a name="0654b02" id="0654b02">目斷無失。若爾忍果應非遍知。毘婆沙師</a><a name="0654b03" id="0654b03">作如是釋。諸忍皆是智眷屬故。於忍所作立</a><a name="0654b04" id="0654b04">智作名。如臣所為亦名王作。有餘師釋。諸解</a><a name="0654b05" id="0654b05">脫道於所得斷。亦有功能以於斷得能任持</a><a name="0654b06" id="0654b06">故。令諸繫得不復生故。由此忍果有智果義。</a><a name="0654b07" id="0654b07">此釋不然。以說諸斷唯是諸無間慣。離繫士</a><a name="0654b08" id="0654b08">用果故。或金剛喻等持相應無漏。叡智力能</a><a name="0654b09" id="0654b09">總集諸斷。無漏離繫得故。忍果爾時亦成智</a><a name="0654b10" id="0654b10">果。漸得果等得一來不還忍果。無為已成智</a><a name="0654b11" id="0654b11">果故。許身見等三順下結。永斷無為名智果</a><a name="0654b12" id="0654b12">故。當說餘三是智果故。為一一斷道所得離</a><a name="0654b13" id="0654b13">繫各立一遍知。為一切斷道所得離繫總立</a><a name="0654b14" id="0654b14">一遍知。二俱不然。以有極廣極略過故。若爾</a><a name="0654b15" id="0654b15">云何。頌曰</a><a name="0654b16" id="0654b16"><p class='lg'>　　斷遍知有九　　　欲初二斷一</a><br><a name="0654b17" id="0654b17">　　二各一合三　　　上界三亦爾</a><br><a name="0654b18" id="0654b18">　　餘五順下分　　　色一切斷三　</p></a><a name="0654b19" id="0654b19"><p>論曰。諸斷總立九種遍知。唯立九緣如後當</a><a name="0654b20" id="0654b20">辯。何等名曰九種遍知。且三界繫見諦所斷</a><a name="0654b21" id="0654b21">煩惱等。斷立六遍知。謂欲界繫初二部斷立</a><a name="0654b22" id="0654b22">一遍知。初二部言即顯見苦見集所斷。次二</a><a name="0654b23" id="0654b23">部斷各立一遍知。次二部言顯見滅道斷。如</a><a name="0654b24" id="0654b24">欲界三上界亦爾。謂色無色二界所繫。亦初</a><a name="0654b25" id="0654b25">二斷一二各一合三。餘三界繫修道所斷。煩</a><a name="0654b26" id="0654b26">惱等斷立三遍知。謂欲界繫修道所斷。煩惱</a><a name="0654b27" id="0654b27">等斷立一遍知。應知即是五順下分結盡遍</a><a name="0654b28" id="0654b28">知并前立故。色界所繫修道所斷。煩惱等斷</a><a name="0654b29" id="0654b29">立一遍知。應知此即是色愛盡遍知。無色界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290654a.htm'><img src='up.gif' border=0></a>
<a href='T290654c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>