<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0423a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷16)</font> 辯差別品第二之一 <font face='Arial'>T29, p0423a</h2></font><hr>
<span class='old'>
</a><a name="0422c28" id="0422c28">本論言。若時此法。未至已生。非等無間。無斯</a><a name="0422c29" id="0422c29">過失。所以者何。等無間緣。據開避力。非正生</span><a name="0423a01" id="0423a01">位。有開避能。要已生時。有開避力。若至已</a><a name="0423a02" id="0423a02">滅。名已開避。同類因者。如種子法。於正生</a><a name="0423a03" id="0423a03">位。住種法中。至已生時。正能取果。故因非</a><a name="0423a04" id="0423a04">類等無間緣。有餘師釋。次正生後。此同類因。</a><a name="0423a05" id="0423a05">定取自果。等無間緣。則非決定。有已滅位。方</a><a name="0423a06" id="0423a06">取自果。故不可依正生時說。毘婆沙釋。為現</a><a name="0423a07" id="0423a07">二門。如彼處說。此亦應爾如此處說。彼亦應</a><a name="0423a08" id="0423a08">爾。然經主說。如是作文。獲何功德。唯顯論主</a><a name="0423a09" id="0423a09">非善於文。無斯過失。轉彰論主於文巧故。謂</a><a name="0423a10" id="0423a10">能顯示諸所作文有有餘意有無餘意。何須</a><a name="0423a11" id="0423a11">顯示有餘意文。有餘意文。處處有故。於何處</a><a name="0423a12" id="0423a12">有。次後當辯。如是善通發智論說。品類足論</a><a name="0423a13" id="0423a13">當云何通。如彼論言。或有苦諦。以有身見為</a><a name="0423a14" id="0423a14">因。非與有身見為因。除未來有身見及彼相</a><a name="0423a15" id="0423a15">應苦諦。諸餘染污苦諦。或有苦諦。以有身見</a><a name="0423a16" id="0423a16">為因。亦與有身見為因。即所除法。是誦者失。</a><a name="0423a17" id="0423a17">文無此言。彼論但言除未來有身見相應苦</a><a name="0423a18" id="0423a18">諦。無及彼言。設有如是言。准義應知謬。施設</a><a name="0423a19" id="0423a19">足論當云何通。彼說諸法四事決定。所謂因</a><a name="0423a20" id="0423a20">果所依所緣。應知彼文因者。謂能作俱有相</a><a name="0423a21" id="0423a21">應異熟因。果者謂增上士用異熟果。所依者</a><a name="0423a22" id="0423a22">謂眼等六根。所緣者謂色等六境。又品類足</a><a name="0423a23" id="0423a23">論當云何通。如說云何非心為因法。謂彼已</a><a name="0423a24" id="0423a24">入正性離生補特伽羅初無漏心。及餘異生</a><a name="0423a25" id="0423a25">決定當入正性離生初無漏心。然彼異生未</a><a name="0423a26" id="0423a26">來所有諸無漏心。皆非心為因。何故唯說彼</a><a name="0423a27" id="0423a27">初無漏心。有作是釋。彼文不辯同類因義。何</a><a name="0423a28" id="0423a28">者唯辯二種異生。謂有般涅槃法。及無般涅</a><a name="0423a29" id="0423a29">槃法。文雖不舉無涅槃法。義准理門顯示知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290422c.htm'><img src='up.gif' border=0></a>
<a href='T290423b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>