<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0491b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷26)</font> 辯緣起品第三之一 <font face='Arial'>T29, p0491b</h2></font><hr>
<span class='old'>
</a><a name="0491a28" id="0491a28">無有故。愛必非賴餘煩惱生。取但因愛。理不</a><a name="0491a29" id="0491a29">成立。是故對法所說取支。總攝諸惑。其理為</span><a name="0491b01" id="0491b01">善</a><a name="0491b02" id="0491b02"><p class='juan'>
說一切有部順正理論卷第二十六</p>
</a><a name="0491b03" id="0491b03"></a><a name="0491b04" id="0491b04"></a><a name="0491b05" id="0491b05"><p class='juan'>
阿毘達磨順正理論卷第二十七</a><a name="0491b06" id="0491b06"></a><a name="0491b07" id="0491b07"><p><span class='byline'>　　　　尊者眾賢造</span><br></a><a name="0491b08" id="0491b08"><p><span class='byline'>　　　　三藏法師玄奘奉　詔譯</span><br></a><a name="0491b09" id="0491b09"><p><b>　　<A NAME="n182"></A>辯緣起品第三之七</b></p>
</a><a name="0491b10" id="0491b10"><p>如是所成。取為緣故。馳求種種可意境時。必</a><a name="0491b11" id="0491b11">定牽生。招當有業。謂由愛力。取增盛時。種種</a><a name="0491b12" id="0491b12">馳求善不善境。為得彼故。積集眾多能招後</a><a name="0491b13" id="0491b13">有淨不淨業。此業生位。總名有支。應知此中</a><a name="0491b14" id="0491b14">由此依此。能有當果。故立有名。上座釋言。有</a><a name="0491b15" id="0491b15">謂有性。故世尊說。有謂當來後有生起。有性</a><a name="0491b16" id="0491b16">即是當來世中果生起義。如是所釋。理教相</a><a name="0491b17" id="0491b17">違。有應與生無差別故。當果生起。體即生支。</a><a name="0491b18" id="0491b18">則緣起支。便應數減。若謂現業是有因故假</a><a name="0491b19" id="0491b19">立有名。亦不應理。業體即是現有性故。業是</a><a name="0491b20" id="0491b20">現有性。能為當有因。故不可但言有因故名</a><a name="0491b21" id="0491b21">有。自性是有。寧假立名。如業有為因感異熟。</a><a name="0491b22" id="0491b22">有此果有。豈假因有為名。設許假立名。非失</a><a name="0491b23" id="0491b23">有自體能有所有。俱有性故。為證彼義。不應</a><a name="0491b24" id="0491b24">引此經。由此經文有異誦者故。云何異誦。如</a><a name="0491b25" id="0491b25">有誦言。有謂能令後有生起。設如彼誦。理亦</a><a name="0491b26" id="0491b26">無違。此於因中。說果名故。由有體是當有起</a><a name="0491b27" id="0491b27">因。假說當來後有生起。為顯此義。故世尊說。</a><a name="0491b28" id="0491b28">取緣有已。次為顯有是生緣故說此契經。又</a><a name="0491b29" id="0491b29">有於生為因最近。故契經說。業為生因。為顯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290491a.htm'><img src='up.gif' border=0></a>
<a href='T290491c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>