<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0477c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷9)</font> 解十門大章 四聖諦處第三十二之一 <font face='Arial'>T28, p0477c</h2></font><hr>
<span class='old'>
</a><a name="0477b28" id="0477b28">界苦。以故爾。或曰。捨陰重故。世尊說當斷</a><a name="0477b29" id="0477b29">習。如人負重上山嶮。慧者說曰。士夫若不欲</span><a name="0477c01" id="0477c01">重者速捨任。已捨任重便墮。如是此眾生負</a><a name="0477c02" id="0477c02">重陰履嶮生死。世尊說眾生若不欲重陰者</a><a name="0477c03" id="0477c03">當斷習。已斷習陰便墮不復成就。是謂捨重</a><a name="0477c04" id="0477c04">陰。故世尊說當斷習。盡作證者。如阿毘曇說。</a><a name="0477c05" id="0477c05">一切無漏法作證。何以故世尊說盡作證。答</a><a name="0477c06" id="0477c06">曰。謂解脫不繫相。或曰。謂因及果果中無因。</a><a name="0477c07" id="0477c07">或曰。謂因非俱因。果非俱果。緣非俱緣。所作</a><a name="0477c08" id="0477c08">非俱所作。或曰。謂沙門果非沙門。梵果非</a><a name="0477c09" id="0477c09">梵。梵行果非梵行。或曰。謂常恒處不變易離</a><a name="0477c10" id="0477c10">生死。或曰。謂一味異道果淨一切色故說無</a><a name="0477c11" id="0477c11">上。或曰。謂離三成四捨五。以是故世尊說盡</a><a name="0477c12" id="0477c12">作證。思惟道者。如阿毘曇說思惟一切善有</a><a name="0477c13" id="0477c13">為法。何以故世尊說思惟道。答曰。謂思惟者</a><a name="0477c14" id="0477c14">二思惟。得思惟服思惟。世俗道雖有思惟但</a><a name="0477c15" id="0477c15">四思惟。得思惟服思惟斷思惟捨思惟。或曰。</a><a name="0477c16" id="0477c16">謂思惟道者欲得善果。彼道是善善果。是</a><a name="0477c17" id="0477c17">愛愛果。意樂意樂果。意欲意欲果。或曰。謂</a><a name="0477c18" id="0477c18">質直不邪一向趣涅槃。或曰。謂是沙門沙門</a><a name="0477c19" id="0477c19">果。梵梵果。梵行梵行果。俱果或謂安隱樂</a><a name="0477c20" id="0477c20">趣涅槃。或曰。謂不貪除貪。不恚除恚。不癡</a><a name="0477c21" id="0477c21">除癡。或曰。謂思惟能滅壞破有。此世俗道</a><a name="0477c22" id="0477c22">雖有思惟。但增受長養有。或曰。謂思惟能</a><a name="0477c23" id="0477c23">斷有相續。能斷輪轉生老死。世俗道雖思惟。</a><a name="0477c24" id="0477c24">但相續有輪轉生老死。或曰。謂思惟非身見</a><a name="0477c25" id="0477c25">種非顛倒種非愛種非使種。非貪處非恚處</a><a name="0477c26" id="0477c26">非癡處。非雜污非雜毒非雜。濁非在有。不</a><a name="0477c27" id="0477c27">墮苦習諦。世俗道雖有思惟。但身見種顛</a><a name="0477c28" id="0477c28">倒種愛種使種。貪處恚處癡處。雜污雜毒</a><a name="0477c29" id="0477c29">雜濁在有墮苦習諦。或曰。謂思惟苦盡趣道。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280477b.htm'><img src='up.gif' border=0></a>
<a href='T280478a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>