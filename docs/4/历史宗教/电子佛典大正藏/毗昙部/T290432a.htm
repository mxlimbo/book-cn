<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0432a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷17)</font> 辯差別品第二之一 <font face='Arial'>T29, p0432a</h2></font><hr>
<span class='old'>
</a><a name="0431c28" id="0431c28">無。故不能遮成正見失。又於滅境。起靜等見。</a><a name="0431c29" id="0431c29">應非正見。非實解故。非非有中有靜不靜如</span><a name="0432a01" id="0432a01">石女兒非勇非怯。現見病無別有調適。諸苦</a><a name="0432a02" id="0432a02">惱無別有安樂。如是亦應有為差別。非有之</a><a name="0432a03" id="0432a03">位別有無為。又若涅槃無實體者。如何可是</a><a name="0432a04" id="0432a04">聖諦所收。無體豈應名諦名妄。且言聖諦。其</a><a name="0432a05" id="0432a05">義云何。豈不此言屬無倒義。聖見有無皆無</a><a name="0432a06" id="0432a06">顛倒。謂聖於苦見唯是苦。於苦非有見唯非</a><a name="0432a07" id="0432a07">有。此於聖諦義有何違。此有違者謂無境界。</a><a name="0432a08" id="0432a08">慧必不生。而言聖慧見非有境。何倒過此。思</a><a name="0432a09" id="0432a09">去來中當辯此義。如何畢竟絕名言無。而可</a><a name="0432a10" id="0432a10">說言。此是苦滅。而不違理。現見此彼指當名</a><a name="0432a11" id="0432a11">言。唯於有起。如何非有起此名言。又無如何</a><a name="0432a12" id="0432a12">成第三諦。此中經主。輕掉答言。第二無間聖</a><a name="0432a13" id="0432a13">見及說。故成第三。此答非理。今難者意。以若</a><a name="0432a14" id="0432a14">無境慧必不生。如何見無為第三諦。又若無</a><a name="0432a15" id="0432a15">體。但有虛言。何義說為第三聖諦。又若苦滅。</a><a name="0432a16" id="0432a16">唯是苦無。是則但應說苦治道。說慣便顯所</a><a name="0432a17" id="0432a17">治苦無。若不令無何名能治本依治道為令</a><a name="0432a18" id="0432a18">苦無故彼苦無說治便顯。何離苦道別說苦</a><a name="0432a19" id="0432a19">滅。故若涅槃離於苦道。無別有體。但有虛言。</a><a name="0432a20" id="0432a20">何用說為第三聖諦。又汝應說。於立涅槃為</a><a name="0432a21" id="0432a21">實有宗。見何過失。而不信受。然許涅槃實有</a><a name="0432a22" id="0432a22">別物。於佛聖教所有義利。片無違失。雖彼所</a><a name="0432a23" id="0432a23">言若許實有朋虛妄計是名為失。然不應理。</a><a name="0432a24" id="0432a24">計畢竟無。亦名為有是虛妄故。又彼更有餘</a><a name="0432a25" id="0432a25">虛妄計。謂未來法。無而復無。計為涅槃。過如</a><a name="0432a26" id="0432a26">前說。又彼計有煩惱種子於色等法非即非</a><a name="0432a27" id="0432a27">離。雖如斤斧補特伽羅而有能生障道等用。</a><a name="0432a28" id="0432a28">如是等類。非有執有。虛妄計度。汝常串習。為</a><a name="0432a29" id="0432a29">己所宗。何反彈斥。雖寄他言作如是說。許便<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290431c.htm'><img src='up.gif' border=0></a>
<a href='T290432b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>