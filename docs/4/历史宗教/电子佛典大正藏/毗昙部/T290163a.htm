<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0163a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷1)</font> 釋論中分別界品第一 <font face='Arial'>T29, p0163a</h2></font><hr>
<span class='old'>
</a><a name="0162c28" id="0162c28">曰。苦集諦世間。釋曰。違聖人意故名苦。苦</a><a name="0162c29" id="0162c29">從諸見生故名集。破壞故名世間。有對治</span><a name="0163a01" id="0163a01">故。偈曰。見處及三有。釋曰。諸見依中住。由</a><a name="0163a02" id="0163a02">隨順增長故。故是見處。但有令有故名有。如</a><a name="0163a03" id="0163a03">此說有流法。如義別名已前已說。色等五陰。</a><a name="0163a04" id="0163a04">此中偈曰。色陰謂五根。五塵及無教。釋曰。</a><a name="0163a05" id="0163a05">五根謂眼耳鼻舌身。五塵是眼等五根境。謂</a><a name="0163a06" id="0163a06">色聲香味觸及無教。如此量名色陰。此中是</a><a name="0163a07" id="0163a07">前說色等五塵。偈曰。此識依淨色。說名眼等</a><a name="0163a08" id="0163a08">根。釋曰。色聲香味觸識所依止五種淨色類。</a><a name="0163a09" id="0163a09">次第應知。是眼耳鼻舌身根。如佛世尊言。比</a><a name="0163a10" id="0163a10">丘眼是內入。合四大成。是淨色性類。如此廣</a><a name="0163a11" id="0163a11">說。復次前已說眼等五根。此識依淨色說名</a><a name="0163a12" id="0163a12">眼等根。眼根等識依止。其義如此。若立此</a><a name="0163a13" id="0163a13">義。則順分別道理論。彼論云。何者為眼根。</a><a name="0163a14" id="0163a14">謂眼識依止清淨色。說五根已。次應說五塵。</a><a name="0163a15" id="0163a15">此中偈曰。色二。釋曰。一顯色。二形色。顯色</a><a name="0163a16" id="0163a16">有四種。謂青黃赤白。餘色是此四色未異。形</a><a name="0163a17" id="0163a17">色有八種。謂長等耶。對是重說色入。偈曰。</a><a name="0163a18" id="0163a18">或二十。釋曰。謂青黃赤白長短方圓高下正</a><a name="0163a19" id="0163a19">邪雲煙塵霧影光明闇。有餘師說。空為一色</a><a name="0163a20" id="0163a20">故。有二十一色。此中形平等為正。不平等</a><a name="0163a21" id="0163a21">名邪。地氣名霧。日焰名光。月星火藥寶珠電</a><a name="0163a22" id="0163a22">焰名明。於中若色顯現名影。翻此名闇。餘</a><a name="0163a23" id="0163a23">色易解故今不釋。有色入有顯無形。謂青黃</a><a name="0163a24" id="0163a24">赤白影光明闇。有色入有形無顯。謂有長等</a><a name="0163a25" id="0163a25">一分。即有教身業為相。有色入有顯有形。謂</a><a name="0163a26" id="0163a26">所餘諸色。有餘師說。有色入無形無顯。謂無</a><a name="0163a27" id="0163a27">教色。有餘師說。唯光及明有顯無形。何以</a><a name="0163a28" id="0163a28">故。恒見青等諸色有長等差別。云何一物二</a><a name="0163a29" id="0163a29">知所緣。此二色於一塵中現故。是義不然。於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290162c.htm'><img src='up.gif' border=0></a>
<a href='T290163b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>