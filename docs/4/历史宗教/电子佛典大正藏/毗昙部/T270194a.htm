<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0194a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷37)</font> 雜蘊第一中無慚愧納息第五之一 <font face='Arial'>T27, p0194a</h2></font><hr>
<span class='old'>
</a><a name="0193c28" id="0193c28">將有吉不吉事法爾夢中先見其相。四由</a><a name="0193c29" id="0193c29">分別謂若思惟希求疑慮即便夢見。五由諸</span><a name="0194a01" id="0194a01">病。謂若諸大不調適時便隨所增夢見彼</a><a name="0194a02" id="0194a02">類。問何界趣處有此夢耶。答欲界有夢。非</a><a name="0194a03" id="0194a03">色無色彼無睡故。於欲界中。有作是說。四</a><a name="0194a04" id="0194a04">趣有夢唯除地獄。彼由苦逼無睡眠故。</a><a name="0194a05" id="0194a05">應說地獄亦容有夢。如施設論說。等活地</a><a name="0194a06" id="0194a06">獄中雖熱所逼骨肉燋爛有時冷風所吹。</a><a name="0194a07" id="0194a07">或因獄卒唱活彼即還活骨肉復生。苦受暫</a><a name="0194a08" id="0194a08">停便生少樂。由此故知亦容有睡因斯有</a><a name="0194a09" id="0194a09">夢。問何等補特伽羅有夢。答異生聖者皆得</a><a name="0194a10" id="0194a10">有夢。聖者中從預流果乃至阿羅漢獨覺亦</a><a name="0194a11" id="0194a11">皆有夢。唯除世尊。所以者何。夢似顛倒佛</a><a name="0194a12" id="0194a12">於一切顛倒習氣皆已斷盡故無有夢。如</a><a name="0194a13" id="0194a13">於覺時心心所法無顛倒轉睡時亦爾。問佛</a><a name="0194a14" id="0194a14">亦有睡眠耶。答有。云何知然。契經說故。如</a><a name="0194a15" id="0194a15">契經說。諸離繫子來至佛所作是問言。喬</a><a name="0194a16" id="0194a16">答摩尊有睡眠不。世尊告曰。祠火當知我</a><a name="0194a17" id="0194a17">極熱時為解食悶亦暫睡眠。彼復白佛。世</a><a name="0194a18" id="0194a18">有一類沙門梵志作如是言。有睡眠者即</a><a name="0194a19" id="0194a19">是愚癡。喬答摩尊將無是事。世尊告曰。若</a><a name="0194a20" id="0194a20">有諸漏雜染後有生老病死苦果。未斷未遍</a><a name="0194a21" id="0194a21">知而睡眠者可名愚癡。佛於諸漏雜染後</a><a name="0194a22" id="0194a22">有生老病死苦果。已斷已遍知故。雖有睡</a><a name="0194a23" id="0194a23">眠不名愚癡。然諸睡眠略有二種。一染污。</a><a name="0194a24" id="0194a24">二不染污。諸染污者佛及獨覺阿羅漢等已</a><a name="0194a25" id="0194a25">斷遍知。不染污者為調身故乃至諸佛亦現</a><a name="0194a26" id="0194a26">在前況餘不起。故知諸佛亦有睡眠。是故睡</a><a name="0194a27" id="0194a27">眠通五趣有。中有亦有。在胎卵中諸根身</a><a name="0194a28" id="0194a28">分已滿足者亦有睡眠。問夢所見事為是曾</a><a name="0194a29" id="0194a29">更為非曾更。設爾何失。若曾更者。云何夢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270193c.htm'><img src='up.gif' border=0></a>
<a href='T270194b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>