<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0308c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷22)</font> 破說我品第九 <font face='Arial'>T29, p0308c</h2></font><hr>
<span class='old'>
</a><a name="0308b28" id="0308b28">由果因有所得。是因能生念。此念屬此因。是</a><a name="0308b29" id="0308b29">故主以因為義。諸行聚相續攝在一處。立名</span><a name="0308c01" id="0308c01">天與。立名牛主。此假名人。於餘處牛變異生</a><a name="0308c02" id="0308c02">中。思量為因緣故。說名牛主。於中無一人名</a><a name="0308c03" id="0308c03">天與。無一物名牛。是故於中若離因義。不可</a><a name="0308c04" id="0308c04">立為主。何物能識。此識是誰識。應如念釋。此</a><a name="0308c05" id="0308c05">識因緣。謂根塵覺觀思惟。如理應知。是此差</a><a name="0308c06" id="0308c06">別。若有人說我有。由有觀有者故。一切有等</a><a name="0308c07" id="0308c07">事必定觀有者等。譬如天與行。此中有事名</a><a name="0308c08" id="0308c08">行。必定觀行者天與識事亦爾。是物能識。此</a><a name="0308c09" id="0308c09">識必應依彼生。應問此人。汝所說天與是何</a><a name="0308c10" id="0308c10">物。若說我為天與。此我於前已破。不可成立。</a><a name="0308c11" id="0308c11">若汝說。世流布所顯。此人不成一物。諸行聚</a><a name="0308c12" id="0308c12">得如此名。此中如說天與行。說天與識亦爾</a><a name="0308c13" id="0308c13">云何說天與行。諸行剎那剎那生滅相應無</a><a name="0308c14" id="0308c14">別異說名天與。諸凡夫執彼。許為一眾生彼</a><a name="0308c15" id="0308c15">於別處作自相續因。世間於彼說天與行。於</a><a name="0308c16" id="0308c16">餘處生說名行。譬如光聲相續於別處生說</a><a name="0308c17" id="0308c17">名行。是彼正作識因。說名天與識。聖人由世</a><a name="0308c18" id="0308c18">流布所立。亦說彼事。為與言說相應故。於經</a><a name="0308c19" id="0308c19">中說識識境。此中識何所作。悉無所作。如</a><a name="0308c20" id="0308c20">識果隨似因。悉無所作。但由得相似體故說</a><a name="0308c21" id="0308c21">如此。說識識境亦爾。悉無所作。但由得相似</a><a name="0308c22" id="0308c22">體。識相似有何義。體生似彼。是故此識。雖從</a><a name="0308c23" id="0308c23">根生。但說識塵。不說識根。復次此中識相續。</a><a name="0308c24" id="0308c24">由於後識是因故。說識識境。此言無失由於</a><a name="0308c25" id="0308c25">因中立作者名故。譬如說榮正鳴。復次譬如</a><a name="0308c26" id="0308c26">燈行。識識境亦爾。云何燈行。於光相續。假名</a><a name="0308c27" id="0308c27">說燈。此相續正生於餘處說燈行餘處。如此</a><a name="0308c28" id="0308c28">於心相續。假名說識。此心相續於餘塵中生</a><a name="0308c29" id="0308c29">識。此識彼塵復次譬如世間說。色有色生色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290308b.htm'><img src='up.gif' border=0></a>
<a href='T290309a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>