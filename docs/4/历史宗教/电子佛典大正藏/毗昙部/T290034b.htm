<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0034b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷6)</font> 分別根品第二之一 <font face='Arial'>T29, p0034b</h2></font><hr>
<span class='old'>
</a><a name="0034a28" id="0034a28">簡擇生時法永不起。於此不起擇有功能。</a><a name="0034a29" id="0034a29">謂於先時未有生障。今為生障非造不</span><a name="0034b01" id="0034b01">生。若唯不生是涅槃者。此經文句當云何通。</a><a name="0034b02" id="0034b02">經言。五根若修若習若多修習。能令過去未</a><a name="0034b03" id="0034b03">來現在眾苦永斷。此永斷體即是涅槃。唯</a><a name="0034b04" id="0034b04">於未來有不生義非於過現。豈不相違。雖</a><a name="0034b05" id="0034b05">有此文而不違義。此經意說。緣過現苦</a><a name="0034b06" id="0034b06">煩惱斷故名眾苦斷。如世尊言。汝等於色</a><a name="0034b07" id="0034b07">應斷貪欲。貪欲斷時便名色斷及色遍智。</a><a name="0034b08" id="0034b08">廣說乃至識亦如是。過現苦斷義亦應然。設</a><a name="0034b09" id="0034b09">有餘經言斷過去未來現在諸煩惱者。准</a><a name="0034b10" id="0034b10">前理釋。義亦無違。或此經中別有意趣。過</a><a name="0034b11" id="0034b11">去煩惱謂過去生所起煩惱。現在煩惱謂現</a><a name="0034b12" id="0034b12">在生所起煩惱。如愛行中十八愛行。過去世</a><a name="0034b13" id="0034b13">起者依過去生說。未來現在應知亦爾。如</a><a name="0034b14" id="0034b14">是二世所起煩惱。為生未來諸煩惱故。於</a><a name="0034b15" id="0034b15">現相續引起種子。此種斷故彼亦名斷。如</a><a name="0034b16" id="0034b16">異熟盡時亦說名業盡。未來眾苦及諸煩惱。</a><a name="0034b17" id="0034b17">由無種故畢竟不生。說名為斷。若異此者。</a><a name="0034b18" id="0034b18">過去現在何緣須斷。非於已滅及正滅時。</a><a name="0034b19" id="0034b19">須設劬勞為令其滅。若無為法其體都無。</a><a name="0034b20" id="0034b20">何故經說所有諸法。若諸有為若諸無為。於</a><a name="0034b21" id="0034b21">中離染最為第一。如何無法可於無中立</a><a name="0034b22" id="0034b22">為第一。我亦不說諸無為法其體都無。但</a><a name="0034b23" id="0034b23">應如我所說而有。如說此聲有先非有。</a><a name="0034b24" id="0034b24">有後非有。不可非有說為有故有義得成。</a><a name="0034b25" id="0034b25">說有無為。應知亦爾。有雖非有而可稱</a><a name="0034b26" id="0034b26">歎。故諸災橫畢竟非有名為離染。此於一</a><a name="0034b27" id="0034b27">切有非有中最為殊勝。為令所化深生欣</a><a name="0034b28" id="0034b28">樂故應稱歎此為第一。若無為法唯非有</a><a name="0034b29" id="0034b29">者。無故不應名滅聖諦。且言聖諦其義云<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290034a.htm'><img src='up.gif' border=0></a>
<a href='T290034c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>