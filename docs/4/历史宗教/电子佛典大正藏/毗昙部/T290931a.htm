<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0931a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷32)</font> 辯賢聖品第七之一 <font face='Arial'>T29, p0931a</h2></font><hr>
<span class='old'>
</a><a name="0930c28" id="0930c28">故。此定既能斷有頂地第九品惑。能引此惑</a><a name="0930c29" id="0930c29">盡得俱行。盡智令起金剛喻定。是斷惑中</span><a name="0931a01" id="0931a01">最後無間慣所生盡智。是斷惑中最後解脫</a><a name="0931a02" id="0931a02">道故。說此定所引生智與第九品盡得俱起。</a><a name="0931a03" id="0931a03">或此盡言顯一切盡。謂第九品及所餘惑。皆</a><a name="0931a04" id="0931a04">得擇滅。故名為盡。金剛喻定能引諸惑。盡</a><a name="0931a05" id="0931a05">得俱行盡智令起。此與一切煩惱盡得。最初</a><a name="0931a06" id="0931a06">俱生故名盡智。有餘師說。惑盡身中此最初</a><a name="0931a07" id="0931a07">生。故名盡智。如是盡智至<span class='corr'>已</span>生時。便成無學</a><a name="0931a08" id="0931a08">阿羅漢果。已得無學應果法故。為得別果所</a><a name="0931a09" id="0931a09">應修學。此無有故得無學名。豈不無學亦希</a><a name="0931a10" id="0931a10">別果。以無學者亦轉根故。此難不然。如先</a><a name="0931a11" id="0931a11">有學求得別果。此不然故。既說盡智至已生</a><a name="0931a12" id="0931a12">時便成無學阿羅漢果。義准盡智未已生時。</a><a name="0931a13" id="0931a13">前七聖者皆名有學。為得別果勤修學故。住</a><a name="0931a14" id="0931a14">本性位。何名有學。學意未滿故。學得常隨</a><a name="0931a15" id="0931a15">故。何故無學名阿羅漢。諸自利行修學已成。</a><a name="0931a16" id="0931a16">唯應作他利益事故。如契經說。不自調伏</a><a name="0931a17" id="0931a17">能調伏他。無有是處。或是一切有學異生。</a><a name="0931a18" id="0931a18">所應供養故名應果。學法云何。謂有學者。無</a><a name="0931a19" id="0931a19">漏有為法。無學法云何。謂無學者。無漏有為</a><a name="0931a20" id="0931a20">法。諸無為法雖是無漏。而不名為學無學法。</a><a name="0931a21" id="0931a21">以有得者異生等身亦成就故。若無得者都</a><a name="0931a22" id="0931a22">不繫屬學無學故。如是有學及無學者。總成</a><a name="0931a23" id="0931a23">八聖補特伽羅。行向住果各有四故。名雖有</a><a name="0931a24" id="0931a24">八事唯有五。謂住四果及初果向。以後三果</a><a name="0931a25" id="0931a25">向不離前果故。此依漸次得果者說。若倍離</a><a name="0931a26" id="0931a26">欲全離欲者。住見道中名為一來。不還果向。</a><a name="0931a27" id="0931a27">非前果攝。修道即通有漏無漏。何道能離何</a><a name="0931a28" id="0931a28">地染耶。二道現前離諸地染。各引幾種離繫</a><a name="0931a29" id="0931a29">得耶。頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290930c.htm'><img src='up.gif' border=0></a>
<a href='T290931b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>