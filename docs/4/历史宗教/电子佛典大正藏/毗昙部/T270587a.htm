<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0587a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷113)</font> 業蘊第四中惡行納息第一之一 <font face='Arial'>T27, p0587a</h2></font><hr>
<span class='old'>
</a><a name="0586c28" id="0586c28">有二種。一思業二思所起業。彼所說業今</a><a name="0586c29" id="0586c29">欲廣釋。是名分別契經義。為遮止他所說</span><a name="0587a01" id="0587a01">者。如勝論外道說五種業。謂取捨屈申行</a><a name="0587a02" id="0587a02">為第五業。數論外道說九種業。謂取捨屈</a><a name="0587a03" id="0587a03">申舉下開閉行為第九業。或有外道說十</a><a name="0587a04" id="0587a04">二處皆是業性。彼作是言。眼作何業。謂見</a><a name="0587a05" id="0587a05">色。色作何業。謂眼所行。廣說乃至。意作何</a><a name="0587a06" id="0587a06">業。謂能知法。法作何業。謂意所行。欲止</a><a name="0587a07" id="0587a07">如是邪宗所立。顯示無倒諸業自性。又譬喻</a><a name="0587a08" id="0587a08">者說。身語意業皆是一思。為遮彼意顯除</a><a name="0587a09" id="0587a09">思體。別有身語二業自性。又分別說部建</a><a name="0587a10" id="0587a10">立貪欲瞋恚邪見是業自性。彼何故作是說。</a><a name="0587a11" id="0587a11">依契經故。如契經說。故思所造身三種業。</a><a name="0587a12" id="0587a12">已作已集是惡不善。能生眾苦感苦異熟。</a><a name="0587a13" id="0587a13">故思所造語四種業。意三種業。已作已集是</a><a name="0587a14" id="0587a14">惡不善。能生眾苦感苦異熟。意三業者。謂</a><a name="0587a15" id="0587a15">貪恚邪見。由此經故說貪等三是業自性。為</a><a name="0587a16" id="0587a16">遮彼意顯貪欲等非業自性。故作斯論。問</a><a name="0587a17" id="0587a17">若貪欲等非業性者。分別說部所引經云何</a><a name="0587a18" id="0587a18">通。答是業資糧故說名業。如薄伽梵處處</a><a name="0587a19" id="0587a19">經中說彼資糧名為彼法。如前廣說樂資</a><a name="0587a20" id="0587a20">糧等名為樂等。此中亦爾。於業資糧說名</a><a name="0587a21" id="0587a21">為業。尊者法救作如是說。此中世尊唯</a><a name="0587a22" id="0587a22">攝其業。就所依處顯示業性。故作是說。</a><a name="0587a23" id="0587a23">謂若依此階梯殊勝思究竟轉。則於此處</a><a name="0587a24" id="0587a24">宣說業名。如是一切名為遮止他所說故。</a><a name="0587a25" id="0587a25">為顯了世間現見所行事者。謂諸世間於</a><a name="0587a26" id="0587a26">其業果立業名想。如見彩畫錦繡等物。說</a><a name="0587a27" id="0587a27">言如是奇巧作業。此實非業但是業果。是</a><a name="0587a28" id="0587a28">名顯了世間現見所行事故。由此三緣故</a><a name="0587a29" id="0587a29">作斯論<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270586c.htm'><img src='up.gif' border=0></a>
<a href='T270587b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>