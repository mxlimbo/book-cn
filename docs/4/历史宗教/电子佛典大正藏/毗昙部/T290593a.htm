<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0593a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷44)</font> 辯業品第四之一 <font face='Arial'>T29, p0593a</h2></font><hr>
<span class='old'>
</a><a name="0592c28" id="0592c28">諸方故味具足故。便感眾愛如味美妙。眾</a><a name="0592c29" id="0592c29">所愛故觸具足故。感柔軟身及有隨時生樂</span><a name="0593a01" id="0593a01">受觸。若有所闕隨應果減。如是亦由具色香</a><a name="0593a02" id="0593a02">等。故名財異由財異故。施體及果皆有差別。</a><a name="0593a03" id="0593a03">由所施田有差別者。頌曰</a><a name="0593a04" id="0593a04"><p class='lg'>　　田異由趣苦　　　恩德有差別　</p></a><a name="0593a05" id="0593a05"><p>論曰。由所施田趣苦恩德各有差別。故名田</a><a name="0593a06" id="0593a06">異由田異故施果有殊。由趣別者如世尊說。</a><a name="0593a07" id="0593a07">若施傍生受百倍果。施犯戒人受千倍果。百</a><a name="0593a08" id="0593a08">倍千倍果量如何。隨所施田由受食等。令其</a><a name="0593a09" id="0593a09">壽等增爾所量。施主由斯於人天中受等過</a><a name="0593a10" id="0593a10">彼百倍千倍。故世尊說。施主施時施所施田</a><a name="0593a11" id="0593a11">壽等五事。施主由此於人天中還當獲得壽</a><a name="0593a12" id="0593a12">等五果。由苦別者如七有依福業事中。先</a><a name="0593a13" id="0593a13">說應施客行病侍園林常食。及寒風等隨時衣</a><a name="0593a14" id="0593a14">藥。復說若有具足淨信男子女人。成此所說</a><a name="0593a15" id="0593a15">七種有依福業事者。所獲福德不可取量。今</a><a name="0593a16" id="0593a16">於此中由緣差別故苦有異。由除受者差別</a><a name="0593a17" id="0593a17">苦故果有差別。由恩別者如父母師及餘有</a><a name="0593a18" id="0593a18">恩。如熊鹿等本生經說。諸有恩類於有恩所。</a><a name="0593a19" id="0593a19">起諸惡業果現可知由此比知行報恩善其果</a><a name="0593a20" id="0593a20">必定由德別者如契經言。施持戒人果百千</a><a name="0593a21" id="0593a21">倍。乃至施佛果最無量。雖皆無量亦有少多。</a><a name="0593a22" id="0593a22">如殑伽河大海水滴。如望財施法施為尊。就</a><a name="0593a23" id="0593a23">財施中何為最勝。頌曰</a><a name="0593a24" id="0593a24"><p class='lg'>　　脫於脫菩薩　　　第八施最勝　</p></a><a name="0593a25" id="0593a25"><p>論曰。若已解脫者施已解脫田。於財施中此</a><a name="0593a26" id="0593a26">最為勝。若諸菩薩以勝意樂等欲利樂一切</a><a name="0593a27" id="0593a27">有情。為大菩提而行惠施。雖非解脫施解脫</a><a name="0593a28" id="0593a28">田。而施福中此最為勝。除此更有八種施中。</a><a name="0593a29" id="0593a29">第八施福亦最為勝。八施者何。一隨至施。二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290592c.htm'><img src='up.gif' border=0></a>
<a href='T290593b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>