<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0403a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷12)</font> 辯差別品第二之一 <font face='Arial'>T29, p0403a</h2></font><hr>
<span class='old'>
</a><a name="0402c22" id="0402c22">謂地加行相續異熟順受初起。有差別故</a><a name="0402c23" id="0402c23"><p class='juan'>
說一切有部順正理論卷第十二</p>
</span><a name="0403a01" id="0403a01"></a><a name="0403a02" id="0403a02"><p class='juan'>
阿毘達磨順正理論卷第十三</a><a name="0403a03" id="0403a03"></a><a name="0403a04" id="0403a04"><p><span class='byline'>　　　　尊者眾賢造</span><br></a><a name="0403a05" id="0403a05"><p><span class='byline'>　　　　三藏法師玄奘奉　詔譯</span><br></a><a name="0403a06" id="0403a06"><p><b>　　<A NAME="n154"></A>辯差別品第二之五</b></p>
</a><a name="0403a07" id="0403a07"><p>今應思擇。滅盡定中。總滅一切心心所法。何</a><a name="0403a08" id="0403a08">緣唯說滅受想定。厭逆彼二生此定故。謂想</a><a name="0403a09" id="0403a09">與受。能為見愛雜染所依。故偏厭逆如是二</a><a name="0403a10" id="0403a10">法。多諸過患。如五蘊中已廣分別。故偏厭</a><a name="0403a11" id="0403a11">逆入滅盡定。有餘師言。諸相應法。若生若滅。</a><a name="0403a12" id="0403a12">若得若斷。如是等事。無不同時。然說法者。隨</a><a name="0403a13" id="0403a13">宜方便。以種種門差別而說。阿毘達磨。唯依</a><a name="0403a14" id="0403a14">正理。分別諸法性相義類。判決諸經意趣權</a><a name="0403a15" id="0403a15">實。不令如說定執非餘。由此應知。諸經意趣。</a><a name="0403a16" id="0403a16">如說此定識不離身。當知心所亦應不離。如</a><a name="0403a17" id="0403a17">說此定諸意行滅。當知此中心亦應滅。如斯</a><a name="0403a18" id="0403a18">影論。餘經亦有。如言諸佛正等菩提。皆不放</a><a name="0403a19" id="0403a19">逸以為根本。餘經復告阿難陀言。無上菩提。</a><a name="0403a20" id="0403a20">由精進得。如說智慧能害煩惱。餘經復言。修</a><a name="0403a21" id="0403a21">無常想。能斷欲貪。乃至廣說。譬喻論者。作如</a><a name="0403a22" id="0403a22">是言。滅盡定中。唯滅受想。以定無有無心</a><a name="0403a23" id="0403a23">有情。滅定命終。有差別故。經說入滅定識不</a><a name="0403a24" id="0403a24">離身故。又言壽煖識互不相離故。此說非理。</a><a name="0403a25" id="0403a25">以一切心皆與受想俱生滅故。有何至教。證</a><a name="0403a26" id="0403a26">此義成。如契經說。眼及色為緣生於眼識。</a><a name="0403a27" id="0403a27">三和合觸。俱起受想思。如是乃至。意及法為</a><a name="0403a28" id="0403a28">緣生於意識等。曾無處言有第七識。可執彼</a><a name="0403a29" id="0403a29">識離受想生。又此定中。所依滅故。能依亦滅。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290402c.htm'><img src='up.gif' border=0></a>
<a href='T290403b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>