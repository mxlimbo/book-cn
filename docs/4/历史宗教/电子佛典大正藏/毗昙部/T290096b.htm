<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0096b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷18)</font> 分別業品第四之一 <font face='Arial'>T29, p0096b</h2></font><hr>
<span class='old'>
</a><a name="0096a28" id="0096a28">施便感資財。不為他侵及火等壞。由所施</a><a name="0096a29" id="0096a29">財差別云何。頌曰</span><a name="0096b01" id="0096b01"><p class='lg'>　　財異由色等　　　得妙色好名</a><br><a name="0096b02" id="0096b02">　　眾愛柔軟身　　　有隨時樂觸　</p></a><a name="0096b03" id="0096b03"><p>論曰。由所施財或闕或具色香味觸。如次</a><a name="0096b04" id="0096b04">便得或闕或具妙色等果。謂所施財色具足</a><a name="0096b05" id="0096b05">故便感妙色。香具足故便感好名。如香芬</a><a name="0096b06" id="0096b06">馥遍諸方故。味具足故便感眾愛。如味美</a><a name="0096b07" id="0096b07">妙眾所愛故。觸具足故感柔軟身及有隨</a><a name="0096b08" id="0096b08">時生樂受觸。如女寶等。果有減者由因闕</a><a name="0096b09" id="0096b09">故。如是亦由具色香等故名財異。由財</a><a name="0096b10" id="0096b10">異故。施體及果皆有差別。由所施田差別</a><a name="0096b11" id="0096b11">云何。頌曰</a><a name="0096b12" id="0096b12"><p class='lg'>　　田異由趣苦　　　恩德有差別　</p></a><a name="0096b13" id="0096b13"><p>論曰。由所施田趣苦恩德各有差別。故名</a><a name="0096b14" id="0096b14">田異。由田異故施果有殊。由趣別者。如</a><a name="0096b15" id="0096b15">世尊說。若施傍生受百倍果。施犯戒人受</a><a name="0096b16" id="0096b16">千倍果。由苦別者。如七有依福業事中先</a><a name="0096b17" id="0096b17">說應施客行病侍園林常食及寒風熱隨時</a><a name="0096b18" id="0096b18">食等。復說。若有具足淨信男子女人成此</a><a name="0096b19" id="0096b19">所說七種有依福業事者。所獲福德不可</a><a name="0096b20" id="0096b20">取量。由恩別者。如父母師及餘有恩。如</a><a name="0096b21" id="0096b21">熊鹿等本生經說諸有恩類。由德別者。如</a><a name="0096b22" id="0096b22">契經言。若施持戒人受億倍果等。於諸施</a><a name="0096b23" id="0096b23">福最勝者何。頌曰</a><a name="0096b24" id="0096b24"><p class='lg'>　　脫於勝菩薩　　　第八施最勝　</p></a><a name="0096b25" id="0096b25"><p>論曰。薄伽梵說。若離染者於離染者施諸</a><a name="0096b26" id="0096b26">資財。於財施中此為最勝。若諸菩薩所行</a><a name="0096b27" id="0096b27">惠施。是普利樂諸有情因。雖不名為脫施</a><a name="0096b28" id="0096b28">於脫。而於施福亦為最勝。除此更有八種</a><a name="0096b29" id="0096b29">施中。第八施福亦為最勝。八施者何。一隨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290096a.htm'><img src='up.gif' border=0></a>
<a href='T290096c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>