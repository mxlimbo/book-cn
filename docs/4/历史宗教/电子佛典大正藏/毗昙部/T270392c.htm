<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0392c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷76)</font> 結蘊第二中十門納息第四之一 <font face='Arial'>T27, p0392c</h2></font><hr>
<span class='old'>
</a><a name="0392b28" id="0392b28">漏增長是有漏義。若法能令諸漏損減是無</a><a name="0392b29" id="0392b29">漏義。尊者世友作如是說。有漏相者從漏</span><a name="0392c01" id="0392c01">生相是有漏相。能生漏相是有漏相。無漏相</a><a name="0392c02" id="0392c02">者與此相違。大德說曰。若離此事諸漏不</a><a name="0392c03" id="0392c03">有。應知此事是有漏相。若離此事諸漏得</a><a name="0392c04" id="0392c04">有。應知此事是無漏相。尊者覺天作如是</a><a name="0392c05" id="0392c05">說。若法是漏生長依處是有漏相。與此相違</a><a name="0392c06" id="0392c06">是無漏相</a><a name="0392c07" id="0392c07"><p>復有二法。謂有為無為法。問何故作此論。</a><a name="0392c08" id="0392c08">答為欲遮遣補特伽羅。及為顯示智殊勝</a><a name="0392c09" id="0392c09">故。為欲遮遣補特伽羅者。謂顯唯有有</a><a name="0392c10" id="0392c10">為無為法。畢竟無實補特伽羅故。及為顯</a><a name="0392c11" id="0392c11">示智殊勝者。謂有聰慧智殊勝者。由此二</a><a name="0392c12" id="0392c12">法通達一切。此二遍攝一切法故。復次為</a><a name="0392c13" id="0392c13">止他宗顯正理故。謂或有執。有對法是有</a><a name="0392c14" id="0392c14">為。無對法是無為。或復有執。有漏法是有</a><a name="0392c15" id="0392c15">為。無漏法是無為。為止彼意顯無對法及</a><a name="0392c16" id="0392c16">無漏法俱通有為無為由此三緣故作斯</a><a name="0392c17" id="0392c17">論。問有為法云何。答十一處一處少分。謂法</a><a name="0392c18" id="0392c18">處少分。問無為法云何。答一處少分。謂法處</a><a name="0392c19" id="0392c19">少分。問有為無為是何等義。答若法有生有</a><a name="0392c20" id="0392c20">滅有因有果得有為相。是有為義。若法無</a><a name="0392c21" id="0392c21">生無滅無因無果。得無為相。是無為義。復</a><a name="0392c22" id="0392c22">次若法依屬因緣和合作用是有為義。若法</a><a name="0392c23" id="0392c23">不依屬因緣和合作用是無為義。復次若法</a><a name="0392c24" id="0392c24">為生所起。為老所衰。為無常所滅。是有為</a><a name="0392c25" id="0392c25">義。與此相違是無為義。復次若法流轉於</a><a name="0392c26" id="0392c26">世。能取果。有作用分別所緣。是有為義。與</a><a name="0392c27" id="0392c27">此相違是無為義。復次若法墮世墮蘊與</a><a name="0392c28" id="0392c28">苦相續。前後變易有下中上是有為義。與</a><a name="0392c29" id="0392c29">此相違是無為義。尊者世友作如是說。何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270392b.htm'><img src='up.gif' border=0></a>
<a href='T270393a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>