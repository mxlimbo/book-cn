<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1542 阿毘達磨品類足論 0694a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1542 阿毘達磨品類足論</font> <font face='Arial'>(卷1)</font> 辯五事品第一 <font face='Arial'>T26, p0694a</h2></font><hr>
<span class='old'>
</a><a name="0693c28" id="0693c28">智。復有緣類智及類智地諸無漏智。亦名類</a><a name="0693c29" id="0693c29">智。他心智云何。謂若智修所成。是修果依</span><a name="0694a01" id="0694a01">止。修已得不失智。欲色界繫。和合現前。他</a><a name="0694a02" id="0694a02">心心所。及一分無漏。他心心所。皆名他心智。</a><a name="0694a03" id="0694a03">世俗智云何。謂諸有漏慧。苦智云何。謂於五</a><a name="0694a04" id="0694a04">取蘊。思惟非常苦空非我。所起無漏智。集智</a><a name="0694a05" id="0694a05">云何。謂於有漏因思惟因集生緣。所起無漏</a><a name="0694a06" id="0694a06">智。滅智云何。謂於擇滅思惟滅靜妙離。所起</a><a name="0694a07" id="0694a07">無漏智。道智云何。謂於聖道思惟道如行出。</a><a name="0694a08" id="0694a08">所起無漏智。盡智云何。謂自遍知。我已知苦。</a><a name="0694a09" id="0694a09">我已斷集。我已證滅。我已修道。由此而起。智</a><a name="0694a10" id="0694a10">見明覺。解慧光觀。皆名盡智。無生智云何。謂</a><a name="0694a11" id="0694a11">自遍知。我已知苦不復當知。我已斷集不復</a><a name="0694a12" id="0694a12">當斷。我已證滅不復當證。我已修道不復當</a><a name="0694a13" id="0694a13">修。由此而起。智見明覺解慧光觀。皆名無生</a><a name="0694a14" id="0694a14">智。諸所有見者。且諸智亦名見。有見非智。諸</a><a name="0694a15" id="0694a15">八現觀邊忍。一苦法智忍。二苦類智忍。三集</a><a name="0694a16" id="0694a16">法智忍。四集類智忍。五滅法智忍。六滅類智</a><a name="0694a17" id="0694a17">忍。七道法智忍。八道類智忍。諸所有現觀者。</a><a name="0694a18" id="0694a18">若智若見俱名現觀</a><a name="0694a19" id="0694a19"><p>得云何。謂得諸法。無想定云何。謂已離遍淨</a><a name="0694a20" id="0694a20">染未離上染出離想作意。為先心心所滅。滅</a><a name="0694a21" id="0694a21">定云何。謂已離無所有處染止息想作意。為</a><a name="0694a22" id="0694a22">先心心所滅。無想事云何。謂生無想有情天</a><a name="0694a23" id="0694a23">中心心所滅。命根云何。謂三界壽。眾同分云</a><a name="0694a24" id="0694a24">何。謂有情同類性。依得云何。謂得所依。處事</a><a name="0694a25" id="0694a25">得云何。謂得諸蘊。處得云何。謂得內外處。生</a><a name="0694a26" id="0694a26">云何。謂令諸蘊起。老云何。謂令諸蘊熟。住云</a><a name="0694a27" id="0694a27">何。謂令已生諸行不壞。無常云何。謂令已生</a><a name="0694a28" id="0694a28">諸行滅壞。名身云何。謂增語。句身云何。謂字</a><a name="0694a29" id="0694a29">滿。文身云何。謂字眾。虛空云何。謂體空虛。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260693c.htm'><img src='up.gif' border=0></a>
<a href='T260694b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>