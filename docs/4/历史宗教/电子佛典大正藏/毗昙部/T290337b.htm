<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0337b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷2)</font> 辯本事品第一之一 <font face='Arial'>T29, p0337b</h2></font><hr>
<span class='old'>
</a><a name="0337a28" id="0337a28">真。世間現見火赤長等。故說顯形為火自性。</a><a name="0337a29" id="0337a29">又即色觸轉變生時。名火焰炭。是假非實。無</span><a name="0337b01" id="0337b01">一實物身眼得故。已說地等與界差別。世間</a><a name="0337b02" id="0337b02">於動立風名故。風與風界無有差別。由此道</a><a name="0337b03" id="0337b03">理言風即界。豈不世間於顯形色亦生風想。</a><a name="0337b04" id="0337b04">世間現以黑風團風更相示故。有通此難故</a><a name="0337b05" id="0337b05">說言亦。是如地等與界別義。古昔諸師咸作</a><a name="0337b06" id="0337b06">是說。地於中雜故見如此。為顯其風即是風</a><a name="0337b07" id="0337b07">界。故復言爾爾者定義。此二說中前說為勝。</a><a name="0337b08" id="0337b08">遍處不淨無差別故。不淨唯緣色處境故。頌</a><a name="0337b09" id="0337b09">曰</a><a name="0337b10" id="0337b10"><p class='lg'>　　此中根與境　　　即說十處界　</p></a><a name="0337b11" id="0337b11"><p>論曰。已說粽物根境無表為色蘊性。此中根</a><a name="0337b12" id="0337b12">境亦即說為十處十界。於處門中立為十處。</a><a name="0337b13" id="0337b13">謂眼處等。於界門中立為十界。謂眼界等。已</a><a name="0337b14" id="0337b14">立色蘊并立處界。此中色蘊何緣名色。善逝</a><a name="0337b15" id="0337b15">聖教。且說變壞故名為色。此說意言。苦受因</a><a name="0337b16" id="0337b16">故。有觸對故。可轉易故。名為變壞。由變壞故</a><a name="0337b17" id="0337b17">說名為色。苦受因者。色有變壞。能生苦受。如</a><a name="0337b18" id="0337b18">義品言</a><a name="0337b19" id="0337b19"><p class='lg'>　　趣求諸欲人　　　常起於希望</a><br><a name="0337b20" id="0337b20">　　諸欲若不遂　　　惱壞如箭中　</p></a><a name="0337b21" id="0337b21"><p>有觸對者。手等所觸色便變壞。是有對礙可</a><a name="0337b22" id="0337b22">變壞義。可轉易者。如牛羊等身可轉易。是可</a><a name="0337b23" id="0337b23">轉變及貿易義。由可轉易故名變壞。云何色</a><a name="0337b24" id="0337b24">法可轉易耶。謂異相生故名轉易。或能表示</a><a name="0337b25" id="0337b25">宿所習業。故名為色。如契經說。此摩納婆。宿</a><a name="0337b26" id="0337b26">習能招惡形色業。謂多忿恨。或能表示內心</a><a name="0337b27" id="0337b27">所有。故名為色。如契經說。具壽。汝今諸根凝</a><a name="0337b28" id="0337b28">悅定證甘露。豈不此說唯就有見有情數色</a><a name="0337b29" id="0337b29">訓釋色詞。唯此能表宿所習業及內心故。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290337a.htm'><img src='up.gif' border=0></a>
<a href='T290337c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>