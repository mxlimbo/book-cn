<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0134a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷26)</font> 雜蘊第一中補特伽羅納息第三之一 <font face='Arial'>T27, p0134a</h2></font><hr>
<span class='old'>
</a><a name="0133c28" id="0133c28">說。臨欲生時息風先出。息風出已名為已</a><a name="0133c29" id="0133c29">生。將欲死時息風後入不復更出名為已</span><a name="0134a01" id="0134a01">死。如說。云何使我常活令我入息恒得出</a><a name="0134a02" id="0134a02">耶。諸有欲入第四靜慮息風後出不復更</a><a name="0134a03" id="0134a03">入名已入定。將出定時息風先入息風入</a><a name="0134a04" id="0134a04">已名已出定。有餘師說。諸有欲入第四靜</a><a name="0134a05" id="0134a05">慮息風後入不復更出名已入定。將出定</a><a name="0134a06" id="0134a06">時息風先出息風出已名已出定。評曰。此中</a><a name="0134a07" id="0134a07">前說為善。問此入出息為是有情數為非</a><a name="0134a08" id="0134a08">有情數耶。答是有情數。問此入出息為有執</a><a name="0134a09" id="0134a09">受為無執受耶。答是無執受。身中雖有有</a><a name="0134a10" id="0134a10">執受風而入出息是無執受。問此入出息為</a><a name="0134a11" id="0134a11">是長養。為是異熟。為是等流。答唯是等流。</a><a name="0134a12" id="0134a12">身中雖有異熟生風及長養風。然入出息唯</a><a name="0134a13" id="0134a13">是等流如契經說。佛告阿難。若如射箭筈</a><a name="0134a14" id="0134a14">筈相續調入出息令不亂者。應知彼名殊</a><a name="0134a15" id="0134a15">勝飲食。問何故世尊說入出息名飲食耶。</a><a name="0134a16" id="0134a16">答能損益故。謂無上妙飲食益身。如有方</a><a name="0134a17" id="0134a17">便調入出息。亦無麤惡飲食損身。如無方</a><a name="0134a18" id="0134a18">便調入出息。是故世尊說為飲食。問如射</a><a name="0134a19" id="0134a19">箭筈筈相續者是何義耶。答如以後箭</a><a name="0134a20" id="0134a20">射於前箭後觸前筈是此中義。有說此</a><a name="0134a21" id="0134a21">中但顯前後無間斷義。不說後箭觸前箭</a><a name="0134a22" id="0134a22">義。又不定說如以後箭射前箭義如契</a><a name="0134a23" id="0134a23">經說。有持來有持去有持來持去念有</a><a name="0134a24" id="0134a24">修持來持去念。此中持來者。謂入息。持去</a><a name="0134a25" id="0134a25">者謂出息如施設論說。吸風入內名持來。</a><a name="0134a26" id="0134a26">引風出外名持去。如鍜金師囊。囊開合</a><a name="0134a27" id="0134a27">風隨入出。此亦如是。有作是說。出息名持</a><a name="0134a28" id="0134a28">來。入息名持去有餘師說。煖息名持來。</a><a name="0134a29" id="0134a29">冷息名持去。復有說者。上息名持來。下息<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270133c.htm'><img src='up.gif' border=0></a>
<a href='T270134b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>