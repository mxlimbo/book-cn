<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0284a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷55)</font> 結蘊第二中不善納息第一之一 <font face='Arial'>T27, p0284a</h2></font><hr>
<span class='old'>
</a><a name="0283c28" id="0283c28">文莊嚴於義。使不雜亂令易受持</a><a name="0283c29" id="0283c29"><p>復次為欲顯示二門二略二階二蹬二炬</span><a name="0284a01" id="0284a01">二明二文二影。如此所說彼亦應然。如彼</a><a name="0284a02" id="0284a02">所說此亦應然。故作是說。復次此說是</a><a name="0284a03" id="0284a03">了義彼說不了義。此說無別意彼說有別</a><a name="0284a04" id="0284a04">意。此說無別因彼說有別因。此說是勝</a><a name="0284a05" id="0284a05">義彼說是世俗。復次此所作論依四分別。</a><a name="0284a06" id="0284a06">一分別界。二分別世。三分別剎那。四分別</a><a name="0284a07" id="0284a07">等無間緣。彼所作論依一分別。謂但分別</a><a name="0284a08" id="0284a08">等無間緣。故此所說與彼有異。此中四者</a><a name="0284a09" id="0284a09">云何四。如有身見無間起有身見。即思惟</a><a name="0284a10" id="0284a10">彼前生與後生為四緣。謂一剎那有身見無</a><a name="0284a11" id="0284a11">間。第二剎那有身見現在前。此後所生即緣</a><a name="0284a12" id="0284a12">前起。彼前與後具作四緣。謂因等無間所</a><a name="0284a13" id="0284a13">緣增上緣。因緣者。謂前生有身見與後生有</a><a name="0284a14" id="0284a14">身見為二因。謂同類因及遍行因。等無間緣</a><a name="0284a15" id="0284a15">者。謂後生有身見從前生有身見無間而生。</a><a name="0284a16" id="0284a16">所緣緣者。謂後生有身見緣前生有身見而</a><a name="0284a17" id="0284a17">生。增上緣者。謂前於後或唯無障或不礙</a><a name="0284a18" id="0284a18">生。此中因緣如種子法。等無間緣如開避</a><a name="0284a19" id="0284a19">法。所緣緣如任杖法。增上緣如不障法。後</a><a name="0284a20" id="0284a20">生有身見由前生有身見為四緣攝受故。</a><a name="0284a21" id="0284a21">能行世能取果能作業能知緣。此中三者</a><a name="0284a22" id="0284a22">云何三。如有身見無間起有身見不思惟</a><a name="0284a23" id="0284a23">彼前生與後生為三緣。除所緣謂一剎那有</a><a name="0284a24" id="0284a24">身見無間。第二剎那有身見現在前。此後所</a><a name="0284a25" id="0284a25">生不緣前起。謂或緣色受想行識。或除前</a><a name="0284a26" id="0284a26">有身見緣所餘行蘊。彼前與後但作三緣。</a><a name="0284a27" id="0284a27">謂因等無間增上緣。釋此三緣如前廣說。</a><a name="0284a28" id="0284a28">後生有身見由前生有身見為三緣攝受</a><a name="0284a29" id="0284a29">故。能行世能取果能作業能知緣。或有身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270283c.htm'><img src='up.gif' border=0></a>
<a href='T270284b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>