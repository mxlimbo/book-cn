<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0358a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷69)</font> 結蘊第二中有情納息第三之一 <font face='Arial'>T27, p0358a</h2></font><hr>
<span class='old'>
</a><a name="0357c28" id="0357c28">施設取。佛意告言。汝之同學從此命終。生</a><a name="0357c29" id="0357c29">無色界依愛立取非謂斷滅。應理論者便</span><a name="0358a01" id="0358a01">詰彼言。經說意成表多種義。成表中有。或</a><a name="0358a02" id="0358a02">表化身。或表劫初人。或表上二界。何緣知</a><a name="0358a03" id="0358a03">此表無色天不表中有。分別論者作如是</a><a name="0358a04" id="0358a04">說。寧知此言唯表中有不表無色。應理論</a><a name="0358a05" id="0358a05">者作如是言。即以此經知表中有。謂此經</a><a name="0358a06" id="0358a06">說此身已壞餘身未生。意成有情依愛立</a><a name="0358a07" id="0358a07">取。此身已壞餘身未生。意成有情豈離中</a><a name="0358a08" id="0358a08">有。非無色界可名未生故。彼通經定不應</a><a name="0358a09" id="0358a09">理。問分別論者云何釋通應理論者所設過</a><a name="0358a10" id="0358a10">難而執中有決定為無。答諸從死有至生</a><a name="0358a11" id="0358a11">有時要得生有方捨死有。如折路迦緣草</a><a name="0358a12" id="0358a12">木等。先安前足方移後足。是故死生中無</a><a name="0358a13" id="0358a13">斷過。應理論者便詰彼言。若作是說則有</a><a name="0358a14" id="0358a14">大過。謂人中死生地獄者應先得地獄諸</a><a name="0358a15" id="0358a15">蘊。後方捨人中諸蘊。若爾趣壞所依身壞。</a><a name="0358a16" id="0358a16">有一身內二心俱生。趣壞者。謂彼於爾時</a><a name="0358a17" id="0358a17">是地獄趣亦人趣攝。身壞者。謂彼於爾時是</a><a name="0358a18" id="0358a18">地獄身亦人身攝。有一身內二心俱生者。謂</a><a name="0358a19" id="0358a19">死有生有二心俱生。一有情身二心並起心</a><a name="0358a20" id="0358a20">既有二身應非一。故彼所說非為釋難。問</a><a name="0358a21" id="0358a21">此二論師於一中有一說為有一執為無。</a><a name="0358a22" id="0358a22">如是二說。何者為勝。答應理論者所說為</a><a name="0358a23" id="0358a23">勝。所引至教及設過難彼不通故。然分別論</a><a name="0358a24" id="0358a24">者是無知果。黑闇果。無明果。不勤加行果。由</a><a name="0358a25" id="0358a25">此決定撥無中有。然此中有是實有物與實</a><a name="0358a26" id="0358a26">有物性相相應。如是為止他宗所說及顯</a><a name="0358a27" id="0358a27">自宗所說正理故作斯論。復次勿為止他</a><a name="0358a28" id="0358a28">顯己宗說。然為顯示諸法正理開悟學者</a><a name="0358a29" id="0358a29">故作斯論<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270357c.htm'><img src='up.gif' border=0></a>
<a href='T270358b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>