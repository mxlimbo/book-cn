<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 1003a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷200)</font> 見蘊第八中見納息第五之一 <font face='Arial'>T27, p1003a</h2></font><hr>
<span class='old'>
</a><a name="1002c28" id="1002c28">執往來意界常等。如是一切常見攝故即常</a><a name="1002c29" id="1002c29">見品。如契經說。有外道執命者即身。命者</span><a name="1003a01" id="1003a01">異身。命者非即身。命者非異身。問外道何故</a><a name="1003a02" id="1003a02">執命者即身耶。尊者世友作如是說。彼見</a><a name="1003a03" id="1003a03">世間身生時說有情生。身壞時說有情死</a><a name="1003a04" id="1003a04">故。復次彼見世間於有色根身說有命者。</a><a name="1003a05" id="1003a05">於無色根身說無命者故。復次彼見世間</a><a name="1003a06" id="1003a06">於身相差別起男女想故。復次彼見世間</a><a name="1003a07" id="1003a07">於身力強弱說強弱者故。復次彼見世間</a><a name="1003a08" id="1003a08">身形長短麤細肥瘦白黑等異說長短等者</a><a name="1003a09" id="1003a09">故。復次彼見世間於身一分有被損害時。</a><a name="1003a10" id="1003a10">遍身皆受不安隱苦故。復次彼見世間憂</a><a name="1003a11" id="1003a11">及喜時。流淚毛豎顏色怡悅故。復次彼見世</a><a name="1003a12" id="1003a12">間皆於身起我名想故。有餘師說。彼見世</a><a name="1003a13" id="1003a13">間守宮蚸<span class='corr'>蜴</span>等尾。若斷時各能動轉故。大</a><a name="1003a14" id="1003a14">德說曰。彼見世間於有色根身說有情形</a><a name="1003a15" id="1003a15">相。有情言音。有情好醜。有情威儀。有情作業</a><a name="1003a16" id="1003a16">等故。由如是等種種因緣。諸外道說命者</a><a name="1003a17" id="1003a17">即身。問外道何故執命者異身耶。尊者世友</a><a name="1003a18" id="1003a18">作如是說。彼諸外道執色為身。執心心所</a><a name="1003a19" id="1003a19">以為命者。色與心等相續各異。彼覺色身</a><a name="1003a20" id="1003a20">前後轉變。不覺心等前後異相。故起此見</a><a name="1003a21" id="1003a21">復次彼見身麤心心所細。命者是細故異於</a><a name="1003a22" id="1003a22">身。復次彼見威儀隨意欲轉。即執意欲以</a><a name="1003a23" id="1003a23">為命者。威儀即身轉變差別。復次彼見死者</a><a name="1003a24" id="1003a24">身相無異。便作是念。命者離身說名為死</a><a name="1003a25" id="1003a25">故與身異。復次彼見色身與心心所分位</a><a name="1003a26" id="1003a26">前後轉變各異。彼執心等即是命者故異於</a><a name="1003a27" id="1003a27">身。復次彼見色身有多分。而命者是一故</a><a name="1003a28" id="1003a28">異於身。復次彼諸外道見捨前有身受中有</a><a name="1003a29" id="1003a29">身。復捨中有身受今有身。如是展轉身雖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T271002c.htm'><img src='up.gif' border=0></a>
<a href='T271003b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>