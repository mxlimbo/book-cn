<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0172b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷23)</font> 雜揵度思品第八上 <font face='Arial'>T28, p0172b</h2></font><hr>
<span class='old'>
</a><a name="0172a28" id="0172a28">何緣。猶如有一親近善知識。廣說如上。乃至</a><a name="0172a29" id="0172a29">我見滅是滅。因此起慢。乃至廣說。問曰。此增</span><a name="0172b01" id="0172b01">上慢何緣。答曰。即緣彼心心數法。能生增上</a><a name="0172b02" id="0172b02">慢忍者。若作是說。則上慢緣無漏者意亦</a><a name="0172b03" id="0172b03">非他界緣。亦非無緣。若生增上慢。我見道是</a><a name="0172b04" id="0172b04">道。此中應廣說如滅。問曰。此慢為是欲界。為</a><a name="0172b05" id="0172b05">是色界耶。若是欲界者。此慢緣忍。欲界無忍</a><a name="0172b06" id="0172b06">善根。若是色界者。離欲者可爾。未離欲者云</a><a name="0172b07" id="0172b07">何可爾。答曰。或有說者。應作是說。是色界</a><a name="0172b08" id="0172b08">慢。所以者何。彼慢緣順諦忍。欲界中無順諦</a><a name="0172b09" id="0172b09">忍。問曰。若然者離欲者可爾。未離欲者云何。</a><a name="0172b10" id="0172b10">答曰。經本所說。明離欲者。復有說者。未離</a><a name="0172b11" id="0172b11">欲者。亦能起此慢。所以者何。依未來禪與</a><a name="0172b12" id="0172b12">根本禪相似故。評曰。不應作是說。如前說者</a><a name="0172b13" id="0172b13">好。復有說者。是欲色界。問曰。色界者可爾。</a><a name="0172b14" id="0172b14">所以者何。緣彼忍故。欲界者云何可爾。彼慢</a><a name="0172b15" id="0172b15">不能緣忍。自界緣故。答曰。欲界中雖無忍。有</a><a name="0172b16" id="0172b16">與忍相似善根。為慢所緣。所以者何。欲界中。</a><a name="0172b17" id="0172b17">盡有一切善根種子故。以欲界中有忍相似</a><a name="0172b18" id="0172b18">善根故。慢亦能緣。若生增上慢。我生已盡。乃</a><a name="0172b19" id="0172b19">至廣說。此增上慢何緣。乃至廣說。問曰。此增</a><a name="0172b20" id="0172b20">上慢。前所說者。有何差別。答曰。或有說者。</a><a name="0172b21" id="0172b21">先所說者。是凡夫增上慢。後所說者。是凡夫</a><a name="0172b22" id="0172b22">聖人增上慢。如凡夫聖人。見諦不見諦。得果</a><a name="0172b23" id="0172b23">不得果。得正決定。不得正決定住決定聚。住</a><a name="0172b24" id="0172b24">不決定聚。住正定不住正定。當知亦如是。復</a><a name="0172b25" id="0172b25">有說。先所說者。因見道生。後所說者。因修道</a><a name="0172b26" id="0172b26">生。復有說者。先所起慢有所因。後所起慢無</a><a name="0172b27" id="0172b27">所因。復有說者。前者是欲色界。後者是三界。</a><a name="0172b28" id="0172b28">若生增上慢。我生已盡。此何緣。答曰。猶如有</a><a name="0172b29" id="0172b29">一作是念。此道此跡。我依此道。依此跡。乃至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280172a.htm'><img src='up.gif' border=0></a>
<a href='T280172c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>