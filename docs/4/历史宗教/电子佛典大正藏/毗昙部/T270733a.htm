<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0733a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷142)</font> 根蘊第六中根納息第一之一 <font face='Arial'>T27, p0733a</h2></font><hr>
<span class='old'>
</a><a name="0732c28" id="0732c28">慧能照一切法。外日月等唯照一界一處一</a><a name="0732c29" id="0732c29">蘊一世少分。慧能普照十八界。十二處。五</span><a name="0733a01" id="0733a01">蘊。三世。及無為法。有說。無慧者縛。有慧者</a><a name="0733a02" id="0733a02">解。有說。慧入佛法甚歡娛故。謂佛法中以</a><a name="0733a03" id="0733a03">解為勝。是故諸有慧者見妙法寶。於中歡</a><a name="0733a04" id="0733a04">娛如明眼人入於寶渚。若無智慧雖入佛</a><a name="0733a05" id="0733a05">法無所見故常懷憂慼。如生盲人至採寶</a><a name="0733a06" id="0733a06">所更增愁毒。有說。慧根如將。如導。如目。</a><a name="0733a07" id="0733a07">如首。是覺覺支。是道道支。有說。慧能導引</a><a name="0733a08" id="0733a08">餘菩提分令不異趣。如明眼者導眾盲人</a><a name="0733a09" id="0733a09">令行正路。此亦如是。有說。慧斷纏縛猶</a><a name="0733a10" id="0733a10">如利刀。如說。姊妹。我聖弟子。能以慧刀斷</a><a name="0733a11" id="0733a11">諸結縛隨眠纏垢。有說。慧如臺殿。如尊者</a><a name="0733a12" id="0733a12">阿[<a href='javascript:showpic("images/005204.gif")'>泥/土</a>]律陀言。我依戒住戒。得昇無上智慧</a><a name="0733a13" id="0733a13">臺殿。有說。慧能安立諸法自相共相。能分</a><a name="0733a14" id="0733a14">別諸法自相共相。破自體愚及所緣愚。於諸</a><a name="0733a15" id="0733a15">法中不增減轉。有說。慧是諸佛所愛敬故。</a><a name="0733a16" id="0733a16">佛不愛敬有情色力族姓財富自在。但愛敬</a><a name="0733a17" id="0733a17">慧以慧能證諸功德故。有說。慧能顯佛</a><a name="0733a18" id="0733a18">無與等故。謂諸色力族姓財富榮貴自在。不</a><a name="0733a19" id="0733a19">能顯佛是最尊勝。唯慧能顯。以一切智唯</a><a name="0733a20" id="0733a20">佛有故。餘根不爾。以如是等無量因緣。慧</a><a name="0733a21" id="0733a21">根餘根作差別說</a><a name="0733a22" id="0733a22"><p class='juan'>
說一切有部發智大毘婆沙論卷第一百四</a><a name="0733a23" id="0733a23">十二</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270732c.htm'><img src='up.gif' border=0></a>
<a href='T270733b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>