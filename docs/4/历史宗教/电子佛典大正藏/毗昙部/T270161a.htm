<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0161a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷31)</font> 雜蘊第一中愛敬納息第四之一 <font face='Arial'>T27, p0161a</h2></font><hr>
<span class='old'>
</a><a name="0160c28" id="0160c28">靜微妙是止息道令心一趣有所證得。五者</a><a name="0160c29" id="0160c29">有內證智生。知此三摩地正念故入正念故</span><a name="0161a01" id="0161a01">出。問此五聖智三摩地誰幾智性。答此五皆</a><a name="0161a02" id="0161a02">是世俗智性。有作是說。皆八智性。謂除滅</a><a name="0161a03" id="0161a03">智及他心智。尊者妙音作如是說。皆六智性。</a><a name="0161a04" id="0161a04">謂除苦集滅他心智。如是說者。如是所說</a><a name="0161a05" id="0161a05">雖亦有理。然契經中說此五種一切皆是世</a><a name="0161a06" id="0161a06">俗智性。皆知定事有差別故。問此五聖智</a><a name="0161a07" id="0161a07">三摩地何力所攝。答皆處非處智力所攝。因</a><a name="0161a08" id="0161a08">釋身力傍論已了</a><a name="0161a09" id="0161a09"><p>云何擇滅乃至廣說。問何故作此論。答為</a><a name="0161a10" id="0161a10">止他宗顯正義故。謂或有執。擇滅非擇滅</a><a name="0161a11" id="0161a11">無常滅非實有體。如譬喻者為遮彼執顯</a><a name="0161a12" id="0161a12">三種滅皆有實體。或復有執。此三種滅皆是</a><a name="0161a13" id="0161a13">無為。如分別論者。為遮彼執顯二滅是無</a><a name="0161a14" id="0161a14">為。無常滅是有為。故作斯論。云何擇滅。答</a><a name="0161a15" id="0161a15">諸滅是離繫。謂諸法滅亦得離繫得離繫得</a><a name="0161a16" id="0161a16">是名擇滅。云何非擇滅。答諸滅非離繫。謂</a><a name="0161a17" id="0161a17">諸法滅得不離繫不得離繫得名非擇滅。</a><a name="0161a18" id="0161a18">云何無常滅。答諸行散壞破沒亡退是謂無</a><a name="0161a19" id="0161a19">常滅。此中散壞破沒亡退文字雖有差別而</a><a name="0161a20" id="0161a20">同顯無常滅。又諸行散等言。非如散穀豆</a><a name="0161a21" id="0161a21">等令往異處。但顯由無常滅無復作用。</a><a name="0161a22" id="0161a22">又散等言不顯諸行自性滅壞但顯諸行</a><a name="0161a23" id="0161a23">由無常滅無復作用。謂有為法自性恒有</a><a name="0161a24" id="0161a24">由生相故。有作用起由滅相故。無復作用</a><a name="0161a25" id="0161a25">名為散壞破<span class='corr'></span>沒亡退</a><a name="0161a26" id="0161a26"><p>非擇滅無常滅何差別。答非擇滅者。不由</a><a name="0161a27" id="0161a27">擇力解脫疫癘災橫愁惱種種魔事行世苦</a><a name="0161a28" id="0161a28">法。非於貪欲調伏斷越。無常滅者諸行散壞</a><a name="0161a29" id="0161a29">破<span class='corr'></span>沒亡退。是謂二滅差別。此中解脫疫癘</a><a name="0161a30" id="0161a30">災橫愁惱種種魔事苦法者。顯有漏法非擇<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270160c.htm'><img src='up.gif' border=0></a>
<a href='T270161b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>