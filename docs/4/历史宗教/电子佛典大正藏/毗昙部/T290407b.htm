<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0407b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷13)</font> 辯差別品第二之一 <font face='Arial'>T29, p0407b</h2></font><hr>
<span class='old'>
</a><a name="0407a28" id="0407a28">剎那生等。非彼現見。說無所益。然諸行中相</a><a name="0407a29" id="0407a29">續生等。誰不能了。而更須說。故彼所釋。違經</span><a name="0407b01" id="0407b01">義理。又一剎那生等諸相。微細覺慧所能了</a><a name="0407b02" id="0407b02">知。謂於剎那無間。展轉善觀察者。能了知故。</a><a name="0407b03" id="0407b03">微細覺慧。由教力生。了行無常。能除我執。既</a><a name="0407b04" id="0407b04">是微細覺慧所知。言一剎那起等三相不可</a><a name="0407b05" id="0407b05">知者。非如理說。又彼所說。非不可知應立相</a><a name="0407b06" id="0407b06">者。不應定說。不可知故。為非相因受等諸相。</a><a name="0407b07" id="0407b07">麤覺慧者。不能了知。非非相故。言不可知。便</a><a name="0407b08" id="0407b08">非相者。如是所說。非應理論。又此經言。有為</a><a name="0407b09" id="0407b09">之起。亦可了知。盡及住異。亦可知者。依剎那</a><a name="0407b10" id="0407b10">說。此經意說。剎那起等。審觀察時。可了知</a><a name="0407b11" id="0407b11">故。世尊為勸諸受化者。令審觀察。故說此言。</a><a name="0407b12" id="0407b12">又經主言。然經重說有為言者。令知此相表</a><a name="0407b13" id="0407b13">是有為。勿謂此相表有為有。如居白鷺表水</a><a name="0407b14" id="0407b14">非無。如是所言。違自宗義。許未生位有為有</a><a name="0407b15" id="0407b15">者。可說非生表有為有。以未生時彼先有故。</a><a name="0407b16" id="0407b16">既未生位。執有為無。豈得非生表有為有。白</a><a name="0407b17" id="0407b17">鷺表水。正是彼宗。生表有為有性同喻。若生</a><a name="0407b18" id="0407b18">不表本無今有。有為有者便似亦撥。唯許有</a><a name="0407b19" id="0407b19">為是有宗義。彼執有為唯得自體。即說名生。</a><a name="0407b20" id="0407b20">生體即是有為有性。生與有為。既無別體。有</a><a name="0407b21" id="0407b21">為與有。復無差別。如何此相。能表有為不表</a><a name="0407b22" id="0407b22">於有。又若為此重說有為。前所說言。便為無</a><a name="0407b23" id="0407b23">用。有為之起。亦可知等。足能成立如斯義故。</a><a name="0407b24" id="0407b24">是故此言。應表別義。彼上座言。若不重說有</a><a name="0407b25" id="0407b25">為言者。則不了知有為之相。為表何義此為</a><a name="0407b26" id="0407b26">能表。有色等性。為復能表有味等性為或能</a><a name="0407b27" id="0407b27">表善惡等性。為遣斯惑。重說有為。彼亦非理。</a><a name="0407b28" id="0407b28">已說有三有為之相。何容此相表有色等。非</a><a name="0407b29" id="0407b29">於別法無差別相應與彼法為差別相。又經<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290407a.htm'><img src='up.gif' border=0></a>
<a href='T290407c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>