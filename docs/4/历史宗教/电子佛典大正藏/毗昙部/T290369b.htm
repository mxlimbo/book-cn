<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0369b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷7)</font> 辯本事品第一之一 <font face='Arial'>T29, p0369b</h2></font><hr>
<span class='old'>
</a><a name="0369a28" id="0369a28">數命終受生。是故應知。一切身分有多同時</a><a name="0369a29" id="0369a29">發一識者。如是眼根雖有二處。亦可俱時同</span><a name="0369b01" id="0369b01">發一識。云何一眼識依二眼根轉。識無形色</a><a name="0369b02" id="0369b02">無住處故。依二轉相難可定說。如何得知。識</a><a name="0369b03" id="0369b03">無住處。一識遍依多根轉故。謂若眼識有住</a><a name="0369b04" id="0369b04">處者。眼根有二眼識唯一。識應但依一眼而</a><a name="0369b05" id="0369b05">轉。則應一眼見色非二。或應俱時在一相續</a><a name="0369b06" id="0369b06">有二眼識依二根轉。如是二事既皆不許。故</a><a name="0369b07" id="0369b07">心心所定無住處。若謂一識於一時中住二</a><a name="0369b08" id="0369b08">眼處。此亦非理。有分相雜非一過故。謂若</a><a name="0369b09" id="0369b09">一識於一時中住二眼者應成有分住左眼</a><a name="0369b10" id="0369b10">分非住右眼住右眼分非住左故。又應相雜。</a><a name="0369b11" id="0369b11">二眼中間眼識。亦依身根住故。是則身識亦</a><a name="0369b12" id="0369b12">成眼識。又應非一。二眼中間若無眼識有隔</a><a name="0369b13" id="0369b13">斷故。如何成一。如是則應非一眼識於一時</a><a name="0369b14" id="0369b14">間各住一眼。是故不應許一眼識於一時中</a><a name="0369b15" id="0369b15">住二眼處。又執眼識住眼中者。當云何住。為</a><a name="0369b16" id="0369b16">體相涉如油住麻。為別相依如果住器。然此</a><a name="0369b17" id="0369b17">二執。俱不應理。若如初者。眼與眼識。其性各</a><a name="0369b18" id="0369b18">別。應成一故。若如後者。無方分法。別體相</a><a name="0369b19" id="0369b19">合。理不成故。若心心所無住處者。如何可言</a><a name="0369b20" id="0369b20">依止眼根了別諸色故名眼識。又若眼識不</a><a name="0369b21" id="0369b21">住眼中。如何眼根成所依性。此責非理。眼作</a><a name="0369b22" id="0369b22">眼識不共鄰近生起緣故說為依止及所依</a><a name="0369b23" id="0369b23">性。不可言依彼即說住其中。亦說臣依王人</a><a name="0369b24" id="0369b24">依財食故。若謂眼識隨所依根有損益故住</a><a name="0369b25" id="0369b25">眼中者。理亦不然。現見影光鏡像等物。隨依</a><a name="0369b26" id="0369b26">損益而不住故。謂影等物非住樹等。而見樹</a><a name="0369b27" id="0369b27">等有損益時影等隨依亦有損益。又見大海。</a><a name="0369b28" id="0369b28">隨月虧盈。水有增減。然大海水不住月中。故</a><a name="0369b29" id="0369b29">所立因。有不定失。若爾眼識何不能取眼依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290369a.htm'><img src='up.gif' border=0></a>
<a href='T290369c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>