<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0873a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷20)</font> 辯業品第五之一 <font face='Arial'>T29, p0873a</h2></font><hr>
<span class='old'>
</a><a name="0872c28" id="0872c28">不得惡戒。如是等例於理不齊。無善意樂故。</a><a name="0872c29" id="0872c29">有惡意樂故。謂彼正受不律儀時。無正思惟</span><a name="0873a01" id="0873a01">調善意樂。我當不害一切有情。有邪思惟凶</a><a name="0873a02" id="0873a02">勃意樂。我當普害一切有情。事雖主羊而心</a><a name="0873a03" id="0873a03">寬遍。是故容有觀未來羊。於現聖親亦發惡</a><a name="0873a04" id="0873a04">戒。非觀來世聖及至親。於現羊身不發惡戒。</a><a name="0873a05" id="0873a05">或無勞諍理應同許。且如有一受屠羊人。雖</a><a name="0873a06" id="0873a06">一生中不與不取。於己妻妾住知足心。啞不</a><a name="0873a07" id="0873a07">能言無語四過。而因羊壞善阿世耶具得七支</a><a name="0873a08" id="0873a08">不律儀罪。如是於親等雖無害心。而善阿世</a><a name="0873a09" id="0873a09">耶因羊壞故。遍有情界得不律儀。若先要期</a><a name="0873a10" id="0873a10">受善學處。後不全損善阿世耶。由遇別緣唯</a><a name="0873a11" id="0873a11">受殺者。得處中罪非不律儀。但得不律儀必</a><a name="0873a12" id="0873a12">應全損善阿世耶。故具得七支。若有例言。如</a><a name="0873a13" id="0873a13">受善戒有支不具。此亦應爾。謂如有受近事</a><a name="0873a14" id="0873a14">近住。勤策律儀雖不具支。而亦得彼缺支攝</a><a name="0873a15" id="0873a15">戒。受不律儀亦應如是。此例非等律儀不律</a><a name="0873a16" id="0873a16">儀。用功不用功得有異故。謂諸善戒要藉用</a><a name="0873a17" id="0873a17">功。善阿世耶方能受得。以難得故理數必應。</a><a name="0873a18" id="0873a18">非受一時總得一切。若諸惡戒不藉用功。惡</a><a name="0873a19" id="0873a19">阿世耶便能受得。非難得故理數必應。隨受</a><a name="0873a20" id="0873a20">一時總得一切。以於欲界不善力強。惡阿世</a><a name="0873a21" id="0873a21">耶任運而起。造諸重惡不待用功。善阿世耶</a><a name="0873a22" id="0873a22">易毀壞故。隨受一種便總得餘。善則不然故</a><a name="0873a23" id="0873a23">例非等。現見穢草不用功生。要設劬勞嘉苗</a><a name="0873a24" id="0873a24">方起。又如有受不律儀人。作是要期。我於盡</a><a name="0873a25" id="0873a25">壽每晝或夜半月月等。一度屠羊等。亦得不</a><a name="0873a26" id="0873a26">律儀。由不律儀易受得故。以於欲界不善力</a><a name="0873a27" id="0873a27">強。雖不恒為而得惡戒。諸有欲受出家律儀。</a><a name="0873a28" id="0873a28">若作要期。我於盡壽每晝或夜半月月等。一</a><a name="0873a29" id="0873a29">度離殺等。不得善律儀。由善律儀難受得故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290872c.htm'><img src='up.gif' border=0></a>
<a href='T290873b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>