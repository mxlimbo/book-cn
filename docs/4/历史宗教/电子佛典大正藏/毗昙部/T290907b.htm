<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0907b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷27)</font> 辯隨眠品第六之一 <font face='Arial'>T29, p0907b</h2></font><hr>
<span class='old'>
</a><a name="0907a28" id="0907a28">言。有二十一諸隨煩惱。能惱亂心。乃至廣</a><a name="0907a29" id="0907a29">說。後當略辯。纏煩惱垢攝者且應先辯。纏相</span><a name="0907b01" id="0907b01">云何。頌曰</a><a name="0907b02" id="0907b02"><p class='lg'>　　纏八無慚愧　　　嫉慳并悔眠</a><br><a name="0907b03" id="0907b03">　　及掉舉惛沈　　　或十加忿覆</a><br><a name="0907b04" id="0907b04">　　無慚慳掉舉　　　皆從貪所生</a><br><a name="0907b05" id="0907b05">　　無愧眠惛沈　　　從無明所起</a><br><a name="0907b06" id="0907b06">　　嫉忿從瞋起　　　悔從疑覆諍　</p></a><a name="0907b07" id="0907b07"><p>論曰。根本煩惱亦名為纏。經說欲貪纏為緣</a><a name="0907b08" id="0907b08">故。若異此者。貪等云何可得名為圓滿煩惱。</a><a name="0907b09" id="0907b09">然諸論者。離諸隨眠。就勝說纏。或八或十。謂</a><a name="0907b10" id="0907b10">品類足說有八纏。毘婆沙宗說纏有十。即於</a><a name="0907b11" id="0907b11">前八更加忿覆。如是十種。繫縛含識置生死</a><a name="0907b12" id="0907b12">獄。故名為纏。或十為因起諸惡行令拘惡趣。</a><a name="0907b13" id="0907b13">故名為纏。無慚無愧嫉慳并悔掉舉惛沈。如</a><a name="0907b14" id="0907b14">前已辯。令心昧略惛沈相應。不能持身是為</a><a name="0907b15" id="0907b15">眠相。眠雖亦有惛不相應。此唯辯纏。故作</a><a name="0907b16" id="0907b16">是說。於此頓說眠三相者。此三與眠義相順</a><a name="0907b17" id="0907b17">故。因自反損怨益而生。瞋恚為先心憤名</a><a name="0907b18" id="0907b18">忿。有餘師說。因處非處違逆而生。力能令</a><a name="0907b19" id="0907b19">心無顧而轉。乃至子上令心憤發說名為忿。</a><a name="0907b20" id="0907b20">隱藏自罪。說名為覆。罪謂可訶。即是毀犯</a><a name="0907b21" id="0907b21">尸羅軌則及諸淨命。隱藏即是匿罪欲因有</a><a name="0907b22" id="0907b22">餘釋言。捫拭名覆。謂內懷惡捫拭外邊。是</a><a name="0907b23" id="0907b23">欲令他不覺察義。前說若法從煩惱起。方可</a><a name="0907b24" id="0907b24">建立隨煩惱名。此中何法何煩惱起。無慚慳</a><a name="0907b25" id="0907b25">掉舉是貪等流。要貪為近因方得生故。無愧</a><a name="0907b26" id="0907b26">眠惛沈是無明等流。此與無明相極相鄰近</a><a name="0907b27" id="0907b27">故。嫉忿是瞋等流。由此相同瞋故。悔是疑</a><a name="0907b28" id="0907b28">等流。因猶豫生故。覆有說是貪等流。有說是</a><a name="0907b29" id="0907b29">無明等流。有說是俱等流。諸有知者因愛生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290907a.htm'><img src='up.gif' border=0></a>
<a href='T290907c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>