<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0849a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷15)</font> 辯緣起品第四之一 <font face='Arial'>T29, p0849a</h2></font><hr>
<span class='old'>
</a><a name="0848c28" id="0848c28">心唯二無記。謂威儀路或異熟生。若說欲界</a><a name="0848c29" id="0848c29">有捨異熟入涅槃心。通二無記。若說欲界</span><a name="0849a01" id="0849a01">無捨異熟入涅槃心。但威儀路。必無離受而</a><a name="0849a02" id="0849a02">獨有心。劣善何故不入涅槃。以彼善心有異</a><a name="0849a03" id="0849a03">熟故。諸阿羅漢厭背未來諸異熟果。入涅槃</a><a name="0849a04" id="0849a04">故。若爾住異熟應不入涅槃。不爾。已簡言</a><a name="0849a05" id="0849a05">厭背未來故。何不厭背現在異熟。知依現異</a><a name="0849a06" id="0849a06">熟永斷諸有故。依現異熟證無學果。知彼有</a><a name="0849a07" id="0849a07">恩不深厭患。諸阿羅漢深厭當生。故命終時</a><a name="0849a08" id="0849a08">避彼因善。唯二無記勢力劣故。順於昧劣相</a><a name="0849a09" id="0849a09">續斷心。故入涅槃唯二無記。眼等諸識雖依</a><a name="0849a10" id="0849a10">色根而無方所。況復意識。然約身根滅處說</a><a name="0849a11" id="0849a11">者。若頓死者。意識身根欻然總滅。非有別</a><a name="0849a12" id="0849a12">處。若漸死者。往下人天於足齊心如次識</a><a name="0849a13" id="0849a13">滅。謂墮惡趣說名往下。彼識最後兩足處滅。</a><a name="0849a14" id="0849a14">若往人趣識滅於齊。若往生天識滅心處。諸</a><a name="0849a15" id="0849a15">阿羅漢說名不生。彼最後心亦心處滅。有餘</a><a name="0849a16" id="0849a16">師說。彼滅在頂。正命終時於足等處身根滅</a><a name="0849a17" id="0849a17">故。意識隨滅。臨命終時身根漸減。至足等</a><a name="0849a18" id="0849a18">處欻然都滅。如以少水置炎石上。漸減漸</a><a name="0849a19" id="0849a19">消一處都盡。必無同分相續為因能無間生</a><a name="0849a20" id="0849a20">所趣後有。唯漸命終者。臨命終時有為斷末</a><a name="0849a21" id="0849a21">摩。苦受所逼無有別物。名為末摩。然於身中</a><a name="0849a22" id="0849a22">有別處所。風熱炎盛所逼切時。極苦受生即</a><a name="0849a23" id="0849a23">便致死。得末摩稱。如有頌曰</a><a name="0849a24" id="0849a24"><p class='lg'>　　身中有別處　　　觸便令命終</a><br><a name="0849a25" id="0849a25">　　如青蓮花鬚　　　微塵等所觸　</p></a><a name="0849a26" id="0849a26"><p>若水火風不平緣合。互相乖反或總或別。勢</a><a name="0849a27" id="0849a27">用增盛傷害末摩。如以利刀分解支節。因斯</a><a name="0849a28" id="0849a28">引發極苦受生。從此須臾定當捨命。由茲理</a><a name="0849a29" id="0849a29">故名斷末摩。非如斬薪說名為斷。如斷無覺<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290848c.htm'><img src='up.gif' border=0></a>
<a href='T290849b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>