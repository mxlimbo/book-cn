<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0093b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷13)</font> 雜揵度人品第三上 <font face='Arial'>T28, p0093b</h2></font><hr>
<span class='old'>
</a><a name="0093a28" id="0093a28">問曰。此中何以唯說眾生數緣起法耶。答曰</a><a name="0093a29" id="0093a29">彼尊者依佛經作論。佛經中說眾生數緣起</span><a name="0093b01" id="0093b01">法。佛經是此論根本。是故彼尊者依佛經作</a><a name="0093b02" id="0093b02">論。問曰如是因論生論。以何等故世尊經中。</a><a name="0093b03" id="0093b03">唯說眾生數緣起法。不說非眾生數。答曰隨</a><a name="0093b04" id="0093b04">順有義是支義。此支隨順有故。是故唯說眾</a><a name="0093b05" id="0093b05">生數。不說非眾生數。如此經說眾生數緣起</a><a name="0093b06" id="0093b06">法。當知餘經說有支。亦說眾生數緣起法。問</a><a name="0093b07" id="0093b07">曰緣起法緣生法有何差別。答曰或有說者</a><a name="0093b08" id="0093b08">無有差別。所以者何。如波伽羅那經所說。云</a><a name="0093b09" id="0093b09">何緣起法。一切有為法。云何緣生法。一切有</a><a name="0093b10" id="0093b10">為法。此義可爾。然亦應更求差別相。因是緣</a><a name="0093b11" id="0093b11">起。果是緣生。如因果。事所事。相所相。成所</a><a name="0093b12" id="0093b12">成。續所續。生所生。取所取。當知亦如是。復</a><a name="0093b13" id="0093b13">有說者。過去是緣起。未來現在是緣生。復有</a><a name="0093b14" id="0093b14">說者。過去是緣起。未來是緣生。復有說者。無</a><a name="0093b15" id="0093b15">明是緣起。行是緣生。乃至生是緣起。老死是</a><a name="0093b16" id="0093b16">緣生。復有說者。無明是緣起。老死是緣生。餘</a><a name="0093b17" id="0093b17">十支是緣起緣生。復有說者。二在過去是緣</a><a name="0093b18" id="0093b18">起。二在未來是緣生。餘支是緣起緣生。尊者</a><a name="0093b19" id="0093b19">富那奢說曰。此中應作四句。或有緣起非緣</a><a name="0093b20" id="0093b20">生。或有緣生非緣起。乃至廣作四句。緣起非</a><a name="0093b21" id="0093b21">緣生者。未來法是也。緣生非緣起者。過去現</a><a name="0093b22" id="0093b22">在阿羅漢最後死陰是也。緣起緣生者。除過</a><a name="0093b23" id="0093b23">去現在阿羅漢死五陰。諸餘過去現在法是</a><a name="0093b24" id="0093b24">也。非緣起非緣生者。無為法是也。如法身經</a><a name="0093b25" id="0093b25">所說。諸無明決定生行不相離常相隨。是名</a><a name="0093b26" id="0093b26">緣起緣生。若無明不決定生行。或時相離不</a><a name="0093b27" id="0093b27">相隨。是名緣生非緣起。乃至生老死。亦應如</a><a name="0093b28" id="0093b28">是說。尊者和須蜜說曰。因是緣起。從因生法</a><a name="0093b29" id="0093b29">是緣生。復次和合是緣起。從和合生是緣生。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280093a.htm'><img src='up.gif' border=0></a>
<a href='T280093c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>