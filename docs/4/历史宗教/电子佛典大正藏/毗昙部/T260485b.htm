<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0485b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷7)</font> 無量品第十二 <font face='Arial'>T26, p0485b</h2></font><hr>
<span class='old'>
</a><a name="0485a28" id="0485a28">爾時世尊。告苾芻眾。有四無量。何等為四。謂</a><a name="0485a29" id="0485a29">有一類慈俱行心。無怨無敵。遠離惱害。廣大</span><a name="0485b01" id="0485b01">無量。善修習故。想對一方。勝解遍滿。具足而</a><a name="0485b02" id="0485b02">住。及對第二第三第四上下或傍。一切世間</a><a name="0485b03" id="0485b03">亦復如是。是名第一。復有一類悲俱行心。無</a><a name="0485b04" id="0485b04">怨無敵。遠離惱害。廣大無量。善修習故。想對</a><a name="0485b05" id="0485b05">一方。勝解遍滿。具足而住。及對第二第三第</a><a name="0485b06" id="0485b06">四。上下或傍。一切世間。亦復如是。是名第</a><a name="0485b07" id="0485b07">二。復有一類喜俱行心。無怨無敵。遠離惱害。</a><a name="0485b08" id="0485b08">廣大無量。善修習故。想對一方。勝解遍滿。具</a><a name="0485b09" id="0485b09">足而住。及對第二第三第四。上下或傍。一切</a><a name="0485b10" id="0485b10">世間。亦復如是。是名第三。復有一類捨俱行</a><a name="0485b11" id="0485b11">心。無怨無敵。遠離惱害。廣大無量。善修習</a><a name="0485b12" id="0485b12">故。想對一方。勝解遍滿。具足而住。及對第</a><a name="0485b13" id="0485b13">二第三第四。上下或傍。一切世間。亦復如是。</a><a name="0485b14" id="0485b14">是名第四</a><a name="0485b15" id="0485b15"><p>云何為慈。謂有一類。作是思惟。願諸有情。皆</a><a name="0485b16" id="0485b16">得勝樂。彼依出家。或依遠離。由思擇力。內所</a><a name="0485b17" id="0485b17">發起。色界定善諸慈性。名哀憐哀憐性。名</a><a name="0485b18" id="0485b18">愍念愍念性。總名為慈。復次與慈相應受想</a><a name="0485b19" id="0485b19">行識。及所等起身語二業。不相應行。亦名為</a><a name="0485b20" id="0485b20">慈。云何慈心定加行。修何加行。入慈心定。謂</a><a name="0485b21" id="0485b21">有一類。起如是心。願諸有情。皆得勝樂。雖有</a><a name="0485b22" id="0485b22">此心。而無勝解。願諸有情。皆得如是如是勝</a><a name="0485b23" id="0485b23">樂。彼心雖善淨妙隨順磨瑩增長嚴飾應供。</a><a name="0485b24" id="0485b24">常委助伴資糧。而未名慈心定加行。亦未名</a><a name="0485b25" id="0485b25">入慈心定。復有一類。發如是言。願諸有情。皆</a><a name="0485b26" id="0485b26">得勝樂。雖有此言。而無勝解。願諸有情。皆得</a><a name="0485b27" id="0485b27">如是如是勝樂。彼言雖善淨妙乃至資糧。而</a><a name="0485b28" id="0485b28">未名慈。心定加行。亦未名入慈心定。復有一</a><a name="0485b29" id="0485b29">類。起如是心。發如是言。願諸有情。皆得勝樂。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260485a.htm'><img src='up.gif' border=0></a>
<a href='T260485c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>