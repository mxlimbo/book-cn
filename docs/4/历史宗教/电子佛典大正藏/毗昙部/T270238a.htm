<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0238a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷46)</font> 結蘊第二中不善納息第一之一 <font face='Arial'>T27, p0238a</h2></font><hr>
<span class='old'>
</a><a name="0237c28" id="0237c28">提。極七反有七生天上七生人中。流轉往來</a><a name="0237c29" id="0237c29">作苦邊際。問如阿毘達磨說八十八隨眠永</span><a name="0238a01" id="0238a01">斷證預流果。池喻經說。無量苦斷證預流</a><a name="0238a02" id="0238a02">果。何故此說三結永斷證預流果耶。答應</a><a name="0238a03" id="0238a03">作是說。此是世尊為所化生有餘略說。復</a><a name="0238a04" id="0238a04">次世尊觀察所化有情意樂隨眠為說法要。</a><a name="0238a05" id="0238a05">意樂者謂善根。隨眠者謂煩惱。觀察如是意</a><a name="0238a06" id="0238a06">樂隨眠。略說法要斷彼煩惱。所說稱量不</a><a name="0238a07" id="0238a07">少不多。少說不能斷彼煩惱。多說於彼則</a><a name="0238a08" id="0238a08">為唐捐。譬如良醫觀察病者病及病因。授</a><a name="0238a09" id="0238a09">以方藥。所授稱量不少不多。少則不能</a><a name="0238a10" id="0238a10">除其病苦。多則於彼亦為唐捐。復次所說</a><a name="0238a11" id="0238a11">法要有略有廣。略者謂說三結永斷證預</a><a name="0238a12" id="0238a12">流果。廣者謂說八十八隨眠永斷。及說無量</a><a name="0238a13" id="0238a13">苦斷證預流果。如略說廣說諸不分別說分</a><a name="0238a14" id="0238a14">別說總說別說無異說有異說不遍說撤說漾</a><a name="0238a15" id="0238a15">說漸說。當知亦爾。復次為利根者說三結</a><a name="0238a16" id="0238a16">永斷證預流果。為鈍根者說八十八隨眠</a><a name="0238a17" id="0238a17">永斷及說無量苦斷證預流果。如為利根</a><a name="0238a18" id="0238a18">鈍根者說。諸為因力緣力內力外力自思惟</a><a name="0238a19" id="0238a19">力他說法力。開智者說智者說當知亦爾。</a><a name="0238a20" id="0238a20">復次為誘怯弱所化有情。顯示易行。如牽</a><a name="0238a21" id="0238a21">手故謂怯弱者怖多所行。為誘進之於多</a><a name="0238a22" id="0238a22">說少。此中應說佛栗氏子於多聞少便奉</a><a name="0238a23" id="0238a23">行喻。謂有苾芻名佛栗氏子。如來在世於</a><a name="0238a24" id="0238a24">佛法出家。是時已制過二百五十學處。於</a><a name="0238a25" id="0238a25">半月夜說別解脫戒經時。聞說自愛諸善</a><a name="0238a26" id="0238a26">男子樂學戒者應如是學。便生怯弱。誰能</a><a name="0238a27" id="0238a27">於此眾多學處具足奉行。便詣佛所頂禮</a><a name="0238a28" id="0238a28">雙足白言世尊。我今不能守護如是眾多</a><a name="0238a29" id="0238a29">學處。請退還家修本俗業。世尊哀愍軟言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270237c.htm'><img src='up.gif' border=0></a>
<a href='T270238b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>