<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0167a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷22)</font> 雜揵度無義品第七上 <font face='Arial'>T28, p0167a</h2></font><hr>
<span class='old'>
</a><a name="0166c28" id="0166c28">著。今佛稱歎糞掃衣而聽著。問曰。何故過去</a><a name="0166c29" id="0166c29">諸佛稱歎糞掃衣而不聽著。今佛稱歎而聽</span><a name="0167a01" id="0167a01">著耶。答曰。或有說者。古昔時人。性不貪愛。</a><a name="0167a02" id="0167a02">雖有價直百千兩金衣。惜著之心。不如今人</a><a name="0167a03" id="0167a03">惜著凡衣。復有說者。古昔時人。饒財多寶。若</a><a name="0167a04" id="0167a04">求百千兩金衣。未足為難。如今世人財寶儉</a><a name="0167a05" id="0167a05">少。求糞掃衣。猶尚難得。何況價直百千兩金</a><a name="0167a06" id="0167a06">衣。復有說者。古昔時人。心好鮮淨。於麤弊物</a><a name="0167a07" id="0167a07">不生敬心。是以讚歎而不聽用。今世時人。性</a><a name="0167a08" id="0167a08">好麤弊。於受用麤弊物者。能生信敬心。是以</a><a name="0167a09" id="0167a09">讚歎亦聽受用。復有說者。古昔時人。身體細</a><a name="0167a10" id="0167a10">軟。若受用麤弊物者。不能自存。是以讚歎不</a><a name="0167a11" id="0167a11">聽受用。今世時人。身體麤強。受用麤弊。能自</a><a name="0167a12" id="0167a12">存身。是以讚歎亦聽受用。尊者佛陀提婆說</a><a name="0167a13" id="0167a13">曰。古昔諸物。若讚歎時。亦聽受用。所以者何。</a><a name="0167a14" id="0167a14">佛不無事有所讚歎糞掃衣。輕賤易得。求時</a><a name="0167a15" id="0167a15">無過耶。答曰。或有說者。糞掃衣。無多人著故</a><a name="0167a16" id="0167a16">輕賤。求時易得故輕賤。處處可得故易得。佛</a><a name="0167a17" id="0167a17">所聽故求時無過。復次此業無過故。求時無</a><a name="0167a18" id="0167a18">過。復次智人所行故。求時無過。尊者佛陀提</a><a name="0167a19" id="0167a19">婆說曰。少價故言輕賤。不從他得故易得。無</a><a name="0167a20" id="0167a20">生故求時無過</a><a name="0167a21" id="0167a21"><p>佛以二事故。於知足。說是聖種。一為斷貪</a><a name="0167a22" id="0167a22">著衣心。如難陀等。二為讚歎於衣知足。如摩</a><a name="0167a23" id="0167a23">訶迦葉等。以二事故。於食知足。說是聖種。一</a><a name="0167a24" id="0167a24">為斷貪食心。如婆陀利等。二為讚歎於食知</a><a name="0167a25" id="0167a25">足。如婆拘羅等。以二事故。於床座知足。說</a><a name="0167a26" id="0167a26">是聖種。一為斷貪著床坐心。如愚王比丘等。</a><a name="0167a27" id="0167a27">如說愚王比丘白佛。唯願世尊。觀我床座麤</a><a name="0167a28" id="0167a28">弊如是。二為讚歎床座知足。如離婆多等。</a><a name="0167a29" id="0167a29">以二事故。說樂斷樂修是聖種。一為除懈慢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280166c.htm'><img src='up.gif' border=0></a>
<a href='T280167b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>