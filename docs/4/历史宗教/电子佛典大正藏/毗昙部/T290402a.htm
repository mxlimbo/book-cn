<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0402a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷12)</font> 辯差別品第二之一 <font face='Arial'>T29, p0402a</h2></font><hr>
<span class='old'>
</a><a name="0401c28" id="0401c28">去。世尊亦以加行得耶。不爾。云何。成佛時</a><a name="0401c29" id="0401c29">得。彼謂世尊盡智時得。豈不盡智於成佛時</span><a name="0402a01" id="0402a01">亦不名得。況滅盡定。以諸菩薩住金剛喻三</a><a name="0402a02" id="0402a02">摩地時。名得盡智。得體生時。名為得故。於成</a><a name="0402a03" id="0402a03">佛時。應說盡智。不由加行而現在前。暫起欲</a><a name="0402a04" id="0402a04">樂現在前時。一切圓德。隨樂起故。非佛身中</a><a name="0402a05" id="0402a05">所有功德成佛時得。如何可說佛盡智時得</a><a name="0402a06" id="0402a06">滅盡定。由菩薩時永離一切煩惱染故。令佛</a><a name="0402a07" id="0402a07">身中功德得起。故說如來所有功德。皆離染</a><a name="0402a08" id="0402a08">得。故彼所言。亦有過失。隨宜為彼而通釋</a><a name="0402a09" id="0402a09">者。謂於近事。而說遠聲。或金剛喻三摩地時。</a><a name="0402a10" id="0402a10">必成佛故。亦名成佛。無間剎那。定成佛故。且</a><a name="0402a11" id="0402a11">置斯事。世尊曾未起滅盡定。得盡智時如何</a><a name="0402a12" id="0402a12">得成。最上圓滿俱分解脫。永離定障故。捨</a><a name="0402a13" id="0402a13">不成就故。於起滅定得自在故。如已起者成</a><a name="0402a14" id="0402a14">俱解脫。西方師說。菩薩學位。先起此定。後得</a><a name="0402a15" id="0402a15">菩提。迦濕彌羅國毘婆沙師說。非前起滅定</a><a name="0402a16" id="0402a16">後方生盡智。何因此國知前未起。何為不責</a><a name="0402a17" id="0402a17">西方起因。且我迦濕彌羅國。說三十四念得</a><a name="0402a18" id="0402a18">菩提故。謂諸菩薩。決定先於無所有處。已得</a><a name="0402a19" id="0402a19">離貪。方入見諦。不復須斷下地煩惱。三十四</a><a name="0402a20" id="0402a20">念。得大菩提。諦現觀中。有十六念。離有頂</a><a name="0402a21" id="0402a21">貪。有十八念。謂斷有頂九品煩惱。有九無間</a><a name="0402a22" id="0402a22">九解脫道。如是十八。足前十六。成三十四。於</a><a name="0402a23" id="0402a23">此中間。無容得起不同類心。故於前位。決定</a><a name="0402a24" id="0402a24">無容起滅盡定。若於前位。起滅盡定。便越期</a><a name="0402a25" id="0402a25">心。然諸菩薩。決定不越要期心故。理實菩薩。</a><a name="0402a26" id="0402a26">不越期心。然非不越無漏聖道。若爾期心。如</a><a name="0402a27" id="0402a27">何不越。謂我未得諸漏永盡。終不解斯結加</a><a name="0402a28" id="0402a28">趺坐。決定不越如是期心。唯於一坐時諸事</a><a name="0402a29" id="0402a29">究竟故。豈不由斯已成違越。欲起無漏聖道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290401c.htm'><img src='up.gif' border=0></a>
<a href='T290402b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>