<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0339b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷45)</font> 使犍度十門品第四之一 <font face='Arial'>T28, p0339b</h2></font><hr>
<span class='old'>
</a><a name="0339a28" id="0339a28">衣食等施。得現世報。若得多報。復次此定。生</a><a name="0339a29" id="0339a29">人希有想。若人聞彼比丘得於滅定。極生希</span><a name="0339b01" id="0339b01">有想。信心婆羅門居士。以清淨心。施其衣食</a><a name="0339b02" id="0339b02">等。得現世報。若得多報。復次若施起滅定</a><a name="0339b03" id="0339b03">者。食便名施。不食人食入有想定者。雖不食</a><a name="0339b04" id="0339b04">摶食。而食有漏觸食意思食識食。入無漏定。</a><a name="0339b05" id="0339b05">雖不食四種有漏食。而以無漏觸意思識持</a><a name="0339b06" id="0339b06">身。入滅定者。無四種食。亦不以無漏觸意思</a><a name="0339b07" id="0339b07">識持身。是故施起滅定者。則施不食人食。得</a><a name="0339b08" id="0339b08">現世報。若得多報。復次若施起滅定者。食便</a><a name="0339b09" id="0339b09">是施。到涅槃還者食。所以者何。此定與涅槃</a><a name="0339b10" id="0339b10">相似故。如入無餘涅槃時。一切心心數法不</a><a name="0339b11" id="0339b11">生。滅一切有緣法。此定亦爾。是故施其食</a><a name="0339b12" id="0339b12">者。得現世報。若得多報。不但施滅定人食</a><a name="0339b13" id="0339b13">得現世報。施五種人食。亦得現世報。一從滅</a><a name="0339b14" id="0339b14">定起。二從慈心起。三從無諍起。四從見道</a><a name="0339b15" id="0339b15">起。五從得盡智起。又施五種人食得多報。一</a><a name="0339b16" id="0339b16">施父。二施母。三施病人。四施說法人。五施近</a><a name="0339b17" id="0339b17">佛菩薩</a><a name="0339b18" id="0339b18"><p>問曰。此定為是受生處造業為是滿業耶。答</a><a name="0339b19" id="0339b19">曰。此是滿業。非是造業。所以者何。造業必是</a><a name="0339b20" id="0339b20">業性。彼非業性。問曰。此定為得現報。為得</a><a name="0339b21" id="0339b21">生報。為得後報耶。答曰。此定得生報。不得現</a><a name="0339b22" id="0339b22">報。所以者何。非想非非想處。不能起此定。問</a><a name="0339b23" id="0339b23">曰。何處受此定報。答曰。於非想非非想處報</a><a name="0339b24" id="0339b24">四陰。若成就滅定。亦成就滅定報耶。答曰。</a><a name="0339b25" id="0339b25">或成就滅定。不成就滅定報。乃至廣作四句。</a><a name="0339b26" id="0339b26">成就滅定不成就滅定報者。生欲色界得滅</a><a name="0339b27" id="0339b27">定。若得滅定不退。生非非想處。未受滅定</a><a name="0339b28" id="0339b28">報。成就滅定報不成就滅定者於此得滅定</a><a name="0339b29" id="0339b29">退。生非想非非想處。受滅定報。成就滅定亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280339a.htm'><img src='up.gif' border=0></a>
<a href='T280339c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>