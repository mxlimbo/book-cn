<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0214a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷8)</font> 釋論中分別世間品第三 <font face='Arial'>T29, p0214a</h2></font><hr>
<span class='old'>
</a><a name="0213c28" id="0213c28">生世界如此生住退。佛世尊安立。屬三聚攝</a><a name="0213c29" id="0213c29">眾生。聚有三種。一正定聚。二邪定聚。三不</span><a name="0214a01" id="0214a01">定聚。於此中偈曰。正定邪定聚。聖人無間</a><a name="0214a02" id="0214a02">作。釋曰。何者為正。欲盡無餘。瞋盡無餘。癡</a><a name="0214a03" id="0214a03">盡無餘。一切惑盡無餘。故名為正。經說如</a><a name="0214a04" id="0214a04">此。聖者若此人相續中無流道已生故名聖。</a><a name="0214a05" id="0214a05">云何名聖。從惡墮法能遠出離故名聖。由至</a><a name="0214a06" id="0214a06">得必定永離滅果故。如此等人由於惑盡定</a><a name="0214a07" id="0214a07">故。故名正定。若人已得解脫分能。善根必定</a><a name="0214a08" id="0214a08">涅槃為法。云何不立為正定。此人後當墮於</a><a name="0214a09" id="0214a09">邪定。此人不由時定定於正中。譬如七勝等。</a><a name="0214a10" id="0214a10">何者為邪。地獄畜生鬼神道。說此名邪。此中</a><a name="0214a11" id="0214a11">作無間業人。於地獄道中定故。說名邪定。若</a><a name="0214a12" id="0214a12">異二定所餘非定。此義自成。是三聚觀因緣</a><a name="0214a13" id="0214a13">屬二不屬二</a><a name="0214a14" id="0214a14"><p>說眾生世界已。器世界今當說。偈曰。此中器</a><a name="0214a15" id="0214a15">世界。說於下依住。深十六洛沙。風輪廣無</a><a name="0214a16" id="0214a16">數。釋曰。三千大千世界。諸佛說深廣。謂依</a><a name="0214a17" id="0214a17">於空住下底風輪。由眾生增上業所生。此風</a><a name="0214a18" id="0214a18">輪厚十六洛沙由旬。縱廣無復數。堅實如此。</a><a name="0214a19" id="0214a19">若大諾那力人。以金剛杵懸擊擲之。金剛碎</a><a name="0214a20" id="0214a20">壞而風輪無損。於風輪上。偈曰。水輪深十</a><a name="0214a21" id="0214a21">一復有二十千。釋曰。於風輪上。由眾生業</a><a name="0214a22" id="0214a22">增上。諸雲聚集雨雨滴如大柱。此水輪成。深</a><a name="0214a23" id="0214a23">十一洛沙二萬由旬。云何於中水輪不傍流</a><a name="0214a24" id="0214a24">散。由眾生業增上力故。譬如所食所飲。是諸</a><a name="0214a25" id="0214a25">食飲若未消時。不墮熟藏。餘師說如此。或如</a><a name="0214a26" id="0214a26">食道理故。由風所持故不流散。餘部說如此。</a><a name="0214a27" id="0214a27">復次此水由眾生業勝德所生。有別風大吹</a><a name="0214a28" id="0214a28">轉此水。於上成金。如熟乳上生膏。偈曰。水</a><a name="0214a29" id="0214a29">厚八洛沙所餘皆是金。釋曰。所餘有幾許。三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290213c.htm'><img src='up.gif' border=0></a>
<a href='T290214b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>