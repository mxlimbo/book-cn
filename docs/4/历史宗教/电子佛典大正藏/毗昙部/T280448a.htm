<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0448a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷5)</font> 解十門大章 十八界處第十七 <font face='Arial'>T28, p0448a</h2></font><hr>
<span class='old'>
</a><a name="0447c28" id="0447c28">色心廣心數法略。入亦是略說亦是廣說。即</a><a name="0447c29" id="0447c29">此入故。入中說色廣心心數法略。陰亦是略</span><a name="0448a01" id="0448a01">說亦是廣說。即此陰故。陰中說心數法廣色</a><a name="0448a02" id="0448a02">心略。更有說者。界者一向說廣。問曰。何以故</a><a name="0448a03" id="0448a03">界一向說廣。答曰。攝一切法故。大本起大般</a><a name="0448a04" id="0448a04">泥洹雖說廣。但彼非攝一切法。入中雖攝一</a><a name="0448a05" id="0448a05">切法。但不說廣。陰中不攝一切法。陰者雖攝</a><a name="0448a06" id="0448a06">有為法。但不攝無為。亦不說廣。此界一向說</a><a name="0448a07" id="0448a07">廣及攝一切法。此是佛世尊略說廣說。非爾</a><a name="0448a08" id="0448a08">所廣說。如大本起大般泥洹。亦非爾所略說。</a><a name="0448a09" id="0448a09">如二施法施財施。問曰。若不爾者此云何。答</a><a name="0448a10" id="0448a10">曰。若法前說廣後說略。謂十八界法此攝受。</a><a name="0448a11" id="0448a11">立十二入中。謂十二入法此攝受。立五陰中。</a><a name="0448a12" id="0448a12">除無為法。謂五陰法此攝受。說諸有為求是</a><a name="0448a13" id="0448a13">苦。諸有為求者。是謂世尊一向略說。此是佛</a><a name="0448a14" id="0448a14">略說廣說。世尊因此告舍利弗。舍利弗。我能</a><a name="0448a15" id="0448a15">為諸弟子法略說廣說。但知者難。因此略說</a><a name="0448a16" id="0448a16">廣說故。尊者舍利弗白世尊曰。唯世尊。但當</a><a name="0448a17" id="0448a17">略說及廣說法。能有知法者。因此略說廣說</a><a name="0448a18" id="0448a18">故。作譬喻。如海中大龍海中長養身已。昇在</a><a name="0448a19" id="0448a19">虛空雲覆虛空。放電光震大音聲。我當降雨。</a><a name="0448a20" id="0448a20">彼時百穀藥木樹神恐怖作是念。海龍大身。</a><a name="0448a21" id="0448a21">若雨者當有所壞。彼時此地亦不畏懼堪受</a><a name="0448a22" id="0448a22">龍雨。百歲千歲我能盡受如海大龍。如是世</a><a name="0448a23" id="0448a23">尊從幢英佛定光惟衛式棄隨葉拘留秦拘耶</a><a name="0448a24" id="0448a24">含牟尼迦葉三耶三佛。長養法身。以大悲乘</a><a name="0448a25" id="0448a25">虛空。以大慈雲覆陰世間。放智電光震大法</a><a name="0448a26" id="0448a26">音。舍利弗。我能為諸弟子法略說廣說。但知</a><a name="0448a27" id="0448a27">者難。如百穀藥木樹神恐怖。如是一切聲聞</a><a name="0448a28" id="0448a28">恐怖作是念。世尊能異名異句異味異法異</a><a name="0448a29" id="0448a29">義。若說法者。恐不能知。如地不畏懼堪受龍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280447c.htm'><img src='up.gif' border=0></a>
<a href='T280448b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>