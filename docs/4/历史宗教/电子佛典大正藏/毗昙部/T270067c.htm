<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0067c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷14)</font> 雜蘊第一中智納息第二之一 <font face='Arial'>T27, p0067c</h2></font><hr>
<span class='old'>
</a><a name="0067b28" id="0067b28">者若未離初靜慮染。過去八地修所斷結。</a><a name="0067b29" id="0067b29">乃至若已離無所有處染。過去一地修所斷</span><a name="0067c01" id="0067c01">結。是謂結過去非盡。有結盡非過去。謂</a><a name="0067c02" id="0067c02">結未來已斷已遍知已滅已變吐。已斷者已</a><a name="0067c03" id="0067c03">立斷遍知。已遍知者已立智遍知。已滅者已</a><a name="0067c04" id="0067c04">得擇滅。已變吐者已棄彼得。有說。已斷者</a><a name="0067c05" id="0067c05">已以無間慣斷。已遍知者已以解脫道遍知。</a><a name="0067c06" id="0067c06">已滅者已證彼離繫得。已變吐者已捨彼繫</a><a name="0067c07" id="0067c07">得。有說。此四句皆顯已棄捨義。此復云何。</a><a name="0067c08" id="0067c08">謂阿羅漢未來三界見修所斷結。若不還者</a><a name="0067c09" id="0067c09">已離無所有處染。未來三界見所斷。及八地</a><a name="0067c10" id="0067c10">修所斷結。乃至未離初靜慮染者。未來三</a><a name="0067c11" id="0067c11">界見所斷。及一地修所斷結。若一來者未</a><a name="0067c12" id="0067c12">來三界見所斷。及欲界六品修所斷結。若</a><a name="0067c13" id="0067c13">預流者未來三界見所斷結。若隨信隨法行。</a><a name="0067c14" id="0067c14">道法智已生道類智未生。未來三界見苦集</a><a name="0067c15" id="0067c15">滅所斷。及欲界見道所斷結。乃至苦法智</a><a name="0067c16" id="0067c16">已生苦類智未生。未來欲界見苦所斷結。</a><a name="0067c17" id="0067c17">若諸異生已離無所有處染。未來八地見修</a><a name="0067c18" id="0067c18">所斷結。乃至已離欲染未離初靜慮染。未</a><a name="0067c19" id="0067c19">來一地見修所斷結。是謂結盡非過去。有</a><a name="0067c20" id="0067c20">結過去亦盡。謂結過去已斷已遍知已滅已</a><a name="0067c21" id="0067c21">變吐。已斷等言如前廣說。此復云何。謂</a><a name="0067c22" id="0067c22">阿羅漢過去三界。見修所斷結。廣說乃至。</a><a name="0067c23" id="0067c23">若異生已離欲染未離初靜慮染。過去一</a><a name="0067c24" id="0067c24">地見修所斷結。是謂結過去亦盡。有結非</a><a name="0067c25" id="0067c25">過去亦非盡。謂結未來未斷未遍知未滅未</a><a name="0067c26" id="0067c26">變吐。及結現在未斷等言如前廣說。此復</a><a name="0067c27" id="0067c27">云何。謂諸異生若具縛者。未來三界見修</a><a name="0067c28" id="0067c28">所斷結。廣說乃至。若不還者已離無所有</a><a name="0067c29" id="0067c29">處染。未來一地修所斷結。及一切現在結。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270067b.htm'><img src='up.gif' border=0></a>
<a href='T270068a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>