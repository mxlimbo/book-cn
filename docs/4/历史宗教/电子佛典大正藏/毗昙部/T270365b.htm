<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0365b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷70)</font> 結蘊第二中有情納息第三之一 <font face='Arial'>T27, p0365b</h2></font><hr>
<span class='old'>
</a><a name="0365a28" id="0365a28">滑入香池浴纔出水時。水不著身如蓮花</a><a name="0365a29" id="0365a29">葉。將命終位水便著身。四者諸天種種境</span><a name="0365b01" id="0365b01">界悉皆殊妙漂脫諸根。如旋火輪不得暫</a><a name="0365b02" id="0365b02">住。將命終位專著一境經於多時不能</a><a name="0365b03" id="0365b03">捨離。五者諸天身力強盛眼嘗不瞬。將命</a><a name="0365b04" id="0365b04">終時身力虛劣眼便數瞬。云何名為大五衰</a><a name="0365b05" id="0365b05">相。一者衣服先淨今穢。二者花冠先盛今萎。</a><a name="0365b06" id="0365b06">三者兩腋忽然流汗。四者身體欻生臭氣。五</a><a name="0365b07" id="0365b07">者不樂安住本座。前五衰相現已猶可轉。</a><a name="0365b08" id="0365b08">後五衰相現已不可轉。時天帝釋已有五種</a><a name="0365b09" id="0365b09">小衰相現。不久當有大衰相現。心生憂怖</a><a name="0365b10" id="0365b10">作是念言。誰能救我如是衰厄我當歸誰</a><a name="0365b11" id="0365b11">得免斯難。作是念已便自了知。除佛世尊</a><a name="0365b12" id="0365b12">無能救護。尋詣佛所求哀請救。佛為說法</a><a name="0365b13" id="0365b13">便得見諦。令彼衰相一時皆滅故於佛前</a><a name="0365b14" id="0365b14">歡喜踊躍。作諸愛語。說此伽他。諸有欲令</a><a name="0365b15" id="0365b15">順現受業引眾同分。彼作是說。天帝即於</a><a name="0365b16" id="0365b16">聽法座上。更新引得命等八根。諸有欲令</a><a name="0365b17" id="0365b17">順現受業不能引得眾同分者。彼作是說。</a><a name="0365b18" id="0365b18">天帝即於聽法座上除五衰相身位如本。</a><a name="0365b19" id="0365b19">由此理趣故無死生。有餘師說。時天帝釋</a><a name="0365b20" id="0365b20">亦有死生。問若爾善通伽他所說前所設</a><a name="0365b21" id="0365b21">難當云何通。謂有死生必受中有。如何時</a><a name="0365b22" id="0365b22">眾恒見彼身。答一切天中本有中有皆是化</a><a name="0365b23" id="0365b23">生。諸化生者死無遺質中有迅速。故眾不</a><a name="0365b24" id="0365b24">知天帝釋身而有間斷</a><a name="0365b25" id="0365b25"><p>問施設論說。天初生時如五歲等小兒形量。</a><a name="0365b26" id="0365b26">天懷膝上欻爾化生。彼天便謂是我男女。</a><a name="0365b27" id="0365b27">此新生天亦言。彼天是我父母。其量既小。如</a><a name="0365b28" id="0365b28">何時眾皆見如本。答初生雖小生已尋大。時</a><a name="0365b29" id="0365b29">間迅速眾不覺知。復有說者。眾雖覺知而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270365a.htm'><img src='up.gif' border=0></a>
<a href='T270365c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>