<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0263a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷15)</font> 中分別惑品第五 <font face='Arial'>T29, p0263a</h2></font><hr>
<span class='old'>
</a><a name="0262c28" id="0262c28">曰。此三小惑是無明等流。偈曰憂悔從疑生。</a><a name="0262c29" id="0262c29">釋曰。若人於義不了故。疑必生憂悔心。偈曰。</span><a name="0263a01" id="0263a01">忿姤瞋恚流。釋曰。此二小惑從瞋恚生。如</a><a name="0263a02" id="0263a02">此十種。由大惑流故說名小惑。偈曰。復餘六</a><a name="0263a03" id="0263a03">惑垢釋曰。復有六種小惑。說名惑垢。謂偈曰。</a><a name="0263a04" id="0263a04">誑諂醉如前。不捨及結過。逼惱。釋曰。此中於</a><a name="0263a05" id="0263a05">他假偽名誑心。邪曲名諂曲。此惑不能如實</a><a name="0263a06" id="0263a06">顯自意。作方便為避不分明信受。於前已釋。</a><a name="0263a07" id="0263a07">醉亦如前釋。堅執有何類說名不捨。由此惑</a><a name="0263a08" id="0263a08">如實所教不受正教。數思忿心所緣事名結</a><a name="0263a09" id="0263a09">過。損辱他意名逼惱。由此惑故。行打罵等事</a><a name="0263a10" id="0263a10">困苦於他。此六種惑垢中。偈曰。從欲生。誑醉。</a><a name="0263a11" id="0263a11">釋曰。此二小惑。由自愛故欺誑。及不計他故。</a><a name="0263a12" id="0263a12">是欲等流垢。偈曰。瞋恚生。結過及逼惱。釋</a><a name="0263a13" id="0263a13">曰。此二小惑。於他損心所生故。故是瞋恚等</a><a name="0263a14" id="0263a14">流垢。偈曰。從見取不捨。從見諂曲生。釋曰。</a><a name="0263a15" id="0263a15">若人於戒執取起見取。此人有二僻執。如理</a><a name="0263a16" id="0263a16">教捨。由此二見不能捨此僻執故。是二見等</a><a name="0263a17" id="0263a17">流垢。如偈言</a><a name="0263a18" id="0263a18"><p class='lg'>　　何法名邪曲　　　謂邪見等見　</p></a><a name="0263a19" id="0263a19"><p>是故諂曲是諸見等流垢。於中何惑何道所</a><a name="0263a20" id="0263a20">滅。前所說十倒起惑。偈曰。此中無差慚。疲</a><a name="0263a21" id="0263a21">弱睡掉起。有二。釋曰。是五法有二種。或見諦</a><a name="0263a22" id="0263a22">所滅。或修道所滅。與二部惑相應故。此惑隨</a><a name="0263a23" id="0263a23">與見諦所滅相應。即由見此諦滅偈曰。餘修</a><a name="0263a24" id="0263a24">滅釋。曰餘。倒起惑異此五。必定修道所滅。謂</a><a name="0263a25" id="0263a25">嫉姤慳吝憂悔忿恨覆藏。偈曰。及自在惑</a><a name="0263a26" id="0263a26">垢。釋曰。此五小分惑。唯與無明相。應故如</a><a name="0263a27" id="0263a27">嫉姤等。五小分惑修道所滅。自在惑垢亦</a><a name="0263a28" id="0263a28">爾。是六種惑垢。由自在故。修道所滅。如前所</a><a name="0263a29" id="0263a29">說。一切小惑。偈曰。於欲惡。釋曰。若在欲界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290262c.htm'><img src='up.gif' border=0></a>
<a href='T290263b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>