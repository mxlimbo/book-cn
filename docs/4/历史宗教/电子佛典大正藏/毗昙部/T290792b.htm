<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0792b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷4)</font> 辯本事品第二之一 <font face='Arial'>T29, p0792b</h2></font><hr>
<span class='old'>
</a><a name="0792a28" id="0792a28">豈成。鄰近生時即名為合。豈待相觸方得合</a><a name="0792a29" id="0792a29">名。又汝不應躊躇此義。此彼大種定不相觸。</span><a name="0792b01" id="0792b01">所以者何。是所觸故。非能觸故。諸色蘊中。</a><a name="0792b02" id="0792b02">唯有觸界名為所觸。唯有身根名為能觸。此</a><a name="0792b03" id="0792b03">外觸義更不應思。若謂所觸亦能觸者。應許</a><a name="0792b04" id="0792b04">身根亦是所觸。則境有境便應雜亂。若謂此</a><a name="0792b05" id="0792b05">二無雜亂失。身識所緣所依別故。豈不由此</a><a name="0792b06" id="0792b06">轉成雜亂。謂若身根亦所觸者。何緣不作身</a><a name="0792b07" id="0792b07">識所緣。若許觸界亦能觸者。何緣不作身</a><a name="0792b08" id="0792b08">識所依。是故所言此彼大種定不相觸。其理</a><a name="0792b09" id="0792b09">極成。若爾身根及與觸界。如何能觸所觸得</a><a name="0792b10" id="0792b10">成。根境極微鄰近生故。豈不一切鼻舌身根。</a><a name="0792b11" id="0792b11">皆取至境無差別故。則應能觸通鼻舌根。所</a><a name="0792b12" id="0792b12">觸亦應兼於香味。此難非理。鄰近雖同而於</a><a name="0792b13" id="0792b13">其中有品別故。又滑澀等世間共起。所觸想</a><a name="0792b14" id="0792b14">名對彼身根說名能觸。故無有過。餘廣決擇</a><a name="0792b15" id="0792b15">如順正理。今應觀察眼等諸根。為於自境唯</a><a name="0792b16" id="0792b16">取等量速疾轉故。如旋火輪見大山等。為於</a><a name="0792b17" id="0792b17">自境通取等量不等量耶。頌曰</a><a name="0792b18" id="0792b18"><p class='lg'>　　應知鼻等三　　　唯取等量境　</p></a><a name="0792b19" id="0792b19"><p>論曰。前說至境。鼻等三根應知唯能取等量</a><a name="0792b20" id="0792b20">境。如鼻舌身根極微量。香味觸境極微亦然。</a><a name="0792b21" id="0792b21">相稱合生鼻等識故。豈不鼻等三根極微。有</a><a name="0792b22" id="0792b22">時不能遍取香等。何故乃說唯取等量。以非</a><a name="0792b23" id="0792b23">鼻等三根極微於香等微能取過量。故說唯</a><a name="0792b24" id="0792b24">能取等量境。非無少分三根極微。亦能取於</a><a name="0792b25" id="0792b25">少分三境。隨境微量至根少多。爾所根微能</a><a name="0792b26" id="0792b26">起作用。眼耳不定。謂眼於色有時取小如見</a><a name="0792b27" id="0792b27">毛端。有時取大。如暫開目見大山等。有時取</a><a name="0792b28" id="0792b28">等。如見蒲桃野棗果等。耳根亦取蚊雷琴</a><a name="0792b29" id="0792b29">聲小大等量。意無質礙不可辯其形量差別。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290792a.htm'><img src='up.gif' border=0></a>
<a href='T290792c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>