<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0407c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷79)</font> 結蘊第二中十門納息第四之一 <font face='Arial'>T27, p0407c</h2></font><hr>
<span class='old'>
</a><a name="0407b28" id="0407b28">故苦則不生名真捨苦。復次佛為捨果故</a><a name="0407b29" id="0407b29">作是說。汝等若欲捨苦果者應永斷因。因</span><a name="0407c01" id="0407c01">永斷故苦果不生名真捨果。復次為止苦</a><a name="0407c02" id="0407c02">流故作是說。如止流者當堰水源。欲止</a><a name="0407c03" id="0407c03">苦流應永斷集。復次永斷集故。便害俱因</a><a name="0407c04" id="0407c04">離俱繫。得無漏離繫得。滅有頂遍行因。故</a><a name="0407c05" id="0407c05">佛唯說集應永斷。復次若斷因者果即隨斷。</a><a name="0407c06" id="0407c06">若滅因者果即隨滅。若棄因者果即隨棄。若</a><a name="0407c07" id="0407c07">吐因者果即隨吐。故佛唯說集應永斷。復</a><a name="0407c08" id="0407c08">次世尊欲令諸有情類捨蘊重擔故作是</a><a name="0407c09" id="0407c09">說。謂如有人荷負重擔經嶮難處。而復蹎</a><a name="0407c10" id="0407c10">蹶為擔逼切欲脫無由。有人語言欲脫此</a><a name="0407c11" id="0407c11">擔當斷擔索乃可脫之。如是有情荷蘊</a><a name="0407c12" id="0407c12">重擔經歷生死諸嶮難處。為蘊重擔之所</a><a name="0407c13" id="0407c13">逼切故。佛告言汝等若欲脫蘊重擔當永</a><a name="0407c14" id="0407c14">斷集。集既斷已蘊擔便脫。復次為對外道</a><a name="0407c15" id="0407c15">故作是說。謂諸外道苦果所逼。雖厭苦果</a><a name="0407c16" id="0407c16">而不斷因。如愚癡狗捨人逐塊。故佛告彼</a><a name="0407c17" id="0407c17">汝等厭苦當永斷集。集因斷已苦果不生便</a><a name="0407c18" id="0407c18">得解脫。復次集引三界下中上果。若永斷</a><a name="0407c19" id="0407c19">集苦果不生。是故世尊告有情類。汝等厭</a><a name="0407c20" id="0407c20">苦當永斷集。復次集能生長三種苦果。若</a><a name="0407c21" id="0407c21">永斷集彼不生長。是故世尊告有情類。若</a><a name="0407c22" id="0407c22">厭三苦當永斷集。復次集能生長四種苦</a><a name="0407c23" id="0407c23">生。若永斷集彼不生長。是故世尊告有情</a><a name="0407c24" id="0407c24">類。若厭四苦當永斷集。復次集能生長五</a><a name="0407c25" id="0407c25">種苦趣。若永斷集彼不生長。是故世尊告</a><a name="0407c26" id="0407c26">有情類。若厭五苦當永斷集。復次苦但應</a><a name="0407c27" id="0407c27">捨不應斷之。故佛唯說集應永斷。由如</a><a name="0407c28" id="0407c28">是等種種因緣世尊唯說集應永斷</a><a name="0407c29" id="0407c29"><p>如契經說苦滅聖諦應以慧作證阿毘達<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270407b.htm'><img src='up.gif' border=0></a>
<a href='T270408a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>