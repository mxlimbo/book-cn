<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0508b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷29)</font> 辯緣起品第三之一 <font face='Arial'>T29, p0508b</h2></font><hr>
<span class='old'>
</a><a name="0508a28" id="0508a28">智。廣說乃至。知法亦爾。非阿羅漢。無有世</a><a name="0508a29" id="0508a29">間緣善法喜。但為遮止雜染近行。故作是說。</span><a name="0508b01" id="0508b01">未審經主以何相義。為意近行。蘊在心中。執</a><a name="0508b02" id="0508b02">阿羅漢。緣諸善法。有漏善喜。非意近行。非阿</a><a name="0508b03" id="0508b03">羅漢。有意近行。少與正理契經相違。如何定</a><a name="0508b04" id="0508b04">知。於諸境界。或愛或憎。或不擇捨方是近行。</a><a name="0508b05" id="0508b05">非如先說。諸離欲者。或阿羅漢。於有漏事。雖</a><a name="0508b06" id="0508b06">全分斷。而有有漏喜等現行。不名近行此有</a><a name="0508b07" id="0508b07">何理又以何緣。唯六恒住。遠分所治。貪等相</a><a name="0508b08" id="0508b08">應雜染喜等。方名近行。非餘有漏善喜等受。</a><a name="0508b09" id="0508b09">又彼自說差別言故。非染近行。定有極成。謂</a><a name="0508b10" id="0508b10">彼自言。但為遮止雜染近行。故作是說。既</a><a name="0508b11" id="0508b11">已許有非染近行。非六恒住。正所遮遣。故</a><a name="0508b12" id="0508b12">毘婆沙所說近行。非與正理契經相違。又諸</a><a name="0508b13" id="0508b13">有漏。皆名雜染。既許雜染皆名近行。與此宗</a><a name="0508b14" id="0508b14">義。有何相違。又彼所說。然我所見經義有殊。</a><a name="0508b15" id="0508b15">誠如所說。經義與彼所見別故。謂彼契經。為</a><a name="0508b16" id="0508b16">顯無學眼見色已。非如昔時起貪瞋癡。言不</a><a name="0508b17" id="0508b17">喜等。不言見色已不起意近行。故毘婆沙所</a><a name="0508b18" id="0508b18">說為善。此諸近行。獲得云何。謂離欲貪。前八</a><a name="0508b19" id="0508b19">無間。八解脫道。獲得初定近分地中。六捨近</a><a name="0508b20" id="0508b20">行。第九無間解脫道中。獲得欲界通果心俱。</a><a name="0508b21" id="0508b21">法捨近行。獲得初定十二近行。此初定言。兼</a><a name="0508b22" id="0508b22">攝眷屬。由此理趣。離上地染。如應當思。然</a><a name="0508b23" id="0508b23">有差別。謂離第四靜慮貪時。第九無間。及解</a><a name="0508b24" id="0508b24">脫道。必不獲得自地下地通果心俱法捨近</a><a name="0508b25" id="0508b25">行。離空處等諸地貪時。一切無間及解脫道。</a><a name="0508b26" id="0508b26">唯獲得一法捨近行。得無學時。獲得欲界初</a><a name="0508b27" id="0508b27">二靜慮十二近行。三四靜慮。六捨近行。空無</a><a name="0508b28" id="0508b28">邊處。四捨近行。上地各一。捨法近行。於受生</a><a name="0508b29" id="0508b29">位。從上地沒。生下地時。獲得當地所有近行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290508a.htm'><img src='up.gif' border=0></a>
<a href='T290508c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>