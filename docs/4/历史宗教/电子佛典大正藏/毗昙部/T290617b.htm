<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0617b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷49)</font> 辯隨眠品第五之一 <font face='Arial'>T29, p0617b</h2></font><hr>
<span class='old'>
</a><a name="0617a28" id="0617a28">欲惡不善法。非汝所宗諸異生類。有漏相續</a><a name="0617a29" id="0617a29">離諸煩惱。彼許有學法尚有隨眠故。契經既</span><a name="0617b01" id="0617b01">說入初靜慮。離諸欲惡不善法言。故上二界</a><a name="0617b02" id="0617b02">定無不善。若異此者異生現入初靜慮時。應</a><a name="0617b03" id="0617b03">如欲界非離自地惡不善法。又生此界上界</a><a name="0617b04" id="0617b04">煩惱亦容現行。應定位中亦有不離惡不善</a><a name="0617b05" id="0617b05">法。惑所發業能招後有。故知生此容起彼惑。</a><a name="0617b06" id="0617b06">既曾無說彼不離言。由此定知彼釋非理。又</a><a name="0617b07" id="0617b07">言上界煩惱亦應感非愛果如欲界惑。謂如</a><a name="0617b08" id="0617b08">欲界不善煩惱。雖助施等感人天生。然彼非</a><a name="0617b09" id="0617b09">無所招異熟。色無色界煩惱亦然。煩惱功能</a><a name="0617b10" id="0617b10">有差別故。非唯能感苦受異熟。理亦不然欲</a><a name="0617b11" id="0617b11">界中有諸惡趣故。諸處皆同一隨眠故。他化</a><a name="0617b12" id="0617b12">自在煩惱亦能招惡趣果。非色無色有別處</a><a name="0617b13" id="0617b13">所。可受煩惱非愛異熟故。彼應執惡異熟因</a><a name="0617b14" id="0617b14">有無果者。或彼應執上界有受非愛果處。又</a><a name="0617b15" id="0617b15">於欲界人天趣中。有受不善圓滿果義。非色</a><a name="0617b16" id="0617b16">無色可與此同。又如汝宗一切煩惱。雖同不</a><a name="0617b17" id="0617b17">善功能別故。有感苦受有無感能。如是亦應</a><a name="0617b18" id="0617b18">許諸煩惱雖同於境亂倒而緣。而彼功能有</a><a name="0617b19" id="0617b19">差別故。有是無記有是不善。又彼煩惱若不</a><a name="0617b20" id="0617b20">善性。既不許招苦受異熟。許彼能感樂受果</a><a name="0617b21" id="0617b21">耶。不爾。若然應成無記諸有漏業。若不能招</a><a name="0617b22" id="0617b22">愛非愛果。一切皆許是無記性寧獨言非。又</a><a name="0617b23" id="0617b23">言無知性非善巧。一切煩惱彼攝受故。由此</a><a name="0617b24" id="0617b24">皆應是不善者亦不應理。雖彼皆同非善巧</a><a name="0617b25" id="0617b25">性無知攝受。而許其中有差別故。如汝雖許</a><a name="0617b26" id="0617b26">不善性同。而望苦受因非因異。又彼學法應</a><a name="0617b27" id="0617b27">成不善。謂彼自許諸有學法。望不善巧所攝</a><a name="0617b28" id="0617b28">隨眠。亦得名為有隨眠故。又彼不應說諸煩</a><a name="0617b29" id="0617b29">惱。皆非善巧無知攝受。攝受自體理不成故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290617a.htm'><img src='up.gif' border=0></a>
<a href='T290617c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>