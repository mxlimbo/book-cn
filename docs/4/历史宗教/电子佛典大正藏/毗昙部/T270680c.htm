<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0680c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷131)</font> 大種蘊第五中緣納息第二之一 <font face='Arial'>T27, p0680c</h2></font><hr>
<span class='old'>
</a><a name="0680b28" id="0680b28">彼何故作是說。答依契經故。如契經說。無</a><a name="0680b29" id="0680b29">明緣行。行相有異無明一相。如何一相無明</span><a name="0680c01" id="0680c01">為緣生異相行。而緣是實。尊者亦說。緣是</a><a name="0680c02" id="0680c02">諸師假立名號。體非實有。亦為遮止如是</a><a name="0680c03" id="0680c03">所說顯示諸緣體是實有。若諸緣性非實</a><a name="0680c04" id="0680c04">有者。則一切法皆非實有。以因緣攝一切</a><a name="0680c05" id="0680c05">有為法。等無間緣攝過去現在。除阿羅漢最</a><a name="0680c06" id="0680c06">後心聚。餘心心所法。所緣緣增上緣攝一切</a><a name="0680c07" id="0680c07">法故。又若緣性非實有者。應不施設諸</a><a name="0680c08" id="0680c08">法甚深。謂不依因緣觀察則諸法性麤淺</a><a name="0680c09" id="0680c09">易知。若以因緣而觀察者。則甚深義過四</a><a name="0680c10" id="0680c10">大海。唯佛能知非餘所測。又若緣性非實</a><a name="0680c11" id="0680c11">有者。應不施設有三菩提。謂以上智觀因</a><a name="0680c12" id="0680c12">緣故得佛菩提。以中智觀得獨覺菩提。以</a><a name="0680c13" id="0680c13">下智觀得聲聞菩提。又因緣性非實有者。</a><a name="0680c14" id="0680c14">應不施設有三品慧。謂下品慧應常下品。</a><a name="0680c15" id="0680c15">中應恒中。上應恒上。無實緣力令增減故。</a><a name="0680c16" id="0680c16">若爾便無師徒教習。又師徒性應無改轉。</a><a name="0680c17" id="0680c17">尊者妙音亦作是說。若緣非實師不應令</a><a name="0680c18" id="0680c18">弟子覺慧轉。下作中。轉中作上。無修習緣</a><a name="0680c19" id="0680c19">令增長故。師徒教誨應不得成。師應常</a><a name="0680c20" id="0680c20">師弟子亦爾。由如是等所說理故。知緣自</a><a name="0680c21" id="0680c21">性決定實有。問若緣實有當云何通譬喻</a><a name="0680c22" id="0680c22">論師所引經義。答無明雖一作用有多。多用</a><a name="0680c23" id="0680c23">為緣生異相行。以有為法隨託眾緣。有無</a><a name="0680c24" id="0680c24">量門作用別故。譬如一士而有五能。而不</a><a name="0680c25" id="0680c25">相違彼亦如是。有說。為顯諸有為法自性</a><a name="0680c26" id="0680c26">羸劣。不能自起必藉他緣。無實作用無</a><a name="0680c27" id="0680c27">有自在故作斯論。此中自性謂法自體。或</a><a name="0680c28" id="0680c28">云此顯所生諸法自性羸劣。以羸劣故有</a><a name="0680c29" id="0680c29">藉四緣。或三或二方得生起。尚無有法藉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270680b.htm'><img src='up.gif' border=0></a>
<a href='T270681a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>