<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0224b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷43)</font> 雜蘊第一中思納息第八之一 <font face='Arial'>T27, p0224b</h2></font><hr>
<span class='old'>
</a><a name="0224a28" id="0224a28">諦便謂已得無漏真見。未得謂得名增上</a><a name="0224a29" id="0224a29">慢。因見滅起者。緣能緣滅有漏忍品心心</span><a name="0224b01" id="0224b01">所法。因見道起者。緣能緣道有漏忍品</a><a name="0224b02" id="0224b02">心心所法。彼有漏忍雖緣滅道而增上慢</a><a name="0224b03" id="0224b03">但緣忍品心心所法。滅道寂靜非慢境故。</a><a name="0224b04" id="0224b04">緣心等言。遮計此慢無所緣執。亦遮此慢</a><a name="0224b05" id="0224b05">能緣無為及無漏執。問此增上慢為欲界繫</a><a name="0224b06" id="0224b06">色界繫耶。設爾何失。若欲界繫欲界無順</a><a name="0224b07" id="0224b07">決擇分忍此何所緣。若色界繫未離欲染</a><a name="0224b08" id="0224b08">補特伽羅應無此慢。有作是說。此慢是色</a><a name="0224b09" id="0224b09">界繫。問若爾未離欲染補特伽羅應無此</a><a name="0224b10" id="0224b10">慢。答此中略說離欲染者。有說。未離欲</a><a name="0224b11" id="0224b11">染者亦起未至地增上慢。彼不應作是說。</a><a name="0224b12" id="0224b12">未離下地染者必不起上地煩惱故。復有</a><a name="0224b13" id="0224b13">說者。此慢亦是欲界繫。問若爾欲界無順決</a><a name="0224b14" id="0224b14">擇分忍此何所緣。答欲界雖無順決擇分。</a><a name="0224b15" id="0224b15">而亦有彼相似善根。此增上慢緣彼而起。欲</a><a name="0224b16" id="0224b16">界具有一切功德相似法故。若起增上慢</a><a name="0224b17" id="0224b17">我生已盡乃至廣說。問何故復作此論。答前</a><a name="0224b18" id="0224b18">文唯說異生所起增上慢。今欲通說異生</a><a name="0224b19" id="0224b19">聖者所起增上慢。如異生聖者應知未見諦</a><a name="0224b20" id="0224b20">已見諦。未現觀已現觀。不定聚正定聚。無聖</a><a name="0224b21" id="0224b21">道有聖道亦爾。復次前文唯說未得果者增</a><a name="0224b22" id="0224b22">上慢。今欲通說未得果已得果者增上慢。復</a><a name="0224b23" id="0224b23">次前文唯說依見道生增上慢。今欲通說</a><a name="0224b24" id="0224b24">依見修無學道生增上慢。復次前文唯說</a><a name="0224b25" id="0224b25">依學道生增上慢。今欲通說依學無學道</a><a name="0224b26" id="0224b26">生增上慢。復次前文唯說欲色界增上慢。</a><a name="0224b27" id="0224b27">今欲通說三界增上慢故作斯論。若起增</a><a name="0224b28" id="0224b28">上慢我生已盡此何所緣。答如有一類作</a><a name="0224b29" id="0224b29">是念言。此是道此是行。我依此道此行。已遍</a><a name="0224b30" id="0224b30">知苦。已永斷集已證滅。已修道。我生已盡。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270224a.htm'><img src='up.gif' border=0></a>
<a href='T270224c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>