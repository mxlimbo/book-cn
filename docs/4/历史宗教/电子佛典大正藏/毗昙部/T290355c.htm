<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0355c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷5)</font> 辯本事品第一之一 <font face='Arial'>T29, p0355c</h2></font><hr>
<span class='old'>
</a><a name="0355b28" id="0355b28">用異體有增。由此即釋彼心心所團中鹽喻。</a><a name="0355b29" id="0355b29">謂鹽受等。用即體故。即體用增。總說如是。然</span><a name="0355c01" id="0355c01">有差別。謂諸大種有對礙故。可積集故。方處</a><a name="0355c02" id="0355c02">差別。分明可了。受等無對。不可積集。但由用</a><a name="0355c03" id="0355c03">別。了增微異。是故大種。體可積集。就體說</a><a name="0355c04" id="0355c04">增。心心所法。就用差別。說增微異。豈不色法</a><a name="0355c05" id="0355c05">亦見用增。如酢和水。良藥和毒。鹽和水等。雖</a><a name="0355c06" id="0355c06">兩數同。而用有異。如何言色就體說增。此</a><a name="0355c07" id="0355c07">不相違。以酢與水觸微雖等而味不同。酢味</a><a name="0355c08" id="0355c08">微多。水味微少。故酢味勝。還由體增。於諸</a><a name="0355c09" id="0355c09">聚中有味等物。體增強故。謂是用增。良藥毒</a><a name="0355c10" id="0355c10">等。緣起理門有差別故。體類如是。由此雖少</a><a name="0355c11" id="0355c11">而能伏多。非異體類有別用生。故執用增。是</a><a name="0355c12" id="0355c12">為邪計。或如類別。品別亦爾。故唯心等。就用</a><a name="0355c13" id="0355c13">說增。就體說增。謂諸色法。譬如依多依一成</a><a name="0355c14" id="0355c14">故。又諸大種就體說增。現可得故。教故。理</a><a name="0355c15" id="0355c15">故。謂大種增即體可得。非用非業。有集礙故。</a><a name="0355c16" id="0355c16">教者謂如種喻經說。若有地界。無水界者。應</a><a name="0355c17" id="0355c17">不聚集。無能攝故。如是一一廣說如經。此經</a><a name="0355c18" id="0355c18">意言。非有色聚全無水界。若全無者。應不和</a><a name="0355c19" id="0355c19">合。然有不能攝餘色聚令和合者。以其少故。</a><a name="0355c20" id="0355c20">自餘諸界。准釋應知。理謂大種若但用增。非</a><a name="0355c21" id="0355c21">體聚積。而說增者。應有大種。或所造色一極</a><a name="0355c22" id="0355c22">微上亦有用增。如於受等一法體上。有時用</a><a name="0355c23" id="0355c23">增獨能為境。何緣極微一一別住。不能為境</a><a name="0355c24" id="0355c24">生五識身。又諸極微用增強者。其相麤著。應</a><a name="0355c25" id="0355c25">非極微。故諸色法。由可積聚體有對礙。就體</a><a name="0355c26" id="0355c26">說增。諸無色法不可積聚。體無對礙。就用說</a><a name="0355c27" id="0355c27">增。此義既成。不可傾動。而經主說。毘婆沙</a><a name="0355c28" id="0355c28">師。言諸聚中一切大種體雖等有。而或有聚</a><a name="0355c29" id="0355c29">用偏增者。此未識宗。故作是說。又今應說。堅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290355b.htm'><img src='up.gif' border=0></a>
<a href='T290356a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>