<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0511b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷12)</font> 緣起品第二十一之一 <font face='Arial'>T26, p0511b</h2></font><hr>
<span class='old'>
</a><a name="0511a28" id="0511a28">愛。依受而有。受若無者。二愛亦無是名受</a><a name="0511a29" id="0511a29">緣愛。如是諸愛。受為緣。受為依。受為建</span><a name="0511b01" id="0511b01">立。故起等起生等生。聚集出現。故名受緣</a><a name="0511b02" id="0511b02">愛</a><a name="0511b03" id="0511b03"><p>云何愛緣取。謂彼初生。說名為愛。愛增盛</a><a name="0511b04" id="0511b04">位。轉名為取。此復如何。謂如有一。於諸欲</a><a name="0511b05" id="0511b05">境。繫心觀察。起欲貪纏。彼從此纏復起餘</a><a name="0511b06" id="0511b06">纏。增上轉增上。猛利轉猛利。圓滿轉圓滿。前</a><a name="0511b07" id="0511b07">所起纏。說名為愛。後所起纏。轉名為取。是名</a><a name="0511b08" id="0511b08">愛緣取。復如有一。於諸色境。或無色境。繫心</a><a name="0511b09" id="0511b09">觀察。起色貪纏。或無色貪纏。彼從此纏。復起</a><a name="0511b10" id="0511b10">餘纏增上轉增上。猛利轉猛利。圓滿轉圓滿。</a><a name="0511b11" id="0511b11">前所起纏。說名為愛。後所起纏。轉名為取。</a><a name="0511b12" id="0511b12">是名愛緣取。復次險坑經中。佛作是說。吾為</a><a name="0511b13" id="0511b13">汝等諸苾芻眾。宣說簡擇諸蘊法要。謂四念</a><a name="0511b14" id="0511b14">住。四正勝。四神足。五根五力。七等覺支。八</a><a name="0511b15" id="0511b15">支聖道。如是宣說簡擇諸蘊正法要時。而有</a><a name="0511b16" id="0511b16">一類懷愚癡者。於我所說。不住猛利信愛恭</a><a name="0511b17" id="0511b17">敬。彼遲證得無上漏盡。復有一類懷聰叡者。</a><a name="0511b18" id="0511b18">於我所說。能住猛利信愛恭敬。彼速證得無</a><a name="0511b19" id="0511b19">上漏盡。復有一類。於我所說色蘊法中等隨</a><a name="0511b20" id="0511b20">觀我。此能觀行。以誰為緣。用誰為集。是誰種</a><a name="0511b21" id="0511b21">類。從誰而生。謂無明觸所生諸受。為緣生愛。</a><a name="0511b22" id="0511b22">此所生行。以彼為緣。用彼為集。是彼種類。從</a><a name="0511b23" id="0511b23">彼而生。此能生愛。以誰為緣。用誰為集。是誰</a><a name="0511b24" id="0511b24">種類。從誰而生。謂無明觸所生諸受。此所生</a><a name="0511b25" id="0511b25">愛。以受為緣。用受為集。是受種類。從受而</a><a name="0511b26" id="0511b26">生。此能生受。以誰為緣。用誰為集。是誰種</a><a name="0511b27" id="0511b27">類。從誰而生。謂無明觸。此所生受。以觸為</a><a name="0511b28" id="0511b28">緣。用觸為集。是觸種類。從觸而生。此能生</a><a name="0511b29" id="0511b29">觸。以誰為緣。用誰為集。是誰種類。從誰而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260511a.htm'><img src='up.gif' border=0></a>
<a href='T260511c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>