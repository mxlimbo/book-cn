<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0469b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷23)</font> 辯緣起品第三之一 <font face='Arial'>T29, p0469b</h2></font><hr>
<span class='old'>
</a><a name="0469a28" id="0469a28">死中有鄰次而生。既無中間。更立何用。故無</a><a name="0469a29" id="0469a29">窮過。非預我宗。又以我宗立有中有。則令中</span><a name="0469b01" id="0469b01">有更有中有。如是汝宗。唯立生有。亦應生有</a><a name="0469b02" id="0469b02">更有生有。彼此過同。不應為難。如是且破遮</a><a name="0469b03" id="0469b03">中有理。次當辯釋遮中有教。經言預流極七</a><a name="0469b04" id="0469b04">有者。此於中有。亦無所違。說一期生為一有</a><a name="0469b05" id="0469b05">故。謂中有等。總名一期生。由形等同一業所</a><a name="0469b06" id="0469b06">引故。如是四有。總立一有名故。無預流極十</a><a name="0469b07" id="0469b07">四有過。一期生有。由少所因。依分位別。分為</a><a name="0469b08" id="0469b08">四有。或七有言。且依人趣生有而說。故亦無</a><a name="0469b09" id="0469b09">違。如汝宗中。亦許預流者受天七有。應成極</a><a name="0469b10" id="0469b10">十四。或彼意謂。極七有言。非欲別顯人天各</a><a name="0469b11" id="0469b11">七。但顯人天總唯七有。若滿滴流有情</a><a name="0469b12" id="0469b12">生死馳流人天七有。經丑滴流有情生死</a><a name="0469b13" id="0469b13">馳流人天各七。故知經說極七有言。意顯人</a><a name="0469b14" id="0469b14">天各別有七。不應執此違餘經故。經言具見</a><a name="0469b15" id="0469b15">補特伽羅。無處無容受第八有。無違經失。乘</a><a name="0469b16" id="0469b16">前經故。謂經前說。預流人天各受七有。定無</a><a name="0469b17" id="0469b17">第八。次言具見補特伽羅。無處無容受第八</a><a name="0469b18" id="0469b18">有。故彼所引極七有經。於中有宗。亦無違害。</a><a name="0469b19" id="0469b19">又言無間業應成有間者。亦不應理。遮異趣</a><a name="0469b20" id="0469b20">故。謂若有作無間業已。定無異趣隔。必生地</a><a name="0469b21" id="0469b21">獄中。我見此經。義意如是。或復中有亦地獄</a><a name="0469b22" id="0469b22">收。故無無間成有間失。必生地獄中有中故。</a><a name="0469b23" id="0469b23">或執中間少有所隔非無間者。則無間業。畢</a><a name="0469b24" id="0469b24">竟應無。定無有造無間業已不隔剎那鄰次</a><a name="0469b25" id="0469b25">即生地獄中故。若謂經說身壞無間生地獄</a><a name="0469b26" id="0469b26">故無斯過者。此亦不然。剎那壞故。若言此壞</a><a name="0469b27" id="0469b27">據一期終。我亦言生但生中有。經言身壞生地</a><a name="0469b28" id="0469b28">獄中。不說即生地獄生有。故遮異趣。說無間</a><a name="0469b29" id="0469b29">言。若不許然。應無無間。是故所引無間業經。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290469a.htm'><img src='up.gif' border=0></a>
<a href='T290469c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>