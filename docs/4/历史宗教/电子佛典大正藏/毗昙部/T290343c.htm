<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0343c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷3)</font> 辯本事品第一之一 <font face='Arial'>T29, p0343c</h2></font><hr>
<span class='old'>
</a><a name="0343b28" id="0343b28">是界義。何等故知聚義是蘊。由經說故。如</a><a name="0343b29" id="0343b29">契經言。諸所有色。若過去若未來若現在。若</span><a name="0343c01" id="0343c01">內若外。若麤若細。若劣若勝。若遠若近。如是</a><a name="0343c02" id="0343c02">一切略為一聚。說名色蘊。此經中顯聚義是</a><a name="0343c03" id="0343c03">蘊。何緣故知門義是處。由訓詞故。處謂生門。</a><a name="0343c04" id="0343c04">心心所法於中生長。故名為處。是能生長彼</a><a name="0343c05" id="0343c05">作用義。如契經說。梵志當知。以眼為門。唯為</a><a name="0343c06" id="0343c06">見色。此經唯證門義有六。然心心所有十二</a><a name="0343c07" id="0343c07">門。故契經說。眼及色為緣生於眼識。三和合</a><a name="0343c08" id="0343c08">觸俱起受想思。如是乃至。意及法為緣生於</a><a name="0343c09" id="0343c09">意識。三和合觸俱起受想思。有餘師說。由此</a><a name="0343c10" id="0343c10">依此心等生長。故名為處。何緣故知族義是</a><a name="0343c11" id="0343c11">界。與世種族義相似故。如一山中有諸雄黃</a><a name="0343c12" id="0343c12">雌黃赤土安膳那等眾多種族。說名多界。如</a><a name="0343c13" id="0343c13">是一身。或一相續。有十八類諸法種族。名十</a><a name="0343c14" id="0343c14">八界。如彼山中有雄黃等生本諸礦。名為種</a><a name="0343c15" id="0343c15">族。如是此中有心心所生本諸法。說為種族。</a><a name="0343c16" id="0343c16">若爾處界義應相濫。俱心心所生本義故。由</a><a name="0343c17" id="0343c17">此別應釋種族義。如雄黃等展轉相望體類</a><a name="0343c18" id="0343c18">不同。故名種族。如是眼等。展轉相望。體類</a><a name="0343c19" id="0343c19">不同。故名種族。若爾意界望於六識。無別體</a><a name="0343c20" id="0343c20">類應非別界。此難不然。所依能依體類別故。</a><a name="0343c21" id="0343c21">有說。安立時分異故。復有說者。六是意先。意</a><a name="0343c22" id="0343c22">非六先。故甚有異。雖諸界體並通三世。然就</a><a name="0343c23" id="0343c23">位別安立異名。由此故言六先意後。未來意</a><a name="0343c24" id="0343c24">六。時位未分。如何可言六先意後。若以聚義</a><a name="0343c25" id="0343c25">釋蘊義者。蘊則非實。聚是假故。此難不然。於</a><a name="0343c26" id="0343c26">聚所依。立義言故非聚即義。義是實物名之</a><a name="0343c27" id="0343c27">差別。聚非實故。此釋顯經有大義趣。謂如言</a><a name="0343c28" id="0343c28">聚。離聚所依。無別實有聚體可得。如是言我</a><a name="0343c29" id="0343c29">色等蘊外。不應別求實有我體。蘊相續中假<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290343b.htm'><img src='up.gif' border=0></a>
<a href='T290344a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>