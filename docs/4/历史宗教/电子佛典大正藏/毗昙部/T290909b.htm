<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0909b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷28)</font> 辯隨眠品第六之一 <font face='Arial'>T29, p0909b</h2></font><hr>
<span class='old'>
</a><a name="0909a28" id="0909a28">立蓋名。而彼惛眠掉悔二蓋。各於二體合立</a><a name="0909a29" id="0909a29">蓋名。欲貪瞋疑食治各別。是故一一別立蓋</span><a name="0909b01" id="0909b01">名。由惛與眠及掉與悔。所食能治事用皆同。</a><a name="0909b02" id="0909b02">故體雖殊俱合立一。欲貪蓋食謂可愛相。此</a><a name="0909b03" id="0909b03">蓋對治謂不淨想。瞋恚蓋食謂可憎相。此蓋</a><a name="0909b04" id="0909b04">對治謂慈善根。疑蓋食謂三世。如契經說。</a><a name="0909b05" id="0909b05">於過去世生如是疑。乃至廣說。此蓋對治。</a><a name="0909b06" id="0909b06">謂若有能如實觀察緣性緣起惛眠蓋食謂五</a><a name="0909b07" id="0909b07">種法。一[<a href='javascript:showpic("images/032592.gif")'>夢-夕+登</a>]瞢。二不悅。三頻申。四食不平性。</a><a name="0909b08" id="0909b08">五心昧劣性。此蓋對治謂光明想。此蓋事用。</a><a name="0909b09" id="0909b09">謂俱能令心性沈昧。掉悔蓋食謂四種法。一</a><a name="0909b10" id="0909b10">親里尋。二國土尋。三不死尋。四隨念。昔種</a><a name="0909b11" id="0909b11">種所更笑戲歡娛承奉等事。此蓋對治謂奢</a><a name="0909b12" id="0909b12">摩他。此蓋事用。謂俱能令心不寂靜。由此說</a><a name="0909b13" id="0909b13">食治用同故。惛眠掉悔二合為一。或貪瞋</a><a name="0909b14" id="0909b14">疑是滿煩惱。一一能荷一覆蓋用。惛眠掉</a><a name="0909b15" id="0909b15">悔非滿煩惱。二合方荷一覆蓋用。此五名蓋。</a><a name="0909b16" id="0909b16">其義云何。謂決定能覆障聖道聖道加行。故</a><a name="0909b17" id="0909b17">立蓋名。若爾則應諸煩惱等皆得名蓋。一切</a><a name="0909b18" id="0909b18">皆能覆障聖道及加行故。如世尊告諸苾芻</a><a name="0909b19" id="0909b19">言。若為一法所覆障者。則不能了眼是非常。</a><a name="0909b20" id="0909b20">一法謂貪。乃至廣說。一一別說如雜事中。</a><a name="0909b21" id="0909b21">何故世尊說蓋唯五。理實應爾。然佛世尊於</a><a name="0909b22" id="0909b22">立蓋門唯說五者。唯此於五蘊。能為勝障故。</a><a name="0909b23" id="0909b23">謂貪恚蓋能障戒蘊。如次令遠離欲惡故。惛</a><a name="0909b24" id="0909b24">沈睡眠能障慧蘊。此二俱令遠毘缽舍那故。</a><a name="0909b25" id="0909b25">掉舉惡作能障定蘊。此俱令遠奢摩他故。如</a><a name="0909b26" id="0909b26">是四蓋漸次令越出離白法。由此於後令於</a><a name="0909b27" id="0909b27">業果四諦生疑。疑故能令乃至解脫解脫智</a><a name="0909b28" id="0909b28">見皆不得起。故唯此五建立為蓋。若爾掉悔</a><a name="0909b29" id="0909b29">蓋。應惛眠前說順戒定慧蘊。次第而說故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290909a.htm'><img src='up.gif' border=0></a>
<a href='T290909c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>