<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0263b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷51)</font> 結蘊第二中不善納息第一之一 <font face='Arial'>T27, p0263b</h2></font><hr>
<span class='old'>
</a><a name="0263a28" id="0263a28">等起善即彼所起身語二業不相應行。勝義</a><a name="0263a29" id="0263a29">故者。謂勝義善即是涅槃安隱故名善。分別</span><a name="0263b01" id="0263b01">論者亦作是說。自性善謂智。相應善謂識。等</a><a name="0263b02" id="0263b02">起善謂身語業。勝義善謂涅槃。由四事故</a><a name="0263b03" id="0263b03">名不善。一自性故。二相應故。三等起故。四</a><a name="0263b04" id="0263b04">勝義故。自性故者。謂自性不善。有說。是無慚</a><a name="0263b05" id="0263b05">無愧。有說。是三不善根。相應故者。謂相應不</a><a name="0263b06" id="0263b06">善即彼相應心心所法。等起故者。謂等起不</a><a name="0263b07" id="0263b07">善即彼所起身語二業不相應行。勝義故者。</a><a name="0263b08" id="0263b08">謂勝義不善即是生死不安隱故名不善。分</a><a name="0263b09" id="0263b09">別論者亦作是說。自性不善謂癡。相應不善</a><a name="0263b10" id="0263b10">謂識。等起不善謂身語業。勝義不善謂生死。</a><a name="0263b11" id="0263b11">脅尊者言。若法是如理作意。自性與如理作</a><a name="0263b12" id="0263b12">意相應。從如理作意等起。是如理作意等流</a><a name="0263b13" id="0263b13">離繫果故名善。若法是非理作意。自性與非</a><a name="0263b14" id="0263b14">理作意相應。從非理作意等起。是非理作</a><a name="0263b15" id="0263b15">意等流果故名不善。若法與彼二種相違故</a><a name="0263b16" id="0263b16">名無記。復次若法是慚愧。自性與慚愧相應。</a><a name="0263b17" id="0263b17">從慚愧等起。是慚愧等流離繫果故名善。</a><a name="0263b18" id="0263b18">若法是無慚無愧。自性與無慚無愧相應。從</a><a name="0263b19" id="0263b19">無慚無愧等起。是無慚無愧等流果故名不</a><a name="0263b20" id="0263b20">善。若法與彼二種相違故名無記。復次若</a><a name="0263b21" id="0263b21">法是三善根。自性與三善根相應。從三善根</a><a name="0263b22" id="0263b22">等起。是三善根等流離繫果故名善。若法是</a><a name="0263b23" id="0263b23">三不善根。自性與三不善根相應。從三不善</a><a name="0263b24" id="0263b24">根等起。是三不善根等流果故名不善。若法</a><a name="0263b25" id="0263b25">與彼二種相違故名無記。復次若法是信等</a><a name="0263b26" id="0263b26">五根。自性與信等五根相應。從信等五根</a><a name="0263b27" id="0263b27">等起。是信等五根等流離繫果故名善若法</a><a name="0263b28" id="0263b28">是五蓋。自性與五蓋相應。從五蓋等起。是</a><a name="0263b29" id="0263b29">五蓋等流果故名不善。若法與彼二種相違<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270263a.htm'><img src='up.gif' border=0></a>
<a href='T270263c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>