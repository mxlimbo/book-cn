<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0427a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷16)</font> 辯差別品第二之一 <font face='Arial'>T29, p0427a</h2></font><hr>
<span class='old'>
</a><a name="0426c28" id="0426c28">今於此中。因是何義。謂隨業法。能別有情。</a><a name="0426c29" id="0426c29">故契經言諸有情類勝劣高下。由業所別。又</span><a name="0427a01" id="0427a01">契經說。業為生因。頌中及聲。顯此因與果性</a><a name="0427a02" id="0427a02">相雖異而品類無雜。唯言為遮異熟因體攝</a><a name="0427a03" id="0427a03">諸因義。謂有餘師說。一切果皆名異熟。彼亦</a><a name="0427a04" id="0427a04">應許異熟因體攝一切因。唯言為令勿同如</a><a name="0427a05" id="0427a05">是餘師橫計。彼復何緣。執一切果。皆名異熟。</a><a name="0427a06" id="0427a06">由契經說。此大光明。有何異熟。又契經言。</a><a name="0427a07" id="0427a07">二種施食所感異熟。平等平等。又說愛為受</a><a name="0427a08" id="0427a08">之異熟。又言如來若不說此語。即諸時眾。無</a><a name="0427a09" id="0427a09">如是異熟。又說此夢。有何異熟。又諸世間。亦</a><a name="0427a10" id="0427a10">說食等為樂異熟。此類寔繁。此諸異熟言。皆</a><a name="0427a11" id="0427a11">就喻假說。如眼福田愛說海火母聲。如何知</a><a name="0427a12" id="0427a12">前亦就喻說。若不爾者。諸無漏法。應有異</a><a name="0427a13" id="0427a13">熟然諸契經。遮無漏法有異熟義。說無漏思。</a><a name="0427a14" id="0427a14">為非黑非白。無異熟業。能盡諸業。故說無漏</a><a name="0427a15" id="0427a15">法。所引等流名異熟者。雖彼情計立異名言。</a><a name="0427a16" id="0427a16">而義無別。又諸經中。亦有如是就喻假說。如</a><a name="0427a17" id="0427a17">人壽短。說為殺生等流果故。此於增上。說</a><a name="0427a18" id="0427a18">等流言。以不善業無覆無記。為等流果。不應</a><a name="0427a19" id="0427a19">理故。何緣定知。唯不善法。及善有漏。是異熟</a><a name="0427a20" id="0427a20">因。契經說故。謂契經說。有黑黑異熟業。有白</a><a name="0427a21" id="0427a21">白異熟業。有黑白黑白異熟業。有非黑非白</a><a name="0427a22" id="0427a22">異熟業。能盡諸業。又契經言。現見領受悅</a><a name="0427a23" id="0427a23">意異熟。或復領受悲號異熟。由善不善。又說</a><a name="0427a24" id="0427a24">我遭身業等損。謂苦受生受苦異熟。復言我</a><a name="0427a25" id="0427a25">遇身業等益。謂樂受生受樂異熟。如斯等證。</a><a name="0427a26" id="0427a26">其類眾多。又如同類異熟二因。義不相雜。等</a><a name="0427a27" id="0427a27">流異熟二果。亦應不相雜亂。雖諸異熟不越</a><a name="0427a28" id="0427a28">等流。而彼異熟。非彼等流。故知異熟等流果</a><a name="0427a29" id="0427a29">異佛觀所化宜聞差別。說法有殊。阿毘達磨。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290426c.htm'><img src='up.gif' border=0></a>
<a href='T290427b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>