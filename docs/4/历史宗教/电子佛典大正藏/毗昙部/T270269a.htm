<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0269a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷52)</font> 結蘊第二中不善納息第一之一 <font face='Arial'>T27, p0269a</h2></font><hr>
<span class='old'>
</a><a name="0268c28" id="0268c28">二十八見苦所斷。苦處轉故。十九見集所斷。</a><a name="0268c29" id="0268c29">集處轉故。十九見滅所斷。滅處轉故。二十二</span><a name="0269a01" id="0269a01">見道所斷。道處轉故。十修所斷。依事轉故。問</a><a name="0269a02" id="0269a02">此中何者名見苦所斷。乃至何者名修所斷</a><a name="0269a03" id="0269a03">耶。答若對治決定對治所緣決定者。名見苦</a><a name="0269a04" id="0269a04">乃至見道所斷。若對治不決定對治所緣不</a><a name="0269a05" id="0269a05">決定者。名修所斷。復次若處所決定對治所</a><a name="0269a06" id="0269a06">緣決定者。名見苦乃至見道所斷。若處所不</a><a name="0269a07" id="0269a07">決定對治所緣不決定者。名修所斷。復次若</a><a name="0269a08" id="0269a08">苦忍苦智為對治者。名見苦所斷。乃至若</a><a name="0269a09" id="0269a09">道忍道智為對治者。名見道所斷。若苦集</a><a name="0269a10" id="0269a10">滅道及世俗智為對治者。名修所斷。復次</a><a name="0269a11" id="0269a11">若苦法類忍斷者。名見苦所斷。乃至若道法</a><a name="0269a12" id="0269a12">類忍斷者。名見道所斷。若四法類智及世俗</a><a name="0269a13" id="0269a13">智斷者。名修所斷。復次若觀苦諦斷者。名</a><a name="0269a14" id="0269a14">見苦所斷。乃至若觀道諦斷者名見道所斷。</a><a name="0269a15" id="0269a15">若或觀苦諦。乃至或觀道諦或觀餘事斷者。</a><a name="0269a16" id="0269a16">名修所斷。復次若違苦諦觀者。名見苦所</a><a name="0269a17" id="0269a17">斷。乃至若違道諦觀者名見道所斷。若違</a><a name="0269a18" id="0269a18">四諦觀。及違餘事觀者。名修所斷</a><a name="0269a19" id="0269a19"><p>三結乃至九十八隨眠。幾見幾非見。問何故</a><a name="0269a20" id="0269a20">作此論。答為止他宗顯正義故。謂或有</a><a name="0269a21" id="0269a21">執。一切煩惱皆是見性。所以者何。行相猛利</a><a name="0269a22" id="0269a22">說名為見。一切煩惱各於自業行相猛利。</a><a name="0269a23" id="0269a23">如有身見執我我所行相猛利。邊執見執</a><a name="0269a24" id="0269a24">斷執常行相猛利。邪見執無行相猛利。見</a><a name="0269a25" id="0269a25">取執最勝行相猛利。戒禁取執能淨行相</a><a name="0269a26" id="0269a26">猛利。疑猶豫行相猛利。貪染著行相猛利瞋</a><a name="0269a27" id="0269a27">憎惡行相猛利。慢高舉行相猛利。無明不了</a><a name="0269a28" id="0269a28">行相猛利。故諸煩惱皆是見性。或復有執。一</a><a name="0269a29" id="0269a29">切煩惱皆非見性。所以者何。了達諸法說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270268c.htm'><img src='up.gif' border=0></a>
<a href='T270269b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>