<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0729a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷71)</font> 辯賢聖品第六之一 <font face='Arial'>T29, p0729a</h2></font><hr>
<span class='old'>
</a><a name="0728c28" id="0728c28">緣易脫不定。覺分於境審諦觀察。令心專一</a><a name="0728c29" id="0728c29">與彼相違。是故作意非覺分攝。若爾寧立尋</span><a name="0729a01" id="0729a01">為覺分。尋於境界雖策發心。而欲令心推求</a><a name="0729a02" id="0729a02">至理。非令於境浮飄易脫。於諦觀察有策發</a><a name="0729a03" id="0729a03">能。說此力能策正見故。由此作意不可例尋。</a><a name="0729a04" id="0729a04">有餘師言。若染若淨初取境位。作意力增說</a><a name="0729a05" id="0729a05">為非理。如理作意至境相續。彼勢力微故不</a><a name="0729a06" id="0729a06">立為煩惱覺分。煩惱覺分要於至境。相續位</a><a name="0729a07" id="0729a07">中方增盛故。受於雜染清淨分中。勢用俱增</a><a name="0729a08" id="0729a08">故立覺分。由此流轉緣起支中立為受支。及</a><a name="0729a09" id="0729a09">於還滅菩提分中立喜覺支。有餘師說。受於</a><a name="0729a10" id="0729a10">雜染雖是增上。而與淨品作饒益事。亦有功</a><a name="0729a11" id="0729a11">能如旃荼羅。性雖鄙劣能與豪族作饒益事。</a><a name="0729a12" id="0729a12">故於靜慮為饒益支。菩提分中立覺支號。何</a><a name="0729a13" id="0729a13">緣三受皆通無漏。覺分唯喜非餘二耶。覺分</a><a name="0729a14" id="0729a14">所為行相猛利。樂捨行相遲鈍故非。有餘師</a><a name="0729a15" id="0729a15">言。樂捨二受為輕安樂。行捨所覆相不明了。</a><a name="0729a16" id="0729a16">是故不立。何緣大善心所法中。唯立四法為</a><a name="0729a17" id="0729a17">菩提分。實亦總是念住等攝。彼實總攝加行</a><a name="0729a18" id="0729a18">善故。然別立信勤安捨者。由此四種順覺強</a><a name="0729a19" id="0729a19">故。如何此四順覺用強。發趣菩提信為上首。</a><a name="0729a20" id="0729a20">將修眾行信為初基。清淨果因以信為本。若</a><a name="0729a21" id="0729a21">無信者修趣不成。故立信根以為覺分。有餘</a><a name="0729a22" id="0729a22">師說。如清水珠置濁水中。水便澄潔令諸有</a><a name="0729a23" id="0729a23">目鑒眾色像。如是以信置心品中。能令俱</a><a name="0729a24" id="0729a24">生心品澄淨。由此能見四聖諦理。漸次增長</a><a name="0729a25" id="0729a25">成三菩提。故信最應立為覺分。勤於眾行遍</a><a name="0729a26" id="0729a26">能策發。令其速趣三乘菩提。若無正勤雖已</a><a name="0729a27" id="0729a27">發趣。中間懈廢終無所成。是故立勤以為覺</a><a name="0729a28" id="0729a28">分。有餘師說。無始時來所以不能。見四聖諦</a><a name="0729a29" id="0729a29">都由懈怠。不樂聽聞如理思惟四聖諦理。勤<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290728c.htm'><img src='up.gif' border=0></a>
<a href='T290729b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>