<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0046b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷9)</font> 分別世品第三之一 <font face='Arial'>T29, p0046b</h2></font><hr>
<span class='old'>
</a><a name="0046a28" id="0046a28">上。一切通中業通最疾。陵虛自在是謂通</a><a name="0046a29" id="0046a29">義。通由業得名為業通。此通勢用速故名</span><a name="0046b01" id="0046b01">疾。中有具得最疾業通。上至世尊無能遮</a><a name="0046b02" id="0046b02">抑。以業勢力最強盛故。一切中有皆具五</a><a name="0046b03" id="0046b03">根。對謂對礙。此金剛等所不能遮故名無</a><a name="0046b04" id="0046b04">對。曾聞析破炎赤鐵團見於其中有蟲</a><a name="0046b05" id="0046b05">生故。應往彼趣中有已生。一切種力皆不</a><a name="0046b06" id="0046b06">能轉。謂不可令人中有沒餘中有起。餘</a><a name="0046b07" id="0046b07">類亦然。為往彼趣中有已起。但應往彼。定</a><a name="0046b08" id="0046b08">不往餘。欲中有身資段食不。雖資段食</a><a name="0046b09" id="0046b09">然細非麤。其細者何。謂唯香氣。由斯故得</a><a name="0046b10" id="0046b10">健達縛名。諸字界中義非一故。而音短者如</a><a name="0046b11" id="0046b11">設建途及羯建途。略故無過。諸少福者唯</a><a name="0046b12" id="0046b12">食惡香。其多福者好香為食。如是中有為</a><a name="0046b13" id="0046b13">住幾時。大德說言。此無定限。生緣未合中</a><a name="0046b14" id="0046b14">有恒存。由彼命根非別業引。與所趣人等</a><a name="0046b15" id="0046b15">眾同分一故。若異此者中有命根最後滅時</a><a name="0046b16" id="0046b16">應立死有。設有肉聚等妙高山。至夏雨時</a><a name="0046b17" id="0046b17">變成虫聚。應言諸中有漸待此時。為說從</a><a name="0046b18" id="0046b18">何方頓來至此。雖無經論誠文判釋。然依</a><a name="0046b19" id="0046b19">正理應作是言。有雜類生數無邊際貪著</a><a name="0046b20" id="0046b20">香味壽量短促。彼諸有情因嗅此氣貪香</a><a name="0046b21" id="0046b21">味故俱時命終。由愛覺先感虫身業同時</a><a name="0046b22" id="0046b22">於此受細虫身。或多有情應俱生此。多緣</a><a name="0046b23" id="0046b23">未合住中有中。今遇多緣方頓生此。應俱</a><a name="0046b24" id="0046b24">生者定不異時。如有能招轉輪王業。要</a><a name="0046b25" id="0046b25">至人壽八萬歲時或過此時方頓與果。非</a><a name="0046b26" id="0046b26">於餘位。此亦應然。故世尊言。諸有情類業果</a><a name="0046b27" id="0046b27">差別不可思議。尊者世友言。此極多七日。若</a><a name="0046b28" id="0046b28">生緣未合。便數死數生。有餘師言。極七七</a><a name="0046b29" id="0046b29">日。毘婆沙說。此住少時。以中有中樂求生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290046a.htm'><img src='up.gif' border=0></a>
<a href='T290046c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>