<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0051b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷9)</font> 分別世品第三之一 <font face='Arial'>T29, p0051b</h2></font><hr>
<span class='old'>
</a><a name="0051a28" id="0051a28">行緣識。若作此釋善順契經分別識支通</a><a name="0051a29" id="0051a29">於六識。識為先故。於此趣中有名色生。具</span><a name="0051b01" id="0051b01">足五蘊展轉相續。遍一期生。於大因緣辯</a><a name="0051b02" id="0051b02">緣起等諸經皆有如是說故。如是名色漸</a><a name="0051b03" id="0051b03">成熟時具眼等根說為六處。次與境合便</a><a name="0051b04" id="0051b04">有識生。三和故有順樂等觸。依此便生樂</a><a name="0051b05" id="0051b05">等三受。從此三受引生三愛。謂由苦逼有</a><a name="0051b06" id="0051b06">於樂受發生欲愛。或有於樂非苦樂受發</a><a name="0051b07" id="0051b07">生色愛。或有唯於非苦樂受生無色愛。從</a><a name="0051b08" id="0051b08">欣受愛起欲等取。此中欲者謂五妙欲。見</a><a name="0051b09" id="0051b09">謂六十二見。如梵網經廣說。戒謂遠離惡</a><a name="0051b10" id="0051b10">戒。禁謂狗牛等禁。如諸離繫及婆羅門</a><a name="0051b11" id="0051b11">播輸缽多般利伐羅勺迦等異類外道受</a><a name="0051b12" id="0051b12">持種種露形拔髮披烏鹿皮持髻塗灰</a><a name="0051b13" id="0051b13">執三杖剪鬚髮等無義苦行。我語謂內身</a><a name="0051b14" id="0051b14">依之說我故。有餘師說。我見我慢名為我</a><a name="0051b15" id="0051b15">語。云何此二獨名我語。由此二種說有我</a><a name="0051b16" id="0051b16">故。我非有故說名我語。如契經說。苾芻當</a><a name="0051b17" id="0051b17">知。愚昧無聞諸異生類隨假言說起於我</a><a name="0051b18" id="0051b18">執。於中實無我及我所。於前四種。取謂欲</a><a name="0051b19" id="0051b19">貪。故薄伽梵諸經中釋。云何為取。所謂欲</a><a name="0051b20" id="0051b20">貪。由取為緣積集種種招後有業說名</a><a name="0051b21" id="0051b21">為有。如世尊告阿難陀言。招後有業說名</a><a name="0051b22" id="0051b22">為有。有為緣故。識相續流趣未來生。如前</a><a name="0051b23" id="0051b23">道理具足五蘊說名為生。以生為緣便有</a><a name="0051b24" id="0051b24">老死。其相差別廣說如經。如是純言顯唯</a><a name="0051b25" id="0051b25">有行無我我所。大苦蘊言顯苦積集無初</a><a name="0051b26" id="0051b26">無後。集言為顯諸苦蘊生。毘婆沙宗如前</a><a name="0051b27" id="0051b27">已說</a><a name="0051b28" id="0051b28"><p class='juan'>
說一切有部俱舍論卷第九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290051a.htm'><img src='up.gif' border=0></a>
<a href='T290051c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>