<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0309b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷41)</font> 使犍度十門品第四之一 <font face='Arial'>T28, p0309b</h2></font><hr>
<span class='old'>
</a><a name="0309a28" id="0309a28">枝者。捨念慧樂是也。是第二禪枝亦是第三</a><a name="0309a29" id="0309a29">禪枝者。一心是也。非第二禪枝非第三禪枝</span><a name="0309b01" id="0309b01">者。除上爾所事。乃至第三禪四句。歷第四</a><a name="0309b02" id="0309b02">禪。應隨相說</a><a name="0309b03" id="0309b03"><p>問曰。如猗捨一切地中有。何故初禪二禪。</a><a name="0309b04" id="0309b04">立猗不立捨耶。第三第四禪。立捨不立猗耶。</a><a name="0309b05" id="0309b05">答曰。先作是說。隨順義是枝義。若法隨順</a><a name="0309b06" id="0309b06">彼地者立枝。猗隨順初禪第二禪故立枝。</a><a name="0309b07" id="0309b07">捨隨順第三第四禪故立枝。復次勢用勝故。</a><a name="0309b08" id="0309b08">更相覆蔽。如初禪第二禪。猗勢用勝。覆蔽於</a><a name="0309b09" id="0309b09">捨。第三第四禪。捨勢用勝故。覆蔽於猗。問</a><a name="0309b10" id="0309b10">曰。云何此二法。更相覆蔽。答曰。以所行相違</a><a name="0309b11" id="0309b11">故。如一人一時。亦行亦住。亦眠亦寤。一向相</a><a name="0309b12" id="0309b12">違。彼亦如是。復次對治欲界五識及麤身故。</a><a name="0309b13" id="0309b13">初禪立猗為枝。對治初禪三識及麤身故。第</a><a name="0309b14" id="0309b14">二禪立猗為枝。第二禪無麤身故。第三禪</a><a name="0309b15" id="0309b15">不立猗為枝。第三禪無麤身故。第四禪不</a><a name="0309b16" id="0309b16">立猗為枝。復次以初禪二禪有染污喜。以是</a><a name="0309b17" id="0309b17">事故。佛作是說。應猗不應捨。是故初禪二禪。</a><a name="0309b18" id="0309b18">立猗為枝。第三第四禪。無染污喜。是故諸</a><a name="0309b19" id="0309b19">聖行捨。復次以初禪二禪。猗生有所緣如說。</a><a name="0309b20" id="0309b20">若心喜時。身則生猗。第三第四禪。猗生無所</a><a name="0309b21" id="0309b21">緣。是故諸聖行捨。問曰。內信一切地盡有何</a><a name="0309b22" id="0309b22">故。第二禪地立枝。非初禪耶。答曰。先作是</a><a name="0309b23" id="0309b23">說。隨順義是枝。若法隨順彼地者立枝。內</a><a name="0309b24" id="0309b24">信隨順第二禪地故立枝。復次初禪覺觀如</a><a name="0309b25" id="0309b25">火。識身如污泥。令心擾濁。信不明淨。如熱濁</a><a name="0309b26" id="0309b26">泥中面像不現。第二禪無覺觀火識身污泥。</a><a name="0309b27" id="0309b27">信則明淨。如清冷水面像則現彼亦如是。復</a><a name="0309b28" id="0309b28">次行者住第二禪。於界離欲。於地離欲。生大</a><a name="0309b29" id="0309b29">信心。行者離不定欲界欲。起初禪現在前。作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280309a.htm'><img src='up.gif' border=0></a>
<a href='T280309c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>