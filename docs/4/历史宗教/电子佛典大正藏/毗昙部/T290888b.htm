<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0888b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷24)</font> 辯業品第五之一 <font face='Arial'>T29, p0888b</h2></font><hr>
<span class='old'>
</a><a name="0888a28" id="0888a28">常生善趣及貴家等。生善趣者。謂生人天。由</a><a name="0888a29" id="0888a29">此趣中多行善故。妙可稱故立善趣名。於善</span><a name="0888b01" id="0888b01">趣內常生貴家。謂婆羅門。或剎帝利。巨富</a><a name="0888b02" id="0888b02">長者。大婆羅門家。於貴家中根有具缺。然彼</a><a name="0888b03" id="0888b03">菩薩恒具勝根。恒受男身尚不為女。何況有</a><a name="0888b04" id="0888b04">受扇搋等身。生生常能憶念宿命所作善事。</a><a name="0888b05" id="0888b05">常無退屈。謂於利樂一切有情。一切時中。</a><a name="0888b06" id="0888b06">一切方便。心無厭倦名無退屈。由無退屈故</a><a name="0888b07" id="0888b07">說為堅。豈不未修妙相業位。菩提心不退。應</a><a name="0888b08" id="0888b08">立住定名。何故要修妙相業位菩薩方受住</a><a name="0888b09" id="0888b09">決定名。爾時人天方共知故。先時但為諸</a><a name="0888b10" id="0888b10">天所知。或於爾時趣等覺定。先唯等覺決定</a><a name="0888b11" id="0888b11">非餘。何相應知脩妙相業。頌曰</a><a name="0888b12" id="0888b12"><p class='lg'>　　贍部男對佛　　　佛思思所成</a><br><a name="0888b13" id="0888b13">　　餘百劫方修　　　各百福嚴飾　</p></a><a name="0888b14" id="0888b14"><p>論曰。菩薩要在贍部洲中。方能造脩引妙相</a><a name="0888b15" id="0888b15">業。此洲覺慧最明利故。唯是男子非女等</a><a name="0888b16" id="0888b16">身。爾時已超女等位故。此不應說。於前頌中</a><a name="0888b17" id="0888b17">恒受男身義已顯故。造此業時唯現對佛。謂</a><a name="0888b18" id="0888b18">親見佛不共色身。相好端嚴種種奇特。有欲</a><a name="0888b19" id="0888b19">引起感此類思。不對如來無容起故。此妙相</a><a name="0888b20" id="0888b20">業唯緣佛思。佛是可欣順德境故。感妙相業</a><a name="0888b21" id="0888b21">唯思所成。非修所成。不定界故。所感異熟。此</a><a name="0888b22" id="0888b22">所繫故。非聞所成。彼羸劣故。亦非生得。加</a><a name="0888b23" id="0888b23">行起故。謂彼唯於三無數劫。修行施等波羅</a><a name="0888b24" id="0888b24">蜜多。圓滿身中方可得故。唯是加行非生得</a><a name="0888b25" id="0888b25">善。唯餘百劫造修非多。一一妙相百福莊嚴。</a><a name="0888b26" id="0888b26">此中百思名為百福。謂將造一一妙相業時。</a><a name="0888b27" id="0888b27">先起五十思淨治身器。其次方起引一相業。</a><a name="0888b28" id="0888b28">於後復起五十善思。莊嚴引業令得圓滿。五</a><a name="0888b29" id="0888b29">十思者。依十業道。一一業道各起五思。且<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290888a.htm'><img src='up.gif' border=0></a>
<a href='T290888c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>