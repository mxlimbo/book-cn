<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0698b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷135)</font> 大種蘊第五中具見納息第三之一 <font face='Arial'>T27, p0698b</h2></font><hr>
<span class='old'>
</a><a name="0698a28" id="0698a28">尊者自得不生希有。生所得化尊者不得</a><a name="0698a29" id="0698a29">生希有心。欲寄魔王觀生得化。是故求彼</span><a name="0698b01" id="0698b01">令作佛身。有說。尊者深心敬佛。若自化作</a><a name="0698b02" id="0698b02">恐敬心不勝。是以令魔作之。有說。尊者少</a><a name="0698b03" id="0698b03">欲若自化作。恐天人等謂已是佛極加敬</a><a name="0698b04" id="0698b04">養。般涅槃後諸天世人供養悲哀同佛滅度。</a><a name="0698b05" id="0698b05">是以但請魔作。問修得生得二種變化云何</a><a name="0698b06" id="0698b06">差別。答所化無別。但修得者淨速圓妙。非生</a><a name="0698b07" id="0698b07">所得。有說。生得心化唯依自界身。修得心</a><a name="0698b08" id="0698b08">化通依自他界身</a><a name="0698b09" id="0698b09"><p>問有留化事不若有者。佛何故般涅槃時不</a><a name="0698b10" id="0698b10">留化身。令於滅後住持說法饒益有情。若</a><a name="0698b11" id="0698b11">無者。何故尊者大迦葉波已般涅槃留身久</a><a name="0698b12" id="0698b12">住。曾聞尊者大迦葉波。入王舍城最後乞食。</a><a name="0698b13" id="0698b13">食已未久登雞足山。山有三峰如仰雞足。</a><a name="0698b14" id="0698b14">尊者入中結跏趺坐。作誠言曰。願我此身</a><a name="0698b15" id="0698b15">并納缽杖久住不壞。乃至經於五十七俱胝</a><a name="0698b16" id="0698b16">六十百千歲。慈氏如來應正等覺。出現世時</a><a name="0698b17" id="0698b17">施作佛事。發此願已尋般涅槃。時彼三峰</a><a name="0698b18" id="0698b18">便合成一。掩蔽尊者儼然而住。及慈氏佛</a><a name="0698b19" id="0698b19">出現世時。將無量人天至此山上。告諸</a><a name="0698b20" id="0698b20">眾曰。汝等欲見釋迦牟尼佛杜多功德弟子</a><a name="0698b21" id="0698b21">眾中第一大弟子迦葉波不。舉眾咸曰。我等</a><a name="0698b22" id="0698b22">欲見。慈氏如來則以右手撫雞足山頂。應</a><a name="0698b23" id="0698b23">時峰坼還為三分。時迦葉波將納缽杖。從</a><a name="0698b24" id="0698b24">中而出上昇虛空。無量天人睹斯神變。歎</a><a name="0698b25" id="0698b25">未曾有其心調柔。慈氏世尊如應說法皆得</a><a name="0698b26" id="0698b26">見諦。若無留化如此之事云何有耶。有說。</a><a name="0698b27" id="0698b27">有留化事。問若爾世尊何故不留化身至</a><a name="0698b28" id="0698b28">涅槃後住持說法。答所應作者已究竟故。</a><a name="0698b29" id="0698b29">佛謂所應度皆已度訖。所未度者聖弟子度<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270698a.htm'><img src='up.gif' border=0></a>
<a href='T270698c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>