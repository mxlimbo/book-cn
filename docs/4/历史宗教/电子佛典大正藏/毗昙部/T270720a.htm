<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0720a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷140)</font> 大種蘊第五中執受納息第四之一 <font face='Arial'>T27, p0720a</h2></font><hr>
<span class='old'>
</a><a name="0719c28" id="0719c28">或復有說。三三摩地義別體同。為遮彼執。</a><a name="0719c29" id="0719c29">明體亦異行相別故。為止此等種種異宗</span><a name="0720a01" id="0720a01">顯正所明。故作斯論</a><a name="0720a02" id="0720a02"><p>以無間慣證預流果。修彼道時四念住幾</a><a name="0720a03" id="0720a03">現在修。幾未來修。四正斷。四神足。五根。五</a><a name="0720a04" id="0720a04">力。七覺支。八道支。四靜慮。四無量。四無色。</a><a name="0720a05" id="0720a05">八解脫。八勝處。十遍處。八智三等持。幾現在</a><a name="0720a06" id="0720a06">修。幾未來修。答念住現在一。未來四。正斷神</a><a name="0720a07" id="0720a07">足現在未來四。根力現在未來五。覺支現在</a><a name="0720a08" id="0720a08">未來六。道支現在未來八。無靜慮。無無量。</a><a name="0720a09" id="0720a09">無無色。無解脫。無勝處。無遍處。無智等</a><a name="0720a10" id="0720a10">持。現在未來一。念住現在一。未來四者。此則</a><a name="0720a11" id="0720a11">遮二心俱行。及無未來修執。若有二心俱</a><a name="0720a12" id="0720a12">時行者。則應現在修四念住。然四念住必</a><a name="0720a13" id="0720a13">不俱行。一心相應無四慧故。不可此四一</a><a name="0720a14" id="0720a14">體建立行相所緣俱有異故。非一相續多心</a><a name="0720a15" id="0720a15">並起。勿由彼成多有情故。若未來世無修</a><a name="0720a16" id="0720a16">義者。則所修善無增廣義。起多加行則為</a><a name="0720a17" id="0720a17">唐捐。設功用多所獲少故。又初成佛時應未</a><a name="0720a18" id="0720a18">具足一切功德。勿有此等過失故。有未來</a><a name="0720a19" id="0720a19">修。未來世寬故具修四。現修勢用能引當來</a><a name="0720a20" id="0720a20">種類法。得令現前故。現在一者。謂雜緣法</a><a name="0720a21" id="0720a21">念住。見道諦故。正斷神足現在未來四者。此</a><a name="0720a22" id="0720a22">則遮說正斷神足非俱時有一。正勤體有</a><a name="0720a23" id="0720a23">四。所作如燈。一時有四作用。一三摩地由</a><a name="0720a24" id="0720a24">四因生故。從所因立四名稱。未來修者。亦</a><a name="0720a25" id="0720a25">體一義分故。現在未來各言修四根力。現在</a><a name="0720a26" id="0720a26">未來五者。此則遮根力體異。及說五種次第</a><a name="0720a27" id="0720a27">生執。雖根力位異而自體無別。即一信等</a><a name="0720a28" id="0720a28">有生破二用立根力名互不相違。相資俱</a><a name="0720a29" id="0720a29">起故。此五種非次第生。覺支現在未來六者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270719c.htm'><img src='up.gif' border=0></a>
<a href='T270720b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>