<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0157b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷30)</font> 破執我品第九之一 <font face='Arial'>T29, p0157b</h2></font><hr>
<span class='old'>
</a><a name="0157a28" id="0157a28">果於生時是因所有故名能屬。即生念因</a><a name="0157a29" id="0157a29">足為念主。何勞立我為念主耶。即諸行聚</span><a name="0157b01" id="0157b01">一類相續。世共施設制怛羅牛。立制怛羅</a><a name="0157b02" id="0157b02">名為牛主。是牛相續於異方生變異生因</a><a name="0157b03" id="0157b03">故名為主。此中無一實制怛羅亦無實牛。</a><a name="0157b04" id="0157b04">但假施設。故言牛主。亦不離因。憶念既爾。</a><a name="0157b05" id="0157b05">記知亦然。如辯憶知熟為能了誰之識等</a><a name="0157b06" id="0157b06">亦應例釋。且識因緣與前別者。謂根境等。</a><a name="0157b07" id="0157b07">如應當知。有作是言。決定有我。事用必待</a><a name="0157b08" id="0157b08">事用者故。謂諸事用待事用者。如天授行</a><a name="0157b09" id="0157b09">必待天授。行是事用。天授名者。如是識等</a><a name="0157b10" id="0157b10">所有事用。必待所依能了等者。今應詰彼。</a><a name="0157b11" id="0157b11">天授謂何。若是實我此如先破。若假士夫體</a><a name="0157b12" id="0157b12">非一物。於諸行相續假立此名故。如天授</a><a name="0157b13" id="0157b13">能行識能了亦爾。依何理說天授能行。謂</a><a name="0157b14" id="0157b14">於剎那生滅諸行不異相續立天授名。愚夫</a><a name="0157b15" id="0157b15">於中執為一體。為自相續異處生因。異處</a><a name="0157b16" id="0157b16">生名行。因即名行者。依此理說天授能行。</a><a name="0157b17" id="0157b17">如焰及聲異處相續。世依此說焰聲能行。</a><a name="0157b18" id="0157b18">如是天授身能為識因故。世間亦謂天授</a><a name="0157b19" id="0157b19">能了。然諸聖者為順世間言說理故。亦作</a><a name="0157b20" id="0157b20">是說。經說諸識能了所緣。識於所緣為何</a><a name="0157b21" id="0157b21">所作。都無所作但以境生。如果酬因。雖</a><a name="0157b22" id="0157b22">無所作而似因起說名酬因。如是識生雖</a><a name="0157b23" id="0157b23">無所作而似境故說名了境。如何似境。</a><a name="0157b24" id="0157b24">謂帶彼相。是故諸識雖亦託根生不名了</a><a name="0157b25" id="0157b25">根。但名為了境。或識於境相續生時。前識</a><a name="0157b26" id="0157b26">為因引後識起說識能了亦無有失。世</a><a name="0157b27" id="0157b27">間於因說作者故。如世間說鍾鼓能鳴。或</a><a name="0157b28" id="0157b28">如燈能行識能了亦爾。為依何理說燈能</a><a name="0157b29" id="0157b29">行。焰相續中假立燈號。燈於異處相續生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290157a.htm'><img src='up.gif' border=0></a>
<a href='T290157c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>