<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0369c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷49)</font> 智犍度八道品第一 <font face='Arial'>T28, p0369c</h2></font><hr>
<span class='old'>
</a><a name="0369b28" id="0369b28">者。除上爾所事。若法已立名已稱已說者除</a><a name="0369b29" id="0369b29">之。餘未立名未稱未說者。作第四句。彼是</span><a name="0369c01" id="0369c01">何耶。行陰作此四句。一切無漏慧。作三句。有</a><a name="0369c02" id="0369c02">見相智相者。餘有相應不相應行陰四陰及</a><a name="0369c03" id="0369c03">無為法。作第四句。是名除上爾所事。攝亦</a><a name="0369c04" id="0369c04">如是。若成就無漏見。亦成就無漏智耶。答曰。</a><a name="0369c05" id="0369c05">若成就無漏智。亦成就無漏見。頗成就無漏</a><a name="0369c06" id="0369c06">見。非無漏智耶。答曰。有住苦法忍時</a><a name="0369c07" id="0369c07"><p>問定理攝成就不說斷。問曰。何故不說斷耶。</a><a name="0369c08" id="0369c08">答曰。若說於文不煩。彼尊者迦旃延子。乃至</a><a name="0369c09" id="0369c09">不捨一剎那。而作文分別。若所說於文煩者。</a><a name="0369c10" id="0369c10">如四大海水。文義盡略說之。復次以垢故斷。</a><a name="0369c11" id="0369c11">無漏法無垢故不斷。問曰。若無漏法不斷者。</a><a name="0369c12" id="0369c12">佛經云何通。如說。比丘汝若解筏喻法者。</a><a name="0369c13" id="0369c13">法尚應斷。何況非法。答曰。斷二種。一除愛</a><a name="0369c14" id="0369c14">斷。二捨斷。此中說捨斷。無漏法雖無除愛</a><a name="0369c15" id="0369c15">斷。而有捨斷。以捨斷故。而作是說。諸比丘。</a><a name="0369c16" id="0369c16">捨聖道盡漏。以念恩故。復數數起聖道現在</a><a name="0369c17" id="0369c17">前。而受種種身苦。謂頭痛等苦。是故佛作是</a><a name="0369c18" id="0369c18">說。比丘當知。聖道所應作者。皆已作之。應捨</a><a name="0369c19" id="0369c19">此道入於涅槃。如人依筏渡河。以念恩故。</a><a name="0369c20" id="0369c20">猶頂戴肩負。他人語言。汝男子筏所應作皆</a><a name="0369c21" id="0369c21">已作之。汝今應捨隨意而去。彼亦如是</a><a name="0369c22" id="0369c22"><p>云何是法云何非法耶。答曰。內道言說是</a><a name="0369c23" id="0369c23">法。外道言說是非法。內道法隨順空。隨順無</a><a name="0369c24" id="0369c24">我。隨順涅槃。法尚應捨。何況外道言說。令有</a><a name="0369c25" id="0369c25">相續令生老病死相續者耶。復次善受持名</a><a name="0369c26" id="0369c26">句味身者是法。不善受持者是非法。善受持</a><a name="0369c27" id="0369c27">名句味身者尚捨。何況不善受持名句味身</a><a name="0369c28" id="0369c28">者。尊者瞿沙說曰。善受持阿含經者名法。不</a><a name="0369c29" id="0369c29">善受持者名非法。以增長生死故應捨。何況<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280369b.htm'><img src='up.gif' border=0></a>
<a href='T280370a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>