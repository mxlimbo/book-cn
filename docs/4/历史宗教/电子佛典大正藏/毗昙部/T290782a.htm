<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0782a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷2)</font> 辯本事品第二之一 <font face='Arial'>T29, p0782a</h2></font><hr>
<span class='old'>
</a><a name="0781c28" id="0781c28"><p class='lg'>　　作等餘心等　　　及無心有記</a><br><a name="0781c29" id="0781c29">　　無對所造性　　　是名無表色　</p></span><a name="0782a01" id="0782a01"><p>論曰。言作等者。等取離作無對造色。略有二</a><a name="0782a02" id="0782a02">種。一者依表。二者依心。依表起者復有二種。</a><a name="0782a03" id="0782a03">謂與作俱轉。及作息隨轉。為攝如是無表差</a><a name="0782a04" id="0782a04">別體相無遺。故說作等。言餘心等者。等取同</a><a name="0782a05" id="0782a05">類心。謂善心作近因等起或俱有因。彼所發</a><a name="0782a06" id="0782a06">善無對造色不善無記名餘心。善心名同類。</a><a name="0782a07" id="0782a07">不善心作近因等起。所發不善無對造色善</a><a name="0782a08" id="0782a08">及無記名餘心。不善名同類。及無心者即心</a><a name="0782a09" id="0782a09">滅位。謂定非生。生位無故。及言乘上及此非</a><a name="0782a10" id="0782a10">餘。於三位中此容隨轉。謂定唯等不善兼餘</a><a name="0782a11" id="0782a11">散善通於三位轉故。言有記者。謂善不善可</a><a name="0782a12" id="0782a12">記為愛非愛品故。言無對者。非極微故。所</a><a name="0782a13" id="0782a13">造性者。不簡大種。以大種性非無對故。但</a><a name="0782a14" id="0782a14">簡非色。顯是色性即五蘊中色蘊攝故。是</a><a name="0782a15" id="0782a15">者是前所說諸相。具前諸相名無表色。如</a><a name="0782a16" id="0782a16">是已辯無表色相。於中所說大種所造。大種</a><a name="0782a17" id="0782a17">云何。頌曰</a><a name="0782a18" id="0782a18"><p class='lg'>　　大種謂四界　　　即地水火風</a><br><a name="0782a19" id="0782a19">　　能成持等業　　　堅濕煖動性　</p></a><a name="0782a20" id="0782a20"><p>論曰。此諸大種何緣名界。一切色法出生本</a><a name="0782a21" id="0782a21">故。亦從大種大種出生。諸出生本世間名界。</a><a name="0782a22" id="0782a22">如金等礦名金等界。或種種苦出生本故。說</a><a name="0782a23" id="0782a23">名為界。喻如前說。有說。能持大種自相及所</a><a name="0782a24" id="0782a24">造色。故名為界。如是諸界亦名大種。何故言</a><a name="0782a25" id="0782a25">種。云何名大。種種造色差別生時。彼彼品類</a><a name="0782a26" id="0782a26">差別能起。是故言種。由四大種有差別故。造</a><a name="0782a27" id="0782a27">色差別。有說。有情業增上故。無始時來未嘗</a><a name="0782a28" id="0782a28">非有。是故言種。由四大種總相種類無間絕</a><a name="0782a29" id="0782a29">故。或法出現即名為有。生長有性。是故言種。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290781c.htm'><img src='up.gif' border=0></a>
<a href='T290782b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>