<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0031b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷6)</font> 分別根品第二之一 <font face='Arial'>T29, p0031b</h2></font><hr>
<span class='old'>
</a><a name="0031a28" id="0031a28">餘師說。色與四蘊相望展轉皆不為因。又</a><a name="0031a29" id="0031a29">一身中羯刺藍位能與十位為同類因。</span><a name="0031b01" id="0031b01">頞部曇等九位一一皆除前位與餘為因。</a><a name="0031b02" id="0031b02">若對餘身同類十位一一皆與十位為因。</a><a name="0031b03" id="0031b03">由此方隅外麥稻等自類自類應廣思擇。</a><a name="0031b04" id="0031b04">若不許色為色同類因彼執便違本論文</a><a name="0031b05" id="0031b05">所說故。本論說。過去大種未來大種因增</a><a name="0031b06" id="0031b06">上等。為諸相似於相似法皆可得說為同</a><a name="0031b07" id="0031b07">類因。不爾。云何。自部自地唯與自部自地</a><a name="0031b08" id="0031b08">為因。是故說言自部自地。部謂五部即見苦</a><a name="0031b09" id="0031b09">所斷乃至修所斷。地謂九地即欲界為一靜</a><a name="0031b10" id="0031b10">慮無色八。此中見苦所斷法還與見苦所斷</a><a name="0031b11" id="0031b11">為同類因非餘。如是乃至修所斷還與修</a><a name="0031b12" id="0031b12">所斷法為同類因非餘。於中一一若欲界</a><a name="0031b13" id="0031b13">地還與欲界為同類因。初靜慮地與初靜</a><a name="0031b14" id="0031b14">應為同類因。乃至有頂與有頂地為同類</a><a name="0031b15" id="0031b15">因。異地相望皆無因義。又此非一切。何者。</a><a name="0031b16" id="0031b16">謂前生唯諸前生與後相似生未生法為同</a><a name="0031b17" id="0031b17">類因。云何知然。本論說故。如發智論說。云</a><a name="0031b18" id="0031b18">何同類因。謂前生善根與後生自界善根</a><a name="0031b19" id="0031b19">及彼相應法為同類因。如是過去與餘二</a><a name="0031b20" id="0031b20">世過去現在與未來等皆應廣說。然即彼</a><a name="0031b21" id="0031b21">論作是問言。若法與彼法為因。或時此法</a><a name="0031b22" id="0031b22">與彼非因耶。彼即答言無時非因者。此</a><a name="0031b23" id="0031b23">依俱有相應異熟三因密說故無有過。有</a><a name="0031b24" id="0031b24">謂未來正生位法定能與彼為同類因。是故</a><a name="0031b25" id="0031b25">彼文依最後位密作是答無時非因。彼</a><a name="0031b26" id="0031b26">於所難非為善釋。以未來法正生位前非</a><a name="0031b27" id="0031b27">同類因後方成故。又若爾者。彼復問言。若</a><a name="0031b28" id="0031b28">法與彼法為等無間。或時此法與彼非等</a><a name="0031b29" id="0031b29">無間耶。彼即答言。若時此法未至已生。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290031a.htm'><img src='up.gif' border=0></a>
<a href='T290031c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>