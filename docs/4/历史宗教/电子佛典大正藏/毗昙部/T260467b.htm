<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0467b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷3)</font> 聖種品第六 <font face='Arial'>T26, p0467b</h2></font><hr>
<span class='old'>
</a><a name="0467a28" id="0467a28">出離。成就趣向。出離慧故。為趣涅槃。受用衣</a><a name="0467a29" id="0467a29">服。又受用時。先調貪欲。次斷貪欲。後出貪</span><a name="0467b01" id="0467b01">欲。由此因緣。心於衣服。離染解脫。彼由隨得</a><a name="0467b02" id="0467b02">衣服喜足。終不自舉陵蔑他者。謂佛弟子。</a><a name="0467b03" id="0467b03">雖於所得衣服喜足。而不自舉陵蔑於他。非</a><a name="0467b04" id="0467b04">如一類由此喜足而自憍舉。作是念言。我有</a><a name="0467b05" id="0467b05">如是少欲喜足少事少務少所作少顧戀。易</a><a name="0467b06" id="0467b06">滿易養。損減諸惡。增長諸善。能速圓滿。杜多</a><a name="0467b07" id="0467b07">功德。於諸資具。能善知量。能善為他讚歎喜</a><a name="0467b08" id="0467b08">足。非如一類由此喜足陵蔑於他。作是念</a><a name="0467b09" id="0467b09">言。餘苾芻等。皆無如是少欲喜足少事少務。</a><a name="0467b10" id="0467b10">廣說乃至能善為他讚歎喜足。諸佛弟子。皆</a><a name="0467b11" id="0467b11">無是事。而能策勤。正知繫念者。謂佛弟子。於</a><a name="0467b12" id="0467b12">隨所得衣服喜足。如法受用不生染著。能見</a><a name="0467b13" id="0467b13">過患。正知出離。不自憍舉。不陵蔑他。復能</a><a name="0467b14" id="0467b14">策勤。正知繫念。言策勤者。顯正精進。正知</a><a name="0467b15" id="0467b15">者。顯正見。繫念者。顯正念。此略顯示三種</a><a name="0467b16" id="0467b16">道支。是名安住。古昔聖種者。初是名言。顯佛</a><a name="0467b17" id="0467b17">弟子。成就前說調善意樂。後古昔聖種言。顯</a><a name="0467b18" id="0467b18">去來今。一切賢聖。皆於如是聖種脩習及多</a><a name="0467b19" id="0467b19">脩習。方至究竟。中安住言。顯佛弟子。於隨</a><a name="0467b20" id="0467b20">所得衣服喜足。增上所生善有漏道及無漏</a><a name="0467b21" id="0467b21">道。安住等住遍住近住。如是弟子。隨得飲食。</a><a name="0467b22" id="0467b22">便生喜足者。謂佛多聞賢聖弟子。於隨乞丐</a><a name="0467b23" id="0467b23">所得飲食。或隨迎請。所得飲食。若好若惡。</a><a name="0467b24" id="0467b24">便生喜足。取得支身。除飢渴故。廣說如前者。</a><a name="0467b25" id="0467b25">讚歎喜足等。廣說如前。於隨所得衣服喜足。</a><a name="0467b26" id="0467b26">如是弟子。隨得臥具。便生喜足者。謂佛多聞</a><a name="0467b27" id="0467b27">賢聖弟子。於隨所得樹下臥具。或隨所得房</a><a name="0467b28" id="0467b28">閣臥具。若好若惡。便生喜足。取得資身。除</a><a name="0467b29" id="0467b29">勞倦故。廣說如前者。讚歎喜足等。廣說如前。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260467a.htm'><img src='up.gif' border=0></a>
<a href='T260467c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>