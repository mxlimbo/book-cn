<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0462c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷89)</font> 結蘊第二中十門納息第四之一 <font face='Arial'>T27, p0462c</h2></font><hr>
<span class='old'>
</a><a name="0462b28" id="0462b28">心者。謂色界五部皆事別觀。不能引起無</a><a name="0462b29" id="0462b29">色界心。後二遍處生五心者。謂無色界五部</span><a name="0462c01" id="0462c01">是假想觀。不能引起色界定心。第八解脫</a><a name="0462c02" id="0462c02">不生心者。雖是心等無間而非心等無間</a><a name="0462c03" id="0462c03">緣故。法智生二心者。謂欲色界修所斷心。</a><a name="0462c04" id="0462c04">緣欲界四諦故。不能引起無色界心。色</a><a name="0462c05" id="0462c05">貪順上分結生二心者。謂欲色界修所斷</a><a name="0462c06" id="0462c06">心下地染心不生上故。後四順上分結生</a><a name="0462c07" id="0462c07">三心者。謂三界修所斷心。由此五結不還身</a><a name="0462c08" id="0462c08">中方現行故。餘文易了。故不分別</a><a name="0462c09" id="0462c09"><p class='juan'>
說一切有部發智大毘婆沙論卷第八十九</p>
</a><a name="0462c10" id="0462c10"></a><a name="0462c11" id="0462c11"></a><a name="0462c12" id="0462c12"><p class='juan'>
阿毘達磨大毘婆沙論卷第九十</a><a name="0462c13" id="0462c13"></a><a name="0462c14" id="0462c14"><p><span class='byline'>　　　　五百大阿羅漢等造</span><br></a><a name="0462c15" id="0462c15"><p><span class='byline'>　　　　三藏法師玄奘奉　詔譯</span><br></a><a name="0462c16" id="0462c16"><p><b>　　<A NAME="n189"></A>結蘊第二中十門納息第四之二十</b></p>
</a><a name="0462c17" id="0462c17"><p>眼根乃至無色界修所斷無明隨眠。一一所</a><a name="0462c18" id="0462c18">增隨眠當言有尋有伺無尋唯伺無尋無</a><a name="0462c19" id="0462c19">伺耶。問何故作此論。答為止他宗顯正</a><a name="0462c20" id="0462c20">理故。謂或有說。尋伺是心麤細相故乃至有</a><a name="0462c21" id="0462c21">頂。諸染污心皆有尋伺。是故尋伺三界皆有。</a><a name="0462c22" id="0462c22">如譬喻者。為遮彼執顯唯欲界及初靜慮。</a><a name="0462c23" id="0462c23">未至定中有尋有伺。靜慮中間無尋唯伺。第</a><a name="0462c24" id="0462c24">二靜慮乃至有頂無尋無伺。由此因緣故作</a><a name="0462c25" id="0462c25">斯論。眼根所增隨眠具三者。謂緣眼根所</a><a name="0462c26" id="0462c26">增隨眠。通欲界四靜慮五地遍行及修所斷。</a><a name="0462c27" id="0462c27">如是隨眠若在欲界及初靜慮有尋有伺。若</a><a name="0462c28" id="0462c28">在靜慮中間無尋唯伺。若在第二第三第四</a><a name="0462c29" id="0462c29">靜慮無尋無伺故說具三。後說具三者皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270462b.htm'><img src='up.gif' border=0></a>
<a href='T270463a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>