<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0494a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷9)</font> 覺支品第十五之一 <font face='Arial'>T26, p0494a</h2></font><hr>
<span class='old'>
</a><a name="0493c28" id="0493c28">覺支。謂世尊說。苾芻當知。我說依初靜慮。能</a><a name="0493c29" id="0493c29">盡諸漏。如是我說。依第二第三第四靜慮。空</span><a name="0494a01" id="0494a01">無邊處。識無邊處。無所有處。能盡諸漏。苾芻</a><a name="0494a02" id="0494a02">當知我依何故。作如是說。依初靜慮。能盡諸</a><a name="0494a03" id="0494a03">漏。謂有苾芻。先由如是諸行相狀。離欲惡不</a><a name="0494a04" id="0494a04">善法。有尋有伺。離生喜樂。初靜慮具足住。彼</a><a name="0494a05" id="0494a05">不思惟如是諸行相狀。但思惟彼所得所趣</a><a name="0494a06" id="0494a06">色受想行識。謂此諸法。如病如癰如箭惱害。</a><a name="0494a07" id="0494a07">無常苦空非我。彼於此法。深心厭患。怖畏遮</a><a name="0494a08" id="0494a08">止。然後攝心。置甘露界。思惟此界。寂靜微</a><a name="0494a09" id="0494a09">妙。捨一切依愛盡離染。永滅涅槃。如善射師。</a><a name="0494a10" id="0494a10">或彼弟子。先學近射泥團草人。後能遠射大</a><a name="0494a11" id="0494a11">堅固物。亦令破壞。苾芻亦爾。先由如是諸行</a><a name="0494a12" id="0494a12">相狀。離欲惡不善法。有尋有伺。離生喜樂。</a><a name="0494a13" id="0494a13">初靜慮具足住。彼不思惟如是諸行相狀。但</a><a name="0494a14" id="0494a14">思惟彼所得所趣色受想行識。謂此諸法。如</a><a name="0494a15" id="0494a15">病如癰。如箭惱害。無常苦空非我。彼於此法。</a><a name="0494a16" id="0494a16">深心厭患。怖畏遮止。然後攝心。置甘露界。思</a><a name="0494a17" id="0494a17">惟此界寂靜微妙。捨一切依愛盡離染。永滅</a><a name="0494a18" id="0494a18">涅槃。彼如是知如是見故。便從欲漏心得解</a><a name="0494a19" id="0494a19">脫。亦從有漏及無明漏。心得解脫。既解脫已。</a><a name="0494a20" id="0494a20">能自知見。我得解脫。我生已盡。梵行已立。所</a><a name="0494a21" id="0494a21">作已辦。不受後有。我依此故。作如是說。依</a><a name="0494a22" id="0494a22">初靜慮。能盡諸漏。如說依初靜慮能盡諸漏。</a><a name="0494a23" id="0494a23">說依第二第三第四靜慮。空無邊處。識無邊</a><a name="0494a24" id="0494a24">處。無所有處。能盡諸漏。隨所應亦爾。謂第</a><a name="0494a25" id="0494a25">二靜慮。應作是說。復有苾芻。先由如是諸</a><a name="0494a26" id="0494a26">行相狀。尋伺寂靜。內等淨心一趣性。無尋無</a><a name="0494a27" id="0494a27">伺。定生喜樂。第二靜慮具足住。彼不思惟如</a><a name="0494a28" id="0494a28">是諸行相狀。乃至廣說。乃至無所有處。應作</a><a name="0494a29" id="0494a29">是說。復有苾芻。先由如是諸行相狀。超一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260493c.htm'><img src='up.gif' border=0></a>
<a href='T260494b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>