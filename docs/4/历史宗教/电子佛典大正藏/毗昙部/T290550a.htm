<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0550a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷36)</font> 辯業品第四之一 <font face='Arial'>T29, p0550a</h2></font><hr>
<span class='old'>
</a><br><a name="0549c28" id="0549c28">　　得靜慮律儀　　　恒成就過未</a><br><a name="0549c29" id="0549c29">　　聖初除過去　　　住定道成中　</p></span><a name="0550a01" id="0550a01"><p>論曰。住別解脫補特伽羅從初剎那乃至未</a><a name="0550a02" id="0550a02">遇捨學處等諸捨戒緣恒成現世。此別解脫</a><a name="0550a03" id="0550a03">律儀無表初剎那後亦成過去。前未捨言遍</a><a name="0550a04" id="0550a04">流至後。前生所得別解脫戒。於今受戒最初</a><a name="0550a05" id="0550a05">剎那。如靜慮律儀何不成過去。此責非理。此</a><a name="0550a06" id="0550a06">戒與心非同果故。離染心等皆同一果故。彼</a><a name="0550a07" id="0550a07">戒如心得過去生者。又別解脫未曾得故。應</a><a name="0550a08" id="0550a08">如勝品靜慮律儀。非初剎那中得過去生者。</a><a name="0550a09" id="0550a09">如說安住別解律儀。住不律儀應知亦爾。謂</a><a name="0550a10" id="0550a10">從初念乃至未過。受律儀等捨惡戒緣。恒</a><a name="0550a11" id="0550a11">成現世惡戒無表。初剎那後亦成過去。諸有</a><a name="0550a12" id="0550a12">獲得靜慮律儀。乃至未捨恒成過未。前生所</a><a name="0550a13" id="0550a13">失過去定律儀。今初剎那必還得彼故。此中</a><a name="0550a14" id="0550a14">應作簡別而說。以順決擇分所攝定律儀。初</a><a name="0550a15" id="0550a15">剎那中不成過去。餘生所得命終時捨。今生</a><a name="0550a16" id="0550a16">無容重得彼故。又非一切有情曾起有涅槃</a><a name="0550a17" id="0550a17">法者方可有彼故。一切聖者無漏律儀過去</a><a name="0550a18" id="0550a18">未來亦恒成就。有差別者謂初剎那必成未</a><a name="0550a19" id="0550a19">來非成過去。此類聖道先未起故。昔曾未得</a><a name="0550a20" id="0550a20">創得名初。先得已失今創得時亦得過去。已</a><a name="0550a21" id="0550a21">曾生者初剎那後乃至未捨亦成過去。乃至</a><a name="0550a22" id="0550a22">未般無餘依位恒成未來。若有現住靜慮彼</a><a name="0550a23" id="0550a23">道如次成現在靜慮道律儀。非出觀時有成</a><a name="0550a24" id="0550a24">現在。理應但說在定道時。成現在世定道無</a><a name="0550a25" id="0550a25">表。不應言住如住果言。唯說果成非果現起。</a><a name="0550a26" id="0550a26">今但言住云何得知定道現前非但成就。是</a><a name="0550a27" id="0550a27">故彼說猶令生疑。不能定顯成現無表故應</a><a name="0550a28" id="0550a28">但說在定道言。雖說住言勞而無用。今詳彼</a><a name="0550a29" id="0550a29">意前文已說成就去來。此句正明。成就中世。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290549c.htm'><img src='up.gif' border=0></a>
<a href='T290550b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>