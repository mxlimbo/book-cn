<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0102b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷20)</font> 雜蘊第一中智納息第二之一 <font face='Arial'>T27, p0102b</h2></font><hr>
<span class='old'>
</a><a name="0102a28" id="0102a28">事故。有餘師說。初靜慮中有尋有伺有諸</a><a name="0102a29" id="0102a29">識身及起自地身語表業。上三靜慮無此</span><a name="0102b01" id="0102b01">事故</a><a name="0102b02" id="0102b02"><p>復次欲界中不善業有一劫異熟果。善業不</a><a name="0102b03" id="0102b03">爾。欲界中不善業有五趣異熟果。善業不</a><a name="0102b04" id="0102b04">爾。問何故欲界中不善業有一劫異熟果。</a><a name="0102b05" id="0102b05">善業不爾耶。答欲界是不定界。非修地。非</a><a name="0102b06" id="0102b06">離染地。不善業勝。善業劣故。復次欲界中。不</a><a name="0102b07" id="0102b07">善法難斷。難破。難可越度。善不爾故。復</a><a name="0102b08" id="0102b08">次欲界中不善根強。善根弱故。復次欲界中。</a><a name="0102b09" id="0102b09">不善如主。善如客故。復次欲界中不善法因</a><a name="0102b10" id="0102b10">常增長。善因不爾故。復次欲界中。不善根能</a><a name="0102b11" id="0102b11">斷善根。善根不能斷不善根故。復次欲界</a><a name="0102b12" id="0102b12">中威儀雜亂。猶如夫妻。不善法增善法減故。</a><a name="0102b13" id="0102b13">復次欲界中威儀無雜。如旃荼羅子與賊子</a><a name="0102b14" id="0102b14">同囚。不善法增善法減故。復次欲界中無器</a><a name="0102b15" id="0102b15">可受善業。一劫異熟故。問豈無洲渚妙高</a><a name="0102b16" id="0102b16">山王七金山等一劫器耶。答彼是增上果非</a><a name="0102b17" id="0102b17">異熟果。今依異熟果故作是說。復次欲界</a><a name="0102b18" id="0102b18">善業極增上者。亦有能感一劫異熟。如是</a><a name="0102b19" id="0102b19">善業要離非想非非想處第九品得。已離染</a><a name="0102b20" id="0102b20">業定不能引眾同分果。是故欲界無善能</a><a name="0102b21" id="0102b21">受一劫異熟。復次諸善法中。最上品者謂無</a><a name="0102b22" id="0102b22">漏善。彼無異熟。有漏善中最上品者。謂有頂</a><a name="0102b23" id="0102b23">善。彼非欲界。是故欲界善業無有一劫異</a><a name="0102b24" id="0102b24">熟。不善業中最上品者。謂引無間眾同分</a><a name="0102b25" id="0102b25">業。是故彼有一劫異熟。問何故善業極增</a><a name="0102b26" id="0102b26">上者能感有頂八萬大劫。不善唯感一中劫</a><a name="0102b27" id="0102b27">耶。答善業多界多地修習。諸不善業不如</a><a name="0102b28" id="0102b28">是故。問何故欲界中不善業有五趣異熟果。</a><a name="0102b29" id="0102b29">善業不爾耶。答前來所說皆是此因。謂欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270102a.htm'><img src='up.gif' border=0></a>
<a href='T270102c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>