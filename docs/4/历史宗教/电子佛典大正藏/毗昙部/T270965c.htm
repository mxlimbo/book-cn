<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0965c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷193)</font> 見蘊第八中三有納息第二之一 <font face='Arial'>T27, p0965c</h2></font><hr>
<span class='old'>
</a><a name="0965b28" id="0965b28">時乃名離欲界染。此不應理。何故色界隨</a><a name="0965b29" id="0965b29">眠不於欲界法隨增耶。答界應雜亂。及</span><a name="0965c01" id="0965c01">彼非此所緣故。界雜亂者。謂彼亦是色界亦</a><a name="0965c02" id="0965c02">是欲界。則不可說色欲界異及彼非此所</a><a name="0965c03" id="0965c03">緣故者。謂無上地煩惱緣下地法故。何故</a><a name="0965c04" id="0965c04">色界隨眠不於無色界法隨增耶。答界應</a><a name="0965c05" id="0965c05">雜亂。及不可施設離色染故。界雜亂者。謂</a><a name="0965c06" id="0965c06">彼亦是色界亦是無色界。則不可說色無色</a><a name="0965c07" id="0965c07">界異。及不可施設離色染者。謂離色界貪</a><a name="0965c08" id="0965c08">時不名離色界染。離無色界貪時乃名離</a><a name="0965c09" id="0965c09">色界染。此不應理。何故無色界隨眠不於</a><a name="0965c10" id="0965c10">欲界法隨增耶。答界應雜亂。及彼非此所</a><a name="0965c11" id="0965c11">緣故。何故無色界隨眠不於色界法隨增</a><a name="0965c12" id="0965c12">耶。答界應雜亂。及彼非此所緣故。皆如前</a><a name="0965c13" id="0965c13">應知</a><a name="0965c14" id="0965c14"><p>問所說三界云何建立。為以地為以處為</a><a name="0965c15" id="0965c15">以愛斷耶。設爾何失。若以地者應說九</a><a name="0965c16" id="0965c16">界地有九故。謂欲界四靜慮四無色。若以處</a><a name="0965c17" id="0965c17">者。應說四十界有四十處故。謂欲界二十</a><a name="0965c18" id="0965c18">處。色界十六處。無色界四處。若以愛斷者。</a><a name="0965c19" id="0965c19">亦應說九界。謂欲界愛乃至非想非非想處</a><a name="0965c20" id="0965c20">愛。各分齊有異故。答應說以愛斷故建立</a><a name="0965c21" id="0965c21">三界。問若爾。應立九界。答同類愛斷故唯</a><a name="0965c22" id="0965c22">立三界。謂從無間地獄乃至他化自在天皆</a><a name="0965c23" id="0965c23">由欲愛所差別故建立欲界。從梵眾天乃</a><a name="0965c24" id="0965c24">至色究竟天。皆由色愛所差別故建立色</a><a name="0965c25" id="0965c25">界。從空無邊處乃至非想非非想處皆由無</a><a name="0965c26" id="0965c26">色愛所差別故建立無色界。復次若處有色</a><a name="0965c27" id="0965c27">有欲立欲界。有色無欲立色界。無色無</a><a name="0965c28" id="0965c28">欲立無色界。復次若處有色有第二立欲</a><a name="0965c29" id="0965c29">界。有色無第二立色界。無色無第二立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270965b.htm'><img src='up.gif' border=0></a>
<a href='T270966a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>