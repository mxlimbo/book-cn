<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0382c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷9)</font> 辯差別品第二之一 <font face='Arial'>T29, p0382c</h2></font><hr>
<span class='old'>
</a><a name="0382b28" id="0382b28">果故。有說無間慣是解脫道眷屬故。無間慣</a><a name="0382b29" id="0382b29">所作。即名解脫道所作。如臣所作得王作名。</span><a name="0382c01" id="0382c01">西方諸師說。解脫道於離繫得能作證故。此</a><a name="0382c02" id="0382c02">說不然。離繫應是彼道果故。後當廣辯。今且</a><a name="0382c03" id="0382c03">略釋。雖解脫道於沙門果非同類因。而是相</a><a name="0382c04" id="0382c04">應俱有因故。名得彼果。亦無有失。以沙門體</a><a name="0382c05" id="0382c05">更互相依而得生故。展轉相望。為士用果</a><a name="0382c06" id="0382c06">誰復能遮。若言加行無間勝進應亦爾者。許</a><a name="0382c07" id="0382c07">亦無失。或已知根。亦為同類因。能得預流果。</a><a name="0382c08" id="0382c08">謂轉根時。如阿羅漢。就容有說。亦無有過。阿</a><a name="0382c09" id="0382c09">羅漢果。亦九根得。謂意信等後二無漏。樂喜</a><a name="0382c10" id="0382c10">捨中隨取一種。此果及向。通九地攝。故於三</a><a name="0382c11" id="0382c11">受隨取其一。中間二果。一一皆通七八九得。</a><a name="0382c12" id="0382c12">世出世道次第超越。證差別故。且一來果次</a><a name="0382c13" id="0382c13">第證者。依世間慣。由七根得。謂意及捨信等</a><a name="0382c14" id="0382c14">五根。依出世道。由八根得。謂即前七根已知</a><a name="0382c15" id="0382c15">根第八。倍離欲貪超越證者。如預流果。由</a><a name="0382c16" id="0382c16">九根得。證不還果。應知亦爾。總例雖然。而有</a><a name="0382c17" id="0382c17">差別。全離欲貪超越證者依地別故。三受隨</a><a name="0382c18" id="0382c18">一。次第證者。若於第九解脫道中。入根本地。</a><a name="0382c19" id="0382c19">依世間慣。由八根得。喜為第八。依出世道。由</a><a name="0382c20" id="0382c20">九根得。已知第九。若阿羅漢。亦九根得。違發</a><a name="0382c21" id="0382c21">智論。彼問幾根得阿羅漢。答十一故。三受定</a><a name="0382c22" id="0382c22">無俱時起故。但由九得。言十一根。依容有說。</a><a name="0382c23" id="0382c23">謂容有一補特伽羅。從無學位數數退已。由</a><a name="0382c24" id="0382c24">樂喜捨數復還得。非不還果有同此失。次第</a><a name="0382c25" id="0382c25">無容樂根得故。超越無容有退失故。復應思</a><a name="0382c26" id="0382c26">擇。成就何根。彼諸根中。幾定成就。頌曰</a><a name="0382c27" id="0382c27"><p class='lg'>　　成就命意捨　　　各定成就三</a><br><a name="0382c28" id="0382c28">　　若成就樂身　　　各定成就四</a><br><a name="0382c29" id="0382c29">　　成眼等及喜　　　各定成五根<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290382b.htm'><img src='up.gif' border=0></a>
<a href='T290383a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>