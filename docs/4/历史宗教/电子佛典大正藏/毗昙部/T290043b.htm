<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0043b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷8)</font> 分別世品第三之一 <font face='Arial'>T29, p0043b</h2></font><hr>
<span class='old'>
</a><a name="0043a28" id="0043a28">彼處有損壞識法故非識住。何等名為損</a><a name="0043a29" id="0043a29">壞識法。謂諸惡處有重苦受能損於識。第</span><a name="0043b01" id="0043b01">四靜慮有無想定及無想事。有頂天中有</a><a name="0043b02" id="0043b02">滅盡定能壞於識令相續斷故非識住。復</a><a name="0043b03" id="0043b03">說。若處餘處有情心樂來止。若至於此不</a><a name="0043b04" id="0043b04">更求出。說名識住。於諸惡處二義俱無。第</a><a name="0043b05" id="0043b05">四靜慮心恒求出。謂諸異生求入無想。若</a><a name="0043b06" id="0043b06">諸聖者樂入淨居或無色處。若淨居天樂證</a><a name="0043b07" id="0043b07">寂滅。有頂昧劣故非識住。如是分別七識</a><a name="0043b08" id="0043b08">住已。因茲復說九有情居。其九者何。頌曰</a><a name="0043b09" id="0043b09"><p class='lg'>　　應知兼有頂　　　及無想有情</a><br><a name="0043b10" id="0043b10">　　是九有情居　　　餘非不樂住　</p></a><a name="0043b11" id="0043b11"><p>論曰。前七識住及第一有無想有情。是名為</a><a name="0043b12" id="0043b12">九。諸有情類唯於此九欣樂住故。立有情</a><a name="0043b13" id="0043b13">居。餘處皆非。不樂住故。言餘處者。謂諸惡</a><a name="0043b14" id="0043b14">處。非有情類自樂居中。惡業羅剎逼之令</a><a name="0043b15" id="0043b15">住故。彼如牢獄不立有情居。第四靜慮除</a><a name="0043b16" id="0043b16">無想天。餘非有情居。如識住中釋。前所引</a><a name="0043b17" id="0043b17">經說七識住。復有餘經說四識住。其四者</a><a name="0043b18" id="0043b18">何。頌曰</a><a name="0043b19" id="0043b19"><p class='lg'>　　四識住當知　　　四蘊唯自地</a><br><a name="0043b20" id="0043b20">　　說獨識非住　　　有漏四句攝　</p></a><a name="0043b21" id="0043b21"><p>論曰。如契經言。識隨色住。識隨受住。識隨</a><a name="0043b22" id="0043b22">想住。識隨行住。是名四種。如是四種其體</a><a name="0043b23" id="0043b23">云何。謂隨次第有漏四蘊。又此唯在自地</a><a name="0043b24" id="0043b24">非餘。識所依著名識住故。非於異地色</a><a name="0043b25" id="0043b25">等蘊中識隨愛力依著於彼。如何不說</a><a name="0043b26" id="0043b26">識為識住。由離能住立所住故。非能住</a><a name="0043b27" id="0043b27">識可名所住。如非即王可名王座。或若有</a><a name="0043b28" id="0043b28">法識所乘御如人船理說名識住。非識即</a><a name="0043b29" id="0043b29">能乘御自體。是故不說識為識住。毘婆沙<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290043a.htm'><img src='up.gif' border=0></a>
<a href='T290043c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>