<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0408c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷13)</font> 辯差別品第二之一 <font face='Arial'>T29, p0408c</h2></font><hr>
<span class='old'>
</a><a name="0408b28" id="0408b28">破相續生等。所引契經。於義非證。彼善男子。</a><a name="0408b29" id="0408b29">善知未來過去受故。謂現在智。知未來受。正</span><a name="0408c01" id="0408c01">生名生。非已生位。知過去受。已滅名滅。非正</a><a name="0408c02" id="0408c02">滅位。非知已生未滅位受。不應理故。善知受</a><a name="0408c03" id="0408c03">住及衰異言。非本所誦。設有此誦。義亦無違。</a><a name="0408c04" id="0408c04">過去未來。據曾當說。有生等故。又生等相一</a><a name="0408c05" id="0408c05">切時有。故彼所引於證無能。是故應隨聖教</a><a name="0408c06" id="0408c06">正理。信解諸行一一剎那實有生等非於相</a><a name="0408c07" id="0408c07">續。又經主說。一一剎那諸有為法。離執實有</a><a name="0408c08" id="0408c08">四相亦成。云何得成。謂一一念。本無今有名</a><a name="0408c09" id="0408c09">生。有已還無名滅。後後剎那。嗣前前起名為</a><a name="0408c10" id="0408c10">住。即彼前後有差別故名住異。於前後念相</a><a name="0408c11" id="0408c11">似生時。前後相望非無差別。故離執有生等</a><a name="0408c12" id="0408c12">實物。一剎那頃四相亦成。豈不汝宗先有所</a><a name="0408c13" id="0408c13">怖故不。許有生等別物。今還失念自成立耶。</a><a name="0408c14" id="0408c14">如何有為一剎那頃。生住異滅四法為性。而</a><a name="0408c15" id="0408c15">無一法一時即生即住即衰即壞過失。若謂</a><a name="0408c16" id="0408c16">繫屬眾緣故者。眾緣同此應頓為緣。謂彼眾</a><a name="0408c17" id="0408c17">緣。一一皆以生住異滅為自性故。此中何理。</a><a name="0408c18" id="0408c18">緣體有四。初為生緣。非即令滅。復有何理。諸</a><a name="0408c19" id="0408c19">有為法。但生體緣為緣。初令諸法生。非滅體</a><a name="0408c20" id="0408c20">緣為緣令法本不起。又生與滅依一法成。若</a><a name="0408c21" id="0408c21">異不異皆有過失。所以者何。此若異者。此即</a><a name="0408c22" id="0408c22">異此。不應理故。若不異者。生時應滅。滅時應</a><a name="0408c23" id="0408c23">生。又應無二。生滅二種。更相障故。又生法</a><a name="0408c24" id="0408c24">體。即滅法體。而言生滅。無雜亂失。此必應</a><a name="0408c25" id="0408c25">是毘瑟笯天所為幻惑。又應審決過去未來</a><a name="0408c26" id="0408c26">為有為無。然後可說本無今有有已還無相</a><a name="0408c27" id="0408c27">續。或剎那皆成假四相。又依何義說住相言。</a><a name="0408c28" id="0408c28">後後剎那。嗣前前起。嗣前起者。應即是生。既</a><a name="0408c29" id="0408c29">再說生。應無四相。又何緣力前後剎那相續<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290408b.htm'><img src='up.gif' border=0></a>
<a href='T290409a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>