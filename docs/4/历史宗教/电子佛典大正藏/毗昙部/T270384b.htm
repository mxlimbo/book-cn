<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0384b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷74)</font> 結蘊第二中十門納息第四之一 <font face='Arial'>T27, p0384b</h2></font><hr>
<span class='old'>
</a><a name="0384a28" id="0384a28">耶。答隨順文辭詮表相故</a><a name="0384a29" id="0384a29"><p>復次隨順說者受者持者次第法故。復次</span><a name="0384b01" id="0384b01">隨順麤細次第法故。謂五蘊內色蘊最麤故</a><a name="0384b02" id="0384b02">佛先說。於四蘊內受蘊最麤故。次色說。問</a><a name="0384b03" id="0384b03">受等四蘊無有方處無形質故。如何可說</a><a name="0384b04" id="0384b04">有麤有細耶。答雖無方處亦無形質。而</a><a name="0384b05" id="0384b05">依行相立麤細名。如世有言。我手足痛。我</a><a name="0384b06" id="0384b06">頭腹痛。我支節痛。痛即是受。以受如色可</a><a name="0384b07" id="0384b07">施設故。於無色蘊說受最麤。於三蘊內想</a><a name="0384b08" id="0384b08">最為麤。女男等想易了知故次受後說。於</a><a name="0384b09" id="0384b09">二蘊內行蘊相麤。貪瞋癡等相易了故次</a><a name="0384b10" id="0384b10">想後說。識蘊最細總取境相難了知故最</a><a name="0384b11" id="0384b11">在後說</a><a name="0384b12" id="0384b12"><p>復次從無始來男女於色更相愛樂故先說</a><a name="0384b13" id="0384b13">色。更相愛色由貪受味故次說受。此貪受</a><a name="0384b14" id="0384b14">味由顛倒想故次說想。此顛倒想由煩惱</a><a name="0384b15" id="0384b15">生故次說行。一切煩惱依識而生染污諸</a><a name="0384b16" id="0384b16">識故後說識。復次二種色觀於入佛法為</a><a name="0384b17" id="0384b17">甘露門。謂不淨觀及持息念。故先說色。既觀</a><a name="0384b18" id="0384b18">色已能見受過故次說受見受過已想不</a><a name="0384b19" id="0384b19">顛倒故次說想。想無倒已煩惱不生故次</a><a name="0384b20" id="0384b20">說行。無煩惱故識便清淨故後說識。復次</a><a name="0384b21" id="0384b21">色蘊如器。為無色蘊所依所緣。是故先說。</a><a name="0384b22" id="0384b22">受如飲食是正所貪故次說受。想如助味</a><a name="0384b23" id="0384b23">由顛倒想貪著諸受故次說想。行如廚人</a><a name="0384b24" id="0384b24">諸煩惱業能有造作故次說行。識如食者</a><a name="0384b25" id="0384b25">能了別境故後說識。復次依界地故說五</a><a name="0384b26" id="0384b26">先後。謂欲界中有諸妙欲色相顯了故先說</a><a name="0384b27" id="0384b27">色。諸靜慮中有喜樂等受相顯了故次說</a><a name="0384b28" id="0384b28">受。前三無色取空等相想顯了故次說想。</a><a name="0384b29" id="0384b29">有頂地中思最為勝行相顯了故次說行。色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270384a.htm'><img src='up.gif' border=0></a>
<a href='T270384c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>