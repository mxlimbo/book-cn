<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0582c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷112)</font> 業蘊第四中惡行納息第一之一 <font face='Arial'>T27, p0582c</h2></font><hr>
<span class='old'>
</a><a name="0582b28" id="0582b28">道。與後一切已生未生十善業道為因。前</a><a name="0582b29" id="0582b29">生三十七菩提分法。與後一切已生未生三</span><a name="0582c01" id="0582c01">十七菩提分法為因。如此則一切善法皆應</a><a name="0582c02" id="0582c02">名善根。如是三種有何殊勝不共因緣立</a><a name="0582c03" id="0582c03">為善根。答此是世尊有餘之說。大師觀彼</a><a name="0582c04" id="0582c04">所化有情心行願樂。簡略而說。脅尊者曰。</a><a name="0582c05" id="0582c05">唯佛世尊究竟了達諸法性相亦知勢用。</a><a name="0582c06" id="0582c06">非餘能知。若法有善根相者即便立之。無</a><a name="0582c07" id="0582c07">者不立。尊者妙音亦作是說。大師知此三</a><a name="0582c08" id="0582c08">種善根。如是勢用。如是強盛。如是親近。能</a><a name="0582c09" id="0582c09">與一切善法為因。其餘善法無如是事。復</a><a name="0582c10" id="0582c10">有說者。此三善根。於諸善法最為殊勝。以</a><a name="0582c11" id="0582c11">殊勝故立為善根。復有說者。此三善根於</a><a name="0582c12" id="0582c12">諸善法。最為上首前行前導。如最勝軍將</a><a name="0582c13" id="0582c13">導一切。如是善根增上力故。能令一切善</a><a name="0582c14" id="0582c14">法增廣故。立為善根。復有說者。此三善根。</a><a name="0582c15" id="0582c15">能與一切善法為因為根為眼為集。發起</a><a name="0582c16" id="0582c16">一切善法。障礙一切不善諸法。於善法中</a><a name="0582c17" id="0582c17">最為殊勝。故立為根。復有說者。以三善</a><a name="0582c18" id="0582c18">根能遍發起十善業道。生十善處故立為</a><a name="0582c19" id="0582c19">根。由如是等諸因緣故。於善法聚唯此</a><a name="0582c20" id="0582c20">三種立為善根。已說三妙行三善根自性。今</a><a name="0582c21" id="0582c21">當顯示雜無雜相。三妙行三善根。為前攝</a><a name="0582c22" id="0582c22">後後攝前耶。答應作四句。有妙行非善根。</a><a name="0582c23" id="0582c23">謂身語妙行及善思。由此唯有妙行相。無</a><a name="0582c24" id="0582c24">善根相故。有善根非妙行。謂正見所不攝</a><a name="0582c25" id="0582c25">無癡善根。由此唯有善根相。無妙行相</a><a name="0582c26" id="0582c26">故。有妙行亦善根。謂無貪無瞋正見。由此</a><a name="0582c27" id="0582c27">具有二種相故。有非妙行非善根。謂除</a><a name="0582c28" id="0582c28">前相。相謂所名。除前三句名所顯義。所餘</a><a name="0582c29" id="0582c29">諸法為第四句。謂色蘊中。除諸善色取餘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270582b.htm'><img src='up.gif' border=0></a>
<a href='T270583a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>