<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0152b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷29)</font> 雜蘊第一中愛敬納息第四之一 <font face='Arial'>T27, p0152b</h2></font><hr>
<span class='old'>
</a><a name="0152a28" id="0152a28">者受已身心損減。如是名施不名供養。若</a><a name="0152a29" id="0152a29">為損害故捨匪宜物。受者受已或由神通</span><a name="0152b01" id="0152b01">或由咒藥或由福力身心增盛。此雖非施</a><a name="0152b02" id="0152b02">而名供養若為損害故捨匪宜物。受者受</a><a name="0152b03" id="0152b03">已身心損減。此不名施亦非供養。問此財</a><a name="0152b04" id="0152b04">供養在何處有。答唯在欲界。非色無色唯</a><a name="0152b05" id="0152b05">在四趣。非捺落迦。問此財供養誰設誰受。</a><a name="0152b06" id="0152b06">有作是說。傍生趣設。唯傍生趣受。乃至天</a><a name="0152b07" id="0152b07">趣設。唯天趣受。有餘師說。傍生趣設唯傍生</a><a name="0152b08" id="0152b08">受。鬼趣設二趣受。人趣設三趣受。天趣設四</a><a name="0152b09" id="0152b09">趣受。下不及上上及下故。評曰。應作是說。</a><a name="0152b10" id="0152b10">四趣皆能展轉供養問施設論說。天欲食時</a><a name="0152b11" id="0152b11">取空寶器。以衣覆上而置座前。經須臾頃</a><a name="0152b12" id="0152b12">隨其福力麤妙飲食自然盈滿。既爾如何受</a><a name="0152b13" id="0152b13">他供養。答雖不受他飲食供養。而有受餘</a><a name="0152b14" id="0152b14">香花資具。法供養者。問法供養以何為自</a><a name="0152b15" id="0152b15">性。有作是說。以說法者語為自性。有餘師</a><a name="0152b16" id="0152b16">說。以語所起名為自性。或有說者。以能</a><a name="0152b17" id="0152b17">發語心心所法為其自性。復有說者。受者</a><a name="0152b18" id="0152b18">聞已生未曾有善巧覺慧以為自性。評曰。</a><a name="0152b19" id="0152b19">應作是說。若說法者語。若能發語心心所</a><a name="0152b20" id="0152b20">法。若受者聞已生未曾有善巧覺慧皆此自</a><a name="0152b21" id="0152b21">性。如是法供養。總用五蘊以為自性。已說</a><a name="0152b22" id="0152b22">自性。所以今當說。問何故名法供養。法供</a><a name="0152b23" id="0152b23">養是何義。答能為緣義是供養義。此以法</a><a name="0152b24" id="0152b24">為初故名法供養。若為饒益故為他說法。</a><a name="0152b25" id="0152b25">他聞法已生未曾有善巧覺慧。如是名施</a><a name="0152b26" id="0152b26">亦名供養。若為饒益故為他說法。他聞法</a><a name="0152b27" id="0152b27">已不生未曾有善巧覺慧。如是名施不名</a><a name="0152b28" id="0152b28">供養。若為損害故說譏刺他法。他聞是已</a><a name="0152b29" id="0152b29">住正憶念歡喜忍受不數其過。生未曾有</a><a name="0152b30" id="0152b30">善巧覺慧。此雖非施而名供養。若為損害<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270152a.htm'><img src='up.gif' border=0></a>
<a href='T270152c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>