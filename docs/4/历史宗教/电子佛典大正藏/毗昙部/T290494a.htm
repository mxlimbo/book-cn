<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0494a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷27)</font> 辯緣起品第三之一 <font face='Arial'>T29, p0494a</h2></font><hr>
<span class='old'>
</a><a name="0493c28" id="0493c28">復有處說二緣觸如伽他說。眼色二等。或復</a><a name="0493c29" id="0493c29">有說。三和緣觸。或復有處。說觸緣受。或復有</span><a name="0494a01" id="0494a01">處。說二緣受。即上所引伽他中說。或復有處。</a><a name="0494a02" id="0494a02">說受緣愛。或復有處說觸緣愛。如了達經。或</a><a name="0494a03" id="0494a03">有處說無明緣愛。如羯磨經。即彼契經說業</a><a name="0494a04" id="0494a04">緣眼。餘經復說名色緣眼。有餘經說。大種緣</a><a name="0494a05" id="0494a05">眼。諸如是等無量契經。佛說緣起。種種差別。</a><a name="0494a06" id="0494a06">是故上座。所引契經。亦不違斯剎那緣起。彼</a><a name="0494a07" id="0494a07">此所說。理無違故。又佛自說。剎那緣起。謂剎</a><a name="0494a08" id="0494a08">那頃。多物相藉。如契經說。眼色為緣。生癡所</a><a name="0494a09" id="0494a09">生染濁作意。此中所有癡即無明。癡者希求。</a><a name="0494a10" id="0494a10">即名為愛。愛者所發表即名業。若於此中。復</a><a name="0494a11" id="0494a11">說識等為餘支體。違何理教。既無所違。何不</a><a name="0494a12" id="0494a12">忍許。又非我等許彼所引。說緣起經。是了義</a><a name="0494a13" id="0494a13">說。非了義相。次後當辯。設許彼經是了義</a><a name="0494a14" id="0494a14">說。亦不違害剎那緣起。上座於此。非理生嫌。</a><a name="0494a15" id="0494a15">而作是說。無量過失。魍魎所魅。輕發此言。</a><a name="0494a16" id="0494a16">今於此中。依對法理。略辯彼意。彼前所說。如</a><a name="0494a17" id="0494a17">貪俱起發業心中。具十二支。依何而說。為依</a><a name="0494a18" id="0494a18">發業因等起心。為依剎那等起心說。若依發</a><a name="0494a19" id="0494a19">業因等起心。瞋癡相應。為因等起。亦應具足</a><a name="0494a20" id="0494a20">有十二支。有瞋癡為轉愛為隨轉故。不應但</a><a name="0494a21" id="0494a21">說貪俱起心。若依剎那等起心說。有愛為轉。</a><a name="0494a22" id="0494a22">何故不論。有作是言。依因等起。以此於業是</a><a name="0494a23" id="0494a23">決定故。非愛為轉所發業中。決定還用愛為</a><a name="0494a24" id="0494a24">隨轉。瞋癡等心。亦容有故。今謂此據剎那等</a><a name="0494a25" id="0494a25">起。即由此理。作如是言。無身語業見所斷起</a><a name="0494a26" id="0494a26">非因等起。心所發身語業。離剎那等起。而有</a><a name="0494a27" id="0494a27">未生故。若異此者。舉心起逆。爾時則應得無</a><a name="0494a28" id="0494a28">間罪。又因等起。時有遠故非愛為轉。業決定</a><a name="0494a29" id="0494a29">生。故此於業亦非決定。由此定據剎那等起。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290493c.htm'><img src='up.gif' border=0></a>
<a href='T290494b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>