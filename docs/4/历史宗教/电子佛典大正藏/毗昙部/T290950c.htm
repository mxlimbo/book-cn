<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0950c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷35)</font> 辯智品第八之一 <font face='Arial'>T29, p0950c</h2></font><hr>
<span class='old'>
</a><a name="0950b28" id="0950b28">作故。損減故。尊故。勝故。上故。第一故。能</a><a name="0950b29" id="0950b29">清淨故。能解脫故。能出離故。惑故。疑故。猶</span><a name="0950c01" id="0950c01">豫故。貪故。瞋故。慢故。癡故。不如理所引了</a><a name="0950c02" id="0950c02">別。除此無容有餘行相。由此不說有是處言。</a><a name="0950c03" id="0950c03">由皆顛倒轉。不言有是事。故淨行相無越十</a><a name="0950c04" id="0950c04">六。理教無違。不可傾動。所言行相有十六</a><a name="0950c05" id="0950c05">者。為但名別實亦有異。何謂行相能行所行。</a><a name="0950c06" id="0950c06">頌曰</a><a name="0950c07" id="0950c07"><p class='lg'>　　行相實十六　　　此體唯是慧</a><br><a name="0950c08" id="0950c08">　　能行有所緣　　　所行諸有法　</p></a><a name="0950c09" id="0950c09"><p>論曰。有說行相名雖十六實事唯七。緣苦諦</a><a name="0950c10" id="0950c10">境治四倒故。名實俱四。緣三諦境。名四實</a><a name="0950c11" id="0950c11">一。如是說者實亦十六。所治所行相有別故。</a><a name="0950c12" id="0950c12">言所對治相有別者。為治常見故修非常行</a><a name="0950c13" id="0950c13">相。為治樂諸行故修苦行相。為治我所見故</a><a name="0950c14" id="0950c14">修空行相。為治我見故修非我行相。為治無</a><a name="0950c15" id="0950c15">因論故修因行相。為治自在等一因論故修</a><a name="0950c16" id="0950c16">集行相。為治轉變因常因論故修生行相。為</a><a name="0950c17" id="0950c17">治知為先能生論故修緣行相。為治歸自在</a><a name="0950c18" id="0950c18">為涅槃論顯諸蘊永滅是涅槃故修滅行相。</a><a name="0950c19" id="0950c19">為治執自體所有解脫是雜染惑苦不正見故</a><a name="0950c20" id="0950c20">修靜行相。為治執涅槃如被咒詛遂致殄滅</a><a name="0950c21" id="0950c21">是弊壞論故修妙行相。為治執解脫還退見</a><a name="0950c22" id="0950c22">故修離行相。為治執無解脫道故修道行相。</a><a name="0950c23" id="0950c23">為治苦行是真道見及謗真道是邪論故修如</a><a name="0950c24" id="0950c24">行相。為治不修道生死自淨及世間離染</a><a name="0950c25" id="0950c25">是真道故修行行相。為治嘗遭不永離染道</a><a name="0950c26" id="0950c26">所誑惑於真聖道亦不敬故修出行相。言所</a><a name="0950c27" id="0950c27">行境相有別者。苦聖諦有四相。一非常。二</a><a name="0950c28" id="0950c28">苦。三空。四非我。有生滅故非常。逼迫性故</a><a name="0950c29" id="0950c29">違聖心故苦。無主宰故空。違我相故非我。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290950b.htm'><img src='up.gif' border=0></a>
<a href='T290951a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>