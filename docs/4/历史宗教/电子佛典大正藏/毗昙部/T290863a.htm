<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0863a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷18)</font> 辯業品第五之一 <font face='Arial'>T29, p0863a</h2></font><hr>
<span class='old'>
</a><a name="0862c28" id="0862c28">頓捨故。豈不如對一切有情相續所生遠離</a><a name="0862c29" id="0862c29">殺戒。雖同一具大種所生。非越一時頓越一</span><a name="0863a01" id="0863a01">切。七支相對。理亦應然。此例不然。彼雖一</a><a name="0863a02" id="0863a02">具大種所造。然其所對一一有情相續異故。</a><a name="0863a03" id="0863a03">若七支戒無異大生。所對有情相續既一。何</a><a name="0863a04" id="0863a04">緣越一非越一切。是故此彼為例不齊。若爾</a><a name="0863a05" id="0863a05">此應同命根理。如命根體為具身依。身不具</a><a name="0863a06" id="0863a06">時亦為依止。故身雖缺隨有餘根。命猶能持</a><a name="0863a07" id="0863a07">令不斷壞。如是一具大種為因。能生七支具</a><a name="0863a08" id="0863a08">不具果。故支雖缺隨有餘支。大猶能持令不</a><a name="0863a09" id="0863a09">斷壞。此亦非例。以彼命根先與缺身俱時而</a><a name="0863a10" id="0863a10">起。中間有與具身俱生。後缺減時復有俱起。</a><a name="0863a11" id="0863a11">故於具缺各別任持。大種不然。一具大種為</a><a name="0863a12" id="0863a12">一相續。無表生因若與七支為生因者。未</a><a name="0863a13" id="0863a13">常暫與缺支俱生。如何缺一時。持餘令不</a><a name="0863a14" id="0863a14">斷。即由此理從無貪等為因所生離殺等戒。</a><a name="0863a15" id="0863a15">雖有對一有情相續而越一時。非越一切。以</a><a name="0863a16" id="0863a16">是各別大種果故。大種別者。果類別故。雖</a><a name="0863a17" id="0863a17">對別異有情相續發多無貪所生無表。而但</a><a name="0863a18" id="0863a18">一具大種為因。以所生果類無別故。由是若</a><a name="0863a19" id="0863a19">對一有情身。一具七支生因同者。則隨越一</a><a name="0863a20" id="0863a20">應越一切。前所設難其理善成。故散七支依</a><a name="0863a21" id="0863a21">別大種。如天眼起非壞本形。表色生時理亦</a><a name="0863a22" id="0863a22">應爾。故雖身表在身中生。而無異熟色斷已</a><a name="0863a23" id="0863a23">更續過。亦無一具大種聚中有二形色俱時</a><a name="0863a24" id="0863a24">起過。以諸身表別有等流大種新生為所依</a><a name="0863a25" id="0863a25">故。隨依身分表色生時。此一分身應大於本。</a><a name="0863a26" id="0863a26">大及形色極微增故。然不現見其理如何。有</a><a name="0863a27" id="0863a27">釋此言。以表及大相微薄故。如染支體。然</a><a name="0863a28" id="0863a28">不見有大相可得。有說身中有孔隙故。雖得</a><a name="0863a29" id="0863a29">相容納而不大於本。已辯業門略有二種。謂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290862c.htm'><img src='up.gif' border=0></a>
<a href='T290863b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>