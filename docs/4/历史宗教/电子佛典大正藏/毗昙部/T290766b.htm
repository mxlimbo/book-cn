<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0766b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷79)</font> 辯定品第八之一 <font face='Arial'>T29, p0766b</h2></font><hr>
<span class='old'>
</a><a name="0766a28" id="0766a28">相故。謂空行相近治我所見。非我行相近治</a><a name="0766a29" id="0766a29">我見。觀法非我名非我行相。觀此中無我名</span><a name="0766b01" id="0766b01">空行相。由此空行相近治我所見。以此中都</a><a name="0766b02" id="0766b02">無我。故此法非我所。豈不空行相即非我行</a><a name="0766b03" id="0766b03">相。知此非我此中無我。二種行相竟有何別。</a><a name="0766b04" id="0766b04">非無差別言此中無我。不能顯我畢竟無體</a><a name="0766b05" id="0766b05">故。謂此但顯彼此互無。不能顯成畢竟無我。</a><a name="0766b06" id="0766b06">以有體法亦互無故。若言此法非我便顯。我</a><a name="0766b07" id="0766b07">畢竟無以一切法。法相等故。由此若修非我</a><a name="0766b08" id="0766b08">行相便治我見。修空行相治我所見。如何無</a><a name="0766b09" id="0766b09">別無相三摩地。謂緣滅諦四種行相相應等</a><a name="0766b10" id="0766b10">持。涅槃離諸相故名無相。緣彼三摩地得無</a><a name="0766b11" id="0766b11">相名。相略有十。謂色等五男女二種三有為</a><a name="0766b12" id="0766b12">相。或復相者是因異名。涅槃無因故名無相。</a><a name="0766b13" id="0766b13">或相謂世蘊上中下。涅槃異彼故名無相。無</a><a name="0766b14" id="0766b14">願三摩地。謂緣餘諦十種行相相應等持。十</a><a name="0766b15" id="0766b15">行相者。謂苦非常因集生緣道如行出。如是</a><a name="0766b16" id="0766b16">空等三三摩地。三摩地相雖無差別。而依對</a><a name="0766b17" id="0766b17">治意樂所緣。如其次第建立三種。由意樂故</a><a name="0766b18" id="0766b18">不願三有。理且可然有過患故。寧由意樂不</a><a name="0766b19" id="0766b19">願聖道。以諸聖道依屬有故。若爾何用修習</a><a name="0766b20" id="0766b20">聖道。以是涅槃能趣因故。非離聖道有得涅</a><a name="0766b21" id="0766b21">槃。為求涅槃故修聖道。道如船筏必應捨故。</a><a name="0766b22" id="0766b22">亦由意樂不願聖道。故緣道行相亦得無願</a><a name="0766b23" id="0766b23">名。以本期心厭有為故。空非我相非所厭捨。</a><a name="0766b24" id="0766b24">以與涅槃相相似故。由此二行相雖緣可厭</a><a name="0766b25" id="0766b25">法。不取可厭相不得無願名。此三等持通淨</a><a name="0766b26" id="0766b26">無漏。世出世間等持攝故。世間攝故通十一</a><a name="0766b27" id="0766b27">地。出世攝者唯通九地。上七定邊無勝德故。</a><a name="0766b28" id="0766b28">於中無漏者名三解脫門能與涅槃為入門</a><a name="0766b29" id="0766b29">故。非諸有漏法是真解脫門。性住世間慵解<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290766a.htm'><img src='up.gif' border=0></a>
<a href='T290766c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>