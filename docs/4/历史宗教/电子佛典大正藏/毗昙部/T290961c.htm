<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0961c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷37)</font> 辯智品第八之一 <font face='Arial'>T29, p0961c</h2></font><hr>
<span class='old'>
</a><a name="0961b28" id="0961b28">生死眾苦。起漏盡通觀涅槃樂。故唯三種偏</a><a name="0961b29" id="0961b29">立為明。又此三通如次能捨常斷有見。故立</span><a name="0961c01" id="0961c01">為明。又此能除有有情法三種愚故。偏立為</a><a name="0961c02" id="0961c02">明。有餘師言。宿住能見過去諸蘊。展轉相</a><a name="0961c03" id="0961c03">因次第傳來都無作者。由此能引空解脫門。</a><a name="0961c04" id="0961c04">死生能觀有情生死。下上旋轉猶如灌輪。故</a><a name="0961c05" id="0961c05">不希求三有果報。由此能引無願解脫門。厭</a><a name="0961c06" id="0961c06">離為門諦無相法。故起漏盡無相解脫門。是</a><a name="0961c07" id="0961c07">故三通獨摽明號。此三皆名無學明者。俱在</a><a name="0961c08" id="0961c08">無學身中起故。於中最後容有是真通無漏</a><a name="0961c09" id="0961c09">故。餘二假說體唯非學非無學故。由此最後</a><a name="0961c10" id="0961c10">得無學名。自性相續皆無學故。前之二種得</a><a name="0961c11" id="0961c11">無學名。但由相續不由自性。如施設論作</a><a name="0961c12" id="0961c12">如是言。有等持相應。無覆無記慧。不由善</a><a name="0961c13" id="0961c13">故。及無漏故。得立聖名。由聖身中此可得故。</a><a name="0961c14" id="0961c14">說名為聖。此亦應爾。故名無學。有學身中有</a><a name="0961c15" id="0961c15">愚闇故。雖有前二不立為明。雖有暫時伏</a><a name="0961c16" id="0961c16">滅愚闇後還被蔽。不可立明。要闇永無。方</a><a name="0961c17" id="0961c17">名明故。契經中說。示導有三。彼於六通以何</a><a name="0961c18" id="0961c18">為性。頌曰</a><a name="0961c19" id="0961c19"><p class='lg'>　　第一四六導　　　教誡導為尊</a><br><a name="0961c20" id="0961c20">　　定由通所成　　　引利樂果故　</p></a><a name="0961c21" id="0961c21"><p>論曰。三示導者。一神變示導。二記心示導。三</a><a name="0961c22" id="0961c22">教誡示導。如其次第以六通中第一四六為</a><a name="0961c23" id="0961c23">其自性。唯此三種引所化生。令初發心最為</a><a name="0961c24" id="0961c24">勝故。能示能導立示導名。三示導中教誡最</a><a name="0961c25" id="0961c25">勝。定由通所成故。定引利樂果故。謂前二</a><a name="0961c26" id="0961c26">導咒等亦能。不但由通故非決定。如有咒術</a><a name="0961c27" id="0961c27">名健馱梨。持此便能騰空自在。或有藥草具</a><a name="0961c28" id="0961c28">勝功能。若服若持飛行自在。復有咒術名伊</a><a name="0961c29" id="0961c29">剎尼。持此便能知他心念。或由觀相聽彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290961b.htm'><img src='up.gif' border=0></a>
<a href='T290962a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>