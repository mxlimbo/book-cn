<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0348c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷4)</font> 辯本事品第一之一 <font face='Arial'>T29, p0348c</h2></font><hr>
<span class='old'>
</a><a name="0348b28" id="0348b28">對中。除色及聲。餘八無記。言無記者。謂不可</a><a name="0348b29" id="0348b29">記說為善不善故。應讚毀法。可記說在黑白</span><a name="0348c01" id="0348c01">品中。名為有記若於二品皆所不容。體不分</a><a name="0348c02" id="0348c02">明。名無記法。其餘十界。通善等三。即是七心</a><a name="0348c03" id="0348c03">色聲法界。善謂捨惡。是違惡義。或復善者。名</a><a name="0348c04" id="0348c04">慧攝受謂若諸法慧所攝受。或攝受慧。皆名</a><a name="0348c05" id="0348c05">為善。或復善者。是吉祥義。能招嘉瑞。如吉祥</a><a name="0348c06" id="0348c06">草。翻此即釋不善義名。色聲二界。善心等起。</a><a name="0348c07" id="0348c07">即名為善。惡心等起。名為不善。餘是無記。其</a><a name="0348c08" id="0348c08">七心界。若無貪等相應名善。貪等相應名為</a><a name="0348c09" id="0348c09">不善。餘名無記。法界所攝品類眾多。無貪</a><a name="0348c10" id="0348c10">等性相應等起。擇滅名善。若貪等性相應等</a><a name="0348c11" id="0348c11">起。名為不善。餘名無記。其五識身皆無分別。</a><a name="0348c12" id="0348c12">又唯一念墮在境中。云何立為善不善性。若</a><a name="0348c13" id="0348c13">謂五識無分別故。非善不善。有太過失。或等</a><a name="0348c14" id="0348c14">引中所有意識。皆無分別。應非善性。又五識</a><a name="0348c15" id="0348c15">身非無分別。許與尋伺恒相應故。又雖一念</a><a name="0348c16" id="0348c16">墮在境中。誰遮相應。有信貪等。由有意識。雖</a><a name="0348c17" id="0348c17">復一念墮在境中。而成善惡。故不應用此所</a><a name="0348c18" id="0348c18">說因遮五識身善不善性。化地部說。前四識</a><a name="0348c19" id="0348c19">身。但異熟生。唯無記性。身識亦有時轉變生。</a><a name="0348c20" id="0348c20">故與意識俱通。有記。此說非理。與契經中立</a><a name="0348c21" id="0348c21">六愛身。義相違故。彼作是釋。眼觸無間所生</a><a name="0348c22" id="0348c22">貪愛。名眼觸生。此釋非理。受等同故。六六經</a><a name="0348c23" id="0348c23">中說眼觸生受想思等。非不許彼與眼觸等</a><a name="0348c24" id="0348c24">俱時而生。是故不應作如是釋。豈不如經說</a><a name="0348c25" id="0348c25">十八意近行。雖復說有三六不同。而唯在意。</a><a name="0348c26" id="0348c26">此亦應爾。如是立喻與法不同。立六六門。據</a><a name="0348c27" id="0348c27">所依異。立意近行。就所緣別。是故不應以彼</a><a name="0348c28" id="0348c28">喻此。又彼所說。但述己情。防護六根。契經說</a><a name="0348c29" id="0348c29">故。如契經說。應於眼根乃至意根防護而住。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290348b.htm'><img src='up.gif' border=0></a>
<a href='T290349a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>