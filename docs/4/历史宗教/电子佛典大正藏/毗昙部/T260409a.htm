<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0409a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷10)</font> 四法品第五之一 <font face='Arial'>T26, p0409a</h2></font><hr>
<span class='old'>
</a><a name="0408c28" id="0408c28">斷不厭不息。如是語言唱詞評論。語音語路</a><a name="0408c29" id="0408c29">語業語表。名麤惡語惡行</span><a name="0409a01" id="0409a01"><p>云何雜穢語惡行。答如世尊說苾芻當知。有</a><a name="0409a02" id="0409a02">雜穢語者。說非時語非實語非真語。無法語</a><a name="0409a03" id="0409a03">無義語。不寂語不靜語。無喻無釋不相應不</a><a name="0409a04" id="0409a04">相近。雜亂無法能引無義。說雜穢語不離雜</a><a name="0409a05" id="0409a05">穢語。此中有雜穢語者者。謂不離雜穢語者。</a><a name="0409a06" id="0409a06">不斷雜穢語者。不厭雜穢語者。安住雜穢</a><a name="0409a07" id="0409a07">語者。成就雜穢語者。是名有雜穢語者。說</a><a name="0409a08" id="0409a08">非時語者。謂所說語。非時不應時。非節不</a><a name="0409a09" id="0409a09">應節。非分不應分。是名說非時語。非實語</a><a name="0409a10" id="0409a10">者。謂所說語不實不稱實。是名非實語。非</a><a name="0409a11" id="0409a11">真語者。謂所說語虛妄變異。是名非真語。無</a><a name="0409a12" id="0409a12">法語者。謂所說語宣說顯了表示開發純非</a><a name="0409a13" id="0409a13">法事。是名無法語。無義語者。謂所說語宣</a><a name="0409a14" id="0409a14">說顯了表示開發純無義事。是名無義語。不</a><a name="0409a15" id="0409a15">寂語者。謂所說語。非諸智者先思而說率爾</a><a name="0409a16" id="0409a16">而說。是名不寂語。不靜語者。謂所說語數數</a><a name="0409a17" id="0409a17">宣唱告示諠雜。是名不靜語。無喻者謂所說</a><a name="0409a18" id="0409a18">語。無譬喻無釋者。謂所說語無解釋。不相應</a><a name="0409a19" id="0409a19">者謂所說語。義不應文文不應義。是名不相</a><a name="0409a20" id="0409a20">應。不相近者。謂所說語。前後不相續或意趣</a><a name="0409a21" id="0409a21">有異。是名不相近。雜亂者。謂所說語不一不</a><a name="0409a22" id="0409a22">定。名為雜亂。若所說語純一決定名無雜</a><a name="0409a23" id="0409a23">亂。無法者。謂所說語越素呾纜及毘柰耶阿</a><a name="0409a24" id="0409a24">毘達磨。是名無法。能引無義者。謂所說語能</a><a name="0409a25" id="0409a25">引種種不饒益事。是名能引無義語。雜穢語</a><a name="0409a26" id="0409a26">者。謂數宣說演暢表示雜穢語言。是名說雜</a><a name="0409a27" id="0409a27">穢語。不離雜穢語者。謂於惡心不善心所起。</a><a name="0409a28" id="0409a28">惡行不善行所攝雜穢語。不離不斷不厭不</a><a name="0409a29" id="0409a29">息。如是語言唱詞評論。語音語路語業語表。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260408c.htm'><img src='up.gif' border=0></a>
<a href='T260409b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>