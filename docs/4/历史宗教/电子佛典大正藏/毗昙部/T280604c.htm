<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1548 舍利弗阿毘曇論 0604c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1548 舍利弗阿毘曇論</font> <font face='Arial'>(卷11)</font> 非問分智品第四之一 <font face='Arial'>T28, p0604c</h2></font><hr>
<span class='old'>
</a><a name="0604b28" id="0604b28">落至他聚落。我在彼聚落。如是行如是住如</a><a name="0604b29" id="0604b29">是坐。如是語如是默。我從彼聚落至餘聚落。</span><a name="0604c01" id="0604c01">我在彼聚落。如是行如是住如是坐。如是語</a><a name="0604c02" id="0604c02">如是默。我從彼聚落復至餘聚落。如是行如</a><a name="0604c03" id="0604c03">是住如是坐。如是語如是默。我還至自聚落。</a><a name="0604c04" id="0604c04">如是如來憶念自及他無量若干宿命。憶念</a><a name="0604c05" id="0604c05">若一生二生三生。乃至此成就行。如是如來</a><a name="0604c06" id="0604c06">憶念宿命智證。如實選擇分別緣慧知見解</a><a name="0604c07" id="0604c07">射方便。是名憶念宿命智證如來力。何謂如</a><a name="0604c08" id="0604c08">來力。如來此處由智力尊自在力勝力最勝</a><a name="0604c09" id="0604c09">最上無過者。善人大人。此如來力成就。所欲</a><a name="0604c10" id="0604c10">處如所欲盡所欲。出定入定。是謂如來力。何</a><a name="0604c11" id="0604c11">謂眾生生死智證如來力。如是如來以天眼</a><a name="0604c12" id="0604c12">清淨過人。見眾生生死好色惡色善道惡道</a><a name="0604c13" id="0604c13">卑勝。知眾生如所造業。眾生身惡行口惡行</a><a name="0604c14" id="0604c14">意惡行。成就謗聖人邪見行。緣邪見業故。身</a><a name="0604c15" id="0604c15">壞命終墮惡道地獄畜生餓鬼。此眾生身善</a><a name="0604c16" id="0604c16">行口善行意善行。成就不謗聖人正見行。緣</a><a name="0604c17" id="0604c17">正見業故。身壞命終生善道天上人中。如是</a><a name="0604c18" id="0604c18">天眼清淨過人。見眾生生死好色惡色善道</a><a name="0604c19" id="0604c19">惡道卑勝。知眾生如所造業。如聚落城邑中</a><a name="0604c20" id="0604c20">有高臺。清淨眼人在臺上住。見東方眾生西</a><a name="0604c21" id="0604c21">方往來周旋。見西方眾生東方往來周旋。見</a><a name="0604c22" id="0604c22">南方眾生北方往來周旋。見北方眾生南方</a><a name="0604c23" id="0604c23">往來周旋。自見臺邊人出入往反周旋。如是</a><a name="0604c24" id="0604c24">如來天眼清淨過人。見眾生生死好色惡色</a><a name="0604c25" id="0604c25">善道惡道卑勝。乃至知眾生如所造業。如是</a><a name="0604c26" id="0604c26">如來眾生生死智證。如實選擇分別緣慧知</a><a name="0604c27" id="0604c27">見解射方便。是名眾生生死智證如來力。何</a><a name="0604c28" id="0604c28">謂如來力。如來此處由智力尊自在力勝力最</a><a name="0604c29" id="0604c29">勝最上無過者。善人大人如來此力成就。所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280604b.htm'><img src='up.gif' border=0></a>
<a href='T280605a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>