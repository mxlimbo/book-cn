<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0914a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷29)</font> 辯賢聖品第七之一 <font face='Arial'>T29, p0914a</h2></font><hr>
<span class='old'>
</a><a name="0913c28" id="0913c28">勝位立九遍知。然斷必由道力故得。此所由</a><a name="0913c29" id="0913c29">道其相云何。頌曰</span><a name="0914a01" id="0914a01"><p class='lg'>　　已說煩惱斷　　　由見修道故</a><br><a name="0914a02" id="0914a02">　　見道見聖諦　　　修道修九品　</p></a><a name="0914a03" id="0914a03"><p>論曰。世尊唯說有二煩惱。見修所斷有差</a><a name="0914a04" id="0914a04">別故。然諸論中開二為五。即五所斷。如前已</a><a name="0914a05" id="0914a05">說。今就略攝唯二如經斷彼但由見修道故。</a><a name="0914a06" id="0914a06">見道謂見四聖諦理。修道謂修九品差別。見</a><a name="0914a07" id="0914a07">唯無漏。修通二種。准前已顯。故頌不說。所見</a><a name="0914a08" id="0914a08">聖諦其相云何。頌曰</a><a name="0914a09" id="0914a09"><p class='lg'>　　諦四名已說　　　謂苦集滅道</a><br><a name="0914a10" id="0914a10">　　彼自體亦然　　　次第隨現觀　</p></a><a name="0914a11" id="0914a11"><p>論曰。佛於經中說諦有四。一苦二集三滅四</a><a name="0914a12" id="0914a12">道。於此論中亦先已說。謂有為法除諸聖道。</a><a name="0914a13" id="0914a13">為果性邊皆名苦諦。為因性邊皆名集諦。物</a><a name="0914a14" id="0914a14">雖無異數分無失。依彼建立現觀位中。諸忍</a><a name="0914a15" id="0914a15">智等行相別故。如四正斷出離尋等。擇滅無</a><a name="0914a16" id="0914a16">為名為滅諦。學無學法皆名道諦。因前果後</a><a name="0914a17" id="0914a17">理數必然。由此定應列諦名處。苦居集後道</a><a name="0914a18" id="0914a18">在滅前。何故此中果前因後。隨現觀位次第</a><a name="0914a19" id="0914a19">而說。謂隨行者。現觀位中。前觀前說後觀</a><a name="0914a20" id="0914a20">後說。然或有法說次隨生。如念住等。或復</a><a name="0914a21" id="0914a21">有法說次隨便。如正勝等。何緣現觀次第必</a><a name="0914a22" id="0914a22">然。加行位中如是觀故。何緣加行必如是</a><a name="0914a23" id="0914a23">觀。謂若有法最為逼惱。修加行位理應先觀。</a><a name="0914a24" id="0914a24">次求彼因。次求彼脫。後應求彼解脫方便。譬</a><a name="0914a25" id="0914a25">如良醫先觀病者所患病狀。次尋其因。次思</a><a name="0914a26" id="0914a26">病愈。後求良藥。故契經言。夫醫王者。謂具四</a><a name="0914a27" id="0914a27">德能拔毒箭。一善知病狀。二善知病因。三</a><a name="0914a28" id="0914a28">善知病愈。四善知良藥。如來亦爾。為大醫</a><a name="0914a29" id="0914a29">王。如實了知苦集滅道。故加行位依此次觀。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290913c.htm'><img src='up.gif' border=0></a>
<a href='T290914b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>