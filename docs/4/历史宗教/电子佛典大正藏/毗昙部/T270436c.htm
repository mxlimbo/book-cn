<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0436c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷84)</font> 結蘊第二中十門納息第四之一 <font face='Arial'>T27, p0436c</h2></font><hr>
<span class='old'>
</a><a name="0436b28" id="0436b28">歿。來生人中乃能修起。故修行者修淨解</a><a name="0436b29" id="0436b29">脫。曾聞苾芻於日後分來詣佛所求好房</span><a name="0436c01" id="0436c01">舍佛敕阿難與好房舍。阿難受敕而授與</a><a name="0436c02" id="0436c02">之。彼苾芻言宜淨掃灑。懸繒幡蓋燒香散花。</a><a name="0436c03" id="0436c03">敷軟床褥安置好枕。我乃受之不爾不用。</a><a name="0436c04" id="0436c04">阿難於是具以白佛。佛言隨索皆應與之。</a><a name="0436c05" id="0436c05">爾時阿難具辦授與。苾芻受已於夜初分起</a><a name="0436c06" id="0436c06">淨解脫。因是次第起餘解脫。諸漏永盡成</a><a name="0436c07" id="0436c07">阿羅漢復修加行引起神通。於晨朝時乘</a><a name="0436c08" id="0436c08">通而去。阿難於後往詣彼房不見苾芻。但</a><a name="0436c09" id="0436c09">見床座尋往白佛。佛告阿難汝勿輕彼。</a><a name="0436c10" id="0436c10">彼於昨夜起淨解脫及餘解脫成阿羅漢</a><a name="0436c11" id="0436c11">引起神通晨朝已去。然彼苾芻從妙勝解。</a><a name="0436c12" id="0436c12">樂淨天歿來生人中。彼若不得淨妙房舍</a><a name="0436c13" id="0436c13">便不能修第三解脫。乃至不得極果神通。</a><a name="0436c14" id="0436c14">由是故知此淨解脫非諸有情皆能修起。</a><a name="0436c15" id="0436c15">唯樂淨者乃能起之。第三與解脫亦如前</a><a name="0436c16" id="0436c16">說。四無色解脫如四無色說想受滅解脫如</a><a name="0436c17" id="0436c17">後根蘊當廣分別。數及解脫准前應知</a><a name="0436c18" id="0436c18">問何故靜慮少分善根立為解脫。無色地一</a><a name="0436c19" id="0436c19">切皆立解脫耶。答靜慮麤顯明了見見。故</a><a name="0436c20" id="0436c20">少善根立為解脫。無色細隱不明了不現見</a><a name="0436c21" id="0436c21">故根本地皆立解脫。復次靜慮中有種種異</a><a name="0436c22" id="0436c22">相不相似法。故少善根立為解脫。無色不爾</a><a name="0436c23" id="0436c23">是故總立。復次靜慮中有異相根受心心所</a><a name="0436c24" id="0436c24">法。故少善根立為解脫。無色不爾是故總</a><a name="0436c25" id="0436c25">立。復次靜慮有多功德勝利。故少善根立為</a><a name="0436c26" id="0436c26">解脫。無色不爾是故總立。復次靜慮遍緣自</a><a name="0436c27" id="0436c27">上下地。故少善根立為解脫。無色唯緣自</a><a name="0436c28" id="0436c28">上非下是故總立。復次靜慮解脫唯是有</a><a name="0436c29" id="0436c29">漏故別建立。無色解脫亦通無漏是故總立。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270436b.htm'><img src='up.gif' border=0></a>
<a href='T270437a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>