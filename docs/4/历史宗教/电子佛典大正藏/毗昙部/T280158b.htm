<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0158b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷21)</font> 雜揵度無義品第七上 <font face='Arial'>T28, p0158b</h2></font><hr>
<span class='old'>
</a><a name="0158a28" id="0158a28">法輪耶。答曰。不以善不善體言是法輪。以緣</a><a name="0158a29" id="0158a29">善不善智。名梵法輪。所以者何此是寂靜。無</span><a name="0158b01" id="0158b01">有過咎。不害於他。故名梵法輪</a><a name="0158b02" id="0158b02"><p>問曰。何故說見道是法輪修道非法輪耶。答</a><a name="0158b03" id="0158b03">曰。或有說者。速疾義。是法輪義。見道是速疾</a><a name="0158b04" id="0158b04">道。不起期心道故。復有說者。捨此趣彼。是法</a><a name="0158b05" id="0158b05">輪義。見道捨苦趣集。捨集趣滅。捨滅趣道。復</a><a name="0158b06" id="0158b06">有說者。以四事故名法輪。一捨此。二趣彼。三</a><a name="0158b07" id="0158b07">未選者選。四已選者不捨。捨此者。見道中捨</a><a name="0158b08" id="0158b08">苦。趣彼者。趣集。未選擇選擇者。是集。已選擇</a><a name="0158b09" id="0158b09">不捨者。是苦。復有說者。上下義。是法輪義。</a><a name="0158b10" id="0158b10">猶如輪輻。或時在上。或時在下。見道亦爾。或</a><a name="0158b11" id="0158b11">時智忍緣欲界苦在下。或時智忍緣於有頂</a><a name="0158b12" id="0158b12">在上。緣於有頂已。復緣欲界。是故上下義。是</a><a name="0158b13" id="0158b13">法輪義。復有說者。降伏四方天下義。是法輪</a><a name="0158b14" id="0158b14">義。如轉輪王所有輪寶。則能降伏四方天下。</a><a name="0158b15" id="0158b15">行者亦爾。以見道輪降伏四諦四方天下。復</a><a name="0158b16" id="0158b16">有說者。獨如輻轂輞法。輻用持輞。轂用持輻。</a><a name="0158b17" id="0158b17">見道苦忍苦智集忍集智如輻。滅忍滅智如</a><a name="0158b18" id="0158b18">轂。道忍道智如輞。所以者何。此忍智緣一切</a><a name="0158b19" id="0158b19">道故。法智緣法智分。比智緣比智分。復有說</a><a name="0158b20" id="0158b20">者。見道所斷結。能生非法八邪法輪。見道能</a><a name="0158b21" id="0158b21">對治此法。故名法輪。尊者瞿沙說曰。八聖道</a><a name="0158b22" id="0158b22">一時在此身中轉。故名法輪。正見正覺正精</a><a name="0158b23" id="0158b23">進正念如輻。正語正業正命如轂。正定如輞。</a><a name="0158b24" id="0158b24">此八法皆是中道中修。故名法輪</a><a name="0158b25" id="0158b25"><p>佛在波羅奈國。初轉法輪。問曰。菩提樹下。</a><a name="0158b26" id="0158b26">已轉法輪。何以言波羅奈國初轉法輪。答</a><a name="0158b27" id="0158b27">曰。轉法輪有二種。一在自身。二在他身。在菩</a><a name="0158b28" id="0158b28">提樹下。是自身轉法輪。波羅奈國。是他身</a><a name="0158b29" id="0158b29">轉法輪。以在波羅奈國他身中初轉法輪故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280158a.htm'><img src='up.gif' border=0></a>
<a href='T280158c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>