<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0048c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷9)</font> 分別世品第三之一 <font face='Arial'>T29, p0048c</h2></font><hr>
<span class='old'>
</a><a name="0048b28" id="0048b28">識未和合位得六處名。已至三和未了</a><a name="0048b29" id="0048b29">三受因差別位總名為觸。已了三受因差</span><a name="0048c01" id="0048c01">別相未起婬貪此位名受。貪妙資具婬愛</a><a name="0048c02" id="0048c02">現行未廣追求此位名愛。為得種種上</a><a name="0048c03" id="0048c03">妙境界周遍馳求。此位名取。因馳求故</a><a name="0048c04" id="0048c04">積集能牽當有果業此位名有。由是業</a><a name="0048c05" id="0048c05">力從此捨命正結當有此位名生。當有</a><a name="0048c06" id="0048c06">生支即如今識生剎那後漸增乃至當來受</a><a name="0048c07" id="0048c07">位總名老死。如是老死即如今世名色六</a><a name="0048c08" id="0048c08">處觸受四支。辯十二支體別如是。又諸緣</a><a name="0048c09" id="0048c09">起差別說四。一者剎那。二者連縛。三者</a><a name="0048c10" id="0048c10">分位。四者遠續。云何剎那。謂剎那頃由貪</a><a name="0048c11" id="0048c11">行殺具十二支。癡謂無明。思即是行。於諸</a><a name="0048c12" id="0048c12">境事了別名識。識俱三蘊總稱名色。住名</a><a name="0048c13" id="0048c13">色根說為六處。六處對餘和合有觸。領觸</a><a name="0048c14" id="0048c14">名受。貪即是愛。與此相應諸纏名取。所起</a><a name="0048c15" id="0048c15">身語二業名有。如是諸法起即名生。熟變</a><a name="0048c16" id="0048c16">名老滅壞名死。復有說者。剎那連縛如品</a><a name="0048c17" id="0048c17">類足。俱遍有為。十二支位所有五蘊皆分</a><a name="0048c18" id="0048c18">位攝。即此懸遠相續無始說名遠續。世尊於</a><a name="0048c19" id="0048c19">此意說者何。頌曰</a><a name="0048c20" id="0048c20"><p class='lg'>　　傳許約位說　　　從勝立支名　</p></a><a name="0048c21" id="0048c21"><p>論曰。傳許。世尊唯約分位說諸緣起有十</a><a name="0048c22" id="0048c22">二支。若支支中皆具五蘊。何緣但立無明等</a><a name="0048c23" id="0048c23">名。以諸位中無明等勝故。就勝立無明等</a><a name="0048c24" id="0048c24">名。謂若位中無明最勝。此位五蘊總名無明。</a><a name="0048c25" id="0048c25">乃至位中老死最勝。此位五蘊總名老死。故</a><a name="0048c26" id="0048c26">體雖總名別無失。何緣經說此十二支與</a><a name="0048c27" id="0048c27">品類足所說有異。如彼論說。云何為緣起。</a><a name="0048c28" id="0048c28">謂一切有為乃至廣說。素怛纜言因別意趣。</a><a name="0048c29" id="0048c29">阿毘達磨依法相說如是宣說。分位剎那<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290048b.htm'><img src='up.gif' border=0></a>
<a href='T290049a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>