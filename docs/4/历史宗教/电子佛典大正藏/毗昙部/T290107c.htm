<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0107c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷20)</font> 分別隨眠品第五之一 <font face='Arial'>T29, p0107c</h2></font><hr>
<span class='old'>
</a><br><a name="0107b28" id="0107b28">　　同無記內門　　　定地故合一</a><br><a name="0107b29" id="0107b29">　　無明諸有本　　　故別為一漏</span><br><a name="0107c01" id="0107c01">　　瀑流軛亦然　　　別立見利故</a><br><a name="0107c02" id="0107c02">　　見不順住故　　　非於漏獨立</a><br><a name="0107c03" id="0107c03">　　欲有軛并癡　　　見分二名取</a><br><a name="0107c04" id="0107c04">　　無明不別立　　　以非能取故　</p></a><a name="0107c05" id="0107c05"><p>論曰。欲界煩惱并纏除癡四十一物總名欲</a><a name="0107c06" id="0107c06">漏。謂欲界繫根本煩惱三十一并十纏。色</a><a name="0107c07" id="0107c07">無色界煩惱除癡五十二物總名有漏。謂上</a><a name="0107c08" id="0107c08">二界根本煩惱各二十六。豈不彼有惛沈掉</a><a name="0107c09" id="0107c09">舉二種纏耶。品類足中亦作是說。云何有</a><a name="0107c10" id="0107c10">漏。謂除無明餘色無色二界所繫結縛隨眠</a><a name="0107c11" id="0107c11">隨煩惱纏。今於此中何故不說。迦濕彌羅</a><a name="0107c12" id="0107c12">國毘婆沙師言。彼界纏少不自在故。何緣</a><a name="0107c13" id="0107c13">合說二界隨眠為一有漏。同無記性於內</a><a name="0107c14" id="0107c14">門轉。依定地生。由三義同故合為一。如前</a><a name="0107c15" id="0107c15">所說名有貪因。即是此中名有漏義。准</a><a name="0107c16" id="0107c16">此三界十五無明義至已立為無明漏。何緣</a><a name="0107c17" id="0107c17">唯此別立漏名。無明能為諸有本故。瀑流</a><a name="0107c18" id="0107c18">及軛體與漏同。然於其中見亦別立。謂前</a><a name="0107c19" id="0107c19">欲漏即欲瀑流及欲軛。如是有漏即有瀑</a><a name="0107c20" id="0107c20">流及有軛。析出諸見為見瀑流及見軛者。</a><a name="0107c21" id="0107c21">謂猛利故令住名漏。如後當說。見不順</a><a name="0107c22" id="0107c22">彼。性猛利故。由此於漏不獨立名。但可</a><a name="0107c23" id="0107c23">與餘合立為漏。如是已顯二十九物名欲</a><a name="0107c24" id="0107c24">瀑流謂貪瞋慢各有五種疑四纏十。二十</a><a name="0107c25" id="0107c25">八物名有瀑流。謂貪與慢各十疑八。三十</a><a name="0107c26" id="0107c26">六物名見瀑流謂三界中各十二見。十五物</a><a name="0107c27" id="0107c27">名無明瀑流。謂三界無明各有五。應知四</a><a name="0107c28" id="0107c28">軛與瀑流同。四取應知體同四軛。然欲我</a><a name="0107c29" id="0107c29">語各并無明。見分為二與前軛別。即前欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290107b.htm'><img src='up.gif' border=0></a>
<a href='T290108a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>