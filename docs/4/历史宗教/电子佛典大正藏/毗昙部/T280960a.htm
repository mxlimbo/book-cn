<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1552 雜阿毘曇心論 0960a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1552 雜阿毘曇心論</font> <font face='Arial'>(卷11)</font> 擇品第十之一 <font face='Arial'>T28, p0960a</h2></font><hr>
<span class='old'>
</a><a name="0959c28" id="0959c28">若畜生於人有用者與人俱盡。是時閻浮提</a><a name="0959c29" id="0959c29">唯有一人。無有教者能入初禪。從初禪起已</span><a name="0960a01" id="0960a01">舉聲唱言。離生喜樂甚為快樂。如是音聲展</a><a name="0960a02" id="0960a02">轉相告遍閻浮提。諸餘眾生亦無師教悉入</a><a name="0960a03" id="0960a03">初禪。乃至閻浮提無一眾生住。是名閻浮提</a><a name="0960a04" id="0960a04">劫盡。唯除鬱單曰。欲界一切善趣亦復如是。</a><a name="0960a05" id="0960a05">鬱單曰命終無得禪者。離欲非分故。又於彼</a><a name="0960a06" id="0960a06">時初禪一眾生無有教者而入第二禪。從禪起</a><a name="0960a07" id="0960a07">已舉聲唱言。定生喜樂甚為快樂。如是音聲</a><a name="0960a08" id="0960a08">遍至梵天。餘諸眾生亦復如是。乃至初禪無</a><a name="0960a09" id="0960a09">一眾生住。是名眾生世劫盡。是時世界久遠</a><a name="0960a10" id="0960a10">虛空。乃至七日出。問曰。從何處出。答有說。</a><a name="0960a11" id="0960a11">劫成時由乾陀山後有七日輪住從彼而出。</a><a name="0960a12" id="0960a12">有說。一日分為七分。復有說。一日七倍熱。復</a><a name="0960a13" id="0960a13">有說。從無間地獄火出。如是說者。眾生業力</a><a name="0960a14" id="0960a14">故。增上果器世界起。彼業盡如是擾亂生。乃</a><a name="0960a15" id="0960a15">至梵天燒然如是。七火次第過然後一水災</a><a name="0960a16" id="0960a16">者。七火災過已然後一水災。乃至壞第二禪。</a><a name="0960a17" id="0960a17">問水從何處起。答有說。從第三禪際雨熱灰</a><a name="0960a18" id="0960a18">水。復有說。水輪涌出。擾亂起如前說。七七</a><a name="0960a19" id="0960a19">火七水者。七火災次第過然後一水災。如是</a><a name="0960a20" id="0960a20">七七火災一七水災。復七火後風者。復七</a><a name="0960a21" id="0960a21">火災過然後一風災。水災風災從火災次第</a><a name="0960a22" id="0960a22">起。此則善說。是遍淨天六十四劫壽也。水災</a><a name="0960a23" id="0960a23">所漂乃至第二禪風災所壞。乃至第三禪百</a><a name="0960a24" id="0960a24">億四天下一時俱壞。十九中劫世間空。一中</a><a name="0960a25" id="0960a25">劫器世界壞。一中劫器世界成。十九中劫漸</a><a name="0960a26" id="0960a26">次第住。若處最初空是處最後住。若處最後</a><a name="0960a27" id="0960a27">空是處最前住。問云何心亂。答</a><a name="0960a28" id="0960a28"><p class='lg'>　　錯亂本業報　　　恐怖及傷害</a><br><a name="0960a29" id="0960a29">　　若彼解支節　　　聖說水火風　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280959c.htm'><img src='up.gif' border=0></a>
<a href='T280960b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>