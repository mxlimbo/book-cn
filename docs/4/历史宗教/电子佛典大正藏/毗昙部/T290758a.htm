<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0758a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷77)</font> 辯定品第八之一 <font face='Arial'>T29, p0758a</h2></font><hr>
<span class='old'>
</a><a name="0757c28" id="0757c28">理為證不成。又無色界決定無色。契經說彼</a><a name="0757c29" id="0757c29">出離色故。謂契經言。出離諸色名無色界。若</span><a name="0758a01" id="0758a01">彼界中猶有色者。寧說出離。若謂餘經說有</a><a name="0758a02" id="0758a02">不能出有。故知此經定有餘意。此亦非理。彼</a><a name="0758a03" id="0758a03">契經中遮遍永出密意說故。有餘於此作是</a><a name="0758a04" id="0758a04">釋言。出離色經意作是說。欲界繫法色界中</a><a name="0758a05" id="0758a05">無。色界繫法無色界無。非無色中全無有色。</a><a name="0758a06" id="0758a06">但遮色界說出離言。或此契經意作是說。由</a><a name="0758a07" id="0758a07">色界繫智出離欲界繫惑。無色界繫智出離</a><a name="0758a08" id="0758a08">色界繫惑。非無色中全無有色。但遮色惑說</a><a name="0758a09" id="0758a09">出離言。又若經言出離諸色名無色界。即謂</a><a name="0758a10" id="0758a10">彼界都無有色。如是無色出離色界非色法</a><a name="0758a11" id="0758a11">故。彼界亦應無非色法。或如有非色。色法亦</a><a name="0758a12" id="0758a12">應有。非無色中有色界繫色及非色。然經但</a><a name="0758a13" id="0758a13">說出離色言。故知不依總出色界名為無色。</a><a name="0758a14" id="0758a14">唯依離色說無色言。又如色界出離諸欲。諸</a><a name="0758a15" id="0758a15">欲種類色界都無。非色界中無色種類。如是</a><a name="0758a16" id="0758a16">無色界出離諸色。諸色種類無色界都無。非</a><a name="0758a17" id="0758a17">無色界中無無色種類。又如滅界出離有為。</a><a name="0758a18" id="0758a18">滅界都無諸有為法。如是無色界既出離諸</a><a name="0758a19" id="0758a19">色。亦應諸色彼界都無。又無色中決定無色。</a><a name="0758a20" id="0758a20">契經說彼除色想故。謂無色界斷緣色貪。故</a><a name="0758a21" id="0758a21">說名為除去色想。若許彼界猶有諸色。於彼</a><a name="0758a22" id="0758a22">界色既未離貪。不應說為除去色想。雖有餘</a><a name="0758a23" id="0758a23">部作如是言。非約色身言彼有色。以契經說</a><a name="0758a24" id="0758a24">離色染時。心於五界已得離染。唯於識界未</a><a name="0758a25" id="0758a25">得離染。故知無色定無色身。然有無漏隨心</a><a name="0758a26" id="0758a26">轉色。此但有虛言。彼無大種故。非無大種可</a><a name="0758a27" id="0758a27">有造色。無漏律儀隨身生處。所有大種為能</a><a name="0758a28" id="0758a28">生因。有漏造色則不如是。勿有界地相雜過</a><a name="0758a29" id="0758a29">故。無漏不然。隨身大造。彼無身故。無無漏<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290757c.htm'><img src='up.gif' border=0></a>
<a href='T290758b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>