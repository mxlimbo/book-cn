<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0745b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷145)</font> 根蘊第六中根納息第一之一 <font face='Arial'>T27, p0745b</h2></font><hr>
<span class='old'>
</a><a name="0745a28" id="0745a28">性。今除受體與餘相應故言少分。苦根憂</a><a name="0745a29" id="0745a29">根六根少分相應者。謂意信等五根。問云何</span><a name="0745b01" id="0745b01">苦憂與此六少分相應耶。答此六根與五受</a><a name="0745b02" id="0745b02">相應。此中但取憂苦相應故言少分。問何</a><a name="0745b03" id="0745b03">故但問與受相應。不問餘心心所耶。答是</a><a name="0745b04" id="0745b04">作論者意欲爾故。隨彼意欲而作論。但不</a><a name="0745b05" id="0745b05">違法相。便不應責。有說。一切法皆歸趣受</a><a name="0745b06" id="0745b06">是以問之。有說。一受有多根相。謂於一受</a><a name="0745b07" id="0745b07">分為五根餘法不爾。故唯問受。有說。諸受</a><a name="0745b08" id="0745b08">成就不相違。現行相違。是以偏問。成就不相</a><a name="0745b09" id="0745b09">違者。謂一有情成就五受。現行相違者。謂一</a><a name="0745b10" id="0745b10">有情一剎那中。不能起二。何況起多。有說。</a><a name="0745b11" id="0745b11">以受是緣起輪轂。是以偏問。有說。除受更</a><a name="0745b12" id="0745b12">欲問何。若問信等五根三無漏根。彼唯是</a><a name="0745b13" id="0745b13">善。非與一切有相應義。若問命等八根。彼</a><a name="0745b14" id="0745b14">唯無記又不相應。問若爾。何故不問意根。</a><a name="0745b15" id="0745b15">答本由意根立相應法。不可還問與意相</a><a name="0745b16" id="0745b16">應。是故此中唯問與受相應之義。五受自性</a><a name="0745b17" id="0745b17">非自相應故。復唯以餘法問受。已分別諸</a><a name="0745b18" id="0745b18">根與受相應。彼相應義今當說。問何故名</a><a name="0745b19" id="0745b19">相應。相應是何義。答等義是相應義。問諸心</a><a name="0745b20" id="0745b20">品中。心所法有多有少云何名等。謂欲界多</a><a name="0745b21" id="0745b21">色界少。色界多無色界少。善多不善少。不善</a><a name="0745b22" id="0745b22">多無記少。有覆無記多無覆無記少。云何等</a><a name="0745b23" id="0745b23">義是相應義。答以事等故說名為等。謂一心</a><a name="0745b24" id="0745b24">品中。若有二受。一想等者可說非等。然一</a><a name="0745b25" id="0745b25">心品中如受有一。想等亦爾。故名為等。有</a><a name="0745b26" id="0745b26">說。五種等義是相應義。謂所依等。所緣等。</a><a name="0745b27" id="0745b27">行相等。時等。事等。餘廣說如結蘊初納息</a><a name="0745b28" id="0745b28">此二十二根。幾欲界繫。乃至廣說。問何故作</a><a name="0745b29" id="0745b29">此論。答欲止他宗顯己義故。謂或有執色<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270745a.htm'><img src='up.gif' border=0></a>
<a href='T270745c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>