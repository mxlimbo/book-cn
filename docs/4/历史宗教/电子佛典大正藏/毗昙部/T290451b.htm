<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0451b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷20)</font> 辯差別品第二之一 <font face='Arial'>T29, p0451b</h2></font><hr>
<span class='old'>
</a><a name="0451a28" id="0451a28">生。故於此中。廢而不說。或此無想。但聲所</a><a name="0451a29" id="0451a29">顯。非如二定相對立故。二定何緣是心等無</span><a name="0451b01" id="0451b01">間。而不說是心等無間緣。由心等力。所引生</a><a name="0451b02" id="0451b02">故。如心心所生必繫屬前心滅故。非如色法</a><a name="0451b03" id="0451b03">可與餘心俱時轉故。非如得等可有雜亂。俱</a><a name="0451b04" id="0451b04">現前故。非如生等。是餘伴故。然心方便加行</a><a name="0451b05" id="0451b05">引生。故可說為心等無間。與心等起定相違</a><a name="0451b06" id="0451b06">害。故非心等等無間緣。又為此緣理相違故。</a><a name="0451b07" id="0451b07">謂修行者。厭惡現行心心所法。入無心定。若</a><a name="0451b08" id="0451b08">無心定。復為此緣。引心心所。則修行者。應於</a><a name="0451b09" id="0451b09">此定無樂起心。為離現行心心所法。入無心</a><a name="0451b10" id="0451b10">定。此復引生心心所法。不應道理亦有至教。</a><a name="0451b11" id="0451b11">證無心定由心心所加行引生。如說超過一</a><a name="0451b12" id="0451b12">切非想非非想處想受滅身作證具足住。故</a><a name="0451b13" id="0451b13">知二定是心心所。加行引生。由心差別現前</a><a name="0451b14" id="0451b14">證故。無有至教。證無心定能為此緣。引心心</a><a name="0451b15" id="0451b15">所。故非心等等無間緣。二定剎那。前望於後。</a><a name="0451b16" id="0451b16">何緣不立等無間緣。諸念皆由前心等引。不</a><a name="0451b17" id="0451b17">能引後。如前已說。又最後念。應無果故。出心</a><a name="0451b18" id="0451b18">為果。斯有何失。豈不已說。此非心等等無間</a><a name="0451b19" id="0451b19">緣。如何可言最後念定出心為果。又出定心。</a><a name="0451b20" id="0451b20">依前心等加行起故。不可說作最後剎那定</a><a name="0451b21" id="0451b21">所引果。入定心等。望出定心。非無間滅。出心</a><a name="0451b22" id="0451b22">望彼。如何可說等無間耶。無等無間緣於中</a><a name="0451b23" id="0451b23">為隔故。無間等無間。義各有差別。前心等力</a><a name="0451b24" id="0451b24">引後法生。後法名為前等無間。剎那無隔。立</a><a name="0451b25" id="0451b25">無間名。是故二言。其義各別故作是說。若法</a><a name="0451b26" id="0451b26">與心為等無間。彼法亦是心無間耶。應作四</a><a name="0451b27" id="0451b27">句。第一句者。謂無心定出心心所。及第二等</a><a name="0451b28" id="0451b28">諸定剎那第二句者。謂初所起諸定剎那。及</a><a name="0451b29" id="0451b29">有心位諸心心所生住異滅。第三句者。謂初<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290451a.htm'><img src='up.gif' border=0></a>
<a href='T290451c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>