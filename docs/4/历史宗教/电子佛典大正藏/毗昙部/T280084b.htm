<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0084b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷11)</font> 雜犍度智品第二 <font face='Arial'>T28, p0084b</h2></font><hr>
<span class='old'>
</a><a name="0084a28" id="0084a28">差別。復有說者。以業故七眾有次第別異。復</a><a name="0084a29" id="0084a29">有說者。一切眾生。皆為業所印。復次以業異</span><a name="0084b01" id="0084b01">故諸根亦異。如種異故牙亦異</a><a name="0084b02" id="0084b02"><p>佛經說若人修行廣布殺生。生地獄中。從彼</a><a name="0084b03" id="0084b03">命終。來生人中。壽命短促。問曰。即以生地獄</a><a name="0084b04" id="0084b04">業。來生人中。得短命耶。答曰。或有說者。即</a><a name="0084b05" id="0084b05">以如說。修行廣布殺生。生地獄中。從彼命終。</a><a name="0084b06" id="0084b06">來生人中。壽命短促。復有說者。以殺生故</a><a name="0084b07" id="0084b07">業生地獄中。以業方便。生便短命。復有說者。</a><a name="0084b08" id="0084b08">以殺生業。生地獄中。生便短命。是彼依果。復</a><a name="0084b09" id="0084b09">有說者。殺眾生時。使他受二種苦。一者使他</a><a name="0084b10" id="0084b10">受苦痛。二者斷他所愛命。以苦痛他故。生地</a><a name="0084b11" id="0084b11">獄中。斷他所愛命故。生便短命。問曰。若人短</a><a name="0084b12" id="0084b12">命為是善業報為是不善業報。尊者和須蜜</a><a name="0084b13" id="0084b13">說曰。是善業報。非不善業報。所以者何。以人</a><a name="0084b14" id="0084b14">命等八根是善業報故。以善業造人中二十</a><a name="0084b15" id="0084b15">年壽報。以殺生故。使壽損減。應壽二十年。</a><a name="0084b16" id="0084b16">唯壽十年。十年則斷</a><a name="0084b17" id="0084b17"><p>佛經說人壽十歲時。當生壽二十歲男女。問</a><a name="0084b18" id="0084b18">曰。無有成就他業者。亦無他作他受者。何以</a><a name="0084b19" id="0084b19">故。作如是說。答曰。即彼壽十歲人。轉壽二十</a><a name="0084b20" id="0084b20">歲。如是行十善業道。則壽命十倍。尊者瞿沙</a><a name="0084b21" id="0084b21">說曰。諸業各有定報。十歲業有十歲報。乃至</a><a name="0084b22" id="0084b22">八萬歲業有八萬歲報。隨修何等因。受如是</a><a name="0084b23" id="0084b23">報。問曰。人壽十歲時不殺生。為是善業道所</a><a name="0084b24" id="0084b24">攝不。答曰。非是業道所攝。是不作道。非是業</a><a name="0084b25" id="0084b25">道。所以者何。彼作是制。不應殺生。為不作道</a><a name="0084b26" id="0084b26">不為業道。施設經說。頗不受現法報。受生報</a><a name="0084b27" id="0084b27">後報耶。答曰。有若現報業不現前與報。生報</a><a name="0084b28" id="0084b28">業後報業現前與報。爾時受生報。得阿羅漢</a><a name="0084b29" id="0084b29">者。非不得生報。後報亦如是說。問曰。如學凡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280084a.htm'><img src='up.gif' border=0></a>
<a href='T280084c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>