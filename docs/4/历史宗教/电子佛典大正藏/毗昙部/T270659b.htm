<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0659b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷126)</font> 業蘊第四中自業納息第五之一 <font face='Arial'>T27, p0659b</h2></font><hr>
<span class='old'>
</a><a name="0659a28" id="0659a28">若是名等此文所說當云何通。如說佛教云</a><a name="0659a29" id="0659a29">何。謂佛語言乃至語表。是謂佛教。答應作</span><a name="0659b01" id="0659b01">是說。語業為體。問若爾。次後所說當云何</a><a name="0659b02" id="0659b02">通。如說佛教名何法。答謂名身句身乃至</a><a name="0659b03" id="0659b03">廣說。答後文為顯佛教作用。不欲開示佛</a><a name="0659b04" id="0659b04">教自體。謂次第行列安布連合。名句文身</a><a name="0659b05" id="0659b05">是佛教用。問伽他所說復云何通。答有於名</a><a name="0659b06" id="0659b06">轉。有於義轉。此中且說於名轉者。有說。</a><a name="0659b07" id="0659b07">佛教名等為體。問若爾。此文所說當云何</a><a name="0659b08" id="0659b08">通。如說佛教云何。謂佛語言。乃至廣說。答</a><a name="0659b09" id="0659b09">依展轉因故作是說。如世子孫展轉生法。</a><a name="0659b10" id="0659b10">謂語起名。名能顯義。如是說者語業為體。</a><a name="0659b11" id="0659b11">佛意所說他所聞故</a><a name="0659b12" id="0659b12"><p>佛教當言善耶。無記耶。乃至廣說。問何故</a><a name="0659b13" id="0659b13">復作此論。答前雖顯示佛教自體。而未顯</a><a name="0659b14" id="0659b14">示佛教等起。今欲顯示故作斯論。佛教當</a><a name="0659b15" id="0659b15">言善耶。無記耶。答或善。或無記。云何善。謂</a><a name="0659b16" id="0659b16">佛善心所教語言乃至語表。云何無記。謂佛</a><a name="0659b17" id="0659b17">無記心所發語言乃至語表。問於佛教中何</a><a name="0659b18" id="0659b18">者善。何者無記。答阿毘達磨。素怛纜藏。多分</a><a name="0659b19" id="0659b19">是善。毘奈耶藏多分無記。如世尊說。門應</a><a name="0659b20" id="0659b20">關閉。衣缽應置竹架龍牙。如是等言皆無</a><a name="0659b21" id="0659b21">記故。有說。佛教若為所化說應知是善。若</a><a name="0659b22" id="0659b22">為餘事說是則無記。如世尊告阿難陀言。</a><a name="0659b23" id="0659b23">汝往觀天為雨不雨。園中何故高聲大聲。</a><a name="0659b24" id="0659b24">如是等言皆無記故。有說。佛教若用功說應</a><a name="0659b25" id="0659b25">知是善。若任運說是則無記。有說。佛教力</a><a name="0659b26" id="0659b26">無畏等所攝受者應知是善。力無畏等不攝</a><a name="0659b27" id="0659b27">受者是則無記</a><a name="0659b28" id="0659b28"><p>聲聞獨覺善心發語。善無記心俱得究竟。無</a><a name="0659b29" id="0659b29">記心發語無記善心俱得究竟。佛善心發語<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270659a.htm'><img src='up.gif' border=0></a>
<a href='T270659c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>