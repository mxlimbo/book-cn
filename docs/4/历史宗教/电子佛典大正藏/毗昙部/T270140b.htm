<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0140b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷27)</font> 雜蘊第一中補特伽羅納息第三之一 <font face='Arial'>T27, p0140b</h2></font><hr>
<span class='old'>
</a><a name="0140a28" id="0140a28">此疑得決定故。顯此論者前來成立隨契</a><a name="0140a29" id="0140a29">經義說無有愛唯修所斷。今隨實義顯無</span><a name="0140b01" id="0140b01">有愛通二所斷。三界無常通二斷故。復次</a><a name="0140b02" id="0140b02">分別論者問應理論者言。汝從前來雖以</a><a name="0140b03" id="0140b03">言辯伏我而於實理猶未審定。今應定說</a><a name="0140b04" id="0140b04">無有是何而言此愛唯修所斷。應理論者答</a><a name="0140b05" id="0140b05">分別論者言。我從前來雖以言辯伏汝成</a><a name="0140b06" id="0140b06">隨經義。今隨實義此無有愛通二所斷。以</a><a name="0140b07" id="0140b07">三界無常通二所斷故。有作是說。前來</a><a name="0140b08" id="0140b08">說愛今說無有。欲顯此二俱修所斷。此中</a><a name="0140b09" id="0140b09">所說三界無常。但說三界眾同分滅不說</a><a name="0140b10" id="0140b10">一切。評曰。如前所說為善。三界無常言無</a><a name="0140b11" id="0140b11">簡故。緣善法斷尚有起愛緣見所斷諸法</a><a name="0140b12" id="0140b12">無常寧不起愛。以斷見者總計五部為我</a><a name="0140b13" id="0140b13">我所當來斷滅後隨起愛。雖不總緣而緣</a><a name="0140b14" id="0140b14">一一別別起愛。於理何咎。問諸無漏法亦</a><a name="0140b15" id="0140b15">有無常。何故此中唯說三界。答若無常相是</a><a name="0140b16" id="0140b16">愛所緣。此中說之。無漏無常非愛所緣。故此</a><a name="0140b17" id="0140b17">不說。復次若無常相愛所隨增。此中說之。</a><a name="0140b18" id="0140b18">無漏無常非愛隨增。是故不說。如世尊說。</a><a name="0140b19" id="0140b19">心解脫貪瞋癡。乃至廣說。問何故作此論。答</a><a name="0140b20" id="0140b20">為欲分別契經義故。謂契經說心解脫貪</a><a name="0140b21" id="0140b21">瞋癡。契經雖作是說而不廣分別。何等心</a><a name="0140b22" id="0140b22">解脫。為有貪瞋癡心解脫。為離貪瞋癡心</a><a name="0140b23" id="0140b23">解脫。契經是此論根本。彼所不分別者。今</a><a name="0140b24" id="0140b24">應說之。復次為止他宗顯正義故。謂或</a><a name="0140b25" id="0140b25">有執心性本淨。如分別論者。彼說心本性清</a><a name="0140b26" id="0140b26">淨客塵煩惱所染污故相不清淨。為止彼</a><a name="0140b27" id="0140b27">執顯示心性非本清淨客塵煩惱所染污故</a><a name="0140b28" id="0140b28">相不清淨。若心本性清淨客塵煩惱所染污</a><a name="0140b29" id="0140b29">故相不清淨者。何不客塵煩惱本性染污與<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270140a.htm'><img src='up.gif' border=0></a>
<a href='T270140c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>