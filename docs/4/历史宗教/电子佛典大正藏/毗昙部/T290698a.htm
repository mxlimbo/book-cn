<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0698a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷65)</font> 辯賢聖品第六之一 <font face='Arial'>T29, p0698a</h2></font><hr>
<span class='old'>
</a><br><a name="0697c28" id="0697c28">　　善惡行不行　　　有往無還故　</p></a><a name="0697c29" id="0697c29"><p>論曰。中生各三上流為一。經依此立七善士</span><a name="0698a01" id="0698a01">趣。何故前二各分為三。第三上流唯立為一。</a><a name="0698a02" id="0698a02">以上行故名為上流。由此義同但立為一。前</a><a name="0698a03" id="0698a03">之二種雖亦義同。然為其中別相難了。欲令</a><a name="0698a04" id="0698a04">易了故各分三。上流有三相別易了。無煩於</a><a name="0698a05" id="0698a05">彼更別建立。又前二別唯有爾所。易顯示故</a><a name="0698a06" id="0698a06">各分為三。第三上流別義多種。卒難顯示故</a><a name="0698a07" id="0698a07">總立一。謂初中般唯在將生。根惑品殊故分</a><a name="0698a08" id="0698a08">三種。第二生般唯在已生。亦根惑殊故分三</a><a name="0698a09" id="0698a09">種。上流通有將生已生。將生上流復有二種。</a><a name="0698a10" id="0698a10">謂於靜慮雜不雜修。已生上流分二亦爾。復</a><a name="0698a11" id="0698a11">於如是二上流中。若無雜修容生二界。若有</a><a name="0698a12" id="0698a12">雜修唯生一界。生一界者復分為三。全超半</a><a name="0698a13" id="0698a13">超遍沒異故。於半超內差別有多。由此上流</a><a name="0698a14" id="0698a14">別相煩廣。若一一辯難可周悉。故依等義總</a><a name="0698a15" id="0698a15">立上流。中生位中差別義少。易顯了故分之</a><a name="0698a16" id="0698a16">為六。雖彼一一亦有同義。而等第三。於上流</a><a name="0698a17" id="0698a17">中雖有異義。而等前二。為相影顯故唯立</a><a name="0698a18" id="0698a18">七。唯此已斷欲貪瞋等非善士法。及與無學</a><a name="0698a19" id="0698a19">大善士果極相近故。經唯說此名善士趣。非</a><a name="0698a20" id="0698a20">謂預流及一來者。都不可說名善士趣。佛亦</a><a name="0698a21" id="0698a21">說彼名善士故。如契經言。云何善士謂若成</a><a name="0698a22" id="0698a22">就有學正見。乃至成就有學正定。往上名趣。</a><a name="0698a23" id="0698a23">謂趣上果及趣上。生故唯說七。或唯此七皆</a><a name="0698a24" id="0698a24">能行善不行不善。餘則不然。又唯此七往上</a><a name="0698a25" id="0698a25">界生不復還來。餘則不爾。故但依此立善士</a><a name="0698a26" id="0698a26">趣諸在聖位曾經生者。亦有此等差別相耶。</a><a name="0698a27" id="0698a27">不爾。云何。頌曰</a><a name="0698a28" id="0698a28"><p class='lg'>　　經欲界生聖　　　不往餘界生</a><br><a name="0698a29" id="0698a29">　　此及往上生　　　無練根并退　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290697c.htm'><img src='up.gif' border=0></a>
<a href='T290698b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>