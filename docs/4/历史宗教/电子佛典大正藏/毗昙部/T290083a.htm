<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0083a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷15)</font> 分別業品第四之一 <font face='Arial'>T29, p0083a</h2></font><hr>
<span class='old'>
</a><br><a name="0082c28" id="0082c28">　　及怖害違憂　　　除北洲在欲　</p></a><a name="0082c29" id="0082c29"><p>論曰。有情心狂唯在意識。若在五識必無</span><a name="0083a01" id="0083a01">心狂。以五識身無分別故。由五因故有情</a><a name="0083a02" id="0083a02">心狂。一由有情業異熟起。謂由彼用藥物</a><a name="0083a03" id="0083a03">咒術令他心狂。或復令他飲非所欲若毒若</a><a name="0083a04" id="0083a04">酒。或現威嚴怖禽獸等。或放猛火焚燒山</a><a name="0083a05" id="0083a05">澤。或作坑阱陷墜眾生。或餘事業令他失</a><a name="0083a06" id="0083a06">念。由此業因於當來世感別異熟能令心</a><a name="0083a07" id="0083a07">狂。二由驚怖。謂非人等現可怖形來相逼</a><a name="0083a08" id="0083a08">迫。有情見已遂致心狂。三由傷害。謂因事</a><a name="0083a09" id="0083a09">業惱非人等由彼瞋故傷其支節遂致</a><a name="0083a10" id="0083a10">心狂。四由乖違。謂由身內風熱痰界互相違</a><a name="0083a11" id="0083a11">反大種乖適故致心狂。五由愁憂。謂因喪</a><a name="0083a12" id="0083a12">失親愛等事。愁毒纏懷心遂發狂。如婆</a><a name="0083a13" id="0083a13">私等。若在意識方有心狂。復許心狂業異</a><a name="0083a14" id="0083a14">熟起。如何心受非異熟耶。不說心狂是業</a><a name="0083a15" id="0083a15">異熟。但言是業異熟所生。謂惡業因感不平</a><a name="0083a16" id="0083a16">等異熟大種。依此大種心便失念。故說為</a><a name="0083a17" id="0083a17">狂。如是心狂對於心亂應作四句。謂有</a><a name="0083a18" id="0083a18">心狂而非心亂。乃至廣說。狂非亂者。謂諸</a><a name="0083a19" id="0083a19">狂者不染污心。亂非狂者。謂不狂者諸染污</a><a name="0083a20" id="0083a20">心。狂亦亂者。謂諸狂者諸染污心。非狂亂</a><a name="0083a21" id="0083a21">者。謂不狂者不染污心。除北俱盧所餘欲</a><a name="0083a22" id="0083a22">界。諸有情類容有心狂。謂欲天心尚有狂</a><a name="0083a23" id="0083a23">者。況人惡趣得離心狂。地獄恒狂。多苦逼</a><a name="0083a24" id="0083a24">故。謂諸地獄恒為種種異類苦具傷害末</a><a name="0083a25" id="0083a25">摩猛利難忍。苦受所逼尚不自識。況了是</a><a name="0083a26" id="0083a26">非。故地獄中怨心傷歎。猖狂馳叫世傳有文。</a><a name="0083a27" id="0083a27">欲界聖中唯除諸佛。大種乖適容有心狂。</a><a name="0083a28" id="0083a28">無異熟生。若有定業必應先受後方得聖。</a><a name="0083a29" id="0083a29">若非定業。由得聖故。能令無果亦無驚<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290082c.htm'><img src='up.gif' border=0></a>
<a href='T290083b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>