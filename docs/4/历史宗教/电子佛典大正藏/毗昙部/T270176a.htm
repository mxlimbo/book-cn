<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0176a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷34)</font> 雜蘊第一中愛敬納息第四之一 <font face='Arial'>T27, p0176a</h2></font><hr>
<span class='old'>
</a><br><a name="0175c28" id="0175c28">　　有智言應作　　　不作不應言</a><br><a name="0175c29" id="0175c29">　　智者應遍知　　　有言無作者　</p></span><a name="0176a01" id="0176a01"><p>多求王因緣是此頌根本。謂昔有王名曰多</a><a name="0176a02" id="0176a02">求。稟性兇暴貪求無厭。劫奪國人所有財寶。</a><a name="0176a03" id="0176a03">於是臣佐議共退之。以其次弟紹繼王位。</a><a name="0176a04" id="0176a04">時多求王至國邊邑。編草作屨以自存活。</a><a name="0176a05" id="0176a05">如是多時。弟王忽憶。問諸臣曰。大兄何在。</a><a name="0176a06" id="0176a06">諸臣答言。聞在邊邑作屨自活。王聞憂惱</a><a name="0176a07" id="0176a07">作是思惟。兄既如是。我今何用居王位耶。</a><a name="0176a08" id="0176a08">即時召來封以一邑。人多附彼食便不供。</a><a name="0176a09" id="0176a09">如是更封二邑三邑乃至半國。猶故無厭。</a><a name="0176a10" id="0176a10">遂復興兵殺弟自立。時天帝釋知已念言。</a><a name="0176a11" id="0176a11">今此惡王不識恩義。我今應往誑而惱之。</a><a name="0176a12" id="0176a12">遂自化作婆羅門像。戴帽披苫執缾持杖。</a><a name="0176a13" id="0176a13">至彼王所作吉祥言。讚歎咒願在一面立。</a><a name="0176a14" id="0176a14">王言。梵志。從何所來。婆羅門言。從大海外。</a><a name="0176a15" id="0176a15">王言。海外有何事耶答言。我見有一國土。</a><a name="0176a16" id="0176a16">安隱豐樂多諸人眾。奇珍異寶充滿其國。王</a><a name="0176a17" id="0176a17">言。我力可得彼不。婆羅門言。往必可得。王</a><a name="0176a18" id="0176a18">復問言。誰相導引。答言。我能。王言。幾日當</a><a name="0176a19" id="0176a19">可進途。婆羅門言。卻後七日。言已便去。時</a><a name="0176a20" id="0176a20">多求王招集兵眾。辦諸資具至第七日。嚴</a><a name="0176a21" id="0176a21">駕將行。覓婆羅門竟不能得。王遂憂惱作</a><a name="0176a22" id="0176a22">是念言。彼若來者當得大利。坐失彼故所</a><a name="0176a23" id="0176a23">期不獲遂入憂室煩冤而坐。舉國無人解</a><a name="0176a24" id="0176a24">其愁毒。時釋迦菩薩生彼國中大婆羅門村。</a><a name="0176a25" id="0176a25">少因緣故來至王都。聞如是事心生悲愍。</a><a name="0176a26" id="0176a26">謂諸臣曰。吾能解王心中愁結。諸臣歡喜</a><a name="0176a27" id="0176a27">引至王前。以吉祥言讚歎咒願在一面立。</a><a name="0176a28" id="0176a28">為王宣說義品伽他</a><a name="0176a29" id="0176a29"><p class='lg'>　　趣求諸欲人　　　常起於悕望<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270175c.htm'><img src='up.gif' border=0></a>
<a href='T270176b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>