<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0511b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷99)</font> 智蘊第三中五種納息第二之一 <font face='Arial'>T27, p0511b</h2></font><hr>
<span class='old'>
</a><a name="0511a28" id="0511a28">為其嬈故我漏失。是彼所為。汝今不應有</a><a name="0511a29" id="0511a29">所疑怪。是名第一惡見等起。又彼大天欲</span><a name="0511b01" id="0511b01">令弟子歡喜親附。矯設方便次第記別四</a><a name="0511b02" id="0511b02">沙門果。時彼弟子稽首白言。阿羅漢等應有</a><a name="0511b03" id="0511b03">證智。如何我等都不自知。彼遂告言。諸阿羅</a><a name="0511b04" id="0511b04">漢亦有無知。汝今不應於己不信。謂諸無</a><a name="0511b05" id="0511b05">知略有二種。一者染污。阿羅漢已無。二者不</a><a name="0511b06" id="0511b06">染污。阿羅漢猶有。由此汝輩不能自知。是</a><a name="0511b07" id="0511b07">名第二惡見等起。時諸弟子復白彼言。曾聞</a><a name="0511b08" id="0511b08">聖者已度疑惑。如何我等於諦實中猶懷疑</a><a name="0511b09" id="0511b09">惑。彼復告言。諸阿羅漢亦有疑惑。疑有二</a><a name="0511b10" id="0511b10">種。一者隨眠性疑。阿羅漢已斷。二者處非處</a><a name="0511b11" id="0511b11">疑。阿羅漢未斷。獨覺於此而猶成就。況汝</a><a name="0511b12" id="0511b12">聲聞於諸諦實能無疑惑而自輕耶。是名</a><a name="0511b13" id="0511b13">第三惡見等起。後彼弟子披讀諸經。說阿羅</a><a name="0511b14" id="0511b14">漢有聖慧眼。於自解脫能自證知。因白師</a><a name="0511b15" id="0511b15">言。我等若是阿羅漢者應自證知。如何但由</a><a name="0511b16" id="0511b16">師之令入都無現智能自證知。彼即答言。</a><a name="0511b17" id="0511b17">有阿羅漢但由他入不能自知。如舍利子</a><a name="0511b18" id="0511b18">智慧第一。大目乾連神通第一。佛若未記彼</a><a name="0511b19" id="0511b19">不自知。況由他入而能自了。故汝於此不</a><a name="0511b20" id="0511b20">應窮詰。是名第四惡見等起。然彼大天雖</a><a name="0511b21" id="0511b21">造眾惡。而不斷滅諸善根故。後於中夜</a><a name="0511b22" id="0511b22">自惟罪重。當於何處受諸劇苦。憂惶所逼</a><a name="0511b23" id="0511b23">數唱苦哉。近住弟子聞之驚怪。晨朝參問。</a><a name="0511b24" id="0511b24">起居安不。大天答言。吾甚安樂。弟子尋白。若</a><a name="0511b25" id="0511b25">爾昨夜何唱苦哉。彼遂告言。我呼聖道汝</a><a name="0511b26" id="0511b26">不應怪。謂諸聖道若不至誠。稱苦召命終</a><a name="0511b27" id="0511b27">不現起。故我昨夜數唱苦哉。是名第五惡</a><a name="0511b28" id="0511b28">見等起。大天於後集先所說。五惡見事。而</a><a name="0511b29" id="0511b29">作頌言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270511a.htm'><img src='up.gif' border=0></a>
<a href='T270511c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>