<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0544c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷105)</font> 智蘊第三中他心智納息第三之一 <font face='Arial'>T27, p0544c</h2></font><hr>
<span class='old'>
</a><a name="0544b28" id="0544b28">評曰。應知此中前說應理。三洲女男俱強</a><a name="0544b29" id="0544b29">勝故。如贍部洲男於心定俱得自在。東西</span><a name="0544c01" id="0544c01">二洲及此洲女亦於心定俱得自在故皆強</a><a name="0544c02" id="0544c02">勝。問何等補特伽羅能起此三摩地。答聖</a><a name="0544c03" id="0544c03">者能起非異生。無學能起非有學。不時解脫</a><a name="0544c04" id="0544c04">能起非時解脫。所以者何。若於定得自在</a><a name="0544c05" id="0544c05">及無煩惱身。方能起此三摩地故。一切異</a><a name="0544c06" id="0544c06">生及信勝解二事俱無。見至雖於定得自</a><a name="0544c07" id="0544c07">在而身中猶有煩惱。時解脫雖身中無煩</a><a name="0544c08" id="0544c08">惱。而於定不得自在故。皆不能起此定。</a><a name="0544c09" id="0544c09">唯有不時解脫。具二事故能起此定</a><a name="0544c10" id="0544c10"><p>問何時是此三摩地耶。為初剎那為總相續。</a><a name="0544c11" id="0544c11">若初剎那是此定者。後相續者名何定耶。若</a><a name="0544c12" id="0544c12">總相續是此定者。識身論說當云何通。如</a><a name="0544c13" id="0544c13">說。頗有法是世間。有漏有取取蘊所攝。依</a><a name="0544c14" id="0544c14">內起因擇生唯善性欲界繫。定從無漏無</a><a name="0544c15" id="0544c15">間而生緣無漏法。唯是聖者不共之法非</a><a name="0544c16" id="0544c16">共異生。答有。謂欲界繫空空無願無願無相</a><a name="0544c17" id="0544c17">無相三摩地。有作是說。唯初剎那是此定</a><a name="0544c18" id="0544c18">攝。問若爾後相續者名何定耶。答彼是此定</a><a name="0544c19" id="0544c19">相似善根非此定攝。復有說者。總諸相續皆</a><a name="0544c20" id="0544c20">是此定。問若爾識身論說當云何通。答彼論</a><a name="0544c21" id="0544c21">總說此定種類。謂此定前後雖多剎那。而皆</a><a name="0544c22" id="0544c22">是此定一種類攝。此從無漏無間而生故不</a><a name="0544c23" id="0544c23">違彼。若別說者初剎那定次無漏生緣無</a><a name="0544c24" id="0544c24">漏法。後相續者雖非無漏無間而生而緣</a><a name="0544c25" id="0544c25">無漏</a><a name="0544c26" id="0544c26"><p>問此重三摩地何時現在前。有作是說。臨涅</a><a name="0544c27" id="0544c27">槃時方起此定。謂阿羅漢臨般涅槃復起</a><a name="0544c28" id="0544c28">聖道。次聖道後此定現前。出此定已便般</a><a name="0544c29" id="0544c29">涅槃。不復起此定亦不起聖道。評曰。應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270544b.htm'><img src='up.gif' border=0></a>
<a href='T270545a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>