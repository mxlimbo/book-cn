<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0797c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷5)</font> 辯差別品第三之一 <font face='Arial'>T29, p0797c</h2></font><hr>
<span class='old'>
</a><a name="0797b28" id="0797b28"><p class='lg'>　　大梵如丈夫　　　所得皆已得</a><br><a name="0797b29" id="0797b29">　　離欲道威猛　　　故說為丈夫　</p></span><a name="0797c01" id="0797c01"><p>除苦根者。色界中無損害事故。苦是損害。業</a><a name="0797c02" id="0797c02">異熟故。有說彼身極淨妙故。除憂根者。彼處</a><a name="0797c03" id="0797c03">無有怨憎相故。又奢摩他潤相續故。有說色</a><a name="0797c04" id="0797c04">界具離欲智。憂是無知等流果故。無色如前</a><a name="0797c05" id="0797c05">除三無漏女男憂苦。并除喜樂及五色根准</a><a name="0797c06" id="0797c06">知。餘八根通無色界繫。如是已說欲界繫等。</a><a name="0797c07" id="0797c07">二十二根中幾見所斷。幾修所斷。幾非所斷。</a><a name="0797c08" id="0797c08">頌曰</a><a name="0797c09" id="0797c09"><p class='lg'>　　意三受通三　　　憂見修所斷</a><br><a name="0797c10" id="0797c10">　　九唯修所斷　　　五修非三非　</p></a><a name="0797c11" id="0797c11"><p>論曰。意喜樂捨一一通三。憂根唯通見修所</a><a name="0797c12" id="0797c12">斷。非無漏故。七色命苦唯修所斷。有色無染</a><a name="0797c13" id="0797c13">非六生故。非無漏故。信等五根。或修所斷。</a><a name="0797c14" id="0797c14">或非所斷。通善有漏及無漏故。最後三根唯</a><a name="0797c15" id="0797c15">非所斷。皆是無漏無過法故。然契經言。應知</a><a name="0797c16" id="0797c16">聖道猶如船筏。法尚應斷。何況非法。此非</a><a name="0797c17" id="0797c17">見修二道所斷。入無餘依涅槃界位。捨故名</a><a name="0797c18" id="0797c18">斷。已說諸門義類差別。當說初得異熟諸根。</a><a name="0797c19" id="0797c19">幾異熟根何界初得。須問初得異熟根者。遮</a><a name="0797c20" id="0797c20">無染心能續生故。頌曰</a><a name="0797c21" id="0797c21"><p class='lg'>　　欲胎卵濕生　　　初得二異熟</a><br><a name="0797c22" id="0797c22">　　化生六七八　　　色六上唯命　</p></a><a name="0797c23" id="0797c23"><p>論曰。欲胎卵濕生初受生位。唯得身與命二</a><a name="0797c24" id="0797c24">異熟根。舉胎卵濕顯除化生。化生色根無漸</a><a name="0797c25" id="0797c25">起故。此辯異熟不說意捨。時彼定染非異熟</a><a name="0797c26" id="0797c26">故。爾時亦得信等諸根。非異熟故。此中不說。</a><a name="0797c27" id="0797c27">此因化說。不辯三生羯剌藍位。雖得色等</a><a name="0797c28" id="0797c28">異熟生法。而體非根。故此不說。化生初位得</a><a name="0797c29" id="0797c29">六七八。無形得六。如劫初時。六謂眼耳鼻舌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290797b.htm'><img src='up.gif' border=0></a>
<a href='T290798a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>