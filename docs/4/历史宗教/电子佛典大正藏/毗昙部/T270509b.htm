<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0509b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷98)</font> 智蘊第三中五種納息第二之一 <font face='Arial'>T27, p0509b</h2></font><hr>
<span class='old'>
</a><a name="0509a28" id="0509a28">即是靜慮中間。問大梵天等身量云何。答大</a><a name="0509a29" id="0509a29">梵王身量一踰繕那半。梵輔天身量一踰繕</span><a name="0509b01" id="0509b01">那。梵眾天身量半踰繕那。問大梵天等壽量</a><a name="0509b02" id="0509b02">云何。答大梵王壽量一劫半。梵輔天壽量一</a><a name="0509b03" id="0509b03">劫。梵眾天壽量半劫。應知此處四十中劫合</a><a name="0509b04" id="0509b04">為一劫。問大梵天王經幾時量獨一而住。</a><a name="0509b05" id="0509b05">經幾時量與眾共住。經幾時量復與眾別。</a><a name="0509b06" id="0509b06">有作是說。經五中劫獨一而住。經五中劫</a><a name="0509b07" id="0509b07">與眾共住。經五中劫復與眾別。復有說者。</a><a name="0509b08" id="0509b08">經十中劫獨一而住。經十中劫與眾共住。</a><a name="0509b09" id="0509b09">經十中劫復與眾別。評曰。應作是說。經</a><a name="0509b10" id="0509b10">於半劫獨一而住。經於半劫與眾共住。經</a><a name="0509b11" id="0509b11">於半劫復與眾別。二十中劫是半劫量。梵輔</a><a name="0509b12" id="0509b12">梵眾依未至地心命終結生。大梵依靜慮中</a><a name="0509b13" id="0509b13">間心命終結生所以者何。命終結生心唯捨</a><a name="0509b14" id="0509b14">受相應。捨受唯在初靜慮近分地有。非根</a><a name="0509b15" id="0509b15">本地故。諸起此見我一切忍此於五見何</a><a name="0509b16" id="0509b16">見攝。乃至廣說。問何故作此論。答為欲分</a><a name="0509b17" id="0509b17">別契經義故。謂契經說。長爪梵志。來詣佛</a><a name="0509b18" id="0509b18">所而白佛言。喬答摩。當知我一切不忍。乃</a><a name="0509b19" id="0509b19">至廣說。契經雖作是說。而不說此於五見</a><a name="0509b20" id="0509b20">何見攝。見何諦斷此見。經是此論所依根</a><a name="0509b21" id="0509b21">本。彼未說者今應說之。故作斯論。問何故</a><a name="0509b22" id="0509b22">名為長爪梵志。答由彼梵志身爪俱長。而且</a><a name="0509b23" id="0509b23">說為長爪梵志。問彼復何緣留此長爪。答彼</a><a name="0509b24" id="0509b24">貪習業無容剪故。有作是說。彼恒山居爪</a><a name="0509b25" id="0509b25">髮雖長無人剪剃。復有說者。彼在家時樂</a><a name="0509b26" id="0509b26">習絃管。後雖出家猶愛長爪故不剪之。</a><a name="0509b27" id="0509b27">有餘師說。彼在外道法中出家。外道法中</a><a name="0509b28" id="0509b28">有留爪者。故說彼為長爪梵志。此中以二</a><a name="0509b29" id="0509b29">事推求見趣。一以自性。二以對治。如文<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270509a.htm'><img src='up.gif' border=0></a>
<a href='T270509c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>