<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0960a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷37)</font> 辯智品第八之一 <font face='Arial'>T29, p0960a</h2></font><hr>
<span class='old'>
</a><a name="0959c28" id="0959c28">彼地必無自語言故。此因非理。所以者何。</a><a name="0959c29" id="0959c29">非發語智名無礙解。勿無礙解定中無故。</span><a name="0960a01" id="0960a01">由此不應作如是說。無尋伺故上地中無。無</a><a name="0960a02" id="0960a02">斯過失。因義異故。何謂因義。謂此意言。尋伺</a><a name="0960a03" id="0960a03">二法能發語故。相不寂靜自性麤動。上無此</a><a name="0960a04" id="0960a04">故寂靜微細。詞無礙解緣外言詞。亦不寂</a><a name="0960a05" id="0960a05">靜麤動類攝。是故此解上地中無。初靜慮中</a><a name="0960a06" id="0960a06">亦有尋伺。故於定內亦有此解。由此極成但</a><a name="0960a07" id="0960a07">依二地義無礙解十六智性。謂若諸法皆名</a><a name="0960a08" id="0960a08">為義。則十智性。若唯涅槃名為義者。則六</a><a name="0960a09" id="0960a09">智性。謂俗法類滅盡無生。辯無礙解九智為</a><a name="0960a10" id="0960a10">性。謂唯除滅緣說慣故。此二通依一切地起。</a><a name="0960a11" id="0960a11">謂依欲界乃至有頂。辯無獺慣中許</a><a name="0960a12" id="0960a12">隨緣一皆得起故。通依諸地。亦無有失。然</a><a name="0960a13" id="0960a13">於其中但緣說者。唯依二地與第三同。有說</a><a name="0960a14" id="0960a14">盡無生非無礙解攝。以無礙解是見性故。彼</a><a name="0960a15" id="0960a15">說第二或四或八。第四唯七。准上應知。此四</a><a name="0960a16" id="0960a16">應知。如四聖種。隨得一種必具得四。非不具</a><a name="0960a17" id="0960a17">四可名為得。隨欲現起或具不具。有餘師言。</a><a name="0960a18" id="0960a18">有不具得無理得一必令得四。有說此四無</a><a name="0960a19" id="0960a19">礙解生。如次串習算計佛語。聲明因明為</a><a name="0960a20" id="0960a20">前加行。若於四處未得善巧。必不能生無礙</a><a name="0960a21" id="0960a21">解故理實一切無礙解生。唯學佛語能為加</a><a name="0960a22" id="0960a22">行要待前生久。習名等四種善巧。今乃能修。</a><a name="0960a23" id="0960a23">無礙解名釋有多義。謂於彼彼境領悟無礙。</a><a name="0960a24" id="0960a24">名無礙解。或於彼彼境決斷無礙。名無礙</a><a name="0960a25" id="0960a25">解。或於彼彼境正說無礙。名無礙解。有餘</a><a name="0960a26" id="0960a26">師說。於境現前無顛倒智。名無礙解。此四依</a><a name="0960a27" id="0960a27">地自性所緣與無諍別。前來已辯種性依身</a><a name="0960a28" id="0960a28">如無諍說。謂不動種性依三洲人身。如是所</a><a name="0960a29" id="0960a29">說無諍智等。頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290959c.htm'><img src='up.gif' border=0></a>
<a href='T290960b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>