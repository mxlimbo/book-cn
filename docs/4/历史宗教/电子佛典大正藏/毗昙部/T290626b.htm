<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0626b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷51)</font> 辯隨眠品第五之一 <font face='Arial'>T29, p0626b</h2></font><hr>
<span class='old'>
</a><a name="0626a28" id="0626a28">唯言無有未來眼根。如何引斯契經為證。說</a><a name="0626a29" id="0626a29">是語已。世尊復觀當有。迷斯契經意趣。便</span><a name="0626b01" id="0626b01">謂無有過去未來。增長謗因謗果邪見。為遮</a><a name="0626b02" id="0626b02">彼故復作是言。有業有異熟作者不可得。此</a><a name="0626b03" id="0626b03">顯要有過去業因。方有未來異熟果起。非更</a><a name="0626b04" id="0626b04">別有作者作用。故為顯示無有實我。唯決定</a><a name="0626b05" id="0626b05">有因果相屬。如來說此勝義空經。非為欲遮</a><a name="0626b06" id="0626b06">去來實有。與前所引經義無違。故前契經是</a><a name="0626b07" id="0626b07">了義說。有說定有遮去來經。如契經言。於無</a><a name="0626b08" id="0626b08">內眼結如實了知我無內眼結。又契經說。</a><a name="0626b09" id="0626b09">此無彼無。又契經言彼二無煖。彼經非證即</a><a name="0626b10" id="0626b10">彼經中。有文證成去來有故。如彼經言。於有</a><a name="0626b11" id="0626b11">內眼結如實了知我有內眼結。非善心位</a><a name="0626b12" id="0626b12">有結現行。故知彼經說有過未。又彼經說行</a><a name="0626b13" id="0626b13">有識有。非異熟果異熟因俱。故知彼經說有</a><a name="0626b14" id="0626b14">過未。又彼經說告二苾芻。有四句法門我當</a><a name="0626b15" id="0626b15">為汝說。此證身內定有未來。語文等體為當</a><a name="0626b16" id="0626b16">所說。故知彼經說有過未。然彼經說結等無</a><a name="0626b17" id="0626b17">者。顯不成就不造不得。如決定說有去來經。</a><a name="0626b18" id="0626b18">決定遮經曾不見有故。我所引有去來經理</a><a name="0626b19" id="0626b19">應許為真了義說。於前所引真了義經。已正</a><a name="0626b20" id="0626b20">遣除非了義執。此與彼計決定相違。經主於</a><a name="0626b21" id="0626b21">中欲以強力逼令非了。作是釋言。我等亦說</a><a name="0626b22" id="0626b22">有去來世。謂過去世曾有名有。未來當有有</a><a name="0626b23" id="0626b23">果因故。依如是義說有去來。非謂去來如現</a><a name="0626b24" id="0626b24">實有。故說彼有但據曾當因果二性非體實</a><a name="0626b25" id="0626b25">有。世尊為遮謗因果見。據曾當義說有去來。</a><a name="0626b26" id="0626b26">有聲通顯有無法故。如世間說。有燈先無有</a><a name="0626b27" id="0626b27">燈後無。又如有言。有燈已滅非我今滅。說</a><a name="0626b28" id="0626b28">有去來其義亦應爾。若不爾者。去來性不成。</a><a name="0626b29" id="0626b29">此釋有言定非善說。不許實有去來世故。假<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290626a.htm'><img src='up.gif' border=0></a>
<a href='T290626c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>