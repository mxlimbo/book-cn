<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0239b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷12)</font> 中分別業品第四 <font face='Arial'>T29, p0239b</h2></font><hr>
<span class='old'>
</a><a name="0239a28" id="0239a28">報。從此心起故。說心從果報生。由業所生四</a><a name="0239a29" id="0239a29">大不平等。故心狂亂。不自在失念。說此心名</span><a name="0239b01" id="0239b01">癲狂。若作如此四句得成。有心狂故亂。非</a><a name="0239b02" id="0239b02">散故亂。廣說應知。狂亂非散亂者。心不自在</a><a name="0239b03" id="0239b03">無染污。散亂非狂亂者。心自在有染污。狂亂</a><a name="0239b04" id="0239b04">亦散亂者。心不自在有染污。無狂亂亦無散</a><a name="0239b05" id="0239b05">亂者。心自在無染污。何眾生有狂亂心。偈曰。</a><a name="0239b06" id="0239b06">欲界除鳩婁。釋曰。於欲界中有。唯除北鳩</a><a name="0239b07" id="0239b07">婁。何以故。於天中亦有狂天。何況於人畜生</a><a name="0239b08" id="0239b08">鬼神道中。地獄眾生皆恒狂亂。是彼眾生萬</a><a name="0239b09" id="0239b09">種損惱恚害。末摩量重難忍。苦受所逼。於</a><a name="0239b10" id="0239b10">自身亦不了別。何況能識是非等事。何心</a><a name="0239b11" id="0239b11">何啼天地獄傳此中應說。於聖人亦有心狂</a><a name="0239b12" id="0239b12">亂。由四大不平等故。除佛世尊。若約先定業。</a><a name="0239b13" id="0239b13">受報已畢。若約不定業則無果報。不由怖畏。</a><a name="0239b14" id="0239b14">已度五怖畏故。不由損害。永無惡行能生鬼</a><a name="0239b15" id="0239b15">神憎恚心故。不由憂惱。證見法如實性故。復</a><a name="0239b16" id="0239b16">次於經中說有三曲。身曲口曲意曲。復有三</a><a name="0239b17" id="0239b17">麤。身麤口麤意麤。復有三澀。身澀口澀意澀。</a><a name="0239b18" id="0239b18">此中次第應知。偈曰。說曲麤澀業。諂曲瞋欲</a><a name="0239b19" id="0239b19">生。釋曰。若身業從諂曲生。說名身曲業。邪</a><a name="0239b20" id="0239b20">曲性類故。口意曲業亦爾。若身業從瞋恚生。</a><a name="0239b21" id="0239b21">說名身麤業。忿怒性類故。口意麤業亦爾。若</a><a name="0239b22" id="0239b22">身業從貪欲生說名身澀業。染污性類故。口</a><a name="0239b23" id="0239b23">意澀業亦爾。偈曰。黑白等差別。復說業四種。</a><a name="0239b24" id="0239b24">釋曰。有黑業黑果報。有白業白果報。有黑</a><a name="0239b25" id="0239b25">白業黑白果報。有不黑不白業不黑不白果</a><a name="0239b26" id="0239b26">報。生能滅盡餘諸業故。偈曰。非善欲色有。</a><a name="0239b27" id="0239b27">善次第應知。黑白有二業。能滅彼無流。釋曰。</a><a name="0239b28" id="0239b28">非善業者。一向名黑。本性黑故。果報亦黑。果</a><a name="0239b29" id="0239b29">報非可愛故。此業唯欲界。有色界善業一向<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290239a.htm'><img src='up.gif' border=0></a>
<a href='T290239c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>