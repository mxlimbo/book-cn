<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0052b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷10)</font> 分別世品第三之一 <font face='Arial'>T29, p0052b</h2></font><hr>
<span class='old'>
</a><a name="0052a28" id="0052a28"><p>論曰。無色四蘊何故稱名。隨所立名根境勢</a><a name="0052a29" id="0052a29">力於義轉變故說為名。云何隨名勢力轉</span><a name="0052b01" id="0052b01">變。謂隨種種世共立名。於彼彼義轉變詮</a><a name="0052b02" id="0052b02">表。即如牛馬色味等名。此復何緣標以名</a><a name="0052b03" id="0052b03">稱。於彼彼境轉變而緣。又類似名。隨名顯</a><a name="0052b04" id="0052b04">故。有餘師說。四無色蘊捨此身已轉趣餘</a><a name="0052b05" id="0052b05">生。轉變如名。故標名稱。觸何為義。頌曰</a><a name="0052b06" id="0052b06"><p class='lg'>　　觸六三和生　</p></a><a name="0052b07" id="0052b07"><p>論曰。觸有六種。所謂眼觸乃至意觸。此復</a><a name="0052b08" id="0052b08">是何。三和所生。謂根境識三和合故有別觸</a><a name="0052b09" id="0052b09">生。且五觸生可三和合。許根境識俱時起</a><a name="0052b10" id="0052b10">故。意根過去。法或未來。意識現在。如何和</a><a name="0052b11" id="0052b11">合。此即名和合。謂因果義成。或同一果故</a><a name="0052b12" id="0052b12">名和合。謂根境識三同順生觸故。諸師於</a><a name="0052b13" id="0052b13">此覺慧不同。有說。三和即名為觸。彼引經</a><a name="0052b14" id="0052b14">證。如契經言。如是三法聚集和合說名為</a><a name="0052b15" id="0052b15">觸。有說。別法與心相應三和所生說名為</a><a name="0052b16" id="0052b16">觸。彼引經證。經言。云何六。六法門。一六內</a><a name="0052b17" id="0052b17">處。二六外處。三六識身。四六觸身。五六受</a><a name="0052b18" id="0052b18">身。六六愛身。此契經中根境識外別說六觸。</a><a name="0052b19" id="0052b19">故觸別有。說即三和名為觸者。釋後所引</a><a name="0052b20" id="0052b20">六六經言。非由別說便有別體。勿受及愛</a><a name="0052b21" id="0052b21">非法處攝無如是失。離愛受觸別有所餘</a><a name="0052b22" id="0052b22">法處體故。汝宗離觸無別有三。可觸及三</a><a name="0052b23" id="0052b23">差別而說。雖有根境不發於識。而無有識</a><a name="0052b24" id="0052b24">不託根境。故已說三更別說觸便成無用。</a><a name="0052b25" id="0052b25">有餘救言。非諸眼色皆諸眼識因。非諸眼識</a><a name="0052b26" id="0052b26">皆諸眼色果。非因果者別說為三。因果所</a><a name="0052b27" id="0052b27">收總立為觸。說離三和有別觸者。釋前</a><a name="0052b28" id="0052b28">所引如是三法聚集和合名觸。經言我部所</a><a name="0052b29" id="0052b29">誦經文異此。或於因上假說果名。如說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290052a.htm'><img src='up.gif' border=0></a>
<a href='T290052c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>