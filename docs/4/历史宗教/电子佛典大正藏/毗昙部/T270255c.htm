<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0255c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷49)</font> 結蘊第二中不善納息第一之一 <font face='Arial'>T27, p0255c</h2></font><hr>
<span class='old'>
</a><a name="0255b28" id="0255b28">別相續便作是念。如是有情有生有滅必</a><a name="0255b29" id="0255b29">定非常復次此見所執極邊鄙故名邊執見。</span><a name="0255c01" id="0255c01">謂諸外道執有實我已為愚猥。況復執我</a><a name="0255c02" id="0255c02">為斷為常而非邊鄙。復次此見所執極邊遠</a><a name="0255c03" id="0255c03">故名邊執見。謂諸外道執有實我。於無我</a><a name="0255c04" id="0255c04">理已為邊遠。況復執我為斷為常而非邊</a><a name="0255c05" id="0255c05">遠。復次此執二邊行相轉故名邊執見。謂</a><a name="0255c06" id="0255c06">執斷常二行相轉。如契經說。苾芻當知。我</a><a name="0255c07" id="0255c07">不與世間諍。而世間與我諍。問此經所說</a><a name="0255c08" id="0255c08">其義云何。尊者世友作如是說。世尊定說</a><a name="0255c09" id="0255c09">有因果故。謂佛若遇常見外道彼說諸法</a><a name="0255c10" id="0255c10">有果無因。以無因。故自性常有。世尊告曰。</a><a name="0255c11" id="0255c11">汝言有果我亦說有。汝言無因是愚癡論。</a><a name="0255c12" id="0255c12">世尊若遇斷見外道彼說諸法有因無果。</a><a name="0255c13" id="0255c13">以無果故當來斷滅。世尊告曰。汝言有因</a><a name="0255c14" id="0255c14">我亦說有。汝言無果是愚癡論。佛於二論</a><a name="0255c15" id="0255c15">各許一邊離斷離常而說中道。故作是說。</a><a name="0255c16" id="0255c16">我不與世間諍。而世間與我諍。復次世尊</a><a name="0255c17" id="0255c17">是如法論者。諸外道等是非法論者。如法論</a><a name="0255c18" id="0255c18">者法爾無諍。非法論者法爾有諍。復次佛</a><a name="0255c19" id="0255c19">於世俗隨順世間彼於勝義不隨順佛。復</a><a name="0255c20" id="0255c20">次世尊善斷二諍根故。二諍根者。謂愛及見。</a><a name="0255c21" id="0255c21">佛已永斷故說無諍。世間未斷故說有諍。</a><a name="0255c22" id="0255c22">大德說曰。世尊是如理論者。諸外道等是非</a><a name="0255c23" id="0255c23">理論者。如理論者法爾無諍。非理論者法爾</a><a name="0255c24" id="0255c24">有諍如馬涉險步有低昂。若遊平路行無</a><a name="0255c25" id="0255c25">差逸。復次佛是見義見法見善見調柔者故</a><a name="0255c26" id="0255c26">說無諍。世間不爾故說有諍。問何故名邪</a><a name="0255c27" id="0255c27">見。答邪推度故說名邪見。問若爾五見皆邪</a><a name="0255c28" id="0255c28">推度。何獨說此為邪見耶。答依別行相立</a><a name="0255c29" id="0255c29">此名故。別行相者。謂無行相。若不依此而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270255b.htm'><img src='up.gif' border=0></a>
<a href='T270256a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>