<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0852c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷16)</font> 辯緣起品第四之一 <font face='Arial'>T29, p0852c</h2></font><hr>
<span class='old'>
</a><a name="0852b28" id="0852b28">作如是釋。以月宮殿行近日輪。月被日輪光</a><a name="0852b29" id="0852b29">所侵照。餘邊發影自覆月輪。令於爾時見不</span><a name="0852c01" id="0852c01">圓滿。理必應爾。以於爾時亦見不明全月輪</a><a name="0852c02" id="0852c02">故。由是日沒月便出時。相去極遙。見月圓滿</a><a name="0852c03" id="0852c03">日等宮殿。何有情居四大王天所部天眾是</a><a name="0852c04" id="0852c04">諸天眾。唯住此耶。若空居天唯住如是日等</a><a name="0852c05" id="0852c05">宮殿。若地居天住妙高山。諸層級等有幾層。</a><a name="0852c06" id="0852c06">級其量云。何何等諸天住何層。級頌曰</a><a name="0852c07" id="0852c07"><p class='lg'>　　妙高層有四　　　相去各十千</a><br><a name="0852c08" id="0852c08">　　傍出十六千　　　八四二千量</a><br><a name="0852c09" id="0852c09">　　堅手及持鬘　　　恒憍大王眾</a><br><a name="0852c10" id="0852c10">　　如次居四級　　　亦住餘七山　</p></a><a name="0852c11" id="0852c11"><p>論曰。蘇迷盧山有四層級。始從水際盡第一</a><a name="0852c12" id="0852c12">層。相去十千踰繕那量。如是乃至從第三層。</a><a name="0852c13" id="0852c13">盡第四層亦十千量。此四層級。從妙高山傍</a><a name="0852c14" id="0852c14">出圍繞。盡其下半。最初層級出十六千。第</a><a name="0852c15" id="0852c15">二第三第四層級。如其次第八四二千。住初</a><a name="0852c16" id="0852c16">層天名為堅手。持鬘居第二。恒憍處第三。四</a><a name="0852c17" id="0852c17">大天王及諸眷屬。各一方面住第四層。堅</a><a name="0852c18" id="0852c18">手等三天皆四王眾攝。持雙山等七金山上。</a><a name="0852c19" id="0852c19">亦有四王所部村邑。是名依地住四大王眾</a><a name="0852c20" id="0852c20">天。於欲天中此天最廣。三十三天住在何處。</a><a name="0852c21" id="0852c21">頌曰</a><a name="0852c22" id="0852c22"><p class='lg'>　　妙高頂八萬　　　三十三天居</a><br><a name="0852c23" id="0852c23">　　四角有四峰　　　金剛手所住</a><br><a name="0852c24" id="0852c24">　　中宮名善見　　　周萬踰繕那</a><br><a name="0852c25" id="0852c25">　　高一半金城　　　雜飾地柔軟</a><br><a name="0852c26" id="0852c26">　　中有殊勝殿　　　周千踰繕那</a><br><a name="0852c27" id="0852c27">　　外四苑莊嚴　　　眾車麤雜喜</a><br><a name="0852c28" id="0852c28">　　妙地居四方　　　相去各二十</a><br><a name="0852c29" id="0852c29">　　東北圓生樹　　　西南善法堂　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290852b.htm'><img src='up.gif' border=0></a>
<a href='T290853a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>