<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0517b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷14)</font> 解十門大章 中陰處第四十一 <font face='Arial'>T28, p0517b</h2></font><hr>
<span class='old'>
</a><a name="0517a28" id="0517a28">從四天王至非想非不想天不聞有中天。復</a><a name="0517a29" id="0517a29">次此契經說。生般涅槃行般涅槃無行般涅</span><a name="0517b01" id="0517b01">槃。欲令有天命。生般涅槃行般涅槃無行般</a><a name="0517b02" id="0517b02">涅槃耶。復次如汝說。命未盡而終名中般涅</a><a name="0517b03" id="0517b03">槃者。除菩薩及鬱單越人。餘一切眾生命未</a><a name="0517b04" id="0517b04">盡而終。欲令一切眾生中般涅槃耶。問曰。云</a><a name="0517b05" id="0517b05">何通。婆蹉梵志至世尊所問曰。瞿曇。若是時</a><a name="0517b06" id="0517b06">捨此身已未生餘處。眾生乘意行。瞿曇。當爾</a><a name="0517b07" id="0517b07">時此眾生依受何住。沙門瞿曇。為彼眾生說</a><a name="0517b08" id="0517b08">依受何住。世尊說曰。婆蹉。若是時捨此身已</a><a name="0517b09" id="0517b09">未生餘處。眾生乘意行。婆蹉。當爾時彼眾生</a><a name="0517b10" id="0517b10">依受愛住。我說彼依受愛住。此云何通。答</a><a name="0517b11" id="0517b11">曰。彼說者。此中說無色界天乘意行。彼梵志</a><a name="0517b12" id="0517b12">有朋友。極敬念而命終。以天眼觀欲界而不</a><a name="0517b13" id="0517b13">見。觀色界亦不見。如不見已彼便作念。為斷</a><a name="0517b14" id="0517b14">滅耶。為云何。彼聞有沙門瞿曇一切智一切</a><a name="0517b15" id="0517b15">見。我當往至彼問其本末。爾時梵志至世尊</a><a name="0517b16" id="0517b16">所。到已白世尊曰。瞿曇。為是時捨此身以</a><a name="0517b17" id="0517b17">未生餘處眾生乘意行。瞿曇。當爾時此眾生</a><a name="0517b18" id="0517b18">依受何住。沙門瞿曇。為彼眾生說依受何住。</a><a name="0517b19" id="0517b19">世尊說曰。婆蹉。若爾時捨此身已未生餘處</a><a name="0517b20" id="0517b20">眾生乘意行。婆蹉。當爾時彼眾生依受愛住。</a><a name="0517b21" id="0517b21">我說依受愛住。以此知說無色界天乘意行。</a><a name="0517b22" id="0517b22">問曰。佛契經多說乘意行。或化或中陰或色</a><a name="0517b23" id="0517b23">無色天或始人或地獄。此中云何知無色天</a><a name="0517b24" id="0517b24">乘意行。彼亦問。此云何知中陰乘意行。答曰。</a><a name="0517b25" id="0517b25">即此契經知此中說捨此身已未生餘處。以</a><a name="0517b26" id="0517b26">是故此契經說中陰乘意行。問曰。若無中陰</a><a name="0517b27" id="0517b27">者。謂閻浮提命終已生鬱單越。彼於此斷於</a><a name="0517b28" id="0517b28">彼無有而有。若無有而有者。是則無有法而</a><a name="0517b29" id="0517b29">有。答曰。彼說者彼終不捨死時陰。要當受生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280517a.htm'><img src='up.gif' border=0></a>
<a href='T280517c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>