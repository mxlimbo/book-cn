<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0184a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷25)</font> 使揵度不善品第一之一 <font face='Arial'>T28, p0184a</h2></font><hr>
<span class='old'>
</a><a name="0183c28" id="0183c28">耶。謂善學戒。善學心。善學慧。彼人聞已。生</a><a name="0183c29" id="0183c29">大歡喜。作如是言。我能善學此三種戒。學三</span><a name="0184a01" id="0184a01">種戒故。次第能學一切諸戒。若如來說斷見</a><a name="0184a02" id="0184a02">道所斷八十八使及無量諸苦名須陀洹者。</a><a name="0184a03" id="0184a03">則受化者。心生憂慮。何能拔此八十八煩惱</a><a name="0184a04" id="0184a04">之樹。度八十八煩惱大河。乾竭八十八煩惱</a><a name="0184a05" id="0184a05">大海。摧破八十八煩惱之山。修此八十八對</a><a name="0184a06" id="0184a06">治之道。若佛說斷三結名須陀洹。諸受化者。</a><a name="0184a07" id="0184a07">生大歡喜。若斷三結。則是易事。若斷三結。則</a><a name="0184a08" id="0184a08">斷見道一切諸使。所以者何。同一對治斷故。</a><a name="0184a09" id="0184a09">以是事故。說易行法。廣說如上。復次欲說最</a><a name="0184a10" id="0184a10">勝法故。一切見道所斷結中。此三結最勝。</a><a name="0184a11" id="0184a11">是故尊者瞿沙。作如是說。此三結是一切見</a><a name="0184a12" id="0184a12">道所斷煩惱最勝。餘隨從生。如因見生愛恚</a><a name="0184a13" id="0184a13">慢等復次此三結。是一切見道所斷煩惱無</a><a name="0184a14" id="0184a14">首。猶如勝軍。常在前行。以彼力故。餘煩惱</a><a name="0184a15" id="0184a15">生。復次以此三結是功德怨家。功德者。謂須</a><a name="0184a16" id="0184a16">陀洹果。誰是彼怨家。謂三結是也。復次此三</a><a name="0184a17" id="0184a17">結。是三三昧近對治。身見是空三昧近對治。</a><a name="0184a18" id="0184a18">戒取是無願三昧近對治。疑是無相三昧近</a><a name="0184a19" id="0184a19">對治復次以此三結是近見道人數數行故。</a><a name="0184a20" id="0184a20">如雜揵度說。行者住忍。見疑不行。設有行者。</a><a name="0184a21" id="0184a21">亦復不覺。以其智劣煩惱微細故。見者謂身</a><a name="0184a22" id="0184a22">見戒取。疑者即是疑。復次以此三結難斷難</a><a name="0184a23" id="0184a23">破難過。復次以此三結有增盛過重患多過。</a><a name="0184a24" id="0184a24">身見有何增盛過。答曰。身見是六十二見。根</a><a name="0184a25" id="0184a25">見是諸煩惱根。煩惱是業根。業是報根。依報</a><a name="0184a26" id="0184a26">生善不善無記法。戒取有何增盛過。答曰。從</a><a name="0184a27" id="0184a27">戒取生種種邪苦行。疑有何增盛過。答曰。疑</a><a name="0184a28" id="0184a28">者疑過去未來世。內懷猶豫。此是何。云何有</a><a name="0184a29" id="0184a29">此。誰造此。此當云何。此眾生為從何來死至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280183c.htm'><img src='up.gif' border=0></a>
<a href='T280184b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>