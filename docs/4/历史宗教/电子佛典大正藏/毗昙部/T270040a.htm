<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0040a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷8)</font> 雜蘊第一中世第一法納息第一之一 <font face='Arial'>T27, p0040a</h2></font><hr>
<span class='old'>
</a><a name="0039c28" id="0039c28">見取耶。答取苦為樂者。一向取劣法為勝</a><a name="0039c29" id="0039c29">故。名見取。取無常為常者。非一向取</span><a name="0040a01" id="0040a01">劣法為勝故非見取。以常法中勝不勝法</a><a name="0040a02" id="0040a02">同為一聚。如虛空非擇滅。是無記故不名</a><a name="0040a03" id="0040a03">勝法。復有說者。於諸蘊中有少分樂。由觀</a><a name="0040a04" id="0040a04">彼故取苦為樂名為見取。非諸蘊中有少</a><a name="0040a05" id="0040a05">分常可觀彼故。取無常為常亦名見取。所</a><a name="0040a06" id="0040a06">以者何。色等五蘊剎那性故。體虛幻故。暫</a><a name="0040a07" id="0040a07">時住故。臨滅壞故。如說。云何滅時法。謂現</a><a name="0040a08" id="0040a08">在法。故取無常為常住者。名邊執見。不</a><a name="0040a09" id="0040a09">名見取。若樂苦見。於五見何見攝。何見所</a><a name="0040a10" id="0040a10">斷。答邪見攝。見滅所斷。問何謂為樂。答勝</a><a name="0040a11" id="0040a11">義樂唯涅槃。問何緣外道謂涅槃苦。答彼</a><a name="0040a12" id="0040a12">作是說。一根壞時。尚生於苦。況涅槃中諸</a><a name="0040a13" id="0040a13">根皆壞。是故涅槃必是極苦。對彼尊者世</a><a name="0040a14" id="0040a14">友說言。根是苦因。若一根在猶能生苦。況</a><a name="0040a15" id="0040a15">有多根。唯涅槃中諸根皆滅。無苦因故</a><a name="0040a16" id="0040a16">乃是極樂。此中邪見攝者顯彼自性。謗涅</a><a name="0040a17" id="0040a17">槃故。見滅所斷者。顯彼對治。見滅諦時永</a><a name="0040a18" id="0040a18">斷彼故。餘如前說。問道諦亦樂。如契經說。</a><a name="0040a19" id="0040a19">道依資糧。涅槃依道。由道樂故。得涅槃</a><a name="0040a20" id="0040a20">樂。何故唯說見滅所斷。答應知此中是有</a><a name="0040a21" id="0040a21">餘說。謂應說言。若樂苦見是邪見攝。此有</a><a name="0040a22" id="0040a22">二種。若謂滅為苦見滅所斷。若謂道為苦見</a><a name="0040a23" id="0040a23">道所斷。而不說者有別意趣。謂無漏道雖</a><a name="0040a24" id="0040a24">亦是樂而屬二分。屬樂分者得涅槃故。</a><a name="0040a25" id="0040a25">屬苦分者是無常故。如契經說。無常故苦。</a><a name="0040a26" id="0040a26">復有說者。道諦非樂。得涅槃故假說為樂。</a><a name="0040a27" id="0040a27">如說。由樂至樂涅槃。故此唯說見滅所</a><a name="0040a28" id="0040a28">斷。問為有邪見能於涅槃起苦行相不。設</a><a name="0040a29" id="0040a29">爾何失。此中難通。廣如前非常說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270039c.htm'><img src='up.gif' border=0></a>
<a href='T270040b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>