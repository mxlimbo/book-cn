<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1548 舍利弗阿毘曇論 0525a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1548 舍利弗阿毘曇論</font> <font face='Arial'>(卷1)</font> <font face='Arial'>T28, p0525a</h2></font><hr>
<span class='old'>
<p><p></span><a name="0525a01" id="0525a01"></a><a name="0525a02" id="0525a02"><p><b>　　<A NAME="n189"></A>No. 1548</b></a><a name="0525a03" id="0525a03"><p><b>　　<A NAME="n190"></A>舍利弗阿毘曇論序</b></a><a name="0525a04" id="0525a04"></a><a name="0525a05" id="0525a05"><p><span class='byline'>　　　　釋道摽撰</span><br></a><a name="0525a06" id="0525a06"><p>阿毘曇。秦言無比法。出自八音。亞聖所述。作</a><a name="0525a07" id="0525a07">之雖簡。成命曲備。重微曠濟。神要莫比。真</a><a name="0525a08" id="0525a08">祇洹之微風。反眾流之宏趣。然佛後闇昧。</a><a name="0525a09" id="0525a09">競執異津。或有我有法。或無我有法。乖忤</a><a name="0525a10" id="0525a10">純風。虧曚聖道。有舍利弗。玄哲高悟。神貫</a><a name="0525a11" id="0525a11">翼從。德備左面。智參照來。其人以為是非之</a><a name="0525a12" id="0525a12">起。大猷將隱。既曰像法。任之益滯。是以敢</a><a name="0525a13" id="0525a13">於佛前所聞經法。親承即集。先巡堤防。遮抑</a><a name="0525a14" id="0525a14">邪流。助宣法化。故其為經也。先立章以崇本。</a><a name="0525a15" id="0525a15">後廣演以明義。之體四焉。問分也。非問分</a><a name="0525a16" id="0525a16">也。攝相應分也。序分也。問分者。寄言扣</a><a name="0525a17" id="0525a17">擊。明夫應會。非問分者。假韻默通。惟宣法</a><a name="0525a18" id="0525a18">相。攝相應分者。總括自他。釋非相無。序分</a><a name="0525a19" id="0525a19">者。遠述因緣。以彰性空。性空彰則反迷至</a><a name="0525a20" id="0525a20">矣。非相無則相興用矣。法相宣則邪觀息</a><a name="0525a21" id="0525a21">矣。應會明則極無遺矣。四體圓足。二諦義備。</a><a name="0525a22" id="0525a22">故稱無比法也。此經於先出阿毘曇。雖文言</a><a name="0525a23" id="0525a23">融通。而旨各異制。又載自空。以明宗極故。</a><a name="0525a24" id="0525a24">能取貴於當時。而垂軌於千載。明典振於遠</a><a name="0525a25" id="0525a25">維。四眾率爾同仰。是使殉有者袪妄見之</a><a name="0525a26" id="0525a26">惑。向化者起即隆之勳。迢迢焉。故冥宗</a><a name="0525a27" id="0525a27">之遺緒也。亹亹焉。故歸輪之所契也。此經標</a><a name="0525a28" id="0525a28">明曩代。靈液西畛。純教彌於閬風。玄門扇</a><a name="0525a29" id="0525a29">於東嶺。唯秦天王。沖資叡聖。冥根樹於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280523b.htm'><img src='up.gif' border=0></a>
<a href='T280525b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>