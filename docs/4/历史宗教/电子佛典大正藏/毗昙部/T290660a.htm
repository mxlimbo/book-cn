<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0660a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷57)</font> 辯賢聖品第六之一 <font face='Arial'>T29, p0660a</h2></font><hr>
<span class='old'>
</a><a name="0659c28" id="0659c28">餘因闕故。後有不續猶如愛等。謂如經中說</a><a name="0659c29" id="0659c29">受緣愛。諸阿羅漢非無有受。但餘緣闕故</span><a name="0660a01" id="0660a01">愛不生又如經中說。眼及色為因緣故眼識</a><a name="0660a02" id="0660a02">得生。而或有時雖有眼色餘緣闕故眼識不</a><a name="0660a03" id="0660a03">生。應知此中理趣亦爾。馬鳴尊者亦作是言。</a><a name="0660a04" id="0660a04">煩惱業身能取後有。為因引發後有續生。設</a><a name="0660a05" id="0660a05">壞業身後有難絕。若煩惱闕後有便無。要闕</a><a name="0660a06" id="0660a06">能趣因生身方盡故。如闕種子有地無苗。又</a><a name="0660a07" id="0660a07">契經言識為種子。業為因故後有得生。非</a><a name="0660a08" id="0660a08">應果身無識無業。是故不必因皆無故。方令</a><a name="0660a09" id="0660a09">後果不相續生。應果身中雖有眼等。餘因闕</a><a name="0660a10" id="0660a10">故後有不續。有作是言。現世諸蘊展轉力生。</a><a name="0660a11" id="0660a11">故但可互為緣。要由彼力令識種子住後有</a><a name="0660a12" id="0660a12">田方名集諦。此亦非理除愛餘法亦後有因。</a><a name="0660a13" id="0660a13">契經說故如契經說。一類有情餘慢未斷未</a><a name="0660a14" id="0660a14">遍知故。彼類便作生般涅槃。又契經說。若有</a><a name="0660a15" id="0660a15">於慢未現觀。是慢我記有後生。又說無明愛</a><a name="0660a16" id="0660a16">結覆繫。愚夫智者同感有身。又契經言諸有</a><a name="0660a17" id="0660a17">情類種種非一。眾多苦生皆欲為因。乃至廣</a><a name="0660a18" id="0660a18">說。又愚癡類愛樂諸有。由愛久處生死瀑</a><a name="0660a19" id="0660a19">流。是則無明為生死本。乍可唯說彼為集諦。</a><a name="0660a20" id="0660a20">不應唯愛是集諦體。或復何緣定知唯愛。能</a><a name="0660a21" id="0660a21">續後有非諸惑耶。若謂唯愛名順後有。非餘</a><a name="0660a22" id="0660a22">法者理亦不然先已說故。先何所說。謂先說</a><a name="0660a23" id="0660a23">愛聲說一切煩惱。通說餘法理亦如前。又業</a><a name="0660a24" id="0660a24">亦能招感後有。亦順後有寧唯說愛。若謂唯</a><a name="0660a25" id="0660a25">愛所引發業能感後有。理亦不然。一切煩惱</a><a name="0660a26" id="0660a26">所引發業。無不能為後有因故。以契經說無</a><a name="0660a27" id="0660a27">明緣行。許此無明聲總說諸惑故。或愛亦</a><a name="0660a28" id="0660a28">由無明引發。方有勢力能續後有。經說無明</a><a name="0660a29" id="0660a29">為愛因故。乍可集諦唯是無明。無明總為諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290659c.htm'><img src='up.gif' border=0></a>
<a href='T290660b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>