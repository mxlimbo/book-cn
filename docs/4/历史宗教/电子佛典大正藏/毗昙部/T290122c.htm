<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0122c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷23)</font> 分別賢聖品第六之一 <font face='Arial'>T29, p0122c</h2></font><hr>
<span class='old'>
</a><a name="0122b28" id="0122b28">第二果向。趣第二果故。第二果者。謂一來</a><a name="0122b29" id="0122b29">果。遍得果中此第二故。若先已離欲界九</span><a name="0122c01" id="0122c01">品。或先已斷初定一品。乃至具離無所有</a><a name="0122c02" id="0122c02">處至此位中名第三果向。趣第三果故。第</a><a name="0122c03" id="0122c03">三果者。謂不還果。數准前釋。次依修道道</a><a name="0122c04" id="0122c04">類智時建立眾聖有差別者。頌曰</a><a name="0122c05" id="0122c05"><p class='lg'>　　至第十六心　　　隨三向住果</a><br><a name="0122c06" id="0122c06">　　名信解見至　　　亦由鈍利別　</p></a><a name="0122c07" id="0122c07"><p>論曰。即前隨信隨法行者至第十六道類智</a><a name="0122c08" id="0122c08">心名為住果。不復名向。隨前三向今住三</a><a name="0122c09" id="0122c09">果。謂前預流向今住預流果。前一來向今住</a><a name="0122c10" id="0122c10">一來果。前不還向今住不還果。阿羅漢果必</a><a name="0122c11" id="0122c11">無初得。見道無容斷修惑故。世道無容</a><a name="0122c12" id="0122c12">離有頂故。至住果位捨得二名。謂不復</a><a name="0122c13" id="0122c13">名隨信法行。轉得信解見至二名。此亦由</a><a name="0122c14" id="0122c14">根鈍利差別。諸鈍根者先名隨信行今名信</a><a name="0122c15" id="0122c15">解。諸利根者先名隨法行今名見至。此二</a><a name="0122c16" id="0122c16">聖者信慧互增故。標信解見至名別。何緣</a><a name="0122c17" id="0122c17">先斷欲界修惑一至五等至第十六道類智</a><a name="0122c18" id="0122c18">心。但說名為預流果等。非後果向。頌曰</a><a name="0122c19" id="0122c19"><p class='lg'>　　諸得果位中　　　未得勝果道</a><br><a name="0122c20" id="0122c20">　　故未起勝道　　　名住果非向　</p></a><a name="0122c21" id="0122c21"><p>論曰。諸得果時於勝果道必定未得故。住</a><a name="0122c22" id="0122c22">果者乃至未起勝果道時。但名住果。不名</a><a name="0122c23" id="0122c23">後向。然諸先斷欲界修惑一至五等至得</a><a name="0122c24" id="0122c24">果時此生必定起勝果道。由此先離三靜</a><a name="0122c25" id="0122c25">慮染後依下地入見道者。彼得果已於現</a><a name="0122c26" id="0122c26">生中必能引生後勝果道。若異此者聖生</a><a name="0122c27" id="0122c27">上地應不可說定成樂根。如是已依先</a><a name="0122c28" id="0122c28">具倍離及全離欲入見諦者十六心位立</a><a name="0122c29" id="0122c29">眾聖別。當約修惑辯漸次生能對治道分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290122b.htm'><img src='up.gif' border=0></a>
<a href='T290123a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>