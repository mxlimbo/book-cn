<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0874b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷21)</font> 辯業品第五之一 <font face='Arial'>T29, p0874b</h2></font><hr>
<span class='old'>
</a><a name="0874a28" id="0874a28"><p class='lg'>　　捨中由受勢　　　作事壽根斷　</p></a><a name="0874a29" id="0874a29"><p>論曰。處中無表捨由六緣。一由受心斷壞故</span><a name="0874b01" id="0874b01">捨。謂先誓受。恒於某時敬禮制多。及讚頌等。</a><a name="0874b02" id="0874b02">今作是念。後不更為。彼阿世耶從茲便息。由</a><a name="0874b03" id="0874b03">彼棄捨本意樂故。或復別作勢用增強。與先</a><a name="0874b04" id="0874b04">現行。相違事業。本意樂息。無表便斷。二由勢</a><a name="0874b05" id="0874b05">力斷壞故捨。謂由淨信。煩惱勢力所引無表。</a><a name="0874b06" id="0874b06">彼二限勢。若斷壞時。無表便捨。如所放箭及</a><a name="0874b07" id="0874b07">陶家輪。故軌範師作如是說。由等起力所引</a><a name="0874b08" id="0874b08">發故。雖捨加行及阿世耶。無表或容盡壽隨</a><a name="0874b09" id="0874b09">轉。乃至發起極猛利纏。捶擊禽獸應知亦爾。</a><a name="0874b10" id="0874b10">或先立限齊爾所時。今限勢過無表便斷。三</a><a name="0874b11" id="0874b11">由作業斷壞故捨。謂雖不捨根本受心。然更</a><a name="0874b12" id="0874b12">不為所受作業。唯除忘念而不作者。以此</a><a name="0874b13" id="0874b13">無表期加行生。絕加行時無表便捨。四由事</a><a name="0874b14" id="0874b14">物斷壞故捨。謂所捨施制多園林。及所施為</a><a name="0874b15" id="0874b15">罝網等事。本由彼事引無表生。彼事壞時無</a><a name="0874b16" id="0874b16">表便捨。五由壽命斷壞故捨。謂所依止有轉</a><a name="0874b17" id="0874b17">易故。六由依根斷壞故捨。謂起加行斷善惡</a><a name="0874b18" id="0874b18">時各捨彼根所引無表。非至斷善。得靜慮時</a><a name="0874b19" id="0874b19">方捨處中善惡無表。以羸劣故。起加行時便</a><a name="0874b20" id="0874b20">捨處中善惡無表。所言根者通善惡根。所說</a><a name="0874b21" id="0874b21">斷言是斷加行。欲非色善及餘一切非色染</a><a name="0874b22" id="0874b22">法捨復云何。頌曰</a><a name="0874b23" id="0874b23"><p class='lg'>　　捨欲非色善　　　由根斷上生</a><br><a name="0874b24" id="0874b24">　　由對治道生　　　捨諸非色染　</p></a><a name="0874b25" id="0874b25"><p>論曰。欲界一切非色善法捨由二緣。一斷善</a><a name="0874b26" id="0874b26">根。二生上界。應言少分亦離染捨。如憂根等</a><a name="0874b27" id="0874b27">非色善法。三界一切非色染法捨由一緣。謂</a><a name="0874b28" id="0874b28">起治道。若此品類能斷道生。捨此品中惑</a><a name="0874b29" id="0874b29">及助伴。何有情有善惡律儀。頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290874a.htm'><img src='up.gif' border=0></a>
<a href='T290874c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>