<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0028b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷4)</font> 雜犍度世第一品之四 <font face='Arial'>T28, p0028b</h2></font><hr>
<span class='old'>
</a><a name="0028a28" id="0028a28">見過患不現在前。猶如聖人以無漏道斷諸邪</a><a name="0028a29" id="0028a29">見永不復起。如陀婆法師昔在罽賓。與眾多</span><a name="0028b01" id="0028b01">修行比丘。共會一處。論說諸見。有作是言者。</a><a name="0028b02" id="0028b02">諸大德。聖人能斷多諸過患。邪見惡行永不</a><a name="0028b03" id="0028b03">現前。甚為希有。爾時陀婆法師在此會中。而</a><a name="0028b04" id="0028b04">作是言。聖人以無漏道。斷諸邪見。永不現前。</a><a name="0028b05" id="0028b05">有何奇事。如我今者住凡夫地。以此二事。推</a><a name="0028b06" id="0028b06">求邪見。若久住生死者。無有是處。設久住生</a><a name="0028b07" id="0028b07">死。更不現前。以是緣故。應以三事推求邪見。</a><a name="0028b08" id="0028b08">無常有常見者。云何無常。答曰。一切有為法。</a><a name="0028b09" id="0028b09">問曰。彼諸外道為以何事言常耶。答曰。見色</a><a name="0028b10" id="0028b10">相似相續。諸心法憶本所作。能誦持諸論。</a><a name="0028b11" id="0028b11">云何見色相似相續。如昨日所見色今日相</a><a name="0028b12" id="0028b12">似。彼作是念。童幼時色。即老時色。云何心法</a><a name="0028b13" id="0028b13">憶本所作。如昨日所作今日故憶。如是諸先</a><a name="0028b14" id="0028b14">所作。後時皆憶。能誦持經論者。如少所讀至</a><a name="0028b15" id="0028b15">老能誦。彼作是念。今日誦心。即往日讀心。彼</a><a name="0028b16" id="0028b16">以是故計常。無常計常是邊見。邊見有二種。</a><a name="0028b17" id="0028b17">有斷有常。是則說邊見。體性見苦斷。是其對</a><a name="0028b18" id="0028b18">治。此見緣苦而生。故見苦斷。如草上露日照</a><a name="0028b19" id="0028b19">則乾。彼亦如是。若見苦時。彼見則斷。復有說</a><a name="0028b20" id="0028b20">者。苦法忍苦法智。是其對治。苦法忍苦法</a><a name="0028b21" id="0028b21">智生時。斷此虛妄分別顛倒嶮惡斷見。問曰。</a><a name="0028b22" id="0028b22">如善說法中。亦說諸法。有自體性相常住。而</a><a name="0028b23" id="0028b23">不是邪見。何故惡說法中。若說此相。便是邪</a><a name="0028b24" id="0028b24">見。答曰。或有說者。善說法雖說有自體性相</a><a name="0028b25" id="0028b25">常住無所作。惡說法中。於一切時。常有所</a><a name="0028b26" id="0028b26">作。復有說者。善說法中。說法性。不數數作。</a><a name="0028b27" id="0028b27">惡說法中。說於法性。則數數作。復有說者善</a><a name="0028b28" id="0028b28">說法中。說於法性。為生所生。為老所老。為無</a><a name="0028b29" id="0028b29">常所壞。惡說法中。不為生所生。乃至廣說。復<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280028a.htm'><img src='up.gif' border=0></a>
<a href='T280028c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>