<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0439a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷85)</font> 結蘊第二中十門納息第四之一 <font face='Arial'>T27, p0439a</h2></font><hr>
<span class='old'>
</a><a name="0438c28" id="0438c28">純作一種色者。我能於彼起不淨觀。念已</a><a name="0438c29" id="0438c29">語言姊等前說於四色處轉變自在。願能為</span><a name="0439a01" id="0439a01">我皆現青色。天女奉教即為現青。緣亦不</a><a name="0439a02" id="0439a02">能起不淨想。復作是念。彼於四色轉變自</a><a name="0439a03" id="0439a03">在。若作餘色或能緣之起不淨觀。念已語</a><a name="0439a04" id="0439a04">言願現黃色。天女即為皆現黃色。緣亦不</a><a name="0439a05" id="0439a05">能起不淨想。復語天女皆現赤色。緣亦</a><a name="0439a06" id="0439a06">不能起不淨想。復作是念。於諸色中白</a><a name="0439a07" id="0439a07">色最能順不淨觀。我當令彼皆現白色。念</a><a name="0439a08" id="0439a08">已語言願現白色。天女復為皆現白色。緣亦</a><a name="0439a09" id="0439a09">不能起不淨想。尊者無滅作是念言。天色</a><a name="0439a10" id="0439a10">殊妙不可勝伏。於是閉目默然而坐。天知</a><a name="0439a11" id="0439a11">尊者都無染心。相顧既慚忽然不現。時尊</a><a name="0439a12" id="0439a12">者定不勝彼境。境亦不能勝尊者定。如二</a><a name="0439a13" id="0439a13">力士展轉力齊不能相勝。此亦如是。此經</a><a name="0439a14" id="0439a14">所說當云何通。答尊者無滅於天色境雖</a><a name="0439a15" id="0439a15">不能勝。舍利子等利根勝定皆能勝之。問</a><a name="0439a16" id="0439a16">緣佛身色頗有能起不淨觀不。有說。不能。</a><a name="0439a17" id="0439a17">以佛身色光明赫曜清淨無垢。無有能緣</a><a name="0439a18" id="0439a18">起不淨想。有作是說。一切異生聲聞獨覺。</a><a name="0439a19" id="0439a19">皆不能緣諸佛身色起不淨想。唯佛世尊</a><a name="0439a20" id="0439a20">於佛身色容有能緣起不淨想。或有說者。</a><a name="0439a21" id="0439a21">不淨觀有二種。一觀色過患。二觀色緣起。</a><a name="0439a22" id="0439a22">觀色過患者。不能緣佛起不淨想。觀色</a><a name="0439a23" id="0439a23">緣起者亦能緣佛起不淨想。復有說者。不</a><a name="0439a24" id="0439a24">淨觀有二種。一於自相轉。二於共相轉。</a><a name="0439a25" id="0439a25">於自相轉者。不能緣佛起不淨想。於共</a><a name="0439a26" id="0439a26">相轉者。亦能緣佛起不淨想。問諸不淨觀</a><a name="0439a27" id="0439a27">為在意地為在五識。答在意地非五識。</a><a name="0439a28" id="0439a28">問若爾經說當云何通。如說眼見色已隨</a><a name="0439a29" id="0439a29">觀不淨如理思惟。廣說乃至身覺觸已隨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270438c.htm'><img src='up.gif' border=0></a>
<a href='T270439b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>