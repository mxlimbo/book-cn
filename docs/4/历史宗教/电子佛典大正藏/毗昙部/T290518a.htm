<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0518a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷31)</font> 辯緣起品第三之一 <font face='Arial'>T29, p0518a</h2></font><hr>
<span class='old'>
</a><a name="0517c28" id="0517c28">轉輪王。名曰尼彌。將欲巡境。先告御者摩</a><a name="0517c29" id="0517c29">怛黎言。宜引我車。從是道去。使吾現見罪</span><a name="0518a01" id="0518a01">福果殊。時摩怛黎。如王所敕。引車至彼二</a><a name="0518a02" id="0518a02">渚中間。處上空中。令王俯見有威德鬼。處妙</a><a name="0518a03" id="0518a03">宮臺。富樂莊嚴。陵下天眾。無威德鬼。處穢</a><a name="0518a04" id="0518a04">城村。老瘦飢窮。露形被髮。手執瓦器。乞丐</a><a name="0518a05" id="0518a05">支身。王睹如斯彌鑒因果。諸鬼多分形豎而</a><a name="0518a06" id="0518a06">行。於劫初時。皆同聖語。後隨處別。種種乖</a><a name="0518a07" id="0518a07">訛。日月所居量等義者。頌曰</a><a name="0518a08" id="0518a08"><p class='lg'>　　日月迷盧半　　　五十一五十</a><br><a name="0518a09" id="0518a09">　　夜半日沒中　　　日出四洲等</a><br><a name="0518a10" id="0518a10">　　雨際第二月　　　後九夜漸增</a><br><a name="0518a11" id="0518a11">　　寒第四亦然　　　夜減晝翻此</a><br><a name="0518a12" id="0518a12">　　晝夜增臘縛　　　行南北路時</a><br><a name="0518a13" id="0518a13">　　近日自影覆　　　故見月輪缺　</p></a><a name="0518a14" id="0518a14"><p>論曰。日月眾星。依何而住。依風而住。謂諸有</a><a name="0518a15" id="0518a15">情業增上力。共引風起。繞妙高山。空中旋環。</a><a name="0518a16" id="0518a16">運持日等。令不停墜。彼所住去此幾踰繕那。</a><a name="0518a17" id="0518a17">持雙山頂。齊妙高山半。日等徑量幾踰繕那。</a><a name="0518a18" id="0518a18">日五十一。月唯五十。星最小者。半俱盧舍。最</a><a name="0518a19" id="0518a19">大者十六踰繕那。日輪下面。頗胝迦寶。火珠</a><a name="0518a20" id="0518a20">所成。能熱能照。月輪下面。頗胝迦寶。水珠所</a><a name="0518a21" id="0518a21">成。能冷能照。隨有情業增上所生。能於眼身</a><a name="0518a22" id="0518a22">果花稼穡藥草等物。如其所應。為益為損。四</a><a name="0518a23" id="0518a23">洲日月。各有別耶。不爾。四洲同一日月。俱時</a><a name="0518a24" id="0518a24">四處作所作耶。不爾。云何。夜半日沒。日中日</a><a name="0518a25" id="0518a25">出。四洲時等。俱盧贍部牛貨勝身。隔妙高山。</a><a name="0518a26" id="0518a26">相對住故。若俱盧夜半。則贍部日中。勝身日</a><a name="0518a27" id="0518a27">沒。牛貨日出。若牛貨日中。則勝身夜半。贍部</a><a name="0518a28" id="0518a28">日沒。俱盧日出。此略義者。隨何洲相對。日中</a><a name="0518a29" id="0518a29">月中。餘二洲隨應西沒東出。第三洲處。夜中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290517c.htm'><img src='up.gif' border=0></a>
<a href='T290518b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>