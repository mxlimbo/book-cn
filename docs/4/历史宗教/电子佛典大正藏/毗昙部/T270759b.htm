<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0759b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷148)</font> 根蘊第六中有納息第二之一 <font face='Arial'>T27, p0759b</h2></font><hr>
<span class='old'>
</a><a name="0759a28" id="0759a28"><p>幾根永斷滅起得預流果。答無根永斷。七根</a><a name="0759a29" id="0759a29">滅起。一滅不起一起不滅得預流果。七根滅</span><a name="0759b01" id="0759b01">起者。七謂意捨信等五根。滅謂此七無間慣</a><a name="0759b02" id="0759b02">攝。起謂此七解脫道攝。又滅謂向道攝。起謂</a><a name="0759b03" id="0759b03">果道攝。又滅謂道類智忍品攝。起謂道類智</a><a name="0759b04" id="0759b04">品攝。又滅謂未知當知根俱生。起謂已知根</a><a name="0759b05" id="0759b05">俱生。又滅謂見道攝。起謂修道攝。見地修地</a><a name="0759b06" id="0759b06">亦爾。一滅不起者。謂未知當知根。一起不滅</a><a name="0759b07" id="0759b07">者。謂已知根。幾根永斷滅起得一來果。答若</a><a name="0759b08" id="0759b08">倍離欲染入正性離生者。如證預流果說。</a><a name="0759b09" id="0759b09">若從預流果以世俗道證一來果。無根永</a><a name="0759b10" id="0759b10">斷七根滅起得一來果。七根滅起者七如前</a><a name="0759b11" id="0759b11">說。滅謂此七無間慣攝。起謂此七解脫道攝。</a><a name="0759b12" id="0759b12">又滅謂向道攝。起謂果道攝</a><a name="0759b13" id="0759b13"><p>若從預流果以無漏道證一來果。無根永</a><a name="0759b14" id="0759b14">斷八根滅起得一來果。八根滅起者。八謂前</a><a name="0759b15" id="0759b15">七加已知根。滅起義如前說</a><a name="0759b16" id="0759b16"><p>幾根永斷滅起得不還果。答若已離欲染</a><a name="0759b17" id="0759b17">入正性離生無根永斷。七根滅起。一滅不</a><a name="0759b18" id="0759b18">起。一起不滅。得不還果。七根滅起者。七謂</a><a name="0759b19" id="0759b19">意根樂喜捨根隨一。信等五根。餘如得預流</a><a name="0759b20" id="0759b20">果中說。若從一來果以世俗道證不還果。</a><a name="0759b21" id="0759b21">不入靜慮。四根永斷七根滅起得不還果四</a><a name="0759b22" id="0759b22">根永斷者。謂女男苦憂根。七根滅起者。七謂</a><a name="0759b23" id="0759b23">意捨信等五根。滅起義如從預流得一來</a><a name="0759b24" id="0759b24">說。若入靜慮。四根永斷。六根滅起。一滅不</a><a name="0759b25" id="0759b25">起。一起不滅。得不還果</a><a name="0759b26" id="0759b26"><p>四根永斷者如前說。六根滅起者。六謂意根</a><a name="0759b27" id="0759b27">信等五根。滅起義如前說。一滅不起者。謂捨</a><a name="0759b28" id="0759b28">根。一起不滅者。謂喜根。若從一來果以無</a><a name="0759b29" id="0759b29">漏道證不還果。不入靜慮四根永斷八根<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270759a.htm'><img src='up.gif' border=0></a>
<a href='T270759c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>