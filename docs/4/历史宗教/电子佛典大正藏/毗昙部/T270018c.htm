<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0018c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷4)</font> 雜蘊第一中世第一法納息第一之一 <font face='Arial'>T27, p0018c</h2></font><hr>
<span class='old'>
</a><a name="0018b28" id="0018b28">緣謂因長養故。同辦事者。謂上地修道所</a><a name="0018b29" id="0018b29">應作事。下地修道亦能辦之。又如苦智所</span><a name="0018c01" id="0018c01">應作事。乃至道智。亦皆能辦。同對治者。謂上</a><a name="0018c02" id="0018c02">地修道所對治惑。下地修道亦能對治。又如</a><a name="0018c03" id="0018c03">一念此智現前。能於未來修無量念。世第</a><a name="0018c04" id="0018c04">一法。非因長養。諸地不能互為因故。亦非</a><a name="0018c05" id="0018c05">同辦事。於煩惱斷。不能證故。亦非同對</a><a name="0018c06" id="0018c06">治。以不能永斷諸煩惱故。復次世第一法。</a><a name="0018c07" id="0018c07">繫屬相續。見道不如是故。復次世第一法。</a><a name="0018c08" id="0018c08">能辦異熟。見道不如是故。復次世第一法。</a><a name="0018c09" id="0018c09">為愛所繫。見道不如是故。復次世第一法。</a><a name="0018c10" id="0018c10">有垢有過。有毒有刺。有染有濁。見道不</a><a name="0018c11" id="0018c11">如是故。復次世第一法依異生身。異生身</a><a name="0018c12" id="0018c12">法不修他地。見道唯依聖者身。聖者身法</a><a name="0018c13" id="0018c13">修自他地故。問世第一法。與現觀邊諸世</a><a name="0018c14" id="0018c14">俗智。同是有漏。何故彼智。自他地修。世第一</a><a name="0018c15" id="0018c15">法。唯修自地。答現觀邊世俗智。是見道眷</a><a name="0018c16" id="0018c16">屬。依見道修。如見道修自他地。彼智亦爾</a><a name="0018c17" id="0018c17">世第一法。不如是故。復次現觀邊世俗智。</a><a name="0018c18" id="0018c18">依聖者身。聖者能修自地他地。世第一法。</a><a name="0018c19" id="0018c19">不如是故。復次現觀邊世俗智。依隨信</a><a name="0018c20" id="0018c20">隨法行身。彼能具修自地他地。世第一法。</a><a name="0018c21" id="0018c21">不如是故。復次現觀邊世俗智。有冤敵</a><a name="0018c22" id="0018c22">無勢力。有冤敵故。自他地修。無勢力故</a><a name="0018c23" id="0018c23">依他力修。世第一法。無冤敵有勢力。無</a><a name="0018c24" id="0018c24">冤敵故。唯修自地。有勢力故。依自力修。</a><a name="0018c25" id="0018c25">復次現觀邊世俗智。不用功得。隨見道力。</a><a name="0018c26" id="0018c26">自他地修。世第一法。用功而得。是故唯能</a><a name="0018c27" id="0018c27">修於自地</a><a name="0018c28" id="0018c28"><p>問何故六地。所起見道。上能修下。下不修</a><a name="0018c29" id="0018c29">上。答上地法勝。現在前時。則能修下。下地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270018b.htm'><img src='up.gif' border=0></a>
<a href='T270019a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>