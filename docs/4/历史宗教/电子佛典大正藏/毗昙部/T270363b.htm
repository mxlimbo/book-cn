<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0363b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷70)</font> 結蘊第二中有情納息第三之一 <font face='Arial'>T27, p0363b</h2></font><hr>
<span class='old'>
</a><a name="0363a28" id="0363a28"><p>世尊經中作如是說。三事和合得入母胎。</a><a name="0363a29" id="0363a29">父母俱有染心和合。母身調適無病。是時及</span><a name="0363b01" id="0363b01">健達縛正現在前。此健達縛爾時二心展轉</a><a name="0363b02" id="0363b02">現前入母胎藏。此中三事和合者。謂父及</a><a name="0363b03" id="0363b03">母并健達縛三事和合。父母俱有染心和合</a><a name="0363b04" id="0363b04">者。謂父及母俱起婬貪而共合會。母身調適</a><a name="0363b05" id="0363b05">無病。是時者。謂母起貪身心悅豫名身調</a><a name="0363b06" id="0363b06">適。持律者說。由母起貪身心渾濁。如春夏</a><a name="0363b07" id="0363b07">水渾濁而流。不能自持名身渾濁。母腹清</a><a name="0363b08" id="0363b08">淨無風熱痰互增逼切故名無病。由此九</a><a name="0363b09" id="0363b09">月或十月中任持胎子令不損壞。言是時</a><a name="0363b10" id="0363b10">者。謂諸母邑有穢惡事。月月恒有血水流</a><a name="0363b11" id="0363b11">出。此若過多由稀濕故不得成胎。此若太</a><a name="0363b12" id="0363b12">少由乾稠故亦不成胎。若此血水不少不</a><a name="0363b13" id="0363b13">多不乾不濕。方得成胎名為是時。是中有</a><a name="0363b14" id="0363b14">者入胎時故。謂母血水於最後時餘有二</a><a name="0363b15" id="0363b15">滴。父精最後餘有一滴展轉和合方得成</a><a name="0363b16" id="0363b16">胎。及健達縛正現在前者。謂即中有此處現</a><a name="0363b17" id="0363b17">在前。非於餘處非前非後。此健達縛爾時</a><a name="0363b18" id="0363b18">二心展轉現前入母胎藏者。謂健達縛將</a><a name="0363b19" id="0363b19">入胎時於父於母愛恚二心展轉現起方得</a><a name="0363b20" id="0363b20">入胎。若男中有將入胎時於母起愛於父</a><a name="0363b21" id="0363b21">起恚。作如是念。若彼丈夫離此處者我當</a><a name="0363b22" id="0363b22">與此女人交會。作是念已顛倒想生。見彼</a><a name="0363b23" id="0363b23">丈夫遠離此處。尋自見與女人和合。父母</a><a name="0363b24" id="0363b24">交會精血出時。便謂父精是自所有。見已生</a><a name="0363b25" id="0363b25">喜而便迷悶。以迷悶故中有麤重。既麤重</a><a name="0363b26" id="0363b26">已便入母胎。自見己身在母右脅向脊蹲</a><a name="0363b27" id="0363b27">坐。爾時中有諸蘊便滅生有蘊生名結生已。</a><a name="0363b28" id="0363b28">若女中有將入胎時。於父起愛於母起恚。</a><a name="0363b29" id="0363b29">作如是念。若彼女人離此處者我當與此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270363a.htm'><img src='up.gif' border=0></a>
<a href='T270363c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>