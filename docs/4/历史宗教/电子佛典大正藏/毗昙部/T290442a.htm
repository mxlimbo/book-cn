<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0442a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷18)</font> 辯差別品第二之一 <font face='Arial'>T29, p0442a</h2></font><hr>
<span class='old'>
</a><a name="0441c28" id="0441c28">力與生因力其義有殊。於生法中。俱有功用。</a><a name="0441c29" id="0441c29">而無實理。但有虛言。即隨界力無間住故。非</span><a name="0442a01" id="0442a01">離心等等無間力。可言別有因緣功用。又彼</a><a name="0442a02" id="0442a02">上座。執有法體雖經劫滅。而自相續。展轉相</a><a name="0442a03" id="0442a03">仍。猶為因性。今觀彼法但能為緣。生慶自</a><a name="0442a04" id="0442a04">心。妄計喜悅。非於生法實能為因。所以者何。</a><a name="0442a05" id="0442a05">若有法體雖經劫滅。猶能為因。即彼為因。足</a><a name="0442a06" id="0442a06">能生法。何勞虛構。隨界為因。又若彼法雖無</a><a name="0442a07" id="0442a07">有體。而能為因生所生法。是則應許諸石女</a><a name="0442a08" id="0442a08">兒亦能為因生餘子息。若謂因體本有今無。</a><a name="0442a09" id="0442a09">諸石女兒本亦無者。則應彼法不成因緣。本</a><a name="0442a10" id="0442a10">有因時果法未起。今果起位。因體已無。故說</a><a name="0442a11" id="0442a11">因緣定應無用。若上座許唯自相續生起決</a><a name="0442a12" id="0442a12">定得為因緣。云何復許善不善法為因緣生</a><a name="0442a13" id="0442a13">無記異熟。非善不善隨界為因可生無記。相</a><a name="0442a14" id="0442a14">續異故。若善不善。無間能生無記異熟。此中</a><a name="0442a15" id="0442a15">應說。何故云何善不善為因生無記異熟。若</a><a name="0442a16" id="0442a16">言無記熏善不善故善不善為無記因。此亦</a><a name="0442a17" id="0442a17">非理。前已數辯彼熏習言。無實義故。又彼云</a><a name="0442a18" id="0442a18">何善不善法。無記熏故。成異熟因。若謂先時</a><a name="0442a19" id="0442a19">異熟熏故。則應異熟為異熟因。若異熟果。</a><a name="0442a20" id="0442a20">善不善法為因故生。而言此中無因緣用。唯</a><a name="0442a21" id="0442a21">增上攝。甚為非理。所以者何。善不善為因能</a><a name="0442a22" id="0442a22">牽起彼果。此於彼果。何故非因。又彼所言。違</a><a name="0442a23" id="0442a23">越聖教。如契經說。此因此緣。令彼有情生地</a><a name="0442a24" id="0442a24">獄等。又說眼等以業為因。又說諸生業為因</a><a name="0442a25" id="0442a25">等。此中上座。作是釋言。諸增上緣。不越因</a><a name="0442a26" id="0442a26">性。故我所說。其理善成。此亦非理。離因緣</a><a name="0442a27" id="0442a27">外。經別說有增上緣故。又曾無處同彼說故。</a><a name="0442a28" id="0442a28">謂曾無經作如是說。增上緣性。即是因緣。正</a><a name="0442a29" id="0442a29">理論師。容作是釋。非譬喻者。可作是言。以能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290441c.htm'><img src='up.gif' border=0></a>
<a href='T290442b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>