<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0227a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷31)</font> 使犍度一行品第二上 <font face='Arial'>T28, p0227a</h2></font><hr>
<span class='old'>
</a><a name="0226c28" id="0226c28">所斷見不相應法。二俱不繫。色無色界修道</a><a name="0226c29" id="0226c29">所斷法。二俱不繫。滅智已生道智未生。欲界</span><a name="0227a01" id="0227a01">見苦集滅所斷法。二俱不繫。色無色界繫見</a><a name="0227a02" id="0227a02">不相應法。及修道所斷法。二俱不繫。見諦具</a><a name="0227a03" id="0227a03">足世尊弟子。見道所斷法。二俱不繫。色無色</a><a name="0227a04" id="0227a04">界繫修道所斷法。二俱不繫。已離欲愛欲界</a><a name="0227a05" id="0227a05">繫法。二俱不繫。已離色愛色界繫法。二俱不</a><a name="0227a06" id="0227a06">繫。已離無色界愛。一切不繫。所以者何。彼結</a><a name="0227a07" id="0227a07">斷故。處所亦斷。如恚結見結。恚結疑結。說亦</a><a name="0227a08" id="0227a08">如是。所以者何。此二結俱在三界。四種斷。緣</a><a name="0227a09" id="0227a09">有漏無漏。是一切遍非一切遍故。問曰。欲界</a><a name="0227a10" id="0227a10">中有恚結繫不繫義可爾。色無色界中無有</a><a name="0227a11" id="0227a11">恚結。云何說言恚結不繫耶。答曰。不繫有二</a><a name="0227a12" id="0227a12">種。一從繫得不繫。二性不繫。欲界不繫。是從</a><a name="0227a13" id="0227a13">繫得不繫。以有恚結故。色無色界不繫。是</a><a name="0227a14" id="0227a14">性不繫。以無恚結故。亦如毘尼中說。有二</a><a name="0227a15" id="0227a15">人。名淨脫起。一未曾犯戒。二雖有所犯。如</a><a name="0227a16" id="0227a16">法除卻。未曾犯戒者。名本淨脫起。雖有所</a><a name="0227a17" id="0227a17">犯。如法除卻者。名本非淨脫起。得淨脫起。</a><a name="0227a18" id="0227a18">彼亦如是。若處所有恚結繫。復有取結繫耶。</a><a name="0227a19" id="0227a19">恚結在欲界。五種斷緣有漏非一切遍。取結</a><a name="0227a20" id="0227a20">在三界。四種斷緣有漏。是一切遍。非一切</a><a name="0227a21" id="0227a21">遍。若是具縛欲界繫。五種處所。若為恚結所</a><a name="0227a22" id="0227a22">繫。亦為取結所繫。若為取結所繫。亦為恚</a><a name="0227a23" id="0227a23">結繫。若非具縛恚結。長在五種斷。取結長</a><a name="0227a24" id="0227a24">在三界。是一切遍。是故得作四句。若處所有</a><a name="0227a25" id="0227a25">恚結。復有取結繫耶。乃至廣作四句。為恚結</a><a name="0227a26" id="0227a26">所繫。不為取結所繫者。未離欲愛。集智已生</a><a name="0227a27" id="0227a27">滅智未生。欲界繫修道所斷法。恚結未斷。或</a><a name="0227a28" id="0227a28">有九種未斷。或有乃至下下種未斷者。滅智</a><a name="0227a29" id="0227a29">已生道智未生。欲界繫修道所斷法。恚結未<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280226c.htm'><img src='up.gif' border=0></a>
<a href='T280227b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>