<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0707b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷137)</font> 大種蘊第五中具見納息第三之一 <font face='Arial'>T27, p0707b</h2></font><hr>
<span class='old'>
</a><a name="0707a28" id="0707a28">說。想一者。謂彼有情染想無異。如梵眾天</a><a name="0707a29" id="0707a29">者。此顯梵世諸天。謂彼初起者。謂彼初生</span><a name="0707b01" id="0707b01">同起染想。後便想異。是第二識住者。第</a><a name="0707b02" id="0707b02">二准前識住。如前說。有色有情身一想異。</a><a name="0707b03" id="0707b03">如極光淨天。是第三識住。有色等如前說。</a><a name="0707b04" id="0707b04">身一者。謂彼有情有一類身。一類顯形狀貌</a><a name="0707b05" id="0707b05">無別。想異者。謂彼有情有樂想不苦不樂</a><a name="0707b06" id="0707b06">想。由彼諸天厭根本地喜根已。起近分</a><a name="0707b07" id="0707b07">地捨根現前。厭近分地捨根已。起根本地</a><a name="0707b08" id="0707b08">喜根現前。如富貴人。厭欲樂已欣住法樂</a><a name="0707b09" id="0707b09">厭法樂已欣住欲樂。如極光淨天者。此顯</a><a name="0707b10" id="0707b10">第二靜慮諸天。有色有情身一想一。如遍淨</a><a name="0707b11" id="0707b11">天。是第四識住。有色等如前說。想一者。謂</a><a name="0707b12" id="0707b12">彼有情有無覆無記無差別想。如遍淨天</a><a name="0707b13" id="0707b13">者。此顯第三靜慮諸天。無色有情一切色想</a><a name="0707b14" id="0707b14">皆超越故。諸有對想皆隱沒故。於別異想</a><a name="0707b15" id="0707b15">不作意故。入無邊空。空無邊處具足住。如</a><a name="0707b16" id="0707b16">隨空無邊處天。是第五識住。無色有情一切</a><a name="0707b17" id="0707b17">空無邊處皆超越故。入無邊識。識無邊處</a><a name="0707b18" id="0707b18">具足住。如隨識無邊處天。是第六識住。無</a><a name="0707b19" id="0707b19">色有情一切識無邊處皆超越故。入無少所</a><a name="0707b20" id="0707b20">有無所有處具足住。如隨無所有處天。是第</a><a name="0707b21" id="0707b21">七識住。此中諸無色者。謂彼有情無色可了。</a><a name="0707b22" id="0707b22">無有色身。無色界處蘊。無色施設故名無</a><a name="0707b23" id="0707b23">色。有情等如前說。一切空無邊處皆超越等</a><a name="0707b24" id="0707b24">如餘處說。識住者。謂彼所繫受想行識。問何</a><a name="0707b25" id="0707b25">故初靜慮有異身非上地。答以初靜慮立</a><a name="0707b26" id="0707b26">王臣眾有差別故。謂大梵王與諸梵輔及諸</a><a name="0707b27" id="0707b27">梵眾數數集會。於中種種顯形狀貌。衣服語</a><a name="0707b28" id="0707b28">言各有差別。上地不爾。有說。初靜慮受上</a><a name="0707b29" id="0707b29">中下無別異。業異熟故身有異。上地不爾。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270707a.htm'><img src='up.gif' border=0></a>
<a href='T270707c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>