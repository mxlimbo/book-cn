<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1548 舍利弗阿毘曇論 0613b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1548 舍利弗阿毘曇論</font> <font face='Arial'>(卷13)</font> 非問分念處品第六 <font face='Arial'>T28, p0613b</h2></font><hr>
<span class='old'>
</a><a name="0613a28" id="0613a28">名色緣六入。乃至是名內身觀身行。復次比</a><a name="0613a29" id="0613a29">丘。一切內身四大色身所攝法。若內一處四大</span><a name="0613b01" id="0613b01">色身所攝法。思惟滅知滅解滅受滅。即無明</a><a name="0613b02" id="0613b02">滅則行滅。乃至名色滅則六入滅。乃至是名</a><a name="0613b03" id="0613b03">內身觀身行。復次比丘。行樂知行樂。乃至</a><a name="0613b04" id="0613b04">臥樂知臥樂。身住樂如實知。乃至是名內身</a><a name="0613b05" id="0613b05">觀身行。復次比丘。去來屈申迴轉正知行。乃</a><a name="0613b06" id="0613b06">至眠覺語默正知行。乃至是名內身觀身行。</a><a name="0613b07" id="0613b07">復次比丘。出息長知長。入息長知長。出息短</a><a name="0613b08" id="0613b08">知短。入息短知短。如旋師挽繩。繩長知長繩</a><a name="0613b09" id="0613b09">短知短。乃至是名內身觀身行。復次比丘。從</a><a name="0613b10" id="0613b10">頂至足從足至頂。見諸不淨。觀身中有髮毛</a><a name="0613b11" id="0613b11">爪齒薄皮厚皮。血肉筋脈脾腎心肺。大小穢</a><a name="0613b12" id="0613b12">藏便利涕唾膿血脂肪腦膜淚汗髓骨。如淨</a><a name="0613b13" id="0613b13">眼人於二門倉觀見諸穀。胡麻大豆小豆</a><a name="0613b14" id="0613b14">豍豆大麥小麥。如是比丘觀身中。從頂至足</a><a name="0613b15" id="0613b15">從足至頂。具諸不淨。乃至是名內身觀身行。</a><a name="0613b16" id="0613b16">復次比丘。觀身諸大此身中唯有地水火風</a><a name="0613b17" id="0613b17">大。如巧屠牛師屠牛師弟子屠牛為四分。若</a><a name="0613b18" id="0613b18">坐立行住但見四分。如是比丘。觀此諸大。此</a><a name="0613b19" id="0613b19">身唯有地大水火風大。然此諸大但依水火</a><a name="0613b20" id="0613b20">生各相違。飲食長養羸劣無力。不堅無強念</a><a name="0613b21" id="0613b21">念不住。乃至是名內身觀身行。復次比丘。觀</a><a name="0613b22" id="0613b22">身食住食集。緣食得住無食無住。如火緣薪</a><a name="0613b23" id="0613b23">得燃無薪則滅。如是比丘。觀身食住食集。緣</a><a name="0613b24" id="0613b24">食得住無食不住。如佛說</a><a name="0613b25" id="0613b25"><p class='lg'>　　觀身所集苦　　　一切皆緣食</a><br><a name="0613b26" id="0613b26">　　若能除滅食　　　則無是諸苦</a><br><a name="0613b27" id="0613b27">　　如是知過患　　　食是成就苦</a><br><a name="0613b28" id="0613b28">　　比丘滅食已　　　必定得涅槃　</p></a><a name="0613b29" id="0613b29"><p>是名內身觀身行。復次比丘。觀身盡空俱空<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280613a.htm'><img src='up.gif' border=0></a>
<a href='T280613c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>