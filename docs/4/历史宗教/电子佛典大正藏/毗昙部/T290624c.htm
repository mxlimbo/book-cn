<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0624c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷50)</font> 辯隨眠品第五之一 <font face='Arial'>T29, p0624c</h2></font><hr>
<span class='old'>
</a><a name="0624b28" id="0624b28">聲未生。未生與先義無別故。既未生故不</a><a name="0624b29" id="0624b29">能為因。證聲未生都無有體。如何可以聲未</span><a name="0624c01" id="0624c01">生無。證能緣識以無為境。又後當辯。一切識</a><a name="0624c02" id="0624c02">生無不皆緣有法為境。且無非有為所緣覺。</a><a name="0624c03" id="0624c03">由前決擇其理極成。此覺既無我先所說。為</a><a name="0624c04" id="0624c04">境生覺有相理成。若有諸師以此有相。摽</a><a name="0624c05" id="0624c05">於心首應固立宗。過去未來決定是有。以能</a><a name="0624c06" id="0624c06">為境生諸覺故。復應思擇如上所言。實有假</a><a name="0624c07" id="0624c07">有俱能生覺。既緣過未亦有覺生。過去未</a><a name="0624c08" id="0624c08">來為實為假。有說唯假彼說不然。假法所依</a><a name="0624c09" id="0624c09">去來無故。若謂現在是彼所依。理亦不然不</a><a name="0624c10" id="0624c10">相待故。謂不待現亦有能緣去來為境諸智</a><a name="0624c11" id="0624c11">轉故。先作是說。若有所待。於中覺生是假有</a><a name="0624c12" id="0624c12">相。又世現見諸假所依。若都盡時假不轉故。</a><a name="0624c13" id="0624c13">謂世現見補特伽羅瓶衣車等諸假有法。所</a><a name="0624c14" id="0624c14">依盡時彼則不轉。然見現在諸法盡時。過去</a><a name="0624c15" id="0624c15">未來猶可施設。故彼所救理定不然又假所</a><a name="0624c16" id="0624c16">依與能依假。現見展轉不相違故。諸有為法</a><a name="0624c17" id="0624c17">行於世時。過去未來與現不並。如何依現假</a><a name="0624c18" id="0624c18">立去來。是故去來非唯假有。又未曾見前後</a><a name="0624c19" id="0624c19">位中。轉假為實實為假故。若執未來唯是</a><a name="0624c20" id="0624c20">假有。應許現在亦假非實。或許現在是實有</a><a name="0624c21" id="0624c21">故。應許過去亦實非假。如是彼言極違理故。</a><a name="0624c22" id="0624c22">宜速捨棄不應固執。又假定非聖道境故。謂</a><a name="0624c23" id="0624c23">非假有補特伽羅瓶衣等事是聖道境然諸聖</a><a name="0624c24" id="0624c24">道亦以去來諸有為法為所緣境。若異此者</a><a name="0624c25" id="0624c25">過去未來諸有為法。則不應為現觀忍智之</a><a name="0624c26" id="0624c26">所了知。又現觀時若不許以去來受等為其</a><a name="0624c27" id="0624c27">所緣。則自身中受等諸法。畢竟不為現觀所</a><a name="0624c28" id="0624c28">緣。彼執不能緣過未故。無二受等俱現行故。</a><a name="0624c29" id="0624c29">是則聖道於諸有為。不能遍知便違經說。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290624b.htm'><img src='up.gif' border=0></a>
<a href='T290625a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>