<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0218a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷42)</font> 雜蘊第一中思納息第八之一 <font face='Arial'>T27, p0218a</h2></font><hr>
<span class='old'>
</a><a name="0217c28" id="0217c28">次聞思所成慧初剎那現在前時唯成就</a><a name="0217c29" id="0217c29">現在。第二剎那已後現在前時成就過去現</span><a name="0218a01" id="0218a01">在。後不起時唯成就過去。修所成慧未曾</a><a name="0218a02" id="0218a02">得者。初剎那現在前時成就未來。現在第二</a><a name="0218a03" id="0218a03">剎那以後成就三世。後不起時唯成就過</a><a name="0218a04" id="0218a04">去未來。有餘師說。聞思二慧串習勝者現在</a><a name="0218a05" id="0218a05">前時。亦修未來自類善法。彼說成就非如</a><a name="0218a06" id="0218a06">前說</a><a name="0218a07" id="0218a07"><p>如是三慧。界者。欲界有二。謂聞所成慧。思所</a><a name="0218a08" id="0218a08">成慧。色界有二。謂聞所成慧。修所成慧。無色</a><a name="0218a09" id="0218a09">界唯有修所成慧。問何故欲界無修所成</a><a name="0218a10" id="0218a10">慧耶。答欲界是不定界。非修地。非離染地</a><a name="0218a11" id="0218a11">若欲修時墮思中故。問何故色無色界無</a><a name="0218a12" id="0218a12">思所成慧耶。答色無色界是定界。是修地。是</a><a name="0218a13" id="0218a13">離染地。若欲思時墮修中故。問何故無色</a><a name="0218a14" id="0218a14">界無聞所成慧耶。答彼無耳根聽聞法故。</a><a name="0218a15" id="0218a15">聞所成慧要因耳根聽聞法已展轉能引現</a><a name="0218a16" id="0218a16">在前故。有作是說。欲界具有三慧。色無色</a><a name="0218a17" id="0218a17">界如前說。欲界修所成慧者。如現觀邊世俗</a><a name="0218a18" id="0218a18">智空空無願無願無相無相三摩地俱。及盡智</a><a name="0218a19" id="0218a19">時所修欲界善根相應。然極少故諸處不說。</a><a name="0218a20" id="0218a20">有餘師說。欲色二界皆具三慧。無色界唯</a><a name="0218a21" id="0218a21">有修所成慧。或有說者。欲色二界皆具三</a><a name="0218a22" id="0218a22">慧。無色界有二種。謂思修所成慧。復有說</a><a name="0218a23" id="0218a23">者。三界皆具有三慧。評曰。應知此中初說</a><a name="0218a24" id="0218a24">為善。地者。聞所成慧在五地。謂欲界四靜</a><a name="0218a25" id="0218a25">慮。有說。在六地。謂前五及靜慮中間。有說。</a><a name="0218a26" id="0218a26">在七地。謂前六及未至地。思所成慧唯在</a><a name="0218a27" id="0218a27">一地謂欲界。修所成慧有漏者在十七地。謂</a><a name="0218a28" id="0218a28">四靜慮四近分靜慮中間四無色四近分。無</a><a name="0218a29" id="0218a29">漏者在九地。謂四靜慮未至中間下三無色。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270217c.htm'><img src='up.gif' border=0></a>
<a href='T270218b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>