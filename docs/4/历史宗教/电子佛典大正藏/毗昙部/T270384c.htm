<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0384c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷74)</font> 結蘊第二中十門納息第四之一 <font face='Arial'>T27, p0384c</h2></font><hr>
<span class='old'>
</a><a name="0384b28" id="0384b28">受。前三無色取空等相想顯了故次說想。</a><a name="0384b29" id="0384b29">有頂地中思最為勝行相顯了故次說行。色</span><a name="0384c01" id="0384c01">等四種即四識住。識是能依故最後說</a><a name="0384c02" id="0384c02">問五蘊有為皆應名行。何緣於一獨立行</a><a name="0384c03" id="0384c03">名。答如十八界雖皆是法。而但於一立法</a><a name="0384c04" id="0384c04">界名。廣說乃至三寶三歸雖皆是法而但</a><a name="0384c05" id="0384c05">立一法寶法歸。如是五蘊雖皆是行。而但</a><a name="0384c06" id="0384c06">於一立行蘊名亦無有過。復次行蘊有</a><a name="0384c07" id="0384c07">一名。餘蘊有二名。一名者。謂共名。謂五種</a><a name="0384c08" id="0384c08">蘊皆是行故。二名者謂共不共名。共名如</a><a name="0384c09" id="0384c09">前。不共名者。謂餘四蘊欲令易了顯不</a><a name="0384c10" id="0384c10">共名。行蘊更無不共名故。但顯共名故</a><a name="0384c11" id="0384c11">名行蘊。復次生一切行生相唯在此蘊攝</a><a name="0384c12" id="0384c12">故獨名行蘊。復次四有為相是一切行印封</a><a name="0384c13" id="0384c13">[<a href='javascript:showpic("images/009053.gif")'>巾*票</a>]幟。簡別有為異無為故。彼相唯在此</a><a name="0384c14" id="0384c14">蘊攝故獨名行蘊。復次名句文身詮表顯</a><a name="0384c15" id="0384c15">示諸行性相作用差別令易解了。彼三唯</a><a name="0384c16" id="0384c16">在此蘊攝故獨名行蘊。復次覺一切行皆</a><a name="0384c17" id="0384c17">空非我空解脫門。此蘊攝故獨名行蘊。問能</a><a name="0384c18" id="0384c18">執諸行為我我所。薩迦耶見亦此蘊攝。如</a><a name="0384c19" id="0384c19">何此蘊不名我蘊。答薩迦耶見是虛妄執。不</a><a name="0384c20" id="0384c20">稱諸行實相而解。是故此蘊不立我名。空</a><a name="0384c21" id="0384c21">解脫門覺行實相。是故此蘊依彼名行。復</a><a name="0384c22" id="0384c22">次分別諸行自相共相。安立諸行自相共相。</a><a name="0384c23" id="0384c23">破自性愚及所緣愚。於一切行不增不減。</a><a name="0384c24" id="0384c24">如實解慧唯此蘊攝故名行蘊。餘蘊不爾故</a><a name="0384c25" id="0384c25">別立名。復次此攝多行故名行蘊攝。多行者</a><a name="0384c26" id="0384c26">謂此蘊中有相應不相應行。有所依無所依。</a><a name="0384c27" id="0384c27">有所緣無所緣行。有行相無行相行。有警覺</a><a name="0384c28" id="0384c28">無警覺行。餘蘊不爾故立別名。復次行謂造</a><a name="0384c29" id="0384c29">作。有為法中能造作者思最為勝。思但攝在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270384b.htm'><img src='up.gif' border=0></a>
<a href='T270385a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>