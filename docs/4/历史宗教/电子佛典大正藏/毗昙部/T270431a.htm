<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0431a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷83)</font> 結蘊第二中十門納息第四之一 <font face='Arial'>T27, p0431a</h2></font><hr>
<span class='old'>
</a><a name="0430c28" id="0430c28">深。彌勒下生當解此義。復有說者。尊者寂</a><a name="0430c29" id="0430c29">授能解此義。此本論師當造論時。逢彼在</span><a name="0431a01" id="0431a01">定不獲請問。有餘師說。佛觀所化宜於</a><a name="0431a02" id="0431a02">無色說無量聲。乃能悟解。故作是說。如於</a><a name="0431a03" id="0431a03">解脫說八方聲。或有說者。此中佛於第三</a><a name="0431a04" id="0431a04">靜慮。下三無色對治覺支。說為慈等。故不</a><a name="0431a05" id="0431a05">違理。有餘復言。與彼相似故作是說。謂慈</a><a name="0431a06" id="0431a06">無量樂行相轉。樂受極至第三靜慮。悲無量</a><a name="0431a07" id="0431a07">苦行相轉。有色便有斷手足等種種苦事。空</a><a name="0431a08" id="0431a08">無邊處訶責諸色似悲行相。喜無量歡行相</a><a name="0431a09" id="0431a09">轉。識無邊處於識歡悅似喜行相。捨無量捨</a><a name="0431a10" id="0431a10">行相轉。無所有處多所棄捨似捨行相。故</a><a name="0431a11" id="0431a11">依相似說無量聲。復次至彼樂住故作是</a><a name="0431a12" id="0431a12">說。謂樂修慈者。離欲界染。起初淨慮心</a><a name="0431a13" id="0431a13">不樂住。更求勝進離初靜慮染起第二靜</a><a name="0431a14" id="0431a14">慮亦復如是。離第二靜慮染起第三靜慮</a><a name="0431a15" id="0431a15">時心便樂住。樂修悲者。離欲界乃至第三靜</a><a name="0431a16" id="0431a16">慮染。起第四靜慮心不樂住。更求勝進離</a><a name="0431a17" id="0431a17">第四靜慮染起空無邊處時心便樂住。樂修</a><a name="0431a18" id="0431a18">喜者。離欲界乃至第四靜慮染。起空無邊</a><a name="0431a19" id="0431a19">處心不樂住。更求勝進離空無邊處染。起</a><a name="0431a20" id="0431a20">識無邊處時心便樂住。樂修捨者。離欲界乃</a><a name="0431a21" id="0431a21">至空無邊處染。起識無邊處心不樂住。更</a><a name="0431a22" id="0431a22">求勝進離識無邊處染。起無所有處時心</a><a name="0431a23" id="0431a23">便樂住。故依樂住說無量聲。復次依相隨</a><a name="0431a24" id="0431a24">順故作是說。謂慈所起欲界等流順第三靜</a><a name="0431a25" id="0431a25">慮。第三靜慮所起欲界等流順慈。廣說乃至</a><a name="0431a26" id="0431a26">捨所起欲界等流順無所有處。無所有處所</a><a name="0431a27" id="0431a27">起欲界等流順捨。故依相順說無量聲。復</a><a name="0431a28" id="0431a28">次為對外道於無色界起解脫想。故於無</a><a name="0431a29" id="0431a29">色說無量聲。顯無色界皆如無量非真解<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270430c.htm'><img src='up.gif' border=0></a>
<a href='T270431b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>