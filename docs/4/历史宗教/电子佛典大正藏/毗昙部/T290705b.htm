<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0705b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷66)</font> 辯賢聖品第六之一 <font face='Arial'>T29, p0705b</h2></font><hr>
<span class='old'>
</a><a name="0705a28" id="0705a28">恚。及癡薄故名一來果。不還果向名為一間。</a><a name="0705a29" id="0705a29">一來果向名為家家。此既唯約欲修惑斷立</span><a name="0705b01" id="0705b01">差別名。故知但依欲界修惑。都未斷位立七</a><a name="0705b02" id="0705b02">返有。若依未越此地煩惱立七返生。則知但</a><a name="0705b03" id="0705b03">於所未越地受七返有。故七返有非色無色。</a><a name="0705b04" id="0705b04">又先已離二界貪者。不應建立七返有名。以</a><a name="0705b05" id="0705b05">彼唯是利根攝故。極七返生鈍根攝故。又彼</a><a name="0705b06" id="0705b06">屆慵自宗經。非彼宗經許七返有。或容有</a><a name="0705b07" id="0705b07">受第八生義。色無色界生處極多。於彼無容</a><a name="0705b08" id="0705b08">極唯七有。又彼天處滿第七生。決定無容還</a><a name="0705b09" id="0705b09">來生此。是則還與契經相違。故契經言。有</a><a name="0705b10" id="0705b10">五聖者此處通達此處究竟。又七返生非必</a><a name="0705b11" id="0705b11">定受。極聲唯說極多者故。預流往彼受第二</a><a name="0705b12" id="0705b12">生便般涅槃。亦此通達彼處究竟。定違前經。</a><a name="0705b13" id="0705b13">是故必無唯伏下地所有。煩惱便得上生。既</a><a name="0705b14" id="0705b14">諸異生有上生理。知世俗道亦能斷惑。有作</a><a name="0705b15" id="0705b15">是執。諸有先離欲界貪者。後入見諦道現觀</a><a name="0705b16" id="0705b16">時得預流果。欲貪瞋恚雖不現行。而有彼得</a><a name="0705b17" id="0705b17">恒隨縛故。即彼復謂道現觀時。雖必定得預</a><a name="0705b18" id="0705b18">流果證時極促故。諸契經中不作是言。先離</a><a name="0705b19" id="0705b19">欲者道現觀位證預流果。又作是說。諦現觀</a><a name="0705b20" id="0705b20">俱得不還者。此於無間立以俱聲。如契經說。</a><a name="0705b21" id="0705b21">諸有情類生無想天。後想起俱便從彼沒。復</a><a name="0705b22" id="0705b22">作是言。道現觀位得勝道故。離欲界貪即於</a><a name="0705b23" id="0705b23">爾時得不還果。如是一切前後相違。如幼稚</a><a name="0705b24" id="0705b24">童自室言故。謂彼若說先離欲者。道現觀時</a><a name="0705b25" id="0705b25">得預流果。欲貪瞋恚雖不現行。而有彼得恒</a><a name="0705b26" id="0705b26">隨縛故。則丑慣現觀位得勝道故。離欲</a><a name="0705b27" id="0705b27">界貪即於爾時得不還果。以必不可道現觀</a><a name="0705b28" id="0705b28">時。雙得預流不還果故。若後門是應捨前門。</a><a name="0705b29" id="0705b29">若前門是應捨後門。前後相違無俱是故。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290705a.htm'><img src='up.gif' border=0></a>
<a href='T290705c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>