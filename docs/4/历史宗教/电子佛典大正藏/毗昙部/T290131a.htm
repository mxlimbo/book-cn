<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0131a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷25)</font> 分別賢聖品第六之一 <font face='Arial'>T29, p0131a</h2></font><hr>
<span class='old'>
</a><a name="0130c28" id="0130c28"><p>論曰。應知諸退總有三種。一已得退。謂退</a><a name="0130c29" id="0130c29">已得殊勝功德。二未得退。謂未能得殊勝</span><a name="0131a01" id="0131a01">功德。三受用退。謂諸已得殊勝功德不現在</a><a name="0131a02" id="0131a02">前。於此三中世尊唯有一受用退。以具眾</a><a name="0131a03" id="0131a03">德無容一時頓現前故。餘不動法具有受</a><a name="0131a04" id="0131a04">用及未得退。亦於勝己殊勝功德猶未得</a><a name="0131a05" id="0131a05">故。餘五種性容具有三。亦容退失已得德</a><a name="0131a06" id="0131a06">故。約受用退說不動法退現法樂無相違</a><a name="0131a07" id="0131a07">過。無退論者作如是說。諸無漏解脫皆名</a><a name="0131a08" id="0131a08">不動。然別立第六不動法者。如前釋通。不</a><a name="0131a09" id="0131a09">應為難。諸阿羅漢既許退果。為更生不。</a><a name="0131a10" id="0131a10">諸住果時所不作事退時作不。不爾。何緣。</a><a name="0131a11" id="0131a11">頌曰</a><a name="0131a12" id="0131a12"><p class='lg'>　　一切從果退　　　必得不命終</a><br><a name="0131a13" id="0131a13">　　住果所不為　　　慚增故不作　</p></a><a name="0131a14" id="0131a14"><p>論曰。無從果退中間命終。退已須臾必還</a><a name="0131a15" id="0131a15">得故。如契經說。苾芻當知。如是多聞諸</a><a name="0131a16" id="0131a16">聖弟子退失正念。速復還能令所退起盡</a><a name="0131a17" id="0131a17">沒滅離。若謂不然。修梵行果應非安隱</a><a name="0131a18" id="0131a18">可委信處。又住果位所不應為違果事業</a><a name="0131a19" id="0131a19">由慚增故於暫退時亦必不造。譬如壯士</a><a name="0131a20" id="0131a20">雖蹶不仆。如上所言。有練根得無學有</a><a name="0131a21" id="0131a21">學。正練根時各幾無間幾解脫道。何性攝。何</a><a name="0131a22" id="0131a22">所依。頌曰</a><a name="0131a23" id="0131a23"><p class='lg'>　　練根無學位　　　九無間解脫</a><br><a name="0131a24" id="0131a24">　　久習故學一　　　無漏依人三</a><br><a name="0131a25" id="0131a25">　　無學依九地　　　有學但依六</a><br><a name="0131a26" id="0131a26">　　捨果勝果道　　　唯得果道故　</p></a><a name="0131a27" id="0131a27"><p>論曰。求勝種性修練根者。無學位中轉一</a><a name="0131a28" id="0131a28">一性各九無間九解脫道。如得應果。所以</a><a name="0131a29" id="0131a29">者何。彼鈍根性由久串習非少功力可能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290130c.htm'><img src='up.gif' border=0></a>
<a href='T290131b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>