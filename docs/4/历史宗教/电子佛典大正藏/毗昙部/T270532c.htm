<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0532c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷103)</font> 智蘊第三中他心智納息第三之一 <font face='Arial'>T27, p0532c</h2></font><hr>
<span class='old'>
</a><a name="0532b28" id="0532b28">可令墜落。山林大地可昇虛空。欲令我今</a><a name="0532b29" id="0532b29">不取大覺起此座者定無是處。爾時魔王</span><a name="0532c01" id="0532c01">告菩薩曰。汝若不用我軟美語。須臾令汝</a><a name="0532c02" id="0532c02">見大怖事。作是語已雨花還宮遍告六天。</a><a name="0532c03" id="0532c03">汝等速辦弓弩刀劍鬥輪罥索矛槊戟等諸</a><a name="0532c04" id="0532c04">鬥戰具。我有大怨在菩提樹。當與汝等速</a><a name="0532c05" id="0532c05">往伐之。菩薩爾時作如是念。與凡夫鬥尚</a><a name="0532c06" id="0532c06">不可輕。況他化天大自在主。念已速修離</a><a name="0532c07" id="0532c07">欲染道。離欲界染起初靜慮神境智通。化</a><a name="0532c08" id="0532c08">作種種對敵勝具。魔軍若作鳥形來者。我</a><a name="0532c09" id="0532c09">應化作貓狸形敵。魔軍若作貓狸形者。我</a><a name="0532c10" id="0532c10">應化作狗狼形敵。魔軍若作狗狼形者。我</a><a name="0532c11" id="0532c11">應化作豺豹形敵。魔軍若作豺豹形者。我</a><a name="0532c12" id="0532c12">應化作虎形敵之。魔軍若作虎形來者。我</a><a name="0532c13" id="0532c13">應化作師子敵之。魔軍若作師子形者。我</a><a name="0532c14" id="0532c14">應化作龍麟敵之。魔軍若作龍麟來者。我</a><a name="0532c15" id="0532c15">應化作猛火敵之。魔軍若作猛火來者。我</a><a name="0532c16" id="0532c16">應化作暴雨敵之。魔軍若作暴雨來者。我</a><a name="0532c17" id="0532c17">應化作大蓋敵之。如是敵類有無量種。復</a><a name="0532c18" id="0532c18">化堅固吠琉璃臺。身雖處中而能遠見座前</a><a name="0532c19" id="0532c19">地下。化作能發雷吼大種。作是化已復</a><a name="0532c20" id="0532c20">自念言。勿我前生障他修善。遂起宿住隨</a><a name="0532c21" id="0532c21">念智明。自見前生曾不障礙諸修善者。乃</a><a name="0532c22" id="0532c22">以種種諸修善具而資助之。又自思惟。勿</a><a name="0532c23" id="0532c23">我善業劣彼魔善。思已便見魔王前生。唯曾</a><a name="0532c24" id="0532c24">設一無遮施會。於彼會中有一獨覺。由斯</a><a name="0532c25" id="0532c25">善業今得生天。自見前生設無遮會。百千</a><a name="0532c26" id="0532c26">萬億其數難知。於諸會中佛獨覺等百千萬</a><a name="0532c27" id="0532c27">億數亦難知。復自思惟。我布施福尚不與</a><a name="0532c28" id="0532c28">彼而共格量。況戒定等無量善業彼皆絕分。</a><a name="0532c29" id="0532c29">作是念已。端身正意儼然而坐。於後魔王<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270532b.htm'><img src='up.gif' border=0></a>
<a href='T270533a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>