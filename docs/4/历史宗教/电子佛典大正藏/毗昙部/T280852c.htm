<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1551 阿毘曇心論經 0852c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1551 阿毘曇心論經</font> <font face='Arial'>(卷4)</font> 智品第六 <font face='Arial'>T28, p0852c</h2></font><hr>
<span class='old'>
</a><a name="0852b28" id="0852b28">有漏。是世智。若欲界對治境界。彼是法智。若</a><a name="0852b29" id="0852b29">色無色界對治境界。是隨順智心心數境界。</span><a name="0852c01" id="0852c01">彼心心數方便成就。故名他心智。盡無生智</a><a name="0852c02" id="0852c02">二者。盡智無生智是二智。謂法智隨順智。彼</a><a name="0852c03" id="0852c03">所作究竟受是盡智。不復更作受是無生智。</a><a name="0852c04" id="0852c04">問曰。盡智無生智何諦境界。答曰。當知在四</a><a name="0852c05" id="0852c05">門。此緣四諦義也。除初盡智彼緣二諦。已分</a><a name="0852c06" id="0852c06">別十智。行分別今當說</a><a name="0852c07" id="0852c07"><p class='lg'>　　二智十六行　　　法智隨順智</a><br><a name="0852c08" id="0852c08">　　上已說及餘　　　是說世俗智　</p></a><a name="0852c09" id="0852c09"><p>世智十六行轉。前後皆有彼十六行。暖頂忍</a><a name="0852c10" id="0852c10">攝。餘聞思修慧第一法攝。四行無間等邊十</a><a name="0852c11" id="0852c11">二行。彼外更有行。謂施戒慈等</a><a name="0852c12" id="0852c12"><p class='lg'>　　四智有四行　　　決定行所說</a><br><a name="0852c13" id="0852c13">　　若知他心智　　　如是行或非　</p></a><a name="0852c14" id="0852c14"><p>四智有四行決定行所說者。苦智有四行。集</a><a name="0852c15" id="0852c15">滅道智亦如是。若知他心智如是行或非者。</a><a name="0852c16" id="0852c16">若無漏他心智。彼有四行。如道智是道智少</a><a name="0852c17" id="0852c17">分故。若有漏者行則異。但攝有漏心心數法</a><a name="0852c18" id="0852c18"><p class='lg'>　　盡智無生智　　　離空無我行</a><br><a name="0852c19" id="0852c19">　　說有十四行　　　受相為最上　</p></a><a name="0852c20" id="0852c20"><p>盡智無生智離空無我行說有十四行者。盡</a><a name="0852c21" id="0852c21">智無生智第一義轉。亦親近世智作意我生</a><a name="0852c22" id="0852c22">盡。如是等取我眾生相似行。空行無我行。定</a><a name="0852c23" id="0852c23">是第一義轉非世俗緣。是故盡智無生智。空</a><a name="0852c24" id="0852c24">行無我行不轉故有十四行。問曰。所有無漏</a><a name="0852c25" id="0852c25">智。一切十六行攝不耶。答曰。不爾。受相為最</a><a name="0852c26" id="0852c26">上。彼十六行是共行。若復取自相無漏智。如</a><a name="0852c27" id="0852c27">身念處等。彼非十六行攝。已說行差別。得今</a><a name="0852c28" id="0852c28">當說</a><a name="0852c29" id="0852c29"><p class='lg'>　　最初無漏心　　　或有成就一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280852b.htm'><img src='up.gif' border=0></a>
<a href='T280853a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>