<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0943c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷188)</font> 見蘊第八中念住納息第一之一 <font face='Arial'>T27, p0943c</h2></font><hr>
<span class='old'>
</a><a name="0943b28" id="0943b28">為道。佛為對治彼異道故說一趣道。此意</a><a name="0943b29" id="0943b29">義言。彼種種道皆非真道但是惡邪<span class='corr'>妄</span>道。是</span><a name="0943c01" id="0943c01">不善士所習近道。非諸善士所習近道。所以</a><a name="0943c02" id="0943c02">者何。真道唯一。謂四念住。或有說者。能趣</a><a name="0943c03" id="0943c03">一解脫宮門故名一趣道。此中應引嗢底</a><a name="0943c04" id="0943c04">迦經所說喻。如彼說。佛告嗢底迦。如國邊</a><a name="0943c05" id="0943c05">城。其牆堅厚卻敵樓櫓埤堄寮窗並皆嚴備。</a><a name="0943c06" id="0943c06">唯有一門委一人捉。其人聰慧多聞善習應</a><a name="0943c07" id="0943c07">入者聽不應者止。彼每巡城察之乃至不</a><a name="0943c08" id="0943c08">見獸往來處。況餘門耶。嗢底迦當知。彼守</a><a name="0943c09" id="0943c09">門者。雖不知日日有爾所有情入城出</a><a name="0943c10" id="0943c10">城。然其定知諸有入出皆由此門不從餘</a><a name="0943c11" id="0943c11">門。如是如來雖不作意知爾所有情已般</a><a name="0943c12" id="0943c12">涅槃。爾所有情當般涅槃。然其定知諸有情</a><a name="0943c13" id="0943c13">類已般涅槃未般涅槃。皆由此道不依餘</a><a name="0943c14" id="0943c14">道。是故以能趣一解脫宮門故名一趣道</a><a name="0943c15" id="0943c15"><p>問正斷神足根力覺支道支為是一趣道不。</a><a name="0943c16" id="0943c16">若是者。何故彼經唯說念住名一趣道。不</a><a name="0943c17" id="0943c17">說餘耶。若非者何故唯念住是一趣道非</a><a name="0943c18" id="0943c18">餘耶。答應說彼亦是一趣道。問若爾者何</a><a name="0943c19" id="0943c19">故彼經而不說耶。答應說而不說者。當知</a><a name="0943c20" id="0943c20">此義有餘。有說。若說念住當知亦已說正</a><a name="0943c21" id="0943c21">斷等。有說。念住是一趣亦是道。正斷等是一</a><a name="0943c22" id="0943c22">趣而非道。以非一切皆是慧故。有說。念住</a><a name="0943c23" id="0943c23">從初業地乃至盡無生智作用恒勝。正斷</a><a name="0943c24" id="0943c24">等不爾。有說。念住能分別諸法自相共相</a><a name="0943c25" id="0943c25">能建立諸法自相共相。能害事愚及所緣愚。</a><a name="0943c26" id="0943c26">於諸法中不增減轉。正斷等不爾。有說。念</a><a name="0943c27" id="0943c27">住如有目者能將導所餘如盲。菩提分法</a><a name="0943c28" id="0943c28">趣涅槃宮而無異趣。如明眼者引諸盲人</a><a name="0943c29" id="0943c29">令隨正路不行非道。念住亦爾。是故。彼經<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270943b.htm'><img src='up.gif' border=0></a>
<a href='T270944a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>