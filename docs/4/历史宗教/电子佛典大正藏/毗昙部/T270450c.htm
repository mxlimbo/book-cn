<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0450c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷87)</font> 結蘊第二中十門納息第四之一 <font face='Arial'>T27, p0450c</h2></font><hr>
<span class='old'>
</a><a name="0450b28" id="0450b28">三界五部染污識有九十八。即九十八隨眠</a><a name="0450b29" id="0450b29">相應識。三界修所斷不染污識有十四。謂欲</span><a name="0450c01" id="0450c01">界有六。一生得善識。二加行善識。三異熟生</a><a name="0450c02" id="0450c02">識。四威儀路識。五工巧處識。六通果無記識。</a><a name="0450c03" id="0450c03">色界有五。除工巧處識。餘如欲界說。無色</a><a name="0450c04" id="0450c04">界有三。一生得善識。二加行善識。三異熟生</a><a name="0450c05" id="0450c05">識。無漏識有二。一法智品無漏識。二類智品</a><a name="0450c06" id="0450c06">無漏識。此中一一法有爾所識所緣。一一識</a><a name="0450c07" id="0450c07">有爾所隨眠隨增。各隨所應准前應說。問</a><a name="0450c08" id="0450c08">生得善識能緣何法。答欲色界者。能緣三界</a><a name="0450c09" id="0450c09">及無漏一切法。無色界者。能緣自上地有漏</a><a name="0450c10" id="0450c10">無漏一切法及虛空。問加行善識能緣何法</a><a name="0450c11" id="0450c11">答欲色界者。能緣三界及無漏一切法。無色</a><a name="0450c12" id="0450c12">界者。能緣自上地有漏無漏一切法及虛空。</a><a name="0450c13" id="0450c13">并次下地有漏法。問異熟生無記識能緣何</a><a name="0450c14" id="0450c14">法。答欲界不善果者。唯緣欲界修所斷法。善</a><a name="0450c15" id="0450c15">果者。唯緣欲界五部法。色界者。緣自下地</a><a name="0450c16" id="0450c16">一切有漏法。有說唯緣自地五部法。無色界</a><a name="0450c17" id="0450c17">者。唯緣自地五部法。問威儀路識能緣何</a><a name="0450c18" id="0450c18">法。答欲界者。唯緣欲界五部法。色界者。唯</a><a name="0450c19" id="0450c19">緣欲色界五部法。問工巧處識能緣何法。答</a><a name="0450c20" id="0450c20">唯緣欲界五部法。問通果無記識能緣何法。</a><a name="0450c21" id="0450c21">答欲界者。唯緣欲界修所斷法。色界者。唯</a><a name="0450c22" id="0450c22">緣欲色界修所斷法</a><a name="0450c23" id="0450c23"><p>問虛空非擇滅何識所緣。答三界修所斷善</a><a name="0450c24" id="0450c24">識所緣</a><a name="0450c25" id="0450c25"><p>眼根緣識欲色界三部。無色界遍行。及修所</a><a name="0450c26" id="0450c26">斷緣緣識。三界四部者眼根通欲色界五地</a><a name="0450c27" id="0450c27">唯修所斷。十六識內八識所緣。一欲界見苦</a><a name="0450c28" id="0450c28">所斷遍行隨眠相應識。此識欲界見苦所斷</a><a name="0450c29" id="0450c29">一切。及見集所斷遍行隨眠隨增。二欲界見<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270450b.htm'><img src='up.gif' border=0></a>
<a href='T270451a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>