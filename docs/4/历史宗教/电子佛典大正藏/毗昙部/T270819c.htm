<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0819c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷162)</font> 定蘊第七中得納息第一之一 <font face='Arial'>T27, p0819c</h2></font><hr>
<span class='old'>
</a><a name="0819b28" id="0819b28">斷。害隨眠斷。應知亦爾</a><a name="0819b29" id="0819b29"><p>淨初靜慮斷何繫結。答無。乃至淨非想非非</span><a name="0819c01" id="0819c01">想處斷何繫結。答無。此中淨初靜慮等。謂根</a><a name="0819c02" id="0819c02">本地非近分。問何故淨初靜慮等不斷煩</a><a name="0819c03" id="0819c03">惱。答下地煩惱雖所應斷。而彼斷已此方現</a><a name="0819c04" id="0819c04">前。無復可斷自地煩惱。雖現可得非所對</a><a name="0819c05" id="0819c05">治無力能斷。於上亦然故不斷煩惱。問不</a><a name="0819c06" id="0819c06">能斷上是義可爾。何故不能斷於自地。</a><a name="0819c07" id="0819c07">答自地煩惱所繫縛故。如人被縛不能自</a><a name="0819c08" id="0819c08">解。又與自地諸煩惱等。同一縛故無力勝</a><a name="0819c09" id="0819c09">彼。又自地愛所親愛故。如人親友雖劣不</a><a name="0819c10" id="0819c10">捨。又自地煩惱所陵雜故。謂展轉無間而</a><a name="0819c11" id="0819c11">現在前故不能斷。又自地善法與自地煩</a><a name="0819c12" id="0819c12">惱。不相忌難猶如夫妻。又如旃荼羅子與</a><a name="0819c13" id="0819c13">長者子交不相敬憚故不能斷。又無間慣</a><a name="0819c14" id="0819c14">能斷煩惱。淨根本地非無間慣故不能斷。</a><a name="0819c15" id="0819c15">又無所顧乃能斷之。於自地法非無所顧</a><a name="0819c16" id="0819c16">故不能斷。問何故有漏道不能斷自地。及</a><a name="0819c17" id="0819c17">上地無漏道則能斷耶。答以無漏道是不繫</a><a name="0819c18" id="0819c18">法。於有漏法無非是勝是故能斷。又有漏</a><a name="0819c19" id="0819c19">道作六行相。厭下地欣自地故唯斷。下無</a><a name="0819c20" id="0819c20">漏道作十六行相。厭背一切地故能遍斷。</a><a name="0819c21" id="0819c21">問有漏道亦作十六行相。何故不能遍斷。</a><a name="0819c22" id="0819c22">答彼雖學作聖道行相。不明了故不斷</a><a name="0819c23" id="0819c23">煩惱如師子子未能害獸</a><a name="0819c24" id="0819c24"><p>初第二第三解脫斷何繫結答無。問何故此</a><a name="0819c25" id="0819c25">三不斷煩惱。答行相異故。謂若以此行相</a><a name="0819c26" id="0819c26">斷煩惱不以此行相作前三解脫。若以此</a><a name="0819c27" id="0819c27">行相作前三解脫。不以此行相斷煩惱。又</a><a name="0819c28" id="0819c28">前三解脫是勝解作意。唯真實作意能斷煩</a><a name="0819c29" id="0819c29">惱。又前三解脫是增益作意。唯不增益作意<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270819b.htm'><img src='up.gif' border=0></a>
<a href='T270820a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>