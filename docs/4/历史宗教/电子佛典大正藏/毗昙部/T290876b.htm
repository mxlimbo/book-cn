<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0876b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷21)</font> 辯業品第五之一 <font face='Arial'>T29, p0876b</h2></font><hr>
<span class='old'>
</a><a name="0876a28" id="0876a28"><p>論曰。於欲界中住中有位。容有能造二十二</a><a name="0876a29" id="0876a29">業。謂中有位及處胎中。出胎以後各有五位。</span><a name="0876b01" id="0876b01">胎中五者。一羯剌藍。二頞部曇。三閉尸。四鍵</a><a name="0876b02" id="0876b02">南。五缽羅奢佉。胎外五者。一嬰孩。二童子。</a><a name="0876b03" id="0876b03">三少年。四中年。五老年。此十一位一生所</a><a name="0876b04" id="0876b04">攝。住中有位能造中有定不定業。乃至能造</a><a name="0876b05" id="0876b05">老時二業。應知亦爾當知如是中有所造。十</a><a name="0876b06" id="0876b06">一種定業皆順現受攝。由類同分無差別故。</a><a name="0876b07" id="0876b07">謂此中有位與自類十位。一眾同分一業引</a><a name="0876b08" id="0876b08">故。由此不別說順中有受業。即順生等業所</a><a name="0876b09" id="0876b09">引故。類同分者。謂人等類非趣非生。以約趣</a><a name="0876b10" id="0876b10">生中有生有同分異故。諸定受業其相云何。</a><a name="0876b11" id="0876b11">頌曰</a><a name="0876b12" id="0876b12"><p class='lg'>　　由重惑淨心　　　及是恒所造</a><br><a name="0876b13" id="0876b13">　　於功德田起　　　害父母業定　</p></a><a name="0876b14" id="0876b14"><p>論曰。若所造業由重煩惱。或淳淨心。或常所</a><a name="0876b15" id="0876b15">作。或於增上功德田起。功德田者。謂佛法僧。</a><a name="0876b16" id="0876b16">或<span class='corr'>增</span>上補特伽羅。謂證世出世勝德。於此田</a><a name="0876b17" id="0876b17">所雖無重惑。及淳淨心亦非常行。若善不善</a><a name="0876b18" id="0876b18">所起諸業。或於父母設起下纏行損害事。如</a><a name="0876b19" id="0876b19">是一切皆定業攝。有餘師說。若以猛利意樂</a><a name="0876b20" id="0876b20">所造。或有造已起歡喜心。或一切時數數慣</a><a name="0876b21" id="0876b21">習。或勝願力事力所起業皆決定現法果業。</a><a name="0876b22" id="0876b22">其相云何。頌曰</a><a name="0876b23" id="0876b23"><p class='lg'>　　由田意樂勝　　　及定招異熟</a><br><a name="0876b24" id="0876b24">　　得永離地業　　　定招現法果　</p></a><a name="0876b25" id="0876b25"><p>論曰。由田勝者。聞有苾芻於僧眾中作女人</a><a name="0876b26" id="0876b26">語。彼須臾頃轉作女人。此等傳聞其類非一。</a><a name="0876b27" id="0876b27">由意樂勝者。聞有扇搋救脫諸牛黃門事故。</a><a name="0876b28" id="0876b28">彼須臾頃轉作丈夫。此等傳聞事亦非一。或</a><a name="0876b29" id="0876b29">有餘業亦得現果。謂生此地永離此地染。於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290876a.htm'><img src='up.gif' border=0></a>
<a href='T290876c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>