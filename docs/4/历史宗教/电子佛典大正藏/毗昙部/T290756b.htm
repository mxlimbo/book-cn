<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0756b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷76)</font> 辯智品第七之一 <font face='Arial'>T29, p0756b</h2></font><hr>
<span class='old'>
</a><a name="0756a24" id="0756a24">從何歿今生何處。乘何業故來生此間</a><a name="0756a25" id="0756a25"><p class='juan'>
說一切有部順正理論卷第七十六</p>
</span><a name="0756b01" id="0756b01"></a><a name="0756b02" id="0756b02"><p class='juan'>
阿毘達磨順正理論卷第七十七</p>
</a><a name="0756b03" id="0756b03"></a><a name="0756b04" id="0756b04"><p><span class='byline'>　　　　尊者眾賢造</span><br></a><a name="0756b05" id="0756b05"><p><span class='byline'>　　　　三藏法師玄奘奉　詔譯</span><br></a><a name="0756b06" id="0756b06"><p><b>　　<A NAME="n282"></A>辯定品第八之一</b></a><a name="0756b07" id="0756b07"><p>如是已辯諸智差別。次當分別智所依定。唯</a><a name="0756b08" id="0756b08">諸靜慮能具為依。故於此中先辯靜慮。或於</a><a name="0756b09" id="0756b09">先辯共功德中。已辯智所成無諍等功德。餘</a><a name="0756b10" id="0756b10">所成德今次當辯。於中先辯所依止定。且諸</a><a name="0756b11" id="0756b11">定內靜慮云何。頌曰</a><a name="0756b12" id="0756b12"><p class='lg'>　　靜慮四各二　　　於中生已說</a><br><a name="0756b13" id="0756b13">　　定謂善一境　　　并伴五蘊性</a><br><a name="0756b14" id="0756b14">　　初具伺喜樂　　　後漸離前支　</p></a><a name="0756b15" id="0756b15"><p>論曰。一切功德多依靜慮。故應先辯靜慮差</a><a name="0756b16" id="0756b16">別。此總有四種。謂初二三四。豈諸靜慮無如</a><a name="0756b17" id="0756b17">慈等不共名想。而今但說初等四數建立別</a><a name="0756b18" id="0756b18">名。此中非無不共名想。然無唯遍攝一地名。</a><a name="0756b19" id="0756b19">以諸靜慮各有二種。謂定及生有差別故。諸</a><a name="0756b20" id="0756b20">生靜慮如先已說。謂第四八前三各三。無有</a><a name="0756b21" id="0756b21">別名總詮一地。諸定靜慮總相無別。謂此四</a><a name="0756b22" id="0756b22">體總而言之。皆善性攝。心一境性以善等持</a><a name="0756b23" id="0756b23">為自性故。若并助伴五蘊為性。此二既同難</a><a name="0756b24" id="0756b24">知差別。相雖無別而地有異。為顯地異就數</a><a name="0756b25" id="0756b25">標名。故說為初乃至第四。此中經主自興問</a><a name="0756b26" id="0756b26">答。何名一境性。謂專一所緣。彼答非理。眼意</a><a name="0756b27" id="0756b27">二識若同一所緣應名一境性。故於此處應求</a><a name="0756b28" id="0756b28">別理。謂若依止一所依根。專一所緣名一境</a><a name="0756b29" id="0756b29">性。豈不一念無易所緣。應一切心中皆有一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290756a.htm'><img src='up.gif' border=0></a>
<a href='T290756c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>