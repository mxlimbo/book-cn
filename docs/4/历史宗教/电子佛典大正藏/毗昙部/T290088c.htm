<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0088c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷17)</font> 分別業品第四之一 <font face='Arial'>T29, p0088c</h2></font><hr>
<span class='old'>
</a><a name="0088b28" id="0088b28"><p>如是已辯十業道相。依何義名業道。頌曰</a><a name="0088b29" id="0088b29"><p class='lg'>　　此中三唯道　　　七業亦道故　</p></span><a name="0088c01" id="0088c01"><p>論曰。十業道中後三唯道。業之道故立業道</a><a name="0088c02" id="0088c02">名。彼相應思說名為業。彼轉故轉。彼行故</a><a name="0088c03" id="0088c03">行。如彼勢力而造作故。前七是業。身語業</a><a name="0088c04" id="0088c04">故。亦業之道。思所遊故。由能等起身語</a><a name="0088c05" id="0088c05">業思託身語業為境轉故。業業之道立</a><a name="0088c06" id="0088c06">業道名。故於此中言業道者。具顯業道</a><a name="0088c07" id="0088c07">業業道義。雖不同類而一為餘。於世典</a><a name="0088c08" id="0088c08">中俱極成故。離殺等七無貪等三立業道</a><a name="0088c09" id="0088c09">名類此應釋。此加行後起何緣非業道。為</a><a name="0088c10" id="0088c10">此依此彼方轉故。又前說此攝麤品故。又</a><a name="0088c11" id="0088c11">若由此有減有增令內外物有增有減立</a><a name="0088c12" id="0088c12">為業道。異此不然。譬喻論師執貪瞋等即</a><a name="0088c13" id="0088c13">是意業。依何義釋彼名業道。應問彼師。</a><a name="0088c14" id="0088c14">然亦可言。彼是意業惡趣道故立業道名。</a><a name="0088c15" id="0088c15">或互相乘皆名業道。如是所說十<span class='corr'>惡</span>業道。皆</a><a name="0088c16" id="0088c16">與善法現起相違。諸斷善根由何業道。斷</a><a name="0088c17" id="0088c17">續善相差別云何。頌曰</a><a name="0088c18" id="0088c18"><p class='lg'>　　唯邪見斷善　　　所斷欲生得</a><br><a name="0088c19" id="0088c19">　　撥因果一切　　　漸斷二俱捨</a><br><a name="0088c20" id="0088c20">　　人三洲男女　　　見行斷非得</a><br><a name="0088c21" id="0088c21">　　續善疑有見　　　頓現除逆者　</p></a><a name="0088c22" id="0088c22"><p>論曰。惡業道中唯有上品圓滿邪見能斷善</a><a name="0088c23" id="0088c23">根。若爾何緣本論中說云何上品諸不善根。</a><a name="0088c24" id="0088c24">謂諸不善根能斷善根者。或離欲位最初所</a><a name="0088c25" id="0088c25">除。由不善根能引邪見。故邪見事推在彼根。</a><a name="0088c26" id="0088c26">如火燒村火由賊起故世間說彼賊燒村。</a><a name="0088c27" id="0088c27">何等善根為此所斷。謂唯欲界生得善根。色</a><a name="0088c28" id="0088c28">無色善先不成故。施設足論當云何通。如</a><a name="0088c29" id="0088c29">彼論言。唯由此量是人已斷三界善根。依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290088b.htm'><img src='up.gif' border=0></a>
<a href='T290089a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>