<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0591b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷114)</font> 業蘊第四中惡行納息第一之一 <font face='Arial'>T27, p0591b</h2></font><hr>
<span class='old'>
</a><a name="0591a28" id="0591a28">黑白業異熟者。諸惡趣中雖有雜受黑白業</a><a name="0591a29" id="0591a29">異熟處。而更有處一向純受黑業異熟。謂一</span><a name="0591b01" id="0591b01">分傍生鬼。及一切地獄。由惡趣中有不決定。</a><a name="0591b02" id="0591b02">是故不說。復有說者。欲界繫修所斷善不</a><a name="0591b03" id="0591b03">善業。名黑白黑白異熟業。一種類中二業雜</a><a name="0591b04" id="0591b04">故。復有說者。若善不善業。能感欲界人天傍</a><a name="0591b05" id="0591b05">生鬼趣異熟。名黑白黑白異熟業。於一趣</a><a name="0591b06" id="0591b06">中雜受二業異熟故。如是說者。欲界一切</a><a name="0591b07" id="0591b07">善業。名黑白黑白異熟業。以彼善業體雖</a><a name="0591b08" id="0591b08">是白。而為不善黑所陵雜。以不善能斷自</a><a name="0591b09" id="0591b09">地善故。不善不爾。不為自地善所陵雜。</a><a name="0591b10" id="0591b10">自地善不能斷自地不善故。由此欲界善</a><a name="0591b11" id="0591b11">業名第三業。云何非黑非白無異熟業能</a><a name="0591b12" id="0591b12">盡諸業。謂能永斷諸業學思。問諸無漏業</a><a name="0591b13" id="0591b13">是勝義白何故乃名非黑非白。答集異門論</a><a name="0591b14" id="0591b14">施設論。皆說此業不同。不善染污黑。及感</a><a name="0591b15" id="0591b15">不可意異熟黑故說非黑。又亦不同善有</a><a name="0591b16" id="0591b16">漏白。及感可意異熟白故說非白。復有說</a><a name="0591b17" id="0591b17">者。此依果白故說非白。白有二種。一因</a><a name="0591b18" id="0591b18">白。二果白。善有漏業具二白故名白。諸無</a><a name="0591b19" id="0591b19">漏業。唯有因白而無果白。故不名白。復</a><a name="0591b20" id="0591b20">有說者。依異熟白故名非白。白有二種。</a><a name="0591b21" id="0591b21">一自體白。二異熟白。善有漏業具二白故</a><a name="0591b22" id="0591b22">名白。無漏業唯有自體白無異熟白故不</a><a name="0591b23" id="0591b23">名白。復有說者。此無漏業能斷世間所愛</a><a name="0591b24" id="0591b24">異熟。非世所愛無有白相。故不名白。以</a><a name="0591b25" id="0591b25">是義故名非黑白。此無漏業非如前三感異</a><a name="0591b26" id="0591b26">熟果。是故說名無異熟業。此無漏業令前</a><a name="0591b27" id="0591b27">三業畢竟滅盡等盡遍盡。永斷永害棄捨變</a><a name="0591b28" id="0591b28">吐離欲寂滅。是故說名能盡諸業。如是則</a><a name="0591b29" id="0591b29">說十七學思。謂見道中四法智忍相應學思。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270591a.htm'><img src='up.gif' border=0></a>
<a href='T270591c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>