<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0270b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷52)</font> 結蘊第二中不善納息第一之一 <font face='Arial'>T27, p0270b</h2></font><hr>
<span class='old'>
</a><a name="0270a28" id="0270a28">心與心所相應。心所亦與心所相應。心所。</a><a name="0270a29" id="0270a29">又得與心相應。唯心與心無相應義。一身</span><a name="0270b01" id="0270b01">二心不俱起故。或復有執。諸法各與自性</a><a name="0270b02" id="0270b02">相應。不與他性。彼作是說相愛重義是相</a><a name="0270b03" id="0270b03">應義。無法與法極相愛重。如自性者。是故</a><a name="0270b04" id="0270b04">唯與自性相應。為遮彼意顯示唯與他</a><a name="0270b05" id="0270b05">性相應。相應名義異體相望而建立故。如心</a><a name="0270b06" id="0270b06">心所展轉相望。同一所依一所緣等互不相</a><a name="0270b07" id="0270b07">捨名相應故。或復有執。諸法與自性無相</a><a name="0270b08" id="0270b08">應義亦非不相應。無相應義者諸法不待</a><a name="0270b09" id="0270b09">自性而生故。非不相應者極相愛重是相應</a><a name="0270b10" id="0270b10">義故。為遮彼意顯示諸法不亂相應故作</a><a name="0270b11" id="0270b11">斯論。問何故但問與受相應。答是作論者</a><a name="0270b12" id="0270b12">意欲爾故。謂作論者隨欲造論不違法相</a><a name="0270b13" id="0270b13">故不應責。復次以受與受行相各別不違</a><a name="0270b14" id="0270b14">成就而違現行是故偏問。不違成就者。一</a><a name="0270b15" id="0270b15">身容成就五受根故。違現行者。必無二受</a><a name="0270b16" id="0270b16">俱時現行故。復次以受隨根轉變而起。於</a><a name="0270b17" id="0270b17">一受體建立五根餘法不爾故偏問受。復</a><a name="0270b18" id="0270b18">次受居十二緣起輪中。猶如車轂是故偏</a><a name="0270b19" id="0270b19">問。復次以一切法皆歸趣受是故偏問。復</a><a name="0270b20" id="0270b20">次除受更問何根相應。若問命等八根相</a><a name="0270b21" id="0270b21">應便為非理不相應故。若問信等五三無</a><a name="0270b22" id="0270b22">漏相應。亦為非理唯是善故。若問餘染及</a><a name="0270b23" id="0270b23">想思等心所相應。亦為非理。無根相故。或</a><a name="0270b24" id="0270b24">有即是煩惱性故。若問念定及慧相應。亦</a><a name="0270b25" id="0270b25">為非理。煩惱相應無根相故。或有即是煩</a><a name="0270b26" id="0270b26">惱性故。若問意根亦不應理依心建立相</a><a name="0270b27" id="0270b27">應法故。又心相應無差別故。受有根相非</a><a name="0270b28" id="0270b28">煩惱體能生煩惱故問相應。答三結中有身</a><a name="0270b29" id="0270b29">見戒禁取結三根相應。除苦憂根。問此何故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270270a.htm'><img src='up.gif' border=0></a>
<a href='T270270c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>