<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0490b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷26)</font> 辯緣起品第三之一 <font face='Arial'>T29, p0490b</h2></font><hr>
<span class='old'>
</a><a name="0490a28" id="0490a28">則了不了義應無定建立。又何意說。五妙欲</a><a name="0490a29" id="0490a29">中。欲貪生故。而有所取。是名欲取。為執欲</span><a name="0490b01" id="0490b01">貪。為執妙欲。名為欲取。除此二種。更作餘</a><a name="0490b02" id="0490b02">執。則無所依。且彼所宗。取不攝愛。不應欲取</a><a name="0490b03" id="0490b03">體是欲貪。或彼前後自相違害。若執妙欲名</a><a name="0490b04" id="0490b04">欲取者。豈非煩惱能為業因。又取不應緣愛</a><a name="0490b05" id="0490b05">而起。唯應許愛緣取而生。彼上座言。取非二</a><a name="0490b06" id="0490b06">種。但於妙欲。欲貪生故。執而不捨。說名欲</a><a name="0490b07" id="0490b07">取。巧為如是響像言詞。惑亂東方愚信族</a><a name="0490b08" id="0490b08">類。何名為執。何名不捨。豈不於彼五妙欲中</a><a name="0490b09" id="0490b09">有欲貪生。即名為執。耽著不棄。即名不捨。故</a><a name="0490b10" id="0490b10">先說彼不應立義。而強立之。應立義中而倒</a><a name="0490b11" id="0490b11">不立言成無謬。或彼應辯執不捨相。非即前</a><a name="0490b12" id="0490b12">二而名欲取。彼言見取。即是五見。謂愛力故。</a><a name="0490b13" id="0490b13">執而不捨。故契經說。由有彼故。應知是諸沙</a><a name="0490b14" id="0490b14">門梵志成不聰叡。墮無明趣。愛廣滋長。彼謂</a><a name="0490b15" id="0490b15">諸見。由愛勢力。種種熾盛。名廣滋長。如是所</a><a name="0490b16" id="0490b16">說。前後相違。不了經義。引之無益。如何彼說</a><a name="0490b17" id="0490b17">前後相違。謂能執故。說名為執。如是執體。即</a><a name="0490b18" id="0490b18">是五見。彼即不棄。故名不捨。是謂後言違於</a><a name="0490b19" id="0490b19">前說。謂彼前說。於內法中。執取為我。名我語</a><a name="0490b20" id="0490b20">取。或我語取。見取所收。無別性故。應唯三</a><a name="0490b21" id="0490b21">取。理不應許。取體相雜。如何說彼不了經義。</a><a name="0490b22" id="0490b22">謂經但言愛廣滋長。如何知說。是由愛力。種</a><a name="0490b23" id="0490b23">種熾盛。名廣滋長。非由見力愛滋長耶。我於</a><a name="0490b24" id="0490b24">此中。見如是義。謂由見力。愛廣滋長。由彼經</a><a name="0490b25" id="0490b25">言。沙門梵志。依前際執。說常住論。言我世間</a><a name="0490b26" id="0490b26">皆悉是常。於四事中。而興諍論。由有彼故。應</a><a name="0490b27" id="0490b27">知是諸沙門梵志。成不聰叡。墮無明趣。愛廣</a><a name="0490b28" id="0490b28">滋長。此中意說。愛由見力。而廣滋長。非見由</a><a name="0490b29" id="0490b29">愛。此分明說愛廣滋長。如何翻謂見滋長耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290490a.htm'><img src='up.gif' border=0></a>
<a href='T290490c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>