<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0715a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷68)</font> 辯賢聖品第六之一 <font face='Arial'>T29, p0715a</h2></font><hr>
<span class='old'>
</a><a name="0714c28" id="0714c28">種應果。然此中說時愛應起。不動應證別有</a><a name="0714c29" id="0714c29">所因。謂為令知時愛解脫。恒時尊重加行所</span><a name="0715a01" id="0715a01">持。方免退失恐退失故。應數現前故說應起。</a><a name="0715a02" id="0715a02">不動解脫必無退理。但證得時名辦所作。故</a><a name="0715a03" id="0715a03">但於彼說應證言。又時解脫亦說應證。經說</a><a name="0715a04" id="0715a04">於中身作證故。又經多說惑滅為應果。諸經</a><a name="0715a05" id="0715a05">皆言滅應作證故。然無處說阿羅漢果。名應</a><a name="0715a06" id="0715a06">起者以不遍故。又彼自問若時解脫非應果</a><a name="0715a07" id="0715a07">性。何故契經言時解脫應果。彼即自答。謂有</a><a name="0715a08" id="0715a08">應果根性鈍故。要待時故定方現前。若與彼</a><a name="0715a09" id="0715a09">相違名不時解脫。彼如是答其義不成。有學</a><a name="0715a10" id="0715a10">亦應如是說故。謂學亦有根鈍利別。待不待</a><a name="0715a11" id="0715a11">時定現前故。應得時解脫不時解脫名。然無</a><a name="0715a12" id="0715a12">此名故是僻執。若謂有學未解脫故。不立此</a><a name="0715a13" id="0715a13">名理則已成。時愛解脫是應果性。許未解脫</a><a name="0715a14" id="0715a14">者無解脫名故。由此彼釋喬底迦經言。喬底</a><a name="0715a15" id="0715a15">迦昔在學位。於時解脫極噉味故。又鈍根故</a><a name="0715a16" id="0715a16">數數退失。深自厭責執刀自害。由於身命無</a><a name="0715a17" id="0715a17">所戀惜。臨命終時得阿羅漢便般涅槃。故喬</a><a name="0715a18" id="0715a18">底迦亦非退失阿羅漢果。此與聖教都不相</a><a name="0715a19" id="0715a19">符。若在學位有時解脫。為所味者理則應成。</a><a name="0715a20" id="0715a20">在有學位名時解脫。然無聖教說如是言。若</a><a name="0715a21" id="0715a21">有學時未解脫故。不可說為時解脫者。既未</a><a name="0715a22" id="0715a22">解脫不應言彼學位。已得時解脫性為所噉</a><a name="0715a23" id="0715a23">味。故彼釋此喬底迦經亦依僻執。然彼上座</a><a name="0715a24" id="0715a24">率自執言。時愛解脫以世俗道。暫伏煩惱令</a><a name="0715a25" id="0715a25">心離繫。暫時脫故名時解脫。此是現法樂住</a><a name="0715a26" id="0715a26">性故。有煩惱故建立愛名。此即是貪所染事</a><a name="0715a27" id="0715a27">義。不動解脫以無漏道。永斷煩惱令心離繫。</a><a name="0715a28" id="0715a28">相續轉故隨眠永盡。上座依止下劣意樂。極</a><a name="0715a29" id="0715a29">惡處置阿羅漢果。謂彼應果身相續中。幸有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290714c.htm'><img src='up.gif' border=0></a>
<a href='T290715b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>