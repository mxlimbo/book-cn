<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0486b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷26)</font> 辯緣起品第三之一 <font face='Arial'>T29, p0486b</h2></font><hr>
<span class='old'>
</a><a name="0486a28" id="0486a28">色與觸為緣。然名色位。非無有觸。以許此中</a><a name="0486a29" id="0486a29">有意識故。曾無處說。離根境等別有觸緣。而</span><a name="0486b01" id="0486b01">說此中有識無觸。有言無理。又彼所說。意體</a><a name="0486b02" id="0486b02">雖恒。有非意處。此何所表。若是處體。而不施</a><a name="0486b03" id="0486b03">設。此何所以。竟不說因。又言觸處。方立處</a><a name="0486b04" id="0486b04">名。許是處體。此言便壞。若非處體。便違契</a><a name="0486b05" id="0486b05">經。一切法者。謂十二處。然佛世尊。處處顯</a><a name="0486b06" id="0486b06">示。離十二處。無別有法。亦不可說。於諸法</a><a name="0486b07" id="0486b07">中。有非處體而處所攝。雖一極微。不能生觸。</a><a name="0486b08" id="0486b08">而無現在唯一極微。非五識身所依緣者。亦</a><a name="0486b09" id="0486b09">是處體。得彼相故。是故所說。意體雖恒有非</a><a name="0486b10" id="0486b10">意處。非應理說。若爾何故。不作是言。四處</a><a name="0486b11" id="0486b11">生前。說為名色。識名色位。用減劣故。謂二位</a><a name="0486b12" id="0486b12">中。諸內處體。用猶減劣。不立處名。若此位</a><a name="0486b13" id="0486b13">中。處用圓勝。即於此位。可立處名。或位不</a><a name="0486b14" id="0486b14">同。體有異故。謂六處位。所得意身。用勝體</a><a name="0486b15" id="0486b15">圓。非前所得。如是六處。名色為緣。故說名</a><a name="0486b16" id="0486b16">色緣生六處。或此位方得全分現行故。謂要</a><a name="0486b17" id="0486b17">支開位。方得男女根。爾時諸識身。乃容皆現</a><a name="0486b18" id="0486b18">起。故身意處。六處位中。體用現行。方得全</a><a name="0486b19" id="0486b19">分。由斯故說六處生前是名色位。此說為善。</a><a name="0486b20" id="0486b20">餘廣分別。此名色支。於此後文。當更顯示。即</a><a name="0486b21" id="0486b21">此名色為緣所生。具眼等根。未三和合。中間</a><a name="0486b22" id="0486b22">諸蘊。說名六處。謂名色後。六處已生。乃至根</a><a name="0486b23" id="0486b23">境識未具和合位。下中上品。次第漸增。於此</a><a name="0486b24" id="0486b24">位中。總名六處。豈於此位。諸識不生。而得說</a><a name="0486b25" id="0486b25">三未具和合。且無一位意識不生。名色位中。</a><a name="0486b26" id="0486b26">身識亦起。況六處位。言無三和。所餘識身。亦</a><a name="0486b27" id="0486b27">容得起。然非恒勝。故未立三和名。於此位中。</a><a name="0486b28" id="0486b28">唯六處勝。故約六處。以標位別。既許六處緣</a><a name="0486b29" id="0486b29">名色生。一念名色。後即應立六處。如一念識<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290486a.htm'><img src='up.gif' border=0></a>
<a href='T290486c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>