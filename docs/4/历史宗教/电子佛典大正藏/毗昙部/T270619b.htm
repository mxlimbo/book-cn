<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0619b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷119)</font> 業蘊第四中害生納息第三之一 <font face='Arial'>T27, p0619b</h2></font><hr>
<span class='old'>
</a><a name="0619a28" id="0619a28">觸母身因茲喪命。起加行時果未究竟。果</a><a name="0619a29" id="0619a29">究竟時已無加行。由此不成無間之罪。有</span><a name="0619b01" id="0619b01">果究竟不起加行者。謂如有人扶持父</a><a name="0619b02" id="0619b02">母經嶮路過。恐其賊來。推逼令進。父母</a><a name="0619b03" id="0619b03">顛仆因即喪命。果雖究竟非加行起。是故</a><a name="0619b04" id="0619b04">要起加行及果究竟方成無間。問頗有起</a><a name="0619b05" id="0619b05">加行及果究竟。而不得無間罪耶。答有。謂</a><a name="0619b06" id="0619b06">與所殺俱時命終。無後眾同分可成就彼</a><a name="0619b07" id="0619b07">罪故。有兄遣弟自往害母弟依兄教俱得</a><a name="0619b08" id="0619b08">無間。若弟遣他及共他害。唯弟得無間。有</a><a name="0619b09" id="0619b09">兄遣弟令他害母。弟依兄教俱得無間。若</a><a name="0619b10" id="0619b10">弟自害及共他害唯弟得無間。有兄遣弟</a><a name="0619b11" id="0619b11">共他害母。弟依兄教俱得無間。弟若自害</a><a name="0619b12" id="0619b12">及但令他。唯弟得無間。有兄遣弟母來當</a><a name="0619b13" id="0619b13">害。弟依兄教俱得無間。若母去方害唯弟</a><a name="0619b14" id="0619b14">得無間。如兄遣弟。兄遣於妹弟遣於兄</a><a name="0619b15" id="0619b15">遣姊亦爾。如遣害來遣害去住坐臥亦爾。</a><a name="0619b16" id="0619b16">如害母害父亦爾。害阿羅漢。出佛身血。遣</a><a name="0619b17" id="0619b17">使差別類此應知。若非人殺非人父母不</a><a name="0619b18" id="0619b18">得無間罪。非人殺人人殺非人應知亦爾。</a><a name="0619b19" id="0619b19">唯有人類殺人父母方得無間。問若扇搋</a><a name="0619b20" id="0619b20">半擇迦無形二形殺害父母得無間不答不</a><a name="0619b21" id="0619b21">得。所以者何。彼身法爾志力微劣不能作</a><a name="0619b22" id="0619b22">律儀。不律儀器故。尊者世友作如是說。扇</a><a name="0619b23" id="0619b23">搋迦等殺害父母不得無間。所以者何。彼</a><a name="0619b24" id="0619b24">於父母無愛敬心。可先現前今滅壞故。復</a><a name="0619b25" id="0619b25">次彼於父母無勝慚愧。可先現前今滅壞</a><a name="0619b26" id="0619b26">故。大德說言。扇搋迦等煩惱增故定惡趣攝。</a><a name="0619b27" id="0619b27">惡趣攝故無無間罪。問諸傍生類殺害父母</a><a name="0619b28" id="0619b28">得無間不。答不得。所以者何。彼身法爾</a><a name="0619b29" id="0619b29">志力微劣。不能作律儀不律儀器故。尊者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270619a.htm'><img src='up.gif' border=0></a>
<a href='T270619c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>