<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0295b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷40)</font> 使犍度十門品第四之一 <font face='Arial'>T28, p0295b</h2></font><hr>
<span class='old'>
</a><a name="0295a28" id="0295a28">不他分生。然如其法體。生已而滅。問曰。未來</a><a name="0295a29" id="0295a29">世減。過去世增。云何不施設二世有增減</span><a name="0295b01" id="0295b01">耶。尊者和須蜜說曰。為增計數過去未來世</a><a name="0295b02" id="0295b02">有增減不。若不增計數過去未來世。何故言</a><a name="0295b03" id="0295b03">過去未來世有增減耶。復次過去未來。無量</a><a name="0295b04" id="0295b04">無邊。不說有增減。譬如於海。取百千瓶水不</a><a name="0295b05" id="0295b05">減。投百千瓶水不增。以海水無量故。彼亦如</a><a name="0295b06" id="0295b06">是。復次未來法未生未滅故不減。過去法生</a><a name="0295b07" id="0295b07">已滅故不增。復次未來法未生不壞故不減。</a><a name="0295b08" id="0295b08">過去法生已壞故不增。復次未來法未生未</a><a name="0295b09" id="0295b09">離故不減。過去法生已離故不增。尊者佛陀</a><a name="0295b10" id="0295b10">提婆說曰。若法行世者。何不說有增減。但法</a><a name="0295b11" id="0295b11">因緣和合故生。因緣離散則滅。問曰。過去未</a><a name="0295b12" id="0295b12">來。為有積聚。如現在牆壁樹木山巖等。為</a><a name="0295b13" id="0295b13">散在處處。若積聚者。云何施主所作。不唐捐</a><a name="0295b14" id="0295b14">其功。云何不有方所。云何不是常。云何不現</a><a name="0295b15" id="0295b15">見。若散在處處者。云何說有過去。王名善見。</a><a name="0295b16" id="0295b16">城名拘奢跋提。講堂名善法。亦說。有毘婆尸</a><a name="0295b17" id="0295b17">佛乃至迦葉佛。云何說有未來。城名雞頭。未</a><a name="0295b18" id="0295b18">來佛名彌勒。云何施設宿命智。觀過去事。願</a><a name="0295b19" id="0295b19">智觀過去未來事。云何非本無今有已有還</a><a name="0295b20" id="0295b20">無。答曰。應作是說。或有說者。積聚如現在牆</a><a name="0295b21" id="0295b21">壁等。問曰。若然者。云何非檀越所作不唐捐</a><a name="0295b22" id="0295b22">其功。答曰。以他見故。若彼不修功不現。修功</a><a name="0295b23" id="0295b23">則現。問曰。云何不有方所。答曰。若有方所。復</a><a name="0295b24" id="0295b24">有何過。云何非是常耶。答曰。以有剎那無常</a><a name="0295b25" id="0295b25">故。何故不現耶。答曰。若未為五識身作境界</a><a name="0295b26" id="0295b26">則不現。若已作則現。評曰。應作是說。現在者</a><a name="0295b27" id="0295b27">是積聚。未來過去者。散在處處。所以者何。在</a><a name="0295b28" id="0295b28">法數中故。問曰。若然者。云何說有過去。答曰。</a><a name="0295b29" id="0295b29">說摔去。如本現在時。云何說有未來。答曰。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280295a.htm'><img src='up.gif' border=0></a>
<a href='T280295c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>