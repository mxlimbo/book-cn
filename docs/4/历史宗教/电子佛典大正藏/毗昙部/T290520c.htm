<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0520c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷31)</font> 辯緣起品第三之一 <font face='Arial'>T29, p0520c</h2></font><hr>
<span class='old'>
</a><a name="0520b28" id="0520b28"><p>論曰。北俱盧人。定壽千歲。彼於人趣。福力最</a><a name="0520b29" id="0520b29">強。鈍恣碟。多諸快樂。無攝受過。死必上生。</span><a name="0520c01" id="0520c01">少受士用果。離諸違諍濁。以彼有情所受種</a><a name="0520c02" id="0520c02">種衣服嚴具皆從樹生。諸妙花香。處處皆有。</a><a name="0520c03" id="0520c03">宮殿臺閣。池路橋船。婇女園林。自然華麗。</a><a name="0520c04" id="0520c04">其地平坦。無有丘坑荊棘瓦礫毒刺鹹鹵。亦</a><a name="0520c05" id="0520c05">無毒蟲諸惡禽獸。一切資具非工所成。晝夜</a><a name="0520c06" id="0520c06">雖恒受用無罪。諸善業果而不耽著。西牛貨</a><a name="0520c07" id="0520c07">人壽五百歲。東勝身人壽二百五十歲。南贍</a><a name="0520c08" id="0520c08">部人壽無定限。劫後增減或少或多。少極十</a><a name="0520c09" id="0520c09">年多極八萬。於劫初位。人壽叵量。非百千等</a><a name="0520c10" id="0520c10">所能計故。已說人間種量長短。要先建立天</a><a name="0520c11" id="0520c11">上晝夜。方可算計天壽短長。天上云何建立</a><a name="0520c12" id="0520c12">晝夜。人五十歲。為六天中最在下天一晝一</a><a name="0520c13" id="0520c13">夜。乘斯晝夜。三十為月。十二月為歲。彼壽五</a><a name="0520c14" id="0520c14">百年。上五欲天。漸俱增倍。謂人百歲。為第二</a><a name="0520c15" id="0520c15">天一晝一夜。乘斯晝夜。成月及年。彼壽千歲。</a><a name="0520c16" id="0520c16">夜摩等四。隨次如人二四八百千六百歲。為</a><a name="0520c17" id="0520c17">一晝夜。乘斯晝夜。成月及年。如次彼壽二四</a><a name="0520c18" id="0520c18">八千萬六千歲。持雙以上。日月並無晝夜。光</a><a name="0520c19" id="0520c19">明依何而有。依華開合鳥鳴不鳴。寤寐不同。</a><a name="0520c20" id="0520c20">立有晝夜。外光明事。依內身成。已說欲天壽</a><a name="0520c21" id="0520c21">量長短。色天無有晝夜差別。但以劫數。知壽</a><a name="0520c22" id="0520c22">短長。彼劫壽短長。與身量數等。謂若身量半</a><a name="0520c23" id="0520c23">踰繕那。壽量半劫。若彼身量一踰繕那。壽量</a><a name="0520c24" id="0520c24">一劫。乃至身量長萬六千。壽量亦同。萬六千</a><a name="0520c25" id="0520c25">劫。已說色界天壽短長。無色四天。從下如次。</a><a name="0520c26" id="0520c26">壽量二四六八萬劫。上所說劫。為定依何。為</a><a name="0520c27" id="0520c27">壞為成。為中為大。少光以上。大全為劫。自</a><a name="0520c28" id="0520c28">下諸天。大半為劫。即由此故。說大梵王過梵</a><a name="0520c29" id="0520c29">輔天壽一劫半。空成住壞。各二十中。總八十<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290520b.htm'><img src='up.gif' border=0></a>
<a href='T290521a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>