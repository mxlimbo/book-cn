<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0531c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷33)</font> 辯業品第四之一 <font face='Arial'>T29, p0531c</h2></font><hr>
<span class='old'>
</a><a name="0531b28" id="0531b28"><p class='lg'>　　此身語二業　　　俱表無表性　</p></a><a name="0531b29" id="0531b29"><p>論曰。應知如是所說諸業中。身語二業。俱表</span><a name="0531c01" id="0531c01">無表性。故本論言。云何身業。謂身所有表</a><a name="0531c02" id="0531c02">及無表。云何語業。謂語所有表及無表。復有</a><a name="0531c03" id="0531c03">何緣。唯身語業。表無表性。意業不然。以意業</a><a name="0531c04" id="0531c04">中無彼相故。謂能表示故名為表。表示自心</a><a name="0531c05" id="0531c05">令他知故。思無是事。故不名表。由此但言</a><a name="0531c06" id="0531c06">身語二業。能表非意。何故經言。諸愛者表。即</a><a name="0531c07" id="0531c07">是意業。此有餘義。為顯意業。雖體非色。由愛</a><a name="0531c08" id="0531c08">成麤。謂愛俱思。雖體非色。相麤顯故。如身語</a><a name="0531c09" id="0531c09">表。能表自心。令他知故。實非表性。假說為</a><a name="0531c10" id="0531c10">表。故經但言。諸愛者表。即是意業。即是由</a><a name="0531c11" id="0531c11">愛所逼迫者。明了動心法。即是意業義。若此</a><a name="0531c12" id="0531c12">經言。愛者意業。體即是表。可舉此經以顯意</a><a name="0531c13" id="0531c13">業。用表為性。如是且辯意業非表。亦非無</a><a name="0531c14" id="0531c14">表。以無表業初起必依生因大種。此後無表</a><a name="0531c15" id="0531c15">生因雖滅。定有同類大種為依。故後後時。無</a><a name="0531c16" id="0531c16">表續起。諸意業起。必依於心。非後後時定有</a><a name="0531c17" id="0531c17">同類心相續起。可意無表依止彼心。多念相</a><a name="0531c18" id="0531c18">續。以心善等念念有殊。設無表思。同類續</a><a name="0531c19" id="0531c19">起。如何依止前心意業。可隨後念異類心轉。</a><a name="0531c20" id="0531c20">非有意業心不相應。故意業中。亦無無表。是</a><a name="0531c21" id="0531c21">故唯有身語二業。表無表性。其理善成。上座</a><a name="0531c22" id="0531c22">此中。作如是說。如何可說剎那滅身有動運</a><a name="0531c23" id="0531c23">轉名為身業。以若有法此時此處生。無動運</a><a name="0531c24" id="0531c24">轉即此時處滅。若不許如是無剎那滅義。如</a><a name="0531c25" id="0531c25">是語業。為難亦然。非對法宗許動運轉名身</a><a name="0531c26" id="0531c26">語表。所以者何。頌曰</a><a name="0531c27" id="0531c27"><p class='lg'>　　身表許別形　　　非行動為體</a><br><a name="0531c28" id="0531c28">　　以諸有為法　　　有剎那盡故</a><br><a name="0531c29" id="0531c29">　　應無無因故　　　生因應能滅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290531b.htm'><img src='up.gif' border=0></a>
<a href='T290532a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>