<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0296b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷20)</font> 分別慧品第七之一 <font face='Arial'>T29, p0296b</h2></font><hr>
<span class='old'>
</a><a name="0296a26" id="0296a26">三種。宿住念智。有修得果。有生得。有業所作</a><a name="0296a27" id="0296a27"><p class='juan'>
阿毘達磨俱舍釋論卷第二十</p>
</span><a name="0296b01" id="0296b01"></a><a name="0296b02" id="0296b02"><p class='juan'>
阿毘達磨俱舍釋論卷第二十一</p>
</a><a name="0296b03" id="0296b03"></a><a name="0296b04" id="0296b04"><p><span class='byline'>　　　　婆藪盤豆造</span><br></a><a name="0296b05" id="0296b05"><p><span class='byline'>　　　　陳天竺三藏真諦譯</span><br></a><a name="0296b06" id="0296b06"><p><b>　　<A NAME="n107"></A>分別三摩跋提品第八</b></a><a name="0296b07" id="0296b07"><p>由依止智慧一切功德。謂智慧種類分別說已。</a><a name="0296b08" id="0296b08">別性類功德今當分別說。是故最初依定應</a><a name="0296b09" id="0296b09">作分別說。由一切功德依止彼故。偈曰。四定</a><a name="0296b10" id="0296b10">有二種。釋曰。若略說定有二種。由生得定修</a><a name="0296b11" id="0296b11">得定差別故。復次此定唯有四種。謂初定二</a><a name="0296b12" id="0296b12">定三定四定。此中受生中定。不應更說。於分</a><a name="0296b13" id="0296b13">別世間品中。偈曰。生得定已說。釋曰。云何說。</a><a name="0296b14" id="0296b14">各各定三地。四定有八地。修得定必定應說。</a><a name="0296b15" id="0296b15">故說此言。偈曰。修定善一類。釋曰。若不分別。</a><a name="0296b16" id="0296b16">唯心善一類名定。是三摩提性故。偈曰。共伴</a><a name="0296b17" id="0296b17">類五陰。釋曰。若分別諸定。共隨行相應法。應</a><a name="0296b18" id="0296b18">知五陰為性。何法名一類。謂一境等。若爾唯</a><a name="0296b19" id="0296b19">心一境成定。非別類心法成定。不說諸心是</a><a name="0296b20" id="0296b20">定。由彼法諸心成一類故。說彼法為定。彼法</a><a name="0296b21" id="0296b21">名一類。為不如此耶。一切心剎那剎那滅故。</a><a name="0296b22" id="0296b22">皆是一類。若汝言第二心從此境不散故。是</a><a name="0296b23" id="0296b23">一類。是義不然。於相應法中。定大地應無用。</a><a name="0296b24" id="0296b24">由此是三摩提。是故諸心共緣一境。汝何故</a><a name="0296b25" id="0296b25">不許此義。若言由定大地故諸心成一類。應</a><a name="0296b26" id="0296b26">立一切心皆成一類。此亦成失。是義不然。由</a><a name="0296b27" id="0296b27">此定勢力弱故。經部師說。是心同一類故說名</a><a name="0296b28" id="0296b28">定。何以故。三摩提者。謂依心學。心清淨為勝。</a><a name="0296b29" id="0296b29">經中說名四定。餘師說。如此定者。名持訶那。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290296a.htm'><img src='up.gif' border=0></a>
<a href='T290296c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>