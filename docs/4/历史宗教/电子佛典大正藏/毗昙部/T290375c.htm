<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0375c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷8)</font> 辯本事品第一之一 <font face='Arial'>T29, p0375c</h2></font><hr>
<span class='old'>
</a><a name="0375b28" id="0375b28">空遍滿一切處故。此皆非理。眼藉明者。要藉</a><a name="0375b29" id="0375b29">大明照色方見。非貓狸等眼有大明。如何能</span><a name="0375c01" id="0375c01">見。復有人等眼雖無明而夜見色。甚違汝義。</a><a name="0375c02" id="0375c02">如說有人於闇中色亦能睹見。不待光明。若</a><a name="0375c03" id="0375c03">空遍滿一切處者。無障礙故。亦應能取壁等</a><a name="0375c04" id="0375c04">障色。能生作意。通與六識。作共生緣。眼色非</a><a name="0375c05" id="0375c05">共。是故契經。唯舉眼色。或隨所化宜聞便說。</a><a name="0375c06" id="0375c06">象跡喻等諸契經中。作意等緣皆具說故。隨</a><a name="0375c07" id="0375c07">身所住。眼見色時。身眼色識地為同不。應言</a><a name="0375c08" id="0375c08">此四或異或同。所言同者。謂生欲界。以自地</a><a name="0375c09" id="0375c09">眼。見自地色。四皆同地。生初靜慮。以自地</a><a name="0375c10" id="0375c10">眼。見自地色。亦皆同地。非生餘地有四事同。</a><a name="0375c11" id="0375c11">所言異者。謂生欲界。若以初靜慮眼見欲界</a><a name="0375c12" id="0375c12">色。身色欲界。眼識初定。見初定色。身屬欲</a><a name="0375c13" id="0375c13">界。三屬初定。若以二靜慮眼。見欲界色。身</a><a name="0375c14" id="0375c14">色欲界。眼屬二定。識屬初定。見初定色身</a><a name="0375c15" id="0375c15">屬欲界。眼屬二定。色識初定。見二定色身</a><a name="0375c16" id="0375c16">屬欲界。眼色二定。識屬初定。如是若以三</a><a name="0375c17" id="0375c17">四靜慮地眼。見下地色。或自地色如理應</a><a name="0375c18" id="0375c18">知。如是若生四靜慮地。四事有異。如理應思。</a><a name="0375c19" id="0375c19">餘界亦應如是分別。今當略辯此決定相。頌</a><a name="0375c20" id="0375c20">曰</a><a name="0375c21" id="0375c21"><p class='lg'>　　眼不下於身　　　色識非上眼</a><br><a name="0375c22" id="0375c22">　　色於識一切　　　二於身亦然</a><br><a name="0375c23" id="0375c23">　　如眼耳亦然　　　次三皆自地</a><br><a name="0375c24" id="0375c24">　　身識自下地　　　意不定應知　</p></a><a name="0375c25" id="0375c25"><p>論曰。身眼色三皆通五地。謂在欲界四靜慮</a><a name="0375c26" id="0375c26">中。眼識唯在欲界初定。此中眼根望身生地。</a><a name="0375c27" id="0375c27">或等或上。終不居下。色識望眼等下非上。下</a><a name="0375c28" id="0375c28">地眼根。串見麤色。於上細色無見功能。又下</a><a name="0375c29" id="0375c29">眼根。無有勝用。上地自有殊勝眼根於下<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290375b.htm'><img src='up.gif' border=0></a>
<a href='T290376a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>