<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0269a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷16)</font> 分別聖道果人品第六之一 <font face='Arial'>T29, p0269a</h2></font><hr>
<span class='old'>
</a><a name="0268c28" id="0268c28">亦爾。此名世間真諦。如此等法由於世間粽</a><a name="0268c29" id="0268c29">有故故立為真諦復有餘師說。若法是出世智</span><a name="0269a01" id="0269a01">所緣。或是出世後智所緣。如此亦說名真</a><a name="0269a02" id="0269a02">諦。謂境界真果真道真。若餘法異此三。說名</a><a name="0269a03" id="0269a03">俗諦。略說諸諦已。若廣說應知。如六勝智論</a><a name="0269a04" id="0269a04">說。修何方便能入四諦觀。應說此義。是故從</a><a name="0269a05" id="0269a05">初發行次第今當說。偈曰。住善行有聞。思後</a><a name="0269a06" id="0269a06">學修慧。釋曰。若人求欲觀四諦。從初先學持</a><a name="0269a07" id="0269a07">戒。次取學隨順四諦觀文句。次聽文句正義。</a><a name="0269a08" id="0269a08">聽聞已如理正思義。無倒思已。後修習觀行。</a><a name="0269a09" id="0269a09">令成修慧。此人依聞慧生思慧。依思慧生修</a><a name="0269a10" id="0269a10">慧。此三慧何相。偈曰。名二義境界。聞思修三</a><a name="0269a11" id="0269a11">慧。釋曰。彼言聞慧。緣名為境。思慧緣名義</a><a name="0269a12" id="0269a12">為境。有時由文句引義。有時由義引文句。修</a><a name="0269a13" id="0269a13">慧但緣義為境。何以故。此慧已成故。不觀文</a><a name="0269a14" id="0269a14">字。唯緣義起。譬如有人未曾學泅。不離浮物。</a><a name="0269a15" id="0269a15">若已學未成。或離或捉。若學已成。不依浮物。</a><a name="0269a16" id="0269a16">自能得渡。三慧譬如此。毘婆沙師說如此。於</a><a name="0269a17" id="0269a17">此分別中。思慧不成就。若思緣名起。則成</a><a name="0269a18" id="0269a18">聞慧。若緣義起。則成修慧。若立三慧相。如此</a><a name="0269a19" id="0269a19">則無過失。依聖言量。所生決定智名聞慧。依</a><a name="0269a20" id="0269a20">聖教簡擇道理。所生決定智名思慧。依三摩</a><a name="0269a21" id="0269a21">提。所生智名修慧。此三慧皆約因得名。因聞</a><a name="0269a22" id="0269a22">生名聞慧。思修慧亦爾。譬如說食為命。說草</a><a name="0269a23" id="0269a23">為牛。若人勇猛求得修觀。此修觀云何得成。</a><a name="0269a24" id="0269a24">是故應說此義次第。偈曰。有二離人。釋曰。若</a><a name="0269a25" id="0269a25">人由身由心。能遠離住。謂遠離群雜及蓋覺</a><a name="0269a26" id="0269a26">觀等惡法。此二遠離。於何人可易善成若人</a><a name="0269a27" id="0269a27">有知足有少欲。偈曰。無。不知足大欲。釋曰。</a><a name="0269a28" id="0269a28">若人不知足有大欲。於此人此二遠離。則難</a><a name="0269a29" id="0269a29">得成。若成亦不清淨。此不知足及大欲。別相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290268c.htm'><img src='up.gif' border=0></a>
<a href='T290269b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>