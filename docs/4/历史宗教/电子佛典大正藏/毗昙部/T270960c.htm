<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0960c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷192)</font> 見蘊第八中三有納息第二之一 <font face='Arial'>T27, p0960c</h2></font><hr>
<span class='old'>
</a><a name="0960b28" id="0960b28">當知彼說有及眷屬悉名為有。和合有法</a><a name="0960b29" id="0960b29">亦名有故。有餘師說。前說業及異熟名有。</span><a name="0960c01" id="0960c01">不說取所緣有。後說業及異熟名有。亦說</a><a name="0960c02" id="0960c02">取所緣有。彼不應作是說。諸作論者。依</a><a name="0960c03" id="0960c03">章立門不可章所說異門所說異。是故如前</a><a name="0960c04" id="0960c04">所說者好。問何故名有。答能有能非有故</a><a name="0960c05" id="0960c05">名有。問若爾聖道應名有聖道亦是能有能</a><a name="0960c06" id="0960c06">非有故。答若能有能非有能長養攝益任</a><a name="0960c07" id="0960c07">持諸有者名有。聖道雖能有能非有而於</a><a name="0960c08" id="0960c08">諸有損壞離散故不名有。復次若能有能</a><a name="0960c09" id="0960c09">非有能令諸有相續流轉令老死道不斷者</a><a name="0960c10" id="0960c10">名有。聖道雖能有能非有而令諸有不相</a><a name="0960c11" id="0960c11">續不流轉。斷老死道故不名有。復次若能</a><a name="0960c12" id="0960c12">有能非有是趣苦集行趣有世間。流轉生死</a><a name="0960c13" id="0960c13">老死集行者名有。聖道雖能有能非有。而</a><a name="0960c14" id="0960c14">是趣苦滅行趣有世間流轉生死老死滅行故</a><a name="0960c15" id="0960c15">不名有。復次若能有能非有。是有身見事</a><a name="0960c16" id="0960c16">顛倒事隨眠事愛事。貪瞋癡安足處。有垢有</a><a name="0960c17" id="0960c17">毒諸有所攝。墮苦集諦者名有。聖道雖</a><a name="0960c18" id="0960c18">能有能非有而非有身見事乃至愛事非貪</a><a name="0960c19" id="0960c19">瞋癡安足處。無垢無穢無濁無毒非諸有攝。</a><a name="0960c20" id="0960c20">不墮苦集諦故不名有。有餘師說。是苦</a><a name="0960c21" id="0960c21">器故名有。問若爾此亦是樂器。如說大名</a><a name="0960c22" id="0960c22">若色一向是苦非樂非隨順樂不增長喜</a><a name="0960c23" id="0960c23">樂。唯是離樂因者則諸有情不應於色起</a><a name="0960c24" id="0960c24">貪起染。大名以色非一向苦亦是樂亦隨</a><a name="0960c25" id="0960c25">順樂亦增長喜樂。非唯是離樂因故。有情</a><a name="0960c26" id="0960c26">於色起貪起染。又佛決定建立三受不相</a><a name="0960c27" id="0960c27">雜亂。謂樂受苦受不苦不樂受。如是有漏法</a><a name="0960c28" id="0960c28">亦是樂器。何故但說是苦器故名為有耶。</a><a name="0960c29" id="0960c29"><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270960b.htm'><img src='up.gif' border=0></a>
<a href='T270961a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>