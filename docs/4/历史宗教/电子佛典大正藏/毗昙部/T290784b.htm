<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0784b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷2)</font> 辯本事品第二之一 <font face='Arial'>T29, p0784b</h2></font><hr>
<span class='old'>
</a><a name="0784a28" id="0784a28"><p class='lg'>　　類境識同故　　　雖二界體一　</p></a><a name="0784a29" id="0784a29"><p>論曰。眼耳鼻根雖各二處。類等同故合為一</span><a name="0784b01" id="0784b01">界。言類同者。同眼類故。言境同者。同色境</a><a name="0784b02" id="0784b02">故。言識同者。眼識依故。耳鼻亦然。故立一</a><a name="0784b03" id="0784b03">界。界體既一。處何緣二。頌曰</a><a name="0784b04" id="0784b04"><p class='lg'>　　然為令端嚴　　　眼等各生二　</p></a><a name="0784b05" id="0784b05"><p>論曰。為所依身相端嚴故。界體雖一而兩處</a><a name="0784b06" id="0784b06">生。若眼耳根處唯生一。鼻無二穴。身不端嚴。</a><a name="0784b07" id="0784b07">此釋不然。駝貓鴟等。如是醜陋何有端嚴。是</a><a name="0784b08" id="0784b08">故諸根各別種類。如是安布差別而生。此待</a><a name="0784b09" id="0784b09">因緣如是差別。因緣有障或不二生。言為端</a><a name="0784b10" id="0784b10">嚴各生二者。此有別義。非為嚴身。此端嚴聲</a><a name="0784b11" id="0784b11">顯增上義。作用增上。故說端嚴。若眼等根</a><a name="0784b12" id="0784b12">各闕一處。見聞嗅用皆不明了。各具二者明</a><a name="0784b13" id="0784b13">了用生。是故三根各生二處。為嚴勝用。非為</a><a name="0784b14" id="0784b14">嚴身。何故世尊於所知境以蘊處界三門說</a><a name="0784b15" id="0784b15">耶。由此三門義各別故。此蘊處界別義者何。</a><a name="0784b16" id="0784b16">頌曰</a><a name="0784b17" id="0784b17"><p class='lg'>　　聚生門種族　　　是蘊處界義　</p></a><a name="0784b18" id="0784b18"><p>論曰。積聚義是蘊義。生門義是處義。種族義</a><a name="0784b19" id="0784b19">是界義。何緣故知聚義是蘊。由契經說。諸所</a><a name="0784b20" id="0784b20">有色。若過去若未來若現在。若內若外。若麤</a><a name="0784b21" id="0784b21">若細。若劣若勝。若遠若近。如是一切略為一</a><a name="0784b22" id="0784b22">聚。說名色蘊。乃至識蘊廣說亦然。由此故知</a><a name="0784b23" id="0784b23">聚義是蘊。若以聚義釋蘊義者。蘊應非實。聚</a><a name="0784b24" id="0784b24">是假故。此難不然。於聚所依立義言故。非聚</a><a name="0784b25" id="0784b25">即義。義是實物。名之差別。聚非實故。聚義者</a><a name="0784b26" id="0784b26">何。謂聚之義。聚之義者。謂聚所依。此釋顯經</a><a name="0784b27" id="0784b27">有大義趣。謂如言聚。離聚所依無別實有聚</a><a name="0784b28" id="0784b28">體可得。如是言我。色等蘊外不應別求實有</a><a name="0784b29" id="0784b29">我體。蘊相續中假說我故。如世間聚我非實<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290784a.htm'><img src='up.gif' border=0></a>
<a href='T290784c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>