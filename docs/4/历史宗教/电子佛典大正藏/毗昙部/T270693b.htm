<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0693b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷134)</font> 大種蘊第五中緣納息第二之一 <font face='Arial'>T27, p0693b</h2></font><hr>
<span class='old'>
</a><a name="0693a28" id="0693a28">時人身形枯燥。命終未久白骨便現。二彼時</a><a name="0693a29" id="0693a29">人飢饉所逼。聚集白骨煎汁飲之。有運籌</span><a name="0693b01" id="0693b01">言。亦二因故。一由糧少傳籌食之。謂一家</a><a name="0693b02" id="0693b02">中從長至幼隨籌至日得少麤食。二謂以</a><a name="0693b03" id="0693b03">籌挑故場蘊得少穀粒多用水煎。分共飲</a><a name="0693b04" id="0693b04">之以濟餘命。如是飢饉經七年七月七日</a><a name="0693b05" id="0693b05">七夜。飢饉所逼死亡略盡。贍部洲內纔餘</a><a name="0693b06" id="0693b06">萬人。各起慈心漸增壽量。爾時名為度飢</a><a name="0693b07" id="0693b07">饉劫。此三災橫雖復難除。然有聖言說彼</a><a name="0693b08" id="0693b08">對治。謂若有能一日一夜持不殺戒。於未</a><a name="0693b09" id="0693b09">來生決定不逢刀兵災起。若能以一訶梨</a><a name="0693b10" id="0693b10">怛雞。起殷淨心奉施僧眾於當來世決定</a><a name="0693b11" id="0693b11">不逢疾疫災起。若有能以一摶之食起殷</a><a name="0693b12" id="0693b12">淨心奉施僧眾。於當來世決定不逢飢饉</a><a name="0693b13" id="0693b13">災起。問如是三災餘洲有不。答無根本災。</a><a name="0693b14" id="0693b14">而有相似。謂瞋增盛身力羸劣數加飢渴。此</a><a name="0693b15" id="0693b15">說二洲。北拘盧洲亦無相似。以無罪業而</a><a name="0693b16" id="0693b16">生彼故。又彼無有瞋增盛故</a><a name="0693b17" id="0693b17"><p><b>　　<A NAME="n285"></A>大種蘊第五中具見納息第三之一</b></a><a name="0693b18" id="0693b18"><p>已具見諦。世尊弟子未離欲染所成就。色界</a><a name="0693b19" id="0693b19">繫身語業色。何大種所造。如是等章。及解</a><a name="0693b20" id="0693b20">章義既領會已。當廣分別。問何故作此論。</a><a name="0693b21" id="0693b21">答欲令疑者得決定故。謂契經說。佛告苾</a><a name="0693b22" id="0693b22">芻。若此身中離生喜樂。滋潤遍滋。潤適悅遍</a><a name="0693b23" id="0693b23">適悅。於此身中無有少分。離生喜樂而</a><a name="0693b24" id="0693b24">不遍滿。此契經中說根本地。勿謂唯此根</a><a name="0693b25" id="0693b25">本地中有能離法非近分地。斷此疑故。顯</a><a name="0693b26" id="0693b26">近分中亦有相似能離善法。有餘師說。欲</a><a name="0693b27" id="0693b27">止分別論者。說滴流一來亦得根本靜慮。</a><a name="0693b28" id="0693b28">彼何故作是說。依契經故。如說。慧闕無靜</a><a name="0693b29" id="0693b29">慮。靜慮闕無慧。是二具足者去涅槃不遠。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270693a.htm'><img src='up.gif' border=0></a>
<a href='T270693c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>