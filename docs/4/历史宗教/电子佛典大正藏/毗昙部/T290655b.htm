<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0655b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷56)</font> 辯隨眠品第五之一 <font face='Arial'>T29, p0655b</h2></font><hr>
<span class='old'>
</a><a name="0655a28" id="0655a28">門果如世俗道得二果時。雖修未來無漏斷</a><a name="0655a29" id="0655a29">治。而不名曰得沙門果。如是根本靜慮現前。</span><a name="0655b01" id="0655b01">縱修未來欲斷治道。而不由彼引離繫得。故</a><a name="0655b02" id="0655b02">不可得八遍知果。此無深理以許聖位用世</a><a name="0655b03" id="0655b03">俗道。離諸染時得無漏世俗二離繫得故。非</a><a name="0655b04" id="0655b04">俗無漏二智俱行故。由未來無漏道力能引</a><a name="0655b05" id="0655b05">無漏離繫得生。非沙門果亦不成證。安立因</a><a name="0655b06" id="0655b06">果與得無漏。離繫得理各有別故。言世俗道</a><a name="0655b07" id="0655b07">得二果時。有不名為沙門果者。是現非彼未</a><a name="0655b08" id="0655b08">來果義。無漏斷得障得斷故。爾時必起無漏</a><a name="0655b09" id="0655b09">斷得。此無漏得亦由未來。無漏引起如何成</a><a name="0655b10" id="0655b10">證。又世俗道得二果時。亦許所得名沙門果。</a><a name="0655b11" id="0655b11">未來無漏解脫道等。亦得名為沙門果故。謂</a><a name="0655b12" id="0655b12">世俗道得二果時。未來無漏解脫道等。障得</a><a name="0655b13" id="0655b13">斷故得皆現起。彼為是誰沙門之果。是現未</a><a name="0655b14" id="0655b14">來沙門之果。謂世俗道現在前時。有無漏得</a><a name="0655b15" id="0655b15">名現在道。彼是此道之等流果。亦未來道之</a><a name="0655b16" id="0655b16">士用果。相應俱有因通三世故。彼以士用果</a><a name="0655b17" id="0655b17">為其果故。諸無為法越三世故名沙門果何</a><a name="0655b18" id="0655b18">理能遮。由此彼執根本靜慮。八遍知果其理</a><a name="0655b19" id="0655b19">還成。然實不成彼證非故。且彼所說謂第四</a><a name="0655b20" id="0655b20">定。見道現前唯修未來六地見道。修道現起</a><a name="0655b21" id="0655b21">所修異者此不成證。謂所修地雖復不同。然</a><a name="0655b22" id="0655b22">俱唯修上界治故。雖所修地少有不同。何理</a><a name="0655b23" id="0655b23">即令修餘對治。以離有頂治道起時。雖修未</a><a name="0655b24" id="0655b24">來依九地道。而不可以所修異故。即令彼能</a><a name="0655b25" id="0655b25">修餘對治。不爾彼應修世俗道。又即由此於</a><a name="0655b26" id="0655b26">見道中。雖一剎那頓斷八地。而修八地治道</a><a name="0655b27" id="0655b27">非餘。隨斷少多恒修同治。又由同分不同</a><a name="0655b28" id="0655b28">分修。見修道中修相有異。即證見道不修未</a><a name="0655b29" id="0655b29">來。餘對治道理善成立。見道所修唯同分故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290655a.htm'><img src='up.gif' border=0></a>
<a href='T290655c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>