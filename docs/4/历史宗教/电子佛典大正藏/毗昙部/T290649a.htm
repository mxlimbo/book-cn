<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0649a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷55)</font> 辯隨眠品第五之一 <font face='Arial'>T29, p0649a</h2></font><hr>
<span class='old'>
</a><a name="0648c28" id="0648c28">及加行故。如世尊告諸苾芻言。若為一法所</a><a name="0648c29" id="0648c29">覆障者。則不能了眼是無常一法。謂貪乃至</span><a name="0649a01" id="0649a01">廣說一一別說如雜事中。何故世尊說蓋唯</a><a name="0649a02" id="0649a02">五。理實應爾然佛世尊。於立蓋門唯說五者。</a><a name="0649a03" id="0649a03">唯此於五蘊能為勝障故。謂貪恚蓋能障戒</a><a name="0649a04" id="0649a04">蘊。如次令遠離欲惡故。惛沈睡眠能障慧蘊。</a><a name="0649a05" id="0649a05">此二俱令遠毘缽舍那故。掉舉惡作能障定</a><a name="0649a06" id="0649a06">蘊。此俱令遠奢摩他故。如是四蓋漸次令超</a><a name="0649a07" id="0649a07">出離白法。由此於後令於業果四諦生疑。疑</a><a name="0649a08" id="0649a08">故能令乃至解脫解脫智見皆不得起。故唯</a><a name="0649a09" id="0649a09">此五建立為蓋。若爾掉悔蓋應惛眠。前說順</a><a name="0649a10" id="0649a10">戒定慧蘊。次第而說故不爾。此中壞次第者。</a><a name="0649a11" id="0649a11">世尊意欲顯別義故。謂契經中佛依正理說</a><a name="0649a12" id="0649a12">惛眠蓋毘缽舍那能治非止。說掉悔蓋唯奢</a><a name="0649a13" id="0649a13">摩他能治非觀。此依伏斷說觀止門。別治惛</a><a name="0649a14" id="0649a14">眠掉悔二蓋。若依永斷此觀止門對治一切用</a><a name="0649a15" id="0649a15">無差別。為顯此理故壞次第。豈不契經作</a><a name="0649a16" id="0649a16">如是說。修等持者怖畏惛眠。修擇法者怖畏</a><a name="0649a17" id="0649a17">掉悔。由此證知惛眠障定。掉悔障慧其理必</a><a name="0649a18" id="0649a18">然。理必不然互相順故。惛沈順定順上分中。</a><a name="0649a19" id="0649a19">因言已辯掉舉順慧以性捷利似擇法故。非</a><a name="0649a20" id="0649a20">順彼法可言障彼。又若惛眠能障定者。則應</a><a name="0649a21" id="0649a21">許定能治惛眠。不應契經作如是說。惛眠對</a><a name="0649a22" id="0649a22">治謂光明想。掉悔障慧為難亦然。故彼所言</a><a name="0649a23" id="0649a23">唯陳自執。然契經說。修等持者怖畏惛眠。修</a><a name="0649a24" id="0649a24">擇法者怖畏掉悔。此言意別。謂惛眠蓋相順</a><a name="0649a25" id="0649a25">等持。欲修等持惛眠易起。故修定者怖畏惛</a><a name="0649a26" id="0649a26">眠。非謂惛眠近能障定。怖畏掉悔准此應知。</a><a name="0649a27" id="0649a27">若謂契經作如是說。心昧劣位修定非時。心</a><a name="0649a28" id="0649a28">輕躁位修慧非時。故知惛眠近能障定。掉悔</a><a name="0649a29" id="0649a29">障慧理必應然。理亦不然就近說故。謂此經<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290648c.htm'><img src='up.gif' border=0></a>
<a href='T290649b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>