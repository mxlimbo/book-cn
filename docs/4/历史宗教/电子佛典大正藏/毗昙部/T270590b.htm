<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0590b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷114)</font> 業蘊第四中惡行納息第一之一 <font face='Arial'>T27, p0590b</h2></font><hr>
<span class='old'>
</a><a name="0590a28" id="0590a28">受持狗戒。此二外道於一時間同集會坐。</a><a name="0590a29" id="0590a29">作如是言。世間所有難行禁戒。我等二人</span><a name="0590b01" id="0590b01">修學已滿。誰能如實記別我等所感異熟。聞</a><a name="0590b02" id="0590b02">釋迦種生一太子顏貌端正。以三十二大丈</a><a name="0590b03" id="0590b03">夫相八十隨好莊嚴其身。觀無厭足。身真</a><a name="0590b04" id="0590b04">金色。常光一尋言音清亮和雅悅意。過妙音</a><a name="0590b05" id="0590b05">鳥羯羅頻迦。智見無礙辯才無滯。厭捨家</a><a name="0590b06" id="0590b06">法出趣非家勤修苦行。復還厭離修處中</a><a name="0590b07" id="0590b07">行。證得無上正等菩提。具一切智如實證</a><a name="0590b08" id="0590b08">見諸法性相。斷一切疑網。施一切決定。究</a><a name="0590b09" id="0590b09">達一切問論原底。我等二人今應往問。若得</a><a name="0590b10" id="0590b10">記別我等禁戒所感異熟。則當依學豈不</a><a name="0590b11" id="0590b11">快哉。於是二人來至佛所。種種愛語。相慰</a><a name="0590b12" id="0590b12">問已。退坐一面。時布剌拏。先為他問。而白</a><a name="0590b13" id="0590b13">佛言。此迻爾迦受持狗戒修學已滿。當何</a><a name="0590b14" id="0590b14">所趣當何所生。世尊告曰。汝布剌拏止不</a><a name="0590b15" id="0590b15">須問勿因此事。汝等皆當不忍不信心懷</a><a name="0590b16" id="0590b16">恥恨。如是至三。彼猶慇懃請問不止。佛以</a><a name="0590b17" id="0590b17">慈愍告言。諦聽吾當為汝如實記別。受持</a><a name="0590b18" id="0590b18">狗戒若無缺犯當生狗中。若有缺犯當</a><a name="0590b19" id="0590b19">墮地獄。時布剌拏聞佛語已。心懷憂怖悲</a><a name="0590b20" id="0590b20">泣哽咽不能自勝。世尊告曰。吾先豈不數</a><a name="0590b21" id="0590b21">告汝言。止不須問勿因此事。汝等皆當不</a><a name="0590b22" id="0590b22">忍不信心懷恥恨。今果如是。時布剌拏便</a><a name="0590b23" id="0590b23">自抑止而白佛言。不以世尊記迻爾迦。當</a><a name="0590b24" id="0590b24">生狗趣故我悲泣。然我長夜受持牛戒修</a><a name="0590b25" id="0590b25">學已滿。恐亦當爾所以憂怖。唯願大慈為</a><a name="0590b26" id="0590b26">我宣說受持牛戒。當何所趣當何所生。世</a><a name="0590b27" id="0590b27">尊告曰。受持牛戒若無缺犯當生牛中。若</a><a name="0590b28" id="0590b28">有缺犯當墮地獄。如是等事如經廣說。問</a><a name="0590b29" id="0590b29">云何受持狗戒牛戒名無缺犯。答若持狗<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270590a.htm'><img src='up.gif' border=0></a>
<a href='T270590c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>