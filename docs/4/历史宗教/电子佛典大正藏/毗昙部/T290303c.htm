<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0303c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷21)</font> 分別三摩跋提品第八 <font face='Arial'>T29, p0303c</h2></font><hr>
<span class='old'>
</a><a name="0303b28" id="0303b28">行所得。由前悉前未悉故。偈曰三界依無色。</a><a name="0303b29" id="0303b29">餘人道修得。釋曰。無色解脫。無色無邊入。</span><a name="0303c01" id="0303c01">此法以三界身為依止。三界人所修得故。所</a><a name="0303c02" id="0303c02">餘諸解脫。及諸制入無邊入。依止人道相續</a><a name="0303c03" id="0303c03">得成。由正教力緣所生故。云何於色無色界。</a><a name="0303c04" id="0303c04">修得色定無色定差別。由三種因緣。四持訶</a><a name="0303c05" id="0303c05">那無色三摩跋提得生。由因業法爾力故。此</a><a name="0303c06" id="0303c06">中偈曰。因業力二界。生色無色定。釋曰。於二</a><a name="0303c07" id="0303c07">界。謂色無色界。生無色界定。或由因力。謂近</a><a name="0303c08" id="0303c08">修及數修。或由業力。謂上界分後報。業果報</a><a name="0303c09" id="0303c09">欲至故。何以故。若人於下界不生欲。於上界</a><a name="0303c10" id="0303c10">不能得生。偈曰。於色界。色定由二法爾得。釋</a><a name="0303c11" id="0303c11">曰。於色界中生差別定必由二力。謂因力業</a><a name="0303c12" id="0303c12">力。或由法爾力。世界欲壞時。一切眾生。是時</a><a name="0303c13" id="0303c13">來下地。生四色定。是時善法。最成就豐饒起</a><a name="0303c14" id="0303c14">故。是佛世尊正法。應更幾時住。於中如此等</a><a name="0303c15" id="0303c15">諸法品類。明了可知可見。偈曰。世尊正法二。</a><a name="0303c16" id="0303c16">教修得為體。釋曰。此中正教者。即是諸阿</a><a name="0303c17" id="0303c17">含。謂修多羅。毘那耶。阿毘達磨。正修得者。</a><a name="0303c18" id="0303c18">謂阿地伽摩。此是三乘人所修。菩提助法。及</a><a name="0303c19" id="0303c19">三乘果。如此名二種正法。此中有幾人。偈曰。</a><a name="0303c20" id="0303c20">於中有能持。能說及能行。釋曰。於阿含有二</a><a name="0303c21" id="0303c21">人。一能正持。二能正說。於阿地伽摩但有</a><a name="0303c22" id="0303c22">一人。謂能正修得。隨此三人相傳住時。正</a><a name="0303c23" id="0303c23">法亦隨此時得住。何以故。有二因緣。能令正</a><a name="0303c24" id="0303c24">法久住。謂正說正受。有餘師說。佛般涅槃後</a><a name="0303c25" id="0303c25">一千年。正法得住。此說約正修得。不約阿含。</a><a name="0303c26" id="0303c26">若約阿含則有多時。何以故。於末世中若能</a><a name="0303c27" id="0303c27">持此正法。諸人有二種。一隨聞得信。二隨</a><a name="0303c28" id="0303c28">正解得信。諸天皆擁護。彼人令阿含及正修</a><a name="0303c29" id="0303c29">得。於世不速隱沒。是故於中。如文如義。應急<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290303b.htm'><img src='up.gif' border=0></a>
<a href='T290304a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>