<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0814b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷8)</font> 辯差別品第三之一 <font face='Arial'>T29, p0814b</h2></font><hr>
<span class='old'>
</a><a name="0814a28" id="0814a28">由彼生時皆不為障。於中少分有能生力。且</a><a name="0814a29" id="0814a29">如有一。眼識生時。以所依眼為依止因。以所</span><a name="0814b01" id="0814b01">緣色為建立因。以眼識等如種子法為不斷</a><a name="0814b02" id="0814b02">因。以相應法為攝受因。以俱有法為助伴因。</a><a name="0814b03" id="0814b03">以耳根等為依住因。此等總說為能作因。於</a><a name="0814b04" id="0814b04">中一分名有力因。以有能生勝功能故。所餘</a><a name="0814b05" id="0814b05">諸分名無力因。以但不為障礙住故。因即能</a><a name="0814b06" id="0814b06">作。名能作因。此因有力。能作果故。雖餘因性</a><a name="0814b07" id="0814b07">亦能作因。然能作因更無別稱。如色處等總</a><a name="0814b08" id="0814b08">即別名。或復此因能作二義。以無障故可名</a><a name="0814b09" id="0814b09">為因。可名非因。不生能故。又能作者。是餘親</a><a name="0814b10" id="0814b10">因。此能助彼名能作因。或此令他能有所作。</a><a name="0814b11" id="0814b11">他即是果。能作之因。名能作因。何緣自體。非</a><a name="0814b12" id="0814b12">自能作因。以能作因於自體無故。謂無障義。</a><a name="0814b13" id="0814b13">是能作因。自於自體恒為障礙。又一切法不</a><a name="0814b14" id="0814b14">待自體。應有恒成損減等故。若有應與現事</a><a name="0814b15" id="0814b15">相違。一法生時餘相違法。亦無障住故能為</a><a name="0814b16" id="0814b16">因。非彼與此。有時為因。有時非因。應合正</a><a name="0814b17" id="0814b17">理。故一切法皆能作因。諸法相望皆有障力。</a><a name="0814b18" id="0814b18">而不為障故能為因。若處有一餘必無故。無</a><a name="0814b19" id="0814b19">色亦有。時依等定。故彼相望亦有障力。又諸</a><a name="0814b20" id="0814b20">法內。一法生時。如與欲法。餘皆無障。由二緣</a><a name="0814b21" id="0814b21">故法不得生。一順因無。二違緣有。諸法生位。</a><a name="0814b22" id="0814b22">必待勝力各別因緣。及待所餘無障而住。增</a><a name="0814b23" id="0814b23">上緣法由能生因有能障因無諸法乃生故。</a><a name="0814b24" id="0814b24">唯由無障礙說一切法名為能作因。非有障</a><a name="0814b25" id="0814b25">力而不為障。與無障力不為障者。於無障時</a><a name="0814b26" id="0814b26">少有差別。俱有無障力同無勝用故。由斯理</a><a name="0814b27" id="0814b27">趣諸法不頓生非如作者皆成殺等業闕勝</a><a name="0814b28" id="0814b28">用緣因等起故。即由此理過去諸法與餘二</a><a name="0814b29" id="0814b29">世為能作因。彼二世法還與過去為增上果。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290814a.htm'><img src='up.gif' border=0></a>
<a href='T290814c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>