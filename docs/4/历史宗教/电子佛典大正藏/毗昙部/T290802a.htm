<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0802a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷6)</font> 辯差別品第三之一 <font face='Arial'>T29, p0802a</h2></font><hr>
<span class='old'>
</a><a name="0801c28" id="0801c28">慚。諸功德者謂尸羅等。有德者謂親教等。</a><a name="0801c29" id="0801c29">於此二境無敬無崇。是無慚相。即是崇敬能</span><a name="0802a01" id="0802a01">障礙法。或緣諸德說為無敬。緣有德者說為</a><a name="0802a02" id="0802a02">無崇。無所忌難。無所隨屬。總顯前二。或隨次</a><a name="0802a03" id="0802a03">第。於所造罪不見怖畏。說名無愧。諸觀行</a><a name="0802a04" id="0802a04">者所呵厭法。說名為罪。於所呵厭諸罪業中。</a><a name="0802a05" id="0802a05">不見能招此世他世。譏毀[<a href='javascript:showpic("images/036091.gif")'>言*適</a>]罰。非愛難忍。</a><a name="0802a06" id="0802a06">異熟果等。諸怖畏事。是無愧相。即不忌憚罪</a><a name="0802a07" id="0802a07">業果義。不見怖言。欲顯何義。為不見彼怖。為</a><a name="0802a08" id="0802a08">見而不怖。前應顯無明。後應顯邪見。此言不</a><a name="0802a09" id="0802a09">顯見與不見為無愧體。但顯有法是隨煩惱。</a><a name="0802a10" id="0802a10">能與現行無智邪智為鄰近因。說名無愧。此</a><a name="0802a11" id="0802a11">略義者。謂能令心於德有德無所崇敬。名曰</a><a name="0802a12" id="0802a12">無慚。於罪現行無所忌憚。名為無愧。有餘師</a><a name="0802a13" id="0802a13">說。於諸煩惱不能厭毀。名曰無慚。於諸惡行</a><a name="0802a14" id="0802a14">不能厭毀。說為無愧。有說獨處造罪無恥。名</a><a name="0802a15" id="0802a15">曰無慚若處眾中造罪無恥。說為無愧。有說</a><a name="0802a16" id="0802a16">現起不善心時於異熟因無所顧眄。名曰無</a><a name="0802a17" id="0802a17">慚。於異熟果無所顧眄。說為無愧。諸不善</a><a name="0802a18" id="0802a18">心現在前位。皆於因果無所顧眄。故一心中</a><a name="0802a19" id="0802a19">二法俱起。由此翻釋慚愧異相。若淨意樂。為</a><a name="0802a20" id="0802a20">習善人所樂勝業名有慚者。為得善人所樂勝</a><a name="0802a21" id="0802a21">果名有愧者。諸有愛樂勝業勝果。必亦怖於</a><a name="0802a22" id="0802a22">惡因苦果。一切善心現在前位。定於因果皆</a><a name="0802a23" id="0802a23">無迷惑。故慚與愧一心並生。故有餘師。以如</a><a name="0802a24" id="0802a24">是義摽於心首。說如是言。於所造罪自觀無</a><a name="0802a25" id="0802a25">恥。名曰無慚。觀他無恥。說為無愧。謂異熟因</a><a name="0802a26" id="0802a26">當時現起。故名為自。其異熟果後時方有。故</a><a name="0802a27" id="0802a27">說為他。彼義意言。諸造罪者意樂不淨。於現</a><a name="0802a28" id="0802a28">罪業及當苦果。皆無顧眄。已說無慚無愧</a><a name="0802a29" id="0802a29">別相。愛敬別者。愛謂愛樂。體即是信。然愛有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290801c.htm'><img src='up.gif' border=0></a>
<a href='T290802b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>