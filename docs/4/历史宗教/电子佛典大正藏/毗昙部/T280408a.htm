<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0408a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷59)</font> 智揵度相應品第四之一 <font face='Arial'>T28, p0408a</h2></font><hr>
<span class='old'>
</a><a name="0407c28" id="0407c28">出世時。我等為國王大臣婆羅門居士。而見</a><a name="0407c29" id="0407c29">尊重供養。今沙門瞿曇出世。奪我名稱利養。</span><a name="0408a01" id="0408a01">猶如日出令火無光。我等今當作何方便還</a><a name="0408a02" id="0408a02">得名譽利養。乃至廣說。復作是念。沙門瞿曇</a><a name="0408a03" id="0408a03">更無異德。但善知經論。顏貌端正我等不假</a><a name="0408a04" id="0408a04">顏貌。但知經論者。便可還得名譽利養。乃至</a><a name="0408a05" id="0408a05">廣說。復作是言。今此眾中誰能堪任於沙門</a><a name="0408a06" id="0408a06">瞿曇法中出家而竊於法。令我等受持讀誦。</a><a name="0408a07" id="0408a07">復作是言。今蘇尸摩梵志志念堅固。堪任於</a><a name="0408a08" id="0408a08">沙門瞿曇法中出家竊法。令我等受持讀誦。</a><a name="0408a09" id="0408a09">即皆往詣蘇尸摩所。具陳上事而以告之。爾</a><a name="0408a10" id="0408a10">時蘇尸摩以二事故。而便可之。一以親愛眷</a><a name="0408a11" id="0408a11">屬故。二以善根因緣故。爾時蘇尸摩出王舍</a><a name="0408a12" id="0408a12">城。詣於竹林。時有眾多比丘。在精舍門邊。</a><a name="0408a13" id="0408a13">往反經行。爾時蘇尸摩遙見諸比丘。即往其</a><a name="0408a14" id="0408a14">所而作是言。諸比丘。當知我欲於沙門瞿曇</a><a name="0408a15" id="0408a15">法中淨修梵行。時諸比丘即將蘇尸摩詣世</a><a name="0408a16" id="0408a16">尊所。而白佛言。今此蘇尸摩梵志者。欲於</a><a name="0408a17" id="0408a17">世尊法中出家受具足戒行比丘法。佛告諸</a><a name="0408a18" id="0408a18">比丘。汝等可為蘇尸摩出家授其具足。時諸</a><a name="0408a19" id="0408a19">比丘即為出家授具足。時蘇尸摩聰明智慧。</a><a name="0408a20" id="0408a20">念力堅固。未久之間。讀誦三藏。少解其義。便</a><a name="0408a21" id="0408a21">作是念。若欲利我親屬者。今正是時。從竹</a><a name="0408a22" id="0408a22">林出欲詣王舍城。世尊有遍照眼。守護於法。</a><a name="0408a23" id="0408a23">誰能竊者。爾時有五百比丘詣蘇尸摩所。或</a><a name="0408a24" id="0408a24">有說者。是諸比丘佛所化作。或有說者。是</a><a name="0408a25" id="0408a25">實比丘。時諸比丘到蘇尸摩所。皆作是言。蘇</a><a name="0408a26" id="0408a26">尸摩。當知我等生分已盡。所作已辦。梵行</a><a name="0408a27" id="0408a27">已立。不受後有。時蘇尸摩便問諸比丘言。汝</a><a name="0408a28" id="0408a28">等依於初禪得盡漏耶。答曰。不也。依第二第</a><a name="0408a29" id="0408a29">三第四禪及過色無色寂靜解脫得盡漏耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280407c.htm'><img src='up.gif' border=0></a>
<a href='T280408b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>