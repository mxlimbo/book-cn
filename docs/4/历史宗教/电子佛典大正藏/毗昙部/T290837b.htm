<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0837b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷13)</font> 辯緣起品第四之一 <font face='Arial'>T29, p0837b</h2></font><hr>
<span class='old'>
</a><a name="0837a28" id="0837a28">達縛正現在前。除中有身。有何別物名健達</a><a name="0837a29" id="0837a29">縛正現在前。又經說有五不還故。謂世尊說</span><a name="0837b01" id="0837b01">有五不還。一者中般。二者生般。三無行般。四</a><a name="0837b02" id="0837b02">有行般。五者上流般。中有若無何名中般。若</a><a name="0837b03" id="0837b03">謂欲色二界中間得般涅槃名中般者。不生</a><a name="0837b04" id="0837b04">二界中有復無。何有有情於中趣般。若謂於</a><a name="0837b05" id="0837b05">彼有天名中。理必不然。無聖言故。謂於餘部</a><a name="0837b06" id="0837b06">亦無契經說有中天唯憑自執。又契經說有</a><a name="0837b07" id="0837b07">七善士趣故。謂於前五中般分三。由處及時</a><a name="0837b08" id="0837b08">遠近中故。譬如札火小星迸時纔起近即滅。</a><a name="0837b09" id="0837b09">初善士亦爾。譬如鐵火小星迸時起至中乃</a><a name="0837b10" id="0837b10">滅。二善士亦爾。譬如鐵火大星迸時遠未墮</a><a name="0837b11" id="0837b11">而滅。三善士亦爾。若無中有此依何立。非彼</a><a name="0837b12" id="0837b12">所執別有中天。有此處時三品差別。乘茲立</a><a name="0837b13" id="0837b13">破如順正理。是故中有實有極成。若撥言無</a><a name="0837b14" id="0837b14">是邪見攝。已廣成立中有非無。今復應思。當</a><a name="0837b15" id="0837b15">往何趣。所起中有形狀如何。與所趣生為同</a><a name="0837b16" id="0837b16">為異。頌曰</a><a name="0837b17" id="0837b17"><p class='lg'>　　此一業引故　　　如當本有形</a><br><a name="0837b18" id="0837b18">　　本有謂死前　　　居生剎那後　</p></a><a name="0837b19" id="0837b19"><p>論曰。業有二種。一牽引業。二圓滿業。中生二</a><a name="0837b20" id="0837b20">有牽引業同。圓滿業異。引業同故。此中有形</a><a name="0837b21" id="0837b21">與當本有其狀相似。如印所印文像無別。欲</a><a name="0837b22" id="0837b22">中有量雖如小兒年五六歲。而根明利。有餘</a><a name="0837b23" id="0837b23">師說。欲界中有皆如本有盛年時量。有言。</a><a name="0837b24" id="0837b24">菩薩中有可然。非餘有情中有可爾。菩薩中</a><a name="0837b25" id="0837b25">有如盛年時。形量周圓具諸相好。故住中有</a><a name="0837b26" id="0837b26">將入胎時。照百俱胝四大洲等。有說。中有</a><a name="0837b27" id="0837b27">皆生門入。非破母腹而得入胎。理實中有隨</a><a name="0837b28" id="0837b28">欲入胎。非要生門。無障礙故。色界中有其量</a><a name="0837b29" id="0837b29">周圓。其身微妙如彼本有。又彼中有與衣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290837a.htm'><img src='up.gif' border=0></a>
<a href='T290837c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>