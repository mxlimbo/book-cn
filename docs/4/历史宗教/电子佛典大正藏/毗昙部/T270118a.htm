<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0118a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷23)</font> 雜蘊第一中補特伽羅納息第三之一 <font face='Arial'>T27, p0118a</h2></font><hr>
<span class='old'>
</a><a name="0117c28" id="0117c28">非不可起。復有說者。從有緣起故名緣</a><a name="0117c29" id="0117c29">起。謂必有緣此方得起。有作是說。別別</span><a name="0118a01" id="0118a01">緣起故名緣起。謂別別物從別別緣和合而</a><a name="0118a02" id="0118a02">起。或復有說。等從緣起故名緣起。問有法</a><a name="0118a03" id="0118a03">從四緣生。謂心心所有法從三緣生。謂滅</a><a name="0118a04" id="0118a04">盡無想定有法從二緣生。謂一切色及餘不</a><a name="0118a05" id="0118a05">相應行。云何等從緣起故名緣起耶。答即</a><a name="0118a06" id="0118a06">以此事故名為等。謂應從四緣生者。皆</a><a name="0118a07" id="0118a07">四緣生非三非二。應從三緣生者。皆三緣</a><a name="0118a08" id="0118a08">生。非四非二。應從二緣生者。皆二緣生</a><a name="0118a09" id="0118a09">非三非四。是故名等。復次依增上緣故說</a><a name="0118a10" id="0118a10">為等。謂一一法於正起時各除自性。餘一</a><a name="0118a11" id="0118a11">切法皆與彼為增上緣故。復次皆同時生故</a><a name="0118a12" id="0118a12">說為等。如說。一切有情心等生等住等滅。</a><a name="0118a13" id="0118a13">復次皆一剎那故說為等。復次一切皆有此</a><a name="0118a14" id="0118a14">十二支。從無始來乃至證得無學果位故</a><a name="0118a15" id="0118a15">說為等。問諸有情類或有前般涅槃者。或</a><a name="0118a16" id="0118a16">有後般涅槃者。如何可說緣起法等。答皆</a><a name="0118a17" id="0118a17">具十二故說為等。復次皆得涅槃方捨緣</a><a name="0118a18" id="0118a18">起故說為等。復次緣起總相無始無終。一</a><a name="0118a19" id="0118a19">切有情同有此法故說為等。復次前般涅槃</a><a name="0118a20" id="0118a20">者。於緣起法前少後多。後般涅槃者。於緣</a><a name="0118a21" id="0118a21">起法前多後少故說為等。謂諸有情皆有無</a><a name="0118a22" id="0118a22">量過去未來諸緣起法。雖行世者有少有</a><a name="0118a23" id="0118a23">多而其體數一切皆等</a><a name="0118a24" id="0118a24"><p>如契經說。彼告苾芻。吾當為汝說緣起法</a><a name="0118a25" id="0118a25">及緣已生法。問緣起法與緣已生法差別云</a><a name="0118a26" id="0118a26">何。有作是言。無有差別所以者何。品類足</a><a name="0118a27" id="0118a27">論作如是言。云何緣起法。謂一切有為法。</a><a name="0118a28" id="0118a28">云何緣已生法。謂一切有為法。故知此二無</a><a name="0118a29" id="0118a29">有差別。有餘師說。亦有差別。謂名即差別。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270117c.htm'><img src='up.gif' border=0></a>
<a href='T270118b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>