<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0667c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷58)</font> 辯賢聖品第六之一 <font face='Arial'>T29, p0667c</h2></font><hr>
<span class='old'>
</a><a name="0667b28" id="0667b28">未證勝義。所說言詞不決定故。由此說彼非</a><a name="0667b29" id="0667b29">真沙門。故佛眾中正師子吼。他論無有梵志</span><a name="0667c01" id="0667c01">沙門。凡所自稱空無實義。以世俗諦亦勝義</a><a name="0667c02" id="0667c02">攝。不違大師所說一諦。即由此義為婆羅門。</a><a name="0667c03" id="0667c03">說真婆羅門必具有三諦。說不殺害一切有</a><a name="0667c04" id="0667c04">情。是諦非虛名第一諦說諸集法皆是滅法。</a><a name="0667c05" id="0667c05">是諦非虛名第二諦。說我我所無處誰物。是</a><a name="0667c06" id="0667c06">諦非虛名第三諦。以諸先代婆羅門說真修</a><a name="0667c07" id="0667c07">行者有三種諦。說稟祠禮殺生為法。是諦非</a><a name="0667c08" id="0667c08">虛名第一諦。說己所作皆得常果。是諦非虛</a><a name="0667c09" id="0667c09">名第二諦。說己身等屬自在天是諦非虛名</a><a name="0667c10" id="0667c10">第三諦。謂彼先代諸婆羅門施設此三。誑求</a><a name="0667c11" id="0667c11">脫者依之行者空無所獲。佛為遮彼如次說</a><a name="0667c12" id="0667c12">三。以諸世間盲闇所覆。不能簡別所說是非。</a><a name="0667c13" id="0667c13">信婆羅門所傳明論。謂此三種是諦非虛。蔽</a><a name="0667c14" id="0667c14">執修行皆墮惡趣世尊哀愍斥彼言虛。讚己</a><a name="0667c15" id="0667c15">所立。三種名諦。今詳三諦應知為起。三解</a><a name="0667c16" id="0667c16">脫門前加行道。謂第一空緣有情故。第二無</a><a name="0667c17" id="0667c17">願緣起盡故。第三無相緣相無故以處誰</a><a name="0667c18" id="0667c18">物名為相故。或即為起三解脫門。或顯加行</a><a name="0667c19" id="0667c19">學無學地。有言此三為顯三蘊。如是三諦隨</a><a name="0667c20" id="0667c20">其所應三聖諦攝。由此定知如是三諦勝義</a><a name="0667c21" id="0667c21">諦攝。言聖諦者為簡餘諦故說聖言。謂一切</a><a name="0667c22" id="0667c22">法自相非虛亦得名諦。然成聖性不由覺彼</a><a name="0667c23" id="0667c23">緣自相境所有智生。無力能令入見道故。於</a><a name="0667c24" id="0667c24">法自相得善巧已。別有所覺方成聖性。此所</a><a name="0667c25" id="0667c25">覺諦是諸聖者。同意所許故名聖諦。諸法共</a><a name="0667c26" id="0667c26">相名此所覺。謂覺取蘊苦等相故。覺能生法</a><a name="0667c27" id="0667c27">因等相故。覺彼寂滅滅等相故。覺滅方便道</a><a name="0667c28" id="0667c28">等相故。方得成聖餘則不然。不可說言治五</a><a name="0667c29" id="0667c29">部故。所覺聖諦應有五種。即由修習緣四諦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290667b.htm'><img src='up.gif' border=0></a>
<a href='T290668a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>