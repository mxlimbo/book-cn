<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0081c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷11)</font> 雜犍度智品第二 <font face='Arial'>T28, p0081c</h2></font><hr>
<span class='old'>
</a><a name="0081b28" id="0081b28">曰。何故不善有漏法生報。無漏無記法不生</a><a name="0081b29" id="0081b29">報耶。答曰。如外種子。其性不破堅實。糞土調</span><a name="0081c01" id="0081c01">適。溉灌以時。亦以自力亦眾具力。然後生</a><a name="0081c02" id="0081c02">牙。如不破堅實種子在良田中。如外種子不</a><a name="0081c03" id="0081c03">破堅實不以糞土調適。溉灌不時。無眾具力。</a><a name="0081c04" id="0081c04">不能生牙。如種子在於倉中。如外種子。若</a><a name="0081c05" id="0081c05">不破亦不堅實。羸劣腐壞。雖復糞土調適溉</a><a name="0081c06" id="0081c06">灌以時。以性羸劣。不能生牙如腐種子在良</a><a name="0081c07" id="0081c07">田中。如外緣起法有三種。內緣起法。亦有三</a><a name="0081c08" id="0081c08">種。如初種子。如是不善有漏法。其性不破堅</a><a name="0081c09" id="0081c09">實。以愛水溉灌。諸餘煩惱。糞土調適。亦以自</a><a name="0081c10" id="0081c10">力亦眾具力。生於有牙。如外種子在良田中。</a><a name="0081c11" id="0081c11">如第二種子。如是無漏善法。其性不破堅實。</a><a name="0081c12" id="0081c12">無愛水溉灌。亦無煩惱糞土調適。無眾具力。</a><a name="0081c13" id="0081c13">故不生有牙。如種子在於倉中。如第三種子。</a><a name="0081c14" id="0081c14">如是無記法。亦不不破不堅實。其性羸劣敗</a><a name="0081c15" id="0081c15">壞。雖以愛水溉灌煩惱糞土調適。自性羸劣</a><a name="0081c16" id="0081c16">故。不生有牙。如腐種子在良田中。問曰。復</a><a name="0081c17" id="0081c17">以何故。無漏法不生報耶。答曰。行苦集性。則</a><a name="0081c18" id="0081c18">能生報無漏是苦集對治道。則不生報。如是</a><a name="0081c19" id="0081c19">行諸有世俗生死老病道則有報。無漏法斷</a><a name="0081c20" id="0081c20">諸有世俗生死老病道。則不生報。復次如無</a><a name="0081c21" id="0081c21">漏法有報者。無漏道則與世俗相續。若與世</a><a name="0081c22" id="0081c22">俗道相續無有是事。復次無漏道。無報器故。</a><a name="0081c23" id="0081c23">若無漏法有報者。何處受耶。若在欲界受。非</a><a name="0081c24" id="0081c24">欲界繫法。若在色界受。非色界繫法。若在無</a><a name="0081c25" id="0081c25">色界受。非無色界繫法。除三界繫法更無報</a><a name="0081c26" id="0081c26">器。復次若無漏法能生報者。則勝法為下作</a><a name="0081c27" id="0081c27">因因。是善無漏果。是無記有漏。復次無漏法</a><a name="0081c28" id="0081c28">是對治。若當生報。復須對治。彼對治復對</a><a name="0081c29" id="0081c29">治。如是便為無窮。若無窮者。則無解脫出要。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280081b.htm'><img src='up.gif' border=0></a>
<a href='T280082a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>