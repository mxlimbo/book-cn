<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0431b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷17)</font> 辯差別品第二之一 <font face='Arial'>T29, p0431b</h2></font><hr>
<span class='old'>
</a><a name="0431a28" id="0431a28">涅槃。有何法體。不違何法。與何相違。又初聖</a><a name="0431a29" id="0431a29">道。將欲生時。是異生身。將欲滅位。初聖道</span><a name="0431b01" id="0431b01">起。捨異生身。離彼有何別煩惱種。與初聖道。</a><a name="0431b02" id="0431b02">說不相違。次後便違無差別道。故汝宗義非</a><a name="0431b03" id="0431b03">為善立。又若涅槃都無體者。如何經說。一切</a><a name="0431b04" id="0431b04">有為無為法中。此最第一。如何無體。可立法</a><a name="0431b05" id="0431b05">名。如何說無於無中勝。現見諸法有自相者。</a><a name="0431b06" id="0431b06">展轉相望。說有勝劣。未見有說兔角空花展</a><a name="0431b07" id="0431b07">轉相望安立勝劣。是故決定別有涅槃。能持</a><a name="0431b08" id="0431b08">自相。故名為法。此於餘法。其體殊勝。故涅槃</a><a name="0431b09" id="0431b09">體。實有義成。又佛世尊。定說為有。如契經</a><a name="0431b10" id="0431b10">說。苾芻當知。定有無生。此若無者。生死眾</a><a name="0431b11" id="0431b11">苦。應無盡期。由有無生。乃至廣說。我亦不說</a><a name="0431b12" id="0431b12">全無涅槃。但應如我所說而有。如說此聲有</a><a name="0431b13" id="0431b13">先非有有後非有。不可非有說為有故。有義</a><a name="0431b14" id="0431b14">得成。說有無為。應知亦爾。有雖非有。而可稱</a><a name="0431b15" id="0431b15">歎。故諸災橫畢竟非有。名為涅槃。此於一切</a><a name="0431b16" id="0431b16">有非有中。最為殊勝。為令所化深生欣樂。故</a><a name="0431b17" id="0431b17">應稱歎此為第一。非如是說涅槃為有有義得</a><a name="0431b18" id="0431b18">成。所以者何。假實二有。不相應故。餘種類有</a><a name="0431b19" id="0431b19">曾無說故。雖說此聲有先非有有後非有。而</a><a name="0431b20" id="0431b20">應審決。為於畢竟非有物上說此有言。為此</a><a name="0431b21" id="0431b21">有言即於有上遮餘而立。若別有物。居聲先</a><a name="0431b22" id="0431b22">後可遮聲故。說非有言。謂彼物中。此聲非有。</a><a name="0431b23" id="0431b23">諸互非有。定依有說。若於畢竟非有物中而</a><a name="0431b24" id="0431b24">說有言。何不違理。非汝有物名為涅槃。可於</a><a name="0431b25" id="0431b25">其中遮苦有故。即說彼物。名為非有。故所立</a><a name="0431b26" id="0431b26">喻。於證無能。又不應引世俗言說。非撥勝義。</a><a name="0431b27" id="0431b27">朋援己宗。經主此中。亦不隨喜。如是有義以</a><a name="0431b28" id="0431b28">作是說不可非有有義得成。世俗有言尚不</a><a name="0431b29" id="0431b29">隨喜。如何可說無為有言。是故有言定應不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290431a.htm'><img src='up.gif' border=0></a>
<a href='T290431c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>