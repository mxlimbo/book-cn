<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0507b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷12)</font> 解十門大章 八除入處第三十七 <font face='Arial'>T28, p0507b</h2></font><hr>
<span class='old'>
</a><a name="0507a28" id="0507a28">無厭。如頻頭迦羅花。赤赤色赤見赤光。如成</a><a name="0507a29" id="0507a29">就波羅奈衣。極擣熟令悅澤。赤赤色赤見赤</span><a name="0507b01" id="0507b01">光。如是比丘內無色想觀外色。赤赤色赤見</a><a name="0507b02" id="0507b02">赤光。無量無量淨。意愛意樂無厭。彼色壞已</a><a name="0507b03" id="0507b03">知壞已見。作如是想。此七除入。復次比丘內</a><a name="0507b04" id="0507b04">無色想觀外色。白白色白見白光。無量無</a><a name="0507b05" id="0507b05">量淨。意愛意樂無厭。如明星白白色白見白</a><a name="0507b06" id="0507b06">光。如成就波羅奈衣。極擣熟令悅澤。白白色</a><a name="0507b07" id="0507b07">白見白光。如是比丘內無色想觀外色。白白</a><a name="0507b08" id="0507b08">色白見白光。無量無量淨。意愛意樂無厭。彼</a><a name="0507b09" id="0507b09">色壞已知壞已見。作如是想。此八除入</a><a name="0507b10" id="0507b10"><p>問曰。八除入有何性。答曰。無貪善根性。彼相</a><a name="0507b11" id="0507b11">應法共有法總五陰性。界者。或欲界繫。或色</a><a name="0507b12" id="0507b12">界繫。地者。初四除入初禪二禪地。後四除入</a><a name="0507b13" id="0507b13">第四禪地。何以故。謂從初解脫二解脫。或初</a><a name="0507b14" id="0507b14">四除入故從淨解脫成後四除入故。依者。盡</a><a name="0507b15" id="0507b15">依欲界。行者。初四除入不淨行。後四除入</a><a name="0507b16" id="0507b16">淨行。緣者。盡緣欲界欲界中色入緣。意止者。</a><a name="0507b17" id="0507b17">是身意止。智者。雖性非智。但等智相應。定</a><a name="0507b18" id="0507b18">者。非定。痛者。初四除入喜根相應。後四除入</a><a name="0507b19" id="0507b19">護根相應。問曰。當言過去耶。當言未來耶。當</a><a name="0507b20" id="0507b20">言現在耶。答曰。當言過去。當言未來。當言現</a><a name="0507b21" id="0507b21">在。問曰。當言過去緣耶。當言未來緣耶。當言</a><a name="0507b22" id="0507b22">現在緣耶。答曰。當言過去緣。當言未來緣。當</a><a name="0507b23" id="0507b23">言現在緣。問曰。當言名緣耶。當言義緣耶。</a><a name="0507b24" id="0507b24">答曰。當言名緣。當言義緣</a><a name="0507b25" id="0507b25"><p>問曰。當言己意緣耶。當言他意緣耶。答曰。當</a><a name="0507b26" id="0507b26">言己意緣。當言他意緣。此是除入性。已種相</a><a name="0507b27" id="0507b27">身所有自然。說性已。當說行。何以故說除入。</a><a name="0507b28" id="0507b28">除入有何義。答曰。緣壞故名為除入。如所說。</a><a name="0507b29" id="0507b29">能壞處所者。是故世尊說除入。是謂緣壞故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280507a.htm'><img src='up.gif' border=0></a>
<a href='T280507c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>