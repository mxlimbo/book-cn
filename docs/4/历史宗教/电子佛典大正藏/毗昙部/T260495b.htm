<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0495b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷9)</font> 雜事品第十六 <font face='Arial'>T26, p0495b</h2></font><hr>
<span class='old'>
</a><a name="0495a28" id="0495a28">我欲為有義。乃至安隱。而復於彼欲為無義。</a><a name="0495a29" id="0495a29">乃至不安隱。由此發生諸忿。等忿乃至起惡</span><a name="0495b01" id="0495b01">色出惡言。是名屬非愛忿。此屬愛非愛。總名</a><a name="0495b02" id="0495b02">為忿。云何恨。謂有一類。作是思惟。彼既於我</a><a name="0495b03" id="0495b03">欲為無義。廣說如前。我當於彼亦如是作。此</a><a name="0495b04" id="0495b04">能發忿。從瞋而生。常懷憤結諸恨。等恨遍恨</a><a name="0495b05" id="0495b05">極恨。作業難迴。為業纏縛。起業堅固。起怨起</a><a name="0495b06" id="0495b06">恨。心怨恨性。總名為恨。云何覆。謂有一類。</a><a name="0495b07" id="0495b07">破戒破見。破淨命。破軌範。於本受戒不能究</a><a name="0495b08" id="0495b08">竟。不能純淨。不能圓滿。彼既自覺所犯已久。</a><a name="0495b09" id="0495b09">作是思惟。我若向他。宣說開示施設建立所</a><a name="0495b10" id="0495b10">犯諸事。則有惡稱惡譽。被彈被厭。或毀或</a><a name="0495b11" id="0495b11">舉。便不為他恭敬供養。我寧因此墮三惡趣。</a><a name="0495b12" id="0495b12">終不自陳上所犯事。彼既怖得惡稱惡譽。乃</a><a name="0495b13" id="0495b13">至怖失恭敬供養。於自所犯。便起諸覆等覆</a><a name="0495b14" id="0495b14">遍覆。隱等隱遍隱。護等護遍護。藏等藏遍藏。</a><a name="0495b15" id="0495b15">已覆當覆現覆。總名為覆。云何惱。謂有一類。</a><a name="0495b16" id="0495b16">於僧等中。因法非法。而興鬥訟。諸苾芻等為</a><a name="0495b17" id="0495b17">和息故。勸諫教誨。而固不受。此不受勸諫性。</a><a name="0495b18" id="0495b18">不受教誨性。極執性。極取性。左取性。不右取</a><a name="0495b19" id="0495b19">性。難勸捨性。拙應對性。師子執性。心蛆螫</a><a name="0495b20" id="0495b20">性。心佷戾性。總名為惱。云何嫉。謂有一類。</a><a name="0495b21" id="0495b21">見他獲得恭敬供養尊重讚歎可愛五塵衣服</a><a name="0495b22" id="0495b22">飲食臥具醫藥及餘資具。作是思惟。彼既已</a><a name="0495b23" id="0495b23">獲恭敬等事。而我不得。由此發生諸戚極</a><a name="0495b24" id="0495b24">戚。苦極苦。妒極妒。嫉極嫉。總名為嫉。云何</a><a name="0495b25" id="0495b25">慳。謂慳有二種。一財慳。二法慳。財慳者。謂</a><a name="0495b26" id="0495b26">於諸所有可愛五塵衣服飲食臥具醫藥及餘</a><a name="0495b27" id="0495b27">資具。障礙遮止令他不得。於自所有可愛資</a><a name="0495b28" id="0495b28">具。不施不遍施。不隨遍施。不捨不遍捨。不隨</a><a name="0495b29" id="0495b29">遍捨。心吝惜性。是名財慳。法慳者。謂所有素<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260495a.htm'><img src='up.gif' border=0></a>
<a href='T260495c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>