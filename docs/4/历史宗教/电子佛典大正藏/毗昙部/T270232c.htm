<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0232c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷45)</font> 雜蘊第一中思納息第八之一 <font face='Arial'>T27, p0232c</h2></font><hr>
<span class='old'>
</a><a name="0232b28" id="0232b28">過。復次道類智已生。苦法智忍雖不成就。</a><a name="0232b29" id="0232b29">而成就彼等流果故。不名異生。復有說者。</span><a name="0232c01" id="0232c01">不得一切聖法是異生性。問若爾。則應一</a><a name="0232c02" id="0232c02">切有情皆名異生。無聖者成就一切聖法</a><a name="0232c03" id="0232c03">故。答雖無聖者具足成就一切聖法。而非</a><a name="0232c04" id="0232c04">異生。以彼非得雜聖得故。謂若身中聖法</a><a name="0232c05" id="0232c05">非得不雜得者。是異生性。聖者身中聖法非</a><a name="0232c06" id="0232c06">得雜聖得故非異生性。彼得非得恒俱生</a><a name="0232c07" id="0232c07">故。復次彼非得有二種。一共。二不共。不共</a><a name="0232c08" id="0232c08">者是異生性。共者非異生性。聖者身中聖法</a><a name="0232c09" id="0232c09">非得。一向是共故無前失。復次彼非得有二</a><a name="0232c10" id="0232c10">種。一未被害二已被害。未被害者是異生性。</a><a name="0232c11" id="0232c11">已被害者非異生性。聖者身中聖法非得。皆</a><a name="0232c12" id="0232c12">已被害故無前失。復次一切聖法非得有二。</a><a name="0232c13" id="0232c13">一依異生相續現起。二依聖者相續現起。前</a><a name="0232c14" id="0232c14">是異生性。後非異生性。故無聖者名異生</a><a name="0232c15" id="0232c15">失。問聖法聖暖聖見聖忍聖欲聖慧有何差</a><a name="0232c16" id="0232c16">別。有作是說。此中六句皆共顯示苦法智</a><a name="0232c17" id="0232c17">忍。初一是總。後五是別。初一是略。後五是</a><a name="0232c18" id="0232c18">廣。初一是不分別。後五是分別。謂苦法智忍</a><a name="0232c19" id="0232c19">令蘊種子皆悉萎悴故名聖暖。推求諦理</a><a name="0232c20" id="0232c20">故名聖見。忍可諦理故名聖忍。愛樂諦理</a><a name="0232c21" id="0232c21">故名聖欲。決擇諦理故名聖慧。復次苦法</a><a name="0232c22" id="0232c22">智忍令有種子皆悉萎悴故名聖暖。推求</a><a name="0232c23" id="0232c23">行轉故名聖見。忍可行轉故名聖忍。愛樂</a><a name="0232c24" id="0232c24">解脫故名聖欲。覺了諦理故名聖慧。有</a><a name="0232c25" id="0232c25">說。六地苦法智忍。即是此中六句所顯。有</a><a name="0232c26" id="0232c26">說。六姓苦法智忍。即是此中六句所顯。復</a><a name="0232c27" id="0232c27">有說者。此中六句皆共顯示一切聖法。謂諸</a><a name="0232c28" id="0232c28">聖法義有總別。初一是總。後五是別。五中二</a><a name="0232c29" id="0232c29">釋如前應知。有說。六姓一切聖法。即是此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270232b.htm'><img src='up.gif' border=0></a>
<a href='T270233a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>