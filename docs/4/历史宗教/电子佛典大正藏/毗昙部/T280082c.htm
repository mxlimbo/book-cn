<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0082c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷11)</font> 雜犍度智品第二 <font face='Arial'>T28, p0082c</h2></font><hr>
<span class='old'>
</a><a name="0082b28" id="0082b28">多寶。復行布施。以是事故作如是說。猶如</a><a name="0082b29" id="0082b29">農夫。春時下一斗種。後所獲實不敢食用。</span><a name="0082c01" id="0082c01">而復種之。如是勤種不息。後獲百千斛子實。</a><a name="0082c02" id="0082c02">其人於大眾中。作師子吼唱。如是言。我種</a><a name="0082c03" id="0082c03">一斗子實。今得百千斛。彼人不能以一斗</a><a name="0082c04" id="0082c04">種。得百千斛實。以種子轉轉相生故。獲如是</a><a name="0082c05" id="0082c05">實。如人於一兩金。倍息得百千兩彼亦如是。</a><a name="0082c06" id="0082c06">復有說者。彼以一食施。造上中下業。下者生</a><a name="0082c07" id="0082c07">人中。中者生天中。上者出家得解脫。摩訶迦</a><a name="0082c08" id="0082c08">葉因緣。亦當如是通。一兩鹽喻經云何通者。</a><a name="0082c09" id="0082c09">答曰。或有說者。彼中說二人作二業受二報。</a><a name="0082c10" id="0082c10">有二人俱同殺生作地獄業。一人不修身。不</a><a name="0082c11" id="0082c11">修戒。不修心。不修慧。生地獄中。一人修身。</a><a name="0082c12" id="0082c12">修戒。修心。修慧。得生人中。復有說者。此說</a><a name="0082c13" id="0082c13">一人作二業受二報。作一業報。生地獄中。作</a><a name="0082c14" id="0082c14">異業報。得生人中。若不修身等生地獄中。若</a><a name="0082c15" id="0082c15">修身等得生人中。復有說者。此說一人作一</a><a name="0082c16" id="0082c16">業。受二種報。如一人殺生。應受地獄報。彼業</a><a name="0082c17" id="0082c17">報應生人中。若不修身。等生地獄中。應生人</a><a name="0082c18" id="0082c18">中報住不生法中。若修身等得生人中。應生</a><a name="0082c19" id="0082c19">地獄報住不生法中。彼不應作是說。若作是</a><a name="0082c20" id="0082c20">說。則破趣破業。一業亦是地獄業。亦是人業。</a><a name="0082c21" id="0082c21">亦是惡趣。亦是善趣。應作是說。此說一人作</a><a name="0082c22" id="0082c22">一業受一報。如一人殺生。造地獄業報。後時</a><a name="0082c23" id="0082c23">於佛法出家。便勤方便求道。得阿羅漢果。</a><a name="0082c24" id="0082c24">以修道力故。取地獄業。人身中受。以是事故。</a><a name="0082c25" id="0082c25">尊者和須蜜。作如是說。地獄業。能於人身中</a><a name="0082c26" id="0082c26">受不。答曰。能人身中。有修道力故。如煮飯人。</a><a name="0082c27" id="0082c27">以水漬手。取飯之時。則不燒手。不漬則燒。彼</a><a name="0082c28" id="0082c28">亦如是。問曰。鹽喻經文說爾許。云何名爾許。</a><a name="0082c29" id="0082c29">答曰。爾許者若少若等。若相似業故言爾許。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280082b.htm'><img src='up.gif' border=0></a>
<a href='T280083a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>