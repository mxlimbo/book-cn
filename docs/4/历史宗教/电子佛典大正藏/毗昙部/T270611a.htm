<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0611a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷117)</font> 業蘊第四中邪語納息第二之一 <font face='Arial'>T27, p0611a</h2></font><hr>
<span class='old'>
</a><a name="0610c28" id="0610c28">此眾同分心作能轉。即此眾同分心作隨轉。</a><a name="0610c29" id="0610c29">或餘眾同分心作能轉。即餘眾同分心作隨</span><a name="0611a01" id="0611a01">轉。發身語業斯有是處。若此眾同分心作</a><a name="0611a02" id="0611a02">能轉。餘眾同分心作隨轉。發身語業無有</a><a name="0611a03" id="0611a03">是處。復有說者。亦有是處。謂如有人發願</a><a name="0611a04" id="0611a04">當作五年大會中間命終。乘此願力生富</a><a name="0611a05" id="0611a05">貴家自憶宿命。如昔所願一切皆作。如是</a><a name="0611a06" id="0611a06">則名此眾同分心作能轉。餘眾同分心作隨</a><a name="0611a07" id="0611a07">轉發身語業</a><a name="0611a08" id="0611a08"><p>三妙行三清淨。謂身語意清淨。乃至廣說。問</a><a name="0611a09" id="0611a09">何故作此論。答為欲分別契經義故。如契</a><a name="0611a10" id="0611a10">經說有三妙行三清淨。雖作是說而不廣</a><a name="0611a11" id="0611a11">辯。廣說如前。復有說者。前納息中已分別</a><a name="0611a12" id="0611a12">三妙行未分別三清淨今欲分別故作斯</a><a name="0611a13" id="0611a13">論</a><a name="0611a14" id="0611a14"><p>為三妙行攝三清淨。三清淨攝三妙行耶。</a><a name="0611a15" id="0611a15">答隨其事展轉相攝。所以者何。諸身妙行</a><a name="0611a16" id="0611a16">即身清淨。諸語妙行即語清淨。諸意妙行即</a><a name="0611a17" id="0611a17">意清淨。問無漏妙行永離垢離穢離濁可</a><a name="0611a18" id="0611a18">名清淨。有漏妙行既是有垢有穢有濁。云</a><a name="0611a19" id="0611a19">何名清淨。答有漏妙行以分清淨故名清</a><a name="0611a20" id="0611a20">淨。所以者何。有漏妙行亦能離乃至無所有</a><a name="0611a21" id="0611a21">處諸煩惱垢。故得名清淨。復有說者。有</a><a name="0611a22" id="0611a22">漏妙行能引發。隨順第一義清淨故亦名清</a><a name="0611a23" id="0611a23">淨</a><a name="0611a24" id="0611a24"><p>三妙行三寂默。謂身語意寂默。乃至廣說。問</a><a name="0611a25" id="0611a25">何故作此論。答為欲分別契經義故。如契</a><a name="0611a26" id="0611a26">經說。有三妙行三寂默。雖作是說而不廣</a><a name="0611a27" id="0611a27">辯。廣說如前。復有說者。前納息中已分別</a><a name="0611a28" id="0611a28">三妙行。未分別三寂默。今欲分別故作斯</a><a name="0611a29" id="0611a29">論<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270610c.htm'><img src='up.gif' border=0></a>
<a href='T270611b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>