<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0032c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷5)</font> 雜犍度智品第二 <font face='Arial'>T28, p0032c</h2></font><hr>
<span class='old'>
</a><a name="0032b28" id="0032b28">自相應受。彼受為自緣為緣他。若自緣者。有</a><a name="0032b29" id="0032b29">上自緣之過。若緣他者則不與慧共同一緣。</span><a name="0032c01" id="0032c01">以何等故。不知共有法。答曰。以逼近故。如以</a><a name="0032c02" id="0032c02">銅籌盛安闍那藥著於眼中。以逼近故。眼不</a><a name="0032c03" id="0032c03">得見。問曰。云何名共有法。答曰。彼迴轉身口</a><a name="0032c04" id="0032c04">業生住無常是也。西方沙門作如是說云何</a><a name="0032c05" id="0032c05">共有法。慧生時所依陰身。是共有法。問曰。如</a><a name="0032c06" id="0032c06">汝所說。慧生時所依身。是共有法。若然者。眼</a><a name="0032c07" id="0032c07">識生則不自見身眾色差別。如眼識餘識亦</a><a name="0032c08" id="0032c08">爾。彼作是說。五識生時。能各自緣所依。意識</a><a name="0032c09" id="0032c09">不能。問曰。意能緣一切法。汝先言不能。是則</a><a name="0032c10" id="0032c10">不然。復次若慧生時所依身。是名共有法者。</a><a name="0032c11" id="0032c11">則有大過。何以知之。如苦忍生時。便於自身</a><a name="0032c12" id="0032c12">不得決定。是名於苦得少決定。彼作是言。若</a><a name="0032c13" id="0032c13">苦法忍。不盡決定。苦法智生。盡得決定。如道</a><a name="0032c14" id="0032c14">法忍不盡決定。道法智生盡得決定。彼亦如</a><a name="0032c15" id="0032c15">是者。彼不應作是說。所以者何。於道得決定</a><a name="0032c16" id="0032c16">時異。於苦得決定時異。問曰。其事云何。答曰。</a><a name="0032c17" id="0032c17">如道諦所斷邪見。總謗一切道。欲令於道少</a><a name="0032c18" id="0032c18">分決定無有是處。為分別故。設使於道少分</a><a name="0032c19" id="0032c19">決定。便能斷謗道邪見。何況盡決定。唯除</a><a name="0032c20" id="0032c20">一剎那相應共有法。如身見或計色是我乃至</a><a name="0032c21" id="0032c21">計識是我。若苦法忍生時。於所依身。不得正</a><a name="0032c22" id="0032c22">決定者。所緣身我見則不應斷。所以者何。以</a><a name="0032c23" id="0032c23">苦忍不見我見所緣身故。如身見於苦諦所斷</a><a name="0032c24" id="0032c24">煩惱為首。若其不斷則餘結不斷。餘結不斷</a><a name="0032c25" id="0032c25">則無於苦究竟得正決定。若於苦不得究竟正</a><a name="0032c26" id="0032c26">決定。於集滅道亦不得究竟正決定。以是事</a><a name="0032c27" id="0032c27">故苦法忍現在前。於所依身。亦見是苦得正</a><a name="0032c28" id="0032c28">決定。何以知之。如說苦法忍所緣。世第一法</a><a name="0032c29" id="0032c29">亦緣。彼世第一法。緣欲界五陰盡無有餘。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280032b.htm'><img src='up.gif' border=0></a>
<a href='T280033a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>