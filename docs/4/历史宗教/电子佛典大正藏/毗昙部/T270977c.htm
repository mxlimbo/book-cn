<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0977c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷195)</font> 見蘊第八中想納息第三之一 <font face='Arial'>T27, p0977c</h2></font><hr>
<span class='old'>
</a><a name="0977b28" id="0977b28">無常此法無緣。是不相應行無所緣故。此因</a><a name="0977b29" id="0977b29">緣無緣法緣無緣法俱生。以前所說六識身</span><a name="0977c01" id="0977c01">及相應法為因。即與彼俱生故。由此已遮</a><a name="0977c02" id="0977c02">執有為相是無為者意。非無為法從因生</a><a name="0977c03" id="0977c03">故。此是有非無法故。是有性非假法故。非</a><a name="0977c04" id="0977c04">無非無性。此為決定前所說義。復次前二</a><a name="0977c05" id="0977c05">句成立己論。後二句遮破他論。成立己論</a><a name="0977c06" id="0977c06">者。如善說法者成立善說法宗。惡說法者</a><a name="0977c07" id="0977c07">成立惡說法宗。應理論者成立應理論宗。分</a><a name="0977c08" id="0977c08">別論者成立分別論宗。遮破他論者。如善</a><a name="0977c09" id="0977c09">說法者遮破惡說法宗。惡說法者遮破善說</a><a name="0977c10" id="0977c10">法宗。應理論者遮破分別論宗。分別論者遮</a><a name="0977c11" id="0977c11">破應理論宗。今此亦然。前二句成立自宗。後</a><a name="0977c12" id="0977c12">二句遮破他宗。若不成立自宗便破他者。</a><a name="0977c13" id="0977c13">則為空論。無所依故。若但成立自宗不破</a><a name="0977c14" id="0977c14">他者。則於自宗非善成立。是故先立己宗</a><a name="0977c15" id="0977c15">後破他論。義言此生老住無常有如是理</a><a name="0977c16" id="0977c16">趣。法爾是有是有性。非無非無性。由此已</a><a name="0977c17" id="0977c17">遮執有為相非實有者意。此異色非色法</a><a name="0977c18" id="0977c18">故。異受想識。非受想識法故。由此已遮執</a><a name="0977c19" id="0977c19">色等相即是色等此異相應行是不相應法</a><a name="0977c20" id="0977c20">故。由此已遮執有為相是相應法。此法於</a><a name="0977c21" id="0977c21">彼法當言因當言緣耶。答當言因當言</a><a name="0977c22" id="0977c22">緣。此中何謂此法何謂彼法。有作是說。</a><a name="0977c23" id="0977c23">生老住無常是此法。此俱六識身及相應法</a><a name="0977c24" id="0977c24">是彼法。若作是說者。彼說若此法於俱起</a><a name="0977c25" id="0977c25">彼法當言因當言緣。因者一因謂俱有。緣</a><a name="0977c26" id="0977c26">者二緣。謂因增上。若此法於後起彼法亦當</a><a name="0977c27" id="0977c27">言因當言緣。因者三因。謂同類遍行異熟。</a><a name="0977c28" id="0977c28">緣者三緣。除等無間。若此法於前起彼法</a><a name="0977c29" id="0977c29">當言緣不當言因。緣者二緣。謂所緣增上。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270977b.htm'><img src='up.gif' border=0></a>
<a href='T270978a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>