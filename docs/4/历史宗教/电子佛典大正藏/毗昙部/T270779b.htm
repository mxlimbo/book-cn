<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0779b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷153)</font> 根蘊第六中等心納息第四之一 <font face='Arial'>T27, p0779b</h2></font><hr>
<span class='old'>
</a><a name="0779a28" id="0779a28"><p>問何故生色界中。能初起靜慮無色而非</a><a name="0779a29" id="0779a29">滅定耶。答靜慮由三緣故初起。一由因力。</span><a name="0779b01" id="0779b01">二由業力。三由法爾力。由因力者。謂於餘</a><a name="0779b02" id="0779b02">生曾近起滅此靜慮故。由業力者。謂彼地</a><a name="0779b03" id="0779b03">順決定受業。已造作增長將與果故。由法</a><a name="0779b04" id="0779b04">爾力者。謂世界壞時下地有情必生上故。無</a><a name="0779b05" id="0779b05">色由二緣故初起。一由因力。二由業力。由</a><a name="0779b06" id="0779b06">因力者。謂餘生中曾近起滅此無色故。由</a><a name="0779b07" id="0779b07">業力者。謂彼地順決定受業。已造作增長將</a><a name="0779b08" id="0779b08">與果故。不由法爾力。第四靜慮以上無世</a><a name="0779b09" id="0779b09">界壞故。滅盡定由一緣故初起。謂由說力</a><a name="0779b10" id="0779b10">唯欲界中有佛說故。能起現前不由因力。</a><a name="0779b11" id="0779b11">以餘生中未曾起滅此滅定故。不由業力</a><a name="0779b12" id="0779b12">以此定非業性故。不由法爾力。以無色中</a><a name="0779b13" id="0779b13">無世界壞故。問何故生欲色界能起滅定。</a><a name="0779b14" id="0779b14">非無色界耶。答命根依二法轉。一色。二心。</a><a name="0779b15" id="0779b15">此定無心斷心起故。生欲色界起此定時。</a><a name="0779b16" id="0779b16">心雖斷而命根依色轉。生無色界色雖斷</a><a name="0779b17" id="0779b17">而命根依心轉。若生彼起此定者色心俱</a><a name="0779b18" id="0779b18">無。命根無依故應斷。是應名死。非謂入</a><a name="0779b19" id="0779b19">定。是故生彼界不起。問退此定已命終生</a><a name="0779b20" id="0779b20">下三無色不。有說。不生。所以者何。退此</a><a name="0779b21" id="0779b21">定已容生二處。一能起此定處。二受此定</a><a name="0779b22" id="0779b22">異熟處。色界雖非受此定異熟處。而是能</a><a name="0779b23" id="0779b23">起此定處。非想非非想處雖非能起此定</a><a name="0779b24" id="0779b24">處。而是受此定異熟處下三無色二事俱無</a><a name="0779b25" id="0779b25">故。退此定無容生彼。有說。亦生。然生彼</a><a name="0779b26" id="0779b26">者不名身證及俱解脫。若作是說則為善</a><a name="0779b27" id="0779b27">通毘木差羅所說。如說。身證於淨四無色</a><a name="0779b28" id="0779b28">定。或成就一。或成就四。云何一。謂生非想</a><a name="0779b29" id="0779b29">非非想處。云何四。謂生欲色界。如身證俱<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270779a.htm'><img src='up.gif' border=0></a>
<a href='T270779c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>