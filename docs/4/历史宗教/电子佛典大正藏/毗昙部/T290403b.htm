<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0403b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷13)</font> 辯差別品第二之一 <font face='Arial'>T29, p0403b</h2></font><hr>
<span class='old'>
</a><a name="0403a28" id="0403a28">緣生於意識等。曾無處言有第七識。可執彼</a><a name="0403a29" id="0403a29">識離受想生。又此定中。所依滅故。能依亦滅。</span><a name="0403b01" id="0403b01">非無所依。諸心所法。可能獨生。是故此中。諸</a><a name="0403b02" id="0403b02">心心所。一切皆滅。若謂此俱言顯無間起義。</a><a name="0403b03" id="0403b03">如曼馱多惡心起故俱時墮落。如不淨俱修</a><a name="0403b04" id="0403b04">念覺支。此亦應爾理必不然。有差別故。曼馱</a><a name="0403b05" id="0403b05">多等。契經俱言。理實應顯無間起義。以非愛</a><a name="0403b06" id="0403b06">業與非愛果。決定不應同時生故。又彼經說</a><a name="0403b07" id="0403b07">第五轉故。如彼經說。曼馱多王惡心起故。俱</a><a name="0403b08" id="0403b08">時墮落。此顯後時方墮落義。不淨覺支。有漏</a><a name="0403b09" id="0403b09">無漏性差別故。起不同時。此經俱言。顯同時</a><a name="0403b10" id="0403b10">起。聖教正理皆不相違。故此言俱非無間</a><a name="0403b11" id="0403b11">起。又執俱言顯無間起。有不定過。如契經說。</a><a name="0403b12" id="0403b12">樂俱喜俱四諦現觀。不可復執。此同曼馱多</a><a name="0403b13" id="0403b13">等經。謂樂喜無間方生四諦現觀。又如經</a><a name="0403b14" id="0403b14">說。有貪心等。與貪俱故。名有貪心。此不應執</a><a name="0403b15" id="0403b15">從貪無間所起之心名有貪心。如是便有太</a><a name="0403b16" id="0403b16">過之失。故此俱言。顯同時義。又受想等。依止</a><a name="0403b17" id="0403b17">心故。名為心所。離所依止。此受想等。應不得</a><a name="0403b18" id="0403b18">生。若謂心作等無間緣名所依者。心亦依心</a><a name="0403b19" id="0403b19">無間生故。應名心所。又從心所無間生心。心</a><a name="0403b20" id="0403b20">所亦應成所依性。如是等義。至六因中。當更</a><a name="0403b21" id="0403b21">廣辯。又契經說。入滅定時。諸意行滅。故知</a><a name="0403b22" id="0403b22">滅定。非但滅此受想二法。又識相續。於此定</a><a name="0403b23" id="0403b23">中。非暫滅者。決定應有所依所緣。與識和合</a><a name="0403b24" id="0403b24">離所依緣。識不生故。既有三和。必應有觸。與</a><a name="0403b25" id="0403b25">觸俱起。有受想思。則滅定中。受想二法。亦應</a><a name="0403b26" id="0403b26">不滅。若謂如經說受緣愛。然阿羅漢。雖有諸</a><a name="0403b27" id="0403b27">受。而非愛緣。觸亦應爾。非一切觸皆生受等。</a><a name="0403b28" id="0403b28">此例不然。有差別故。經自簡言。若無明觸所</a><a name="0403b29" id="0403b29">生諸受。為緣生愛。諸阿羅漢。無無明觸。故雖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290403a.htm'><img src='up.gif' border=0></a>
<a href='T290403c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>