<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0339a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷2)</font> 辯本事品第一之一 <font face='Arial'>T29, p0339a</h2></font><hr>
<span class='old'>
</a><a name="0338c28" id="0338c28">觸。故世尊言。順樂受觸。順苦受觸。及順不苦</a><a name="0338c29" id="0338c29">不樂受觸。是樂受等所領觸義領所緣受與</span><a name="0339a01" id="0339a01">一境法。差別之相難可了知。如契經言。具足</a><a name="0339a02" id="0339a02">領受。此領受言似依慧說。故彼契經。次後復</a><a name="0339a03" id="0339a03">說。不受後有。如實了知。雖受亦能領納境界。</a><a name="0339a04" id="0339a04">而此領納自性難知。故領納觸為自性受。此</a><a name="0339a05" id="0339a05">不共餘易了差別。如是諸受。與心等法同</a><a name="0339a06" id="0339a06">所緣故。異領納故。所緣事別。所領事別由此</a><a name="0339a07" id="0339a07">觸於受。若時為所領。是時非所緣。若時為所</a><a name="0339a08" id="0339a08">緣。是時非所領。故緣領事別。由此善通如是</a><a name="0339a09" id="0339a09">文句受樂受時。如實了知受於樂受。乃至廣</a><a name="0339a10" id="0339a10">說。此中意說。能以覺慧。無倒審知三受差別。</a><a name="0339a11" id="0339a11">非樂謂苦。非苦謂樂。非於苦樂謂俱相違。餘</a><a name="0339a12" id="0339a12">亦如是。此中非受領受自性。即受性故。但領</a><a name="0339a13" id="0339a13">所緣受及餘法。一切皆是心及心所所領受</a><a name="0339a14" id="0339a14">故。有阿笈摩。能顯此理。如契經言。緣種種</a><a name="0339a15" id="0339a15">界。有種種觸。緣種種觸。有種種受。緣種種</a><a name="0339a16" id="0339a16">受。有種種愛種種界者。謂根境識種種性相</a><a name="0339a17" id="0339a17">有差別故。何故不言緣種種界有種種受。復</a><a name="0339a18" id="0339a18">何不言緣種種界有種種愛。此亦同疑。故應</a><a name="0339a19" id="0339a19">俱釋。次第法爾安立無過現見世間。從先種</a><a name="0339a20" id="0339a20">子生後果時。由花乳等有差別故。果有差別。</a><a name="0339a21" id="0339a21">如次第生立因果定。俱生因果亦應定立。是</a><a name="0339a22" id="0339a22">故諸受雖亦因界。而要用觸以為近因。又如</a><a name="0339a23" id="0339a23">兩木相磨生火。風為近緣。如是三法和合生</a><a name="0339a24" id="0339a24">受。觸為近緣。故就領觸。為受自性。非領所</a><a name="0339a25" id="0339a25">緣。理定成立。此受約世總說為三。就觸所依</a><a name="0339a26" id="0339a26">別分為六。已說受蘊。第三想蘊取像為體。謂</a><a name="0339a27" id="0339a27">於一切隨本安立。青長等色。琴貝等聲。生蓮</a><a name="0339a28" id="0339a28">等香。苦辛等味。滑澀等觸。生滅等法。所緣境</a><a name="0339a29" id="0339a29">中如相而取。故名為想。是故此想隨德立名。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290338c.htm'><img src='up.gif' border=0></a>
<a href='T290339b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>