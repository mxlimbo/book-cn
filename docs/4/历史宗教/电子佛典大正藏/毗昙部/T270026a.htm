<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0026a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷6)</font> 雜蘊第一中世第一法納息第一之一 <font face='Arial'>T27, p0026a</h2></font><hr>
<span class='old'>
</a><a name="0025c28" id="0025c28">以頂位中不久住故。如露懸枝不久停住。</a><a name="0025c29" id="0025c29">應作是說。此頂但應名小量信。在可退</span><a name="0026a01" id="0026a01">位樂觀寶故。此中於佛僧生小量信者。</a><a name="0026a02" id="0026a02">說緣道諦信。於法生小量信者。說緣滅諦</a><a name="0026a03" id="0026a03">信。問此頂善根具以十六行相。緣四聖諦。</a><a name="0026a04" id="0026a04">何故此中但說緣滅道諦非苦集耶。答依</a><a name="0026a05" id="0026a05">勝說故。謂四諦中滅道是勝出生死故。復</a><a name="0026a06" id="0026a06">次滅道二諦清淨無垢離過微妙。是可信事。</a><a name="0026a07" id="0026a07">是生信處。是所歸依。是故偏說。復次滅道</a><a name="0026a08" id="0026a08">二諦。非唯可信亦是可求。難可證得極</a><a name="0026a09" id="0026a09">可欣故。苦集不爾是故不說。復次為受化</a><a name="0026a10" id="0026a10">者生信樂故。若佛為彼說苦集諦。便作是</a><a name="0026a11" id="0026a11">念。我無始來。為此鄙劣。煩惱惡行。及所得</a><a name="0026a12" id="0026a12">果。擾亂逼迫。寧可信樂。若說滅道。便深信</a><a name="0026a13" id="0026a13">樂。不欲捨離。故於此中。偏說滅道。有說</a><a name="0026a14" id="0026a14">於佛僧。生小量信者。說緣道諦信。於法生</a><a name="0026a15" id="0026a15">小量信者。說緣三諦信。以頂具緣四聖諦</a><a name="0026a16" id="0026a16">故。問緣滅道諦可爾。是可信事。是生信處。</a><a name="0026a17" id="0026a17">是所歸依。應信樂故。緣苦集諦云何可爾。</a><a name="0026a18" id="0026a18">煩惱惡行及所得果。猶如糞穢深可厭患。</a><a name="0026a19" id="0026a19">不應於中生信樂故。答信有二種。一者信</a><a name="0026a20" id="0026a20">可。二者信樂。於滅道諦具二種信。於苦集</a><a name="0026a21" id="0026a21">諦雖無信樂。而有信可。故緣苦集亦生</a><a name="0026a22" id="0026a22">於信。如人掘地求水寶等。具二種信。一者</a><a name="0026a23" id="0026a23">信可。謂信地中有水寶等故。二者信樂。謂</a><a name="0026a24" id="0026a24">信水等是可欣樂故。脅尊者言。為厭患苦</a><a name="0026a25" id="0026a25">集故。稱讚滅道。謂此滅道寂靜美妙。止息</a><a name="0026a26" id="0026a26">對治下劣鄙穢苦集法故。如人風雨所逼</a><a name="0026a27" id="0026a27">惱故稱讚舍宅。故於四諦皆可生信。然</a><a name="0026a28" id="0026a28">於道諦。亦非一切具二種信。謂隨信行者。</a><a name="0026a29" id="0026a29">於隨法行道具二種信。謂信可彼信樂彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270025c.htm'><img src='up.gif' border=0></a>
<a href='T270026b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>