<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0156a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷30)</font> 雜蘊第一中愛敬納息第四之一 <font face='Arial'>T27, p0156a</h2></font><hr>
<span class='old'>
</a><a name="0155c28" id="0155c28">受法。復次欲為無上正等菩提作所依故</a><a name="0155c29" id="0155c29">集此身力。謂佛無上正等菩提要依此身方</span><a name="0156a01" id="0156a01">得安住。假使無上正等菩提置在妙高大山</a><a name="0156a02" id="0156a02">王頂彼便碎壞猶若微塵。力無畏等甚尊重</a><a name="0156a03" id="0156a03">故。由此三千大千世界中贍部洲。有金剛</a><a name="0156a04" id="0156a04">座。上窮地際。下據金輪。菩薩坐之成正等</a><a name="0156a05" id="0156a05">覺。除此無有堅固依處。是故菩薩初成佛</a><a name="0156a06" id="0156a06">時。方欲經行徐足按地。即令大地六種震</a><a name="0156a07" id="0156a07">動便起勝解乃得經行。復次為欲引攝所</a><a name="0156a08" id="0156a08">化有情猶如遣使故集此力。謂無上覺遣</a><a name="0156a09" id="0156a09">此力使摧彼慢已然後度之。故在家時與</a><a name="0156a10" id="0156a10">諸釋種種種捔力無不得勝。將般涅槃亦</a><a name="0156a11" id="0156a11">以身力伏諸力士而度脫之。謂佛世尊化</a><a name="0156a12" id="0156a12">緣將盡欲入寂滅往拘尸城波波邑中。五</a><a name="0156a13" id="0156a13">百力士聞已為佛修治道路。當彼路上有</a><a name="0156a14" id="0156a14">一大石長六十肘廣三十肘。彼諸力士欲轉</a><a name="0156a15" id="0156a15">去之盡其身力不能令動。世尊既至見已</a><a name="0156a16" id="0156a16">問言。汝諸童子欲何所作。彼聞惘然竊作是</a><a name="0156a17" id="0156a17">念。我等勢力贍部推先如何世尊呼為童子。</a><a name="0156a18" id="0156a18">作是念已俱白佛言。我為世尊修治道路。</a><a name="0156a19" id="0156a19">共轉此石不能令動。頗能哀愍除此石</a><a name="0156a20" id="0156a20">耶。佛言我能。汝等遠避。便以足指挑置掌</a><a name="0156a21" id="0156a21">中。上擲虛空下還接取。以口吹散令如微</a><a name="0156a22" id="0156a22">塵。還使如本棄之路側。力士驚歎得未曾</a><a name="0156a23" id="0156a23">有。敬禮合掌復白佛言。此是如來何等神力。</a><a name="0156a24" id="0156a24">世尊告曰舉石置掌復擲虛空復還接取</a><a name="0156a25" id="0156a25">棄之路側皆我父母生身之力。以口吹散</a><a name="0156a26" id="0156a26">令如微塵是神通力。還合如本是勝解力。</a><a name="0156a27" id="0156a27">力士聞已歡喜踊躍復白佛言。頗有餘力</a><a name="0156a28" id="0156a28">能勝世尊如是力不。佛答言有。謂無常力。</a><a name="0156a29" id="0156a29">佛告力士。謂我父母生身之力。若神通力。及<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270155c.htm'><img src='up.gif' border=0></a>
<a href='T270156b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>