<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0766c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷150)</font> 根蘊第六中觸納息第三之一 <font face='Arial'>T27, p0766c</h2></font><hr>
<span class='old'>
</a><a name="0766b28" id="0766b28">引起光明能見彼色。此不應理不得神</a><a name="0766b29" id="0766b29">通。便應不能修起天眼。如是說者。初引通</span><a name="0766c01" id="0766c01">時若離光明不能見色。若通成滿設離光</a><a name="0766c02" id="0766c02">明亦能見色。問神通天眼俱有光明有何</a><a name="0766c03" id="0766c03">差別。答神通光明或自性有或變化有。天眼</a><a name="0766c04" id="0766c04">光明唯自性有。有作是說。天眼光明或自性</a><a name="0766c05" id="0766c05">有或變化有。神通光明唯變化有</a><a name="0766c06" id="0766c06"><p>諸素怛纜毘奈耶中。皆說菩薩成就異熟生</a><a name="0766c07" id="0766c07">天眼。晝夜能見面各踰繕那。問菩薩所成異</a><a name="0766c08" id="0766c08">熟生眼實非天眼。何故立此名。答菩薩眼</a><a name="0766c09" id="0766c09">根體用殊勝。如世勝事假立天名。問諸餘</a><a name="0766c10" id="0766c10">有情亦能遠見山日月等。菩薩但見面各踰</a><a name="0766c11" id="0766c11">繕那云何名勝。答如彼所見菩薩亦能面各</a><a name="0766c12" id="0766c12">踰繕那約無障說。謂無障處諸餘有情雖能</a><a name="0766c13" id="0766c13">遠見。若有障處自掌中物亦不能見菩薩不</a><a name="0766c14" id="0766c14">爾面各踰繕那障無障處悉能徹視。又餘有</a><a name="0766c15" id="0766c15">情雖能遠見唯麤非細。菩薩不爾。面各踰</a><a name="0766c16" id="0766c16">繕那乃至毛端亦能見故。又餘有情雖能遠</a><a name="0766c17" id="0766c17">見唯晝非夜。菩薩不爾面各踰繕那晝夜俱</a><a name="0766c18" id="0766c18">見。有說。於餘有情所見遠近菩薩過彼一</a><a name="0766c19" id="0766c19">踰繕那故作是說。問菩薩成就如是淨眼</a><a name="0766c20" id="0766c20">應見女身不淨充滿。何緣故有染習事耶。</a><a name="0766c21" id="0766c21">脅尊者言。菩薩煩惱未斷未遍知。是故猶為</a><a name="0766c22" id="0766c22">無明所迷不應責問。如不應責無明者愚</a><a name="0766c23" id="0766c23">盲者墮坑。有說。菩薩染習彼時不觀不</a><a name="0766c24" id="0766c24">淨。觀不淨時不染習彼。有說。菩薩先世曾</a><a name="0766c25" id="0766c25">種勝受用業。於所受用不見不淨。所不</a><a name="0766c26" id="0766c26">受用便見不淨。如是說者。菩薩成就猛利</a><a name="0766c27" id="0766c27">智慧。善觀功德過失差別。諸女人身亦容</a><a name="0766c28" id="0766c28">具有功德過失。菩薩觀察彼功德時。勝於</a><a name="0766c29" id="0766c29">一切耽著欲者。若當觀察彼過失時。勝於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270766b.htm'><img src='up.gif' border=0></a>
<a href='T270767a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>