<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0618c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷49)</font> 辯隨眠品第五之一 <font face='Arial'>T29, p0618c</h2></font><hr>
<span class='old'>
</a><a name="0618b28" id="0618b28">師立此有四。謂諸無記愛見慢癡。無記名中</a><a name="0618b29" id="0618b29">遮善惡故。何緣此四立無記根。以諸愚夫修</span><a name="0618c01" id="0618c01">上定者。不過依託愛見慢三。此三皆依無明</a><a name="0618c02" id="0618c02">力轉。故立此四為無記根。彼作是言無覆無</a><a name="0618c03" id="0618c03">記。慧力劣故非無記根。根義必依堅牢立故。</a><a name="0618c04" id="0618c04">由慢力故諸瑜伽師。退失百千殊勝功德。故</a><a name="0618c05" id="0618c05">慢力勝立無記根。此四能生無記染法。上座</a><a name="0618c06" id="0618c06">於此作如是言。無無記根無聖教故。善惡猛</a><a name="0618c07" id="0618c07">利起必由根。無記羸劣不由功用。任運而起</a><a name="0618c08" id="0618c08">何藉根為。無聖教言且為非理。無記煩惱有</a><a name="0618c09" id="0618c09">極成故。謂何緣故少分染起。藉同類根少分</a><a name="0618c10" id="0618c10">不爾。無記染法有同類根。是染法故如不善</a><a name="0618c11" id="0618c11">法。又何定執此無聖教。非彼上座耳所未聞。</a><a name="0618c12" id="0618c12">便可撥言此非聖教。無量聖教皆已滅沒。上</a><a name="0618c13" id="0618c13">座不聞豈非聖教。然於古昔諸大論師。皆共</a><a name="0618c14" id="0618c14">詳論無說根義。故知必有聖教明文摽以總</a><a name="0618c15" id="0618c15">名無別名數。由斯諍論或四或三。又聖教中</a><a name="0618c16" id="0618c16">處處說有記無記法。又處處說記無記法從</a><a name="0618c17" id="0618c17">根而生。有處亦依有記根上。方便建立無記</a><a name="0618c18" id="0618c18">根名。故不應言此無聖教。又羸劣法轉應計</a><a name="0618c19" id="0618c19">為由根力生非猛利者。是故非彼所立理趣。</a><a name="0618c20" id="0618c20">能遮我等立無記根。諸契經中說有十四諸</a><a name="0618c21" id="0618c21">無記事。彼為同此非善不善名無記耶。不爾。</a><a name="0618c22" id="0618c22">云何應捨置故。謂問記論總有四種其四者</a><a name="0618c23" id="0618c23">何。頌曰</a><a name="0618c24" id="0618c24"><p class='lg'>　　應一向分別　　　反詰捨置記</a><br><a name="0618c25" id="0618c25">　　如死生殊勝　　　我蘊一異等　</p></a><a name="0618c26" id="0618c26"><p>論曰。等言為攝有約異門。且問四者。一應</a><a name="0618c27" id="0618c27">一向記。二應分別記。三應反詰記。四應捨置</a><a name="0618c28" id="0618c28">記。此四如次如有問者。問死生勝劣一異</a><a name="0618c29" id="0618c29">等。記有四者。謂答四問。若作是問。一切生者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290618b.htm'><img src='up.gif' border=0></a>
<a href='T290619a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>