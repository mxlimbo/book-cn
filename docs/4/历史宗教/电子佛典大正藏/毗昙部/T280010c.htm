<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0010c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷2)</font> 雜犍度世第一法品之二 <font face='Arial'>T28, p0010c</h2></font><hr>
<span class='old'>
</a><a name="0010b28" id="0010b28">唯在苦諦中。無常行在三諦中。空無我行在</a><a name="0010b29" id="0010b29">一切法。復有說者。此苦與一切有法相違。</span><a name="0010c01" id="0010c01">能棄生死。猶如小兒。雖有種種美食在前。有</a><a name="0010c02" id="0010c02">人語言。此食是苦。即便捨之。復有說者。一切</a><a name="0010c03" id="0010c03">眾生老少愚智。內道外道皆信是苦。復有說</a><a name="0010c04" id="0010c04">者。此苦麤現易以智知。所以者何。佛說苦智。</a><a name="0010c05" id="0010c05">為緣何法。即緣苦法。如智所知覺所覺行所</a><a name="0010c06" id="0010c06">行。根根義緣所緣。應如智說。復有說者。說苦</a><a name="0010c07" id="0010c07">文句。久遠所傳。古昔諸佛皆說苦行。是以行</a><a name="0010c08" id="0010c08">者先見於苦。問曰。以何等故先見欲界苦。後</a><a name="0010c09" id="0010c09">色無色界俱。答曰。或有說者。欲界苦麤現。</a><a name="0010c10" id="0010c10">在了了易見。是以先見。色無色界苦細不現。</a><a name="0010c11" id="0010c11">不了了難見。是以後見。問曰。若然者色界苦</a><a name="0010c12" id="0010c12">麤。無色界苦細。何以俱見耶。答曰。以定不定</a><a name="0010c13" id="0010c13">故。欲界不定是以先見。色界苦雖麤。與無色</a><a name="0010c14" id="0010c14">界俱同定故。是以俱見。如是定不定。住離欲</a><a name="0010c15" id="0010c15">地住不離欲地。住修地不住修地。說亦如是。</a><a name="0010c16" id="0010c16">復有說者。欲界苦。是行者身生病苦痛。是以</a><a name="0010c17" id="0010c17">先見。色無色界苦。非行者身不生苦痛。是以</a><a name="0010c18" id="0010c18">後見。復有說者。欲界苦近是以先見。色無色</a><a name="0010c19" id="0010c19">界苦遠是以後見。如近遠。現見不現見俱不</a><a name="0010c20" id="0010c20">俱此身他身亦如是。復有說者。行者成就欲</a><a name="0010c21" id="0010c21">界凡夫性故。是以先見。不成就色無色界凡</a><a name="0010c22" id="0010c22">夫性故。是以後見。復有說者。行者於欲界苦</a><a name="0010c23" id="0010c23">現見故。是以先見。色無色界苦不現見故。是</a><a name="0010c24" id="0010c24">以後見。問曰。若色無色界苦不現見者。行者</a><a name="0010c25" id="0010c25">云何見耶。答曰。現見有二種。一離欲現見。二</a><a name="0010c26" id="0010c26">自身現見。行者於欲界苦。有二種現見。一離</a><a name="0010c27" id="0010c27">欲現見。二自身現見。於色無色界苦。有一種</a><a name="0010c28" id="0010c28">現見。所謂離欲現見。猶如商人有財兩擔。一</a><a name="0010c29" id="0010c29">自負之。二使人擔。於自所負有二種現見。一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280010b.htm'><img src='up.gif' border=0></a>
<a href='T280011a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>