<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0492b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷8)</font> 覺支品第十五之一 <font face='Arial'>T26, p0492b</h2></font><hr>
<span class='old'>
</a><a name="0492a28" id="0492a28">黑白法。能如實知有敵對法者。云何有敵對</a><a name="0492a29" id="0492a29">法。謂貪無貪互相敵對。瞋無瞋互相敵對。癡</span><a name="0492b01" id="0492b01">無癡互相敵對。是名有敵對法。彼於如是有</a><a name="0492b02" id="0492b02">敵對法。以如實正慧。簡擇極簡擇。遍尋思。</a><a name="0492b03" id="0492b03">遍伺察。審諦伺察。是名能如實知有敵對法。</a><a name="0492b04" id="0492b04">能如實知緣生法者。云何緣生法。謂緣起法。</a><a name="0492b05" id="0492b05">及緣已生法。總名緣生法。彼於如是緣生法。</a><a name="0492b06" id="0492b06">以如實正慧。簡擇極簡擇。遍尋思。遍伺察。</a><a name="0492b07" id="0492b07">審諦伺察。是名能如實知緣生法。彼如實知</a><a name="0492b08" id="0492b08">善不善法。廣說乃至緣生法時。所有無漏作</a><a name="0492b09" id="0492b09">意相應。於法簡擇極簡擇。最極簡擇。解</a><a name="0492b10" id="0492b10">了等了近了。機黠通達。審察聰叡。覺明慧行。</a><a name="0492b11" id="0492b11">毘缽舍那。總名為慧。亦名慧根。亦名慧力。亦</a><a name="0492b12" id="0492b12">名擇法覺支。亦名正見。是聖出世無漏無取</a><a name="0492b13" id="0492b13">道隨行道俱有道隨轉。能正盡苦。作苦邊際。</a><a name="0492b14" id="0492b14">諸有學者如所見諸行。思惟觀察。令至究竟。</a><a name="0492b15" id="0492b15">於諸行中深見過患。於永涅槃深見功德。若</a><a name="0492b16" id="0492b16">阿羅漢。如解脫心。思惟觀察。令至究竟。所有</a><a name="0492b17" id="0492b17">無漏作意相應。於法簡擇。乃至毘缽舍那。</a><a name="0492b18" id="0492b18">是名擇法覺支</a><a name="0492b19" id="0492b19"><p>云何精進覺支。謂世尊說。若聖弟子。為令已</a><a name="0492b20" id="0492b20">生惡不善法斷故。起欲發勤精進策心持心。</a><a name="0492b21" id="0492b21">為令未生惡不善法不生故。起欲發勤精進策</a><a name="0492b22" id="0492b22">心持心。為令未生善法生故。起欲發勤精進</a><a name="0492b23" id="0492b23">策心持心。為令已生善法堅住不忘脩滿倍</a><a name="0492b24" id="0492b24">增廣大智作證故。起欲發勤精進策心持心。</a><a name="0492b25" id="0492b25">彼脩如是四正勝時。所有無漏作意相應。諸</a><a name="0492b26" id="0492b26">勤精進。勇健勢猛。熾盛難制。勵意不息。總名</a><a name="0492b27" id="0492b27">精進。亦名精進根。亦名精進力。亦名精進</a><a name="0492b28" id="0492b28">覺支。亦名正勤。是聖出世無漏無取道隨行</a><a name="0492b29" id="0492b29">道俱有道隨轉。能正盡苦。作苦邊際。諸有學<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260492a.htm'><img src='up.gif' border=0></a>
<a href='T260492c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>