<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0007b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷2)</font> 雜蘊第一中世第一法納息第一之一 <font face='Arial'>T27, p0007b</h2></font><hr>
<span class='old'>
</a><a name="0007a28" id="0007a28">是說頗有一智知一切法。乃至廣說。此無</a><a name="0007a29" id="0007a29">我智何由而生。謂覺緣起。是故第三納息作</span><a name="0007b01" id="0007b01">如是說。一補特伽羅此生十二支緣起。乃至</a><a name="0007b02" id="0007b02">廣說。此緣起覺何由而起。謂愛及敬。是故第</a><a name="0007b03" id="0007b03">四納息作如是說。云何愛。云何敬。乃至廣</a><a name="0007b04" id="0007b04">說。如是愛敬何因而生。謂慚及愧。是故第五</a><a name="0007b05" id="0007b05">納息作如是說。云何慚。云何愧。乃至廣說。</a><a name="0007b06" id="0007b06">如是慚愧何由而有。為解法相。是故第六</a><a name="0007b07" id="0007b07">納息作如是說。色法生老無常。乃至廣說。</a><a name="0007b08" id="0007b08">此解法相何由而得。謂捨無義修習有義。</a><a name="0007b09" id="0007b09">是故第七納息作如是說。諸修劣苦行當知</a><a name="0007b10" id="0007b10">無義俱。乃至廣說。誰捨無義修習有義。謂</a><a name="0007b11" id="0007b11">能正思正思惟者。是故第八納息作如是</a><a name="0007b12" id="0007b12">說。云何思。云何思惟。乃至廣說。雜蘊法覺由</a><a name="0007b13" id="0007b13">何明淨。謂由結斷。是故次說第二結蘊。如</a><a name="0007b14" id="0007b14">是結斷由何而證。謂由諸智。是故次說第</a><a name="0007b15" id="0007b15">三智蘊。誰能生起斷結諸智。謂無業障補特</a><a name="0007b16" id="0007b16">伽羅。是故次說第四業蘊。諸業多分依誰而</a><a name="0007b17" id="0007b17">生。謂四大種。故次第五說大種蘊。大種所造</a><a name="0007b18" id="0007b18">勝者是何。謂眼等根。是故次說第六根蘊。諸</a><a name="0007b19" id="0007b19">根清淨由何勢力。謂得諸定。是故次說</a><a name="0007b20" id="0007b20">第七定蘊。有得定已起邪推求。便復引生諸</a><a name="0007b21" id="0007b21">惡見趣。為令識相能速斷除。故最後說第</a><a name="0007b22" id="0007b22">八見蘊。雖於如是一一蘊中具攝諸法。而</a><a name="0007b23" id="0007b23">隨增勝制立蘊名。故作是說。由逆次說</a><a name="0007b24" id="0007b24">異生身中淨染諸法非說一切。是故先說</a><a name="0007b25" id="0007b25">世第一法</a><a name="0007b26" id="0007b26"><p>云何世第一法。答若心心所法為等無間</a><a name="0007b27" id="0007b27">入正性離生。是謂世第一法。有作是說。若</a><a name="0007b28" id="0007b28">五根為等無間入正性離生。是謂世第一</a><a name="0007b29" id="0007b29">法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270007a.htm'><img src='up.gif' border=0></a>
<a href='T270007c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>