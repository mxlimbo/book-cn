<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0498a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷11)</font> 解十門大章 四等處第三十四 <font face='Arial'>T28, p0498a</h2></font><hr>
<span class='old'>
</a><a name="0497c28" id="0497c28">彼女梵志。如是世尊。彼尊者阿難受世尊教</a><a name="0497c29" id="0497c29">已。取鬱多羅僧與女梵志。女梵志取阿難鬱</span><a name="0498a01" id="0498a01">多羅僧被著。至世尊所。到已禮世尊足。禮足</a><a name="0498a02" id="0498a02">已卻住一面。彼於世尊有信敬心。內懷歡喜。</a><a name="0498a03" id="0498a03">世尊隨順為說妙法。女梵志聞佛說法。遠塵</a><a name="0498a04" id="0498a04">離垢諸法法眼生。此佛為彼女梵志故慈滿。</a><a name="0498a05" id="0498a05">問曰。此中云何慈滿。答曰。即彼現愛緣是。是</a><a name="0498a06" id="0498a06">謂現愛緣。或現智藥者。如所說。摩訶先優</a><a name="0498a07" id="0498a07">婆夷。請佛及僧供養醫藥。彼時有一比丘。</a><a name="0498a08" id="0498a08">得病服藥。醫教敕當服肉汁。彼病比丘語侍</a><a name="0498a09" id="0498a09">病者。賢者汝語摩訶先優婆夷。某比丘有患</a><a name="0498a10" id="0498a10">服藥。當須肉汁。彼時侍比丘者。便至摩訶先</a><a name="0498a11" id="0498a11">優婆夷所。到已語摩訶先優婆夷。妹當知。某</a><a name="0498a12" id="0498a12">比丘遇患服藥。當須肉汁。彼摩訶先優婆夷</a><a name="0498a13" id="0498a13">告使人曰。汝持此物往買肉與彼比丘。彼使</a><a name="0498a14" id="0498a14">人持物往周遍波羅奈城。索肉不能得。說者</a><a name="0498a15" id="0498a15">彼曰。梵摩達王生一童男。盡敕城內不得殺</a><a name="0498a16" id="0498a16">生。彼使人還至摩訶先優婆夷所。到已白摩</a><a name="0498a17" id="0498a17">訶先優婆夷曰。大家當知。周遍城中求索肉</a><a name="0498a18" id="0498a18">不可得。摩訶先優婆夷作是念。此為災比丘</a><a name="0498a19" id="0498a19">得患而服藥。若不得肉或能命終。便持利刀</a><a name="0498a20" id="0498a20">入屋中。割身軟肉與使人。汝使人。自煮與彼</a><a name="0498a21" id="0498a21">比丘。彼使人如所敕持與比丘。彼比丘不知。</a><a name="0498a22" id="0498a22">持往與病比丘。彼病比丘亦不知而服。至病</a><a name="0498a23" id="0498a23">得愈。摩訶先優婆夷患身疼痛。彼時摩訶先</a><a name="0498a24" id="0498a24">優婆夷。夫少有事為出行不在。彼摩訶先優</a><a name="0498a25" id="0498a25">婆夷夫還自問內人曰。摩訶先今所在。內</a><a name="0498a26" id="0498a26">人對曰。大家。摩訶先在屋中極患苦痛。彼時</a><a name="0498a27" id="0498a27">摩訶先夫聞已極瞋恚無有敬心。彼作是說。</a><a name="0498a28" id="0498a28">若施者不知。受者亦不知耶。我當往向佛論</a><a name="0498a29" id="0498a29">之。於是摩訶先夫至世尊所。彼時世尊無量<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280497c.htm'><img src='up.gif' border=0></a>
<a href='T280498b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>