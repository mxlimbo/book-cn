<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0124c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷24)</font> 雜蘊第一中補特伽羅納息第三之一 <font face='Arial'>T27, p0124c</h2></font><hr>
<span class='old'>
</a><a name="0124b28" id="0124b28">緣。後觀名色緣識時即觀隨轉緣。若復觀行</a><a name="0124b29" id="0124b29">緣識亦觀轉緣。與前不異故不重觀。或復</span><a name="0124c01" id="0124c01">有說。避無窮過故不重觀。謂先觀老死即</a><a name="0124c02" id="0124c02">觀此生名色六處觸受。先觀生即觀此生識。</a><a name="0124c03" id="0124c03">後觀名色六處觸受即觀前第二生老死。後</a><a name="0124c04" id="0124c04">觀識即觀前第二生生。若復觀無明行應</a><a name="0124c05" id="0124c05">觀前第三生。若爾亦應觀第四生。如是展</a><a name="0124c06" id="0124c06">轉便為無窮。故不重觀無明及行。尊者世友</a><a name="0124c07" id="0124c07">作如是說。何故齊識心便轉還。以識樂住</a><a name="0124c08" id="0124c08">識住中故。謂識不欲捨於識住。識住者即</a><a name="0124c09" id="0124c09">名色。故觀識已還觀名色。復作是說。識與</a><a name="0124c10" id="0124c10">名色互為緣故。復作是說。此二展轉為因</a><a name="0124c11" id="0124c11">果故。大德說曰。何故齊識心便轉還。以度</a><a name="0124c12" id="0124c12">識支無所緣故。猶如尺蠖行至草端。上無</a><a name="0124c13" id="0124c13">所緣即便退下觀心亦爾。唯應至識。餘非</a><a name="0124c14" id="0124c14">其境故便退還。脅尊者言。何故齊識心便轉</a><a name="0124c15" id="0124c15">還。緣轉還故。謂前已說識緣名色。今復更</a><a name="0124c16" id="0124c16">說名色緣識。前為因者今轉為果。境轉還</a><a name="0124c17" id="0124c17">故心亦轉還。尊者妙音作如是說。何故齊</a><a name="0124c18" id="0124c18">識心便轉還。識是生死眾苦本故。謂我菩薩</a><a name="0124c19" id="0124c19">厭生死苦。逾城出家推尋世間老病死苦。</a><a name="0124c20" id="0124c20">誰為根本。謂結生心。復推此心由誰而</a><a name="0124c21" id="0124c21">引。謂業。復推此業由誰而發。謂煩惱。復推</a><a name="0124c22" id="0124c22">煩惱依誰而起。謂事。復推此事誰為根本。</a><a name="0124c23" id="0124c23">謂結生心。便作是念。此結生心恒為生死眾</a><a name="0124c24" id="0124c24">苦根本。深可厭患。齊此應還修真對治。尊</a><a name="0124c25" id="0124c25">者設摩達多說曰。何故齊識心便轉還。以未</a><a name="0124c26" id="0124c26">來生可比知故。謂先觀見有緣生時。知現</a><a name="0124c27" id="0124c27">在生是眾苦本。後復觀見名色緣識。知過去</a><a name="0124c28" id="0124c28">生是眾苦本。便作是念。現在過去生死眾苦。</a><a name="0124c29" id="0124c29">既生為本。未來亦然。故不復須更觀餘境。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270124b.htm'><img src='up.gif' border=0></a>
<a href='T270125a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>