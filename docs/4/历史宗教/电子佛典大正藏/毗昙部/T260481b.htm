<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0481b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷6)</font> 聖諦品第十 <font face='Arial'>T26, p0481b</h2></font><hr>
<span class='old'>
</a><a name="0481a28" id="0481a28">苦集聖諦者。是假建立名想言說。謂苦集聖</a><a name="0481a29" id="0481a29">諦。過殑伽沙佛及弟子。皆共施設如是名故。</span><a name="0481b01" id="0481b01">云何苦滅聖諦。謂即諸愛。後有愛喜俱行愛。</a><a name="0481b02" id="0481b02">彼彼喜愛無餘永斷。棄捨變吐。盡離染滅。寂</a><a name="0481b03" id="0481b03">靜隱沒。如是略說苦滅聖諦。若廣說者。則二</a><a name="0481b04" id="0481b04">愛三愛。復有三愛四愛五愛六愛。及一切不</a><a name="0481b05" id="0481b05">善法。一切有漏善法。一切結縛隨眠隨煩惱</a><a name="0481b06" id="0481b06">纏等。無餘永斷。棄捨變吐。盡離染滅。寂靜隱</a><a name="0481b07" id="0481b07">沒。皆名苦滅聖諦。何因緣故。即諸愛後有愛</a><a name="0481b08" id="0481b08">喜俱行愛。彼彼喜愛。無餘永斷。棄捨變吐。盡</a><a name="0481b09" id="0481b09">離染滅。寂靜隱沒。皆名苦滅聖諦。謂此四愛。</a><a name="0481b10" id="0481b10">若未斷。未遍知。未滅未吐。後有苦果。相續</a><a name="0481b11" id="0481b11">生起。若已斷。已遍知。已滅已吐。後有苦果。</a><a name="0481b12" id="0481b12">不復生起。故此永斷等。名苦滅聖諦。何因緣</a><a name="0481b13" id="0481b13">故。即二愛三愛。復有三愛四愛五愛六愛及</a><a name="0481b14" id="0481b14">一切不善法。一切有漏善法。一切結縛隨眠</a><a name="0481b15" id="0481b15">隨煩惱纏等。無餘永斷。棄捨變吐。盡離染滅。</a><a name="0481b16" id="0481b16">寂靜隱沒。皆名苦滅聖諦。謂此諸法。若未斷</a><a name="0481b17" id="0481b17">未遍知。未滅未吐。後有苦果。相續生起。若已</a><a name="0481b18" id="0481b18">斷已遍知。已滅已吐。後有苦果。不復生起。故</a><a name="0481b19" id="0481b19">此永斷等。名苦滅聖諦。即此苦滅聖諦。亦名</a><a name="0481b20" id="0481b20">室宅。亦名洲渚。亦名救護。亦名歸依。亦名應</a><a name="0481b21" id="0481b21">趣。亦名無憂。亦名無病。亦名不死。亦名無</a><a name="0481b22" id="0481b22">熾然。亦名無熱惱。亦名安隱。亦名清涼。亦</a><a name="0481b23" id="0481b23">名寂靜。亦名善事。亦名吉祥。亦名安樂。亦名</a><a name="0481b24" id="0481b24">不動。亦名涅槃。如說涅槃是真苦滅。是諸沙</a><a name="0481b25" id="0481b25">門究竟果故。如是斷等。名滅諦者。謂此名涅</a><a name="0481b26" id="0481b26">槃真實。是涅槃此名為滅。真實是滅。若佛出</a><a name="0481b27" id="0481b27">世。若不出世。如是滅法。法住法界。一切如</a><a name="0481b28" id="0481b28">來。自然通達。等覺宣說。施設建立。分別開</a><a name="0481b29" id="0481b29">示。令其顯了。謂此是涅槃。此是滅。此是涅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260481a.htm'><img src='up.gif' border=0></a>
<a href='T260481c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>