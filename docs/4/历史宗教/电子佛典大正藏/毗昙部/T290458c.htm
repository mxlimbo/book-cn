<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0458c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷21)</font> 辯緣起品第三之一 <font face='Arial'>T29, p0458c</h2></font><hr>
<span class='old'>
</a><a name="0458b28" id="0458b28">二。因何故強。彼界二從勝定生故。前說彼定</a><a name="0458b29" id="0458b29">能伏色想。是則還同心相續難。或心心所。唯</span><a name="0458c01" id="0458c01">互相依。經主定於阿毘達磨。無所承稟。謬述</a><a name="0458c02" id="0458c02">此言。或由自心憎厭對法。矯作是說。惑亂正</a><a name="0458c03" id="0458c03">宗。誰有妙通諸法相者。當作如是酬前所問。</a><a name="0458c04" id="0458c04">彼立自宗言。無色界心等相續。無別有依。謂</a><a name="0458c05" id="0458c05">若有因。未離色愛。引起心等。所引心等。與色</a><a name="0458c06" id="0458c06">俱生。依色而轉。若因於色。已得離愛。厭背色</a><a name="0458c07" id="0458c07">故。所引心等。非色俱生。不依色轉。此亦非</a><a name="0458c08" id="0458c08">理。若引因力。令彼心等相續轉者。善與染心。</a><a name="0458c09" id="0458c09">現在前位。心等相續。應無所依。又如有情在</a><a name="0458c10" id="0458c10">欲色界。引因力故。心等相續。與色俱生。依色</a><a name="0458c11" id="0458c11">而轉。如是有情。在無色界。引因力故。心等相</a><a name="0458c12" id="0458c12">續。與眾同分命根俱生。不依於色。唯依同分</a><a name="0458c13" id="0458c13">命根而轉。既許欲色有情心等。不依色身定</a><a name="0458c14" id="0458c14">無轉義。何因無色有情心等。都無所依。而有</a><a name="0458c15" id="0458c15">轉義。又彼現許欲色界中心等相續。雖一業</a><a name="0458c16" id="0458c16">果。而必依餘心等方轉。於無色界何不許然。</a><a name="0458c17" id="0458c17">又不應說唯有於色未離愛因所引心等依色</a><a name="0458c18" id="0458c18">而轉。現有於色已離愛因。所引心等。與色俱</a><a name="0458c19" id="0458c19">生。依色而轉。生欲色界。色愛已除。無色界</a><a name="0458c20" id="0458c20">心。現在前故。彼雖無色心現在前。而彼有情。</a><a name="0458c21" id="0458c21">不名無色。未離色愛。因果為依。此無色心。相</a><a name="0458c22" id="0458c22">續轉故。下界現起無色界心。既別有依。上亦</a><a name="0458c23" id="0458c23">應爾。又生無色。起餘地心。或起無漏。若無自</a><a name="0458c24" id="0458c24">地少法為依心相續者。當言此是何地有情。</a><a name="0458c25" id="0458c25">如是推徵。前已數辯。是故經主。所見非妙。上</a><a name="0458c26" id="0458c26">座此中。言無色界心與心所更互相依。如二</a><a name="0458c27" id="0458c27">蘆束相依而住。或如下界名色相依。應詰彼</a><a name="0458c28" id="0458c28">言。如欲色界。雖名四蘊。更互相依。而許彼名</a><a name="0458c29" id="0458c29">別依色轉。如是無色心所與心雖相依止。然<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290458b.htm'><img src='up.gif' border=0></a>
<a href='T290459a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>