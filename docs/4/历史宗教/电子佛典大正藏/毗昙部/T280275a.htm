<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0275a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷37)</font> 使犍度十門品第四之一 <font face='Arial'>T28, p0275a</h2></font><hr>
<span class='old'>
</a><a name="0274c28" id="0274c28">名勝義勝故。彼根聚中慧名勝義亦勝。復次</a><a name="0274c29" id="0274c29">慧說名前道。如說比丘當知。種種善法生</span><a name="0275a01" id="0275a01">時。慧為前導。慧為前相。次有慚愧。復次慧於</a><a name="0275a02" id="0275a02">三事得決定。一於見得決定。二於緣得決定。</a><a name="0275a03" id="0275a03">三於事得決定。彼相應法。於二事得決定。於</a><a name="0275a04" id="0275a04">緣得決定。於事得決定。非於見得決定。所以</a><a name="0275a05" id="0275a05">者何。非見性故。非相應共有法。得一決定。謂</a><a name="0275a06" id="0275a06">於事得決定。非見決定。非見相故。非緣決定。</a><a name="0275a07" id="0275a07">非緣法故。復次若以慧見煩惱時。煩惱則不</a><a name="0275a08" id="0275a08">得久住。如穴居眾生人若見時便還入穴。彼</a><a name="0275a09" id="0275a09">亦如是。復次若身中有慧照。則煩惱賊不能</a><a name="0275a10" id="0275a10">偷劫。猶如屋中有燈照者。賊則不能偷劫。彼</a><a name="0275a11" id="0275a11">亦如是。復次以慧能照一切法外物。如日月</a><a name="0275a12" id="0275a12">藥草摩尼珠。諸天宮能照一界一入一陰一</a><a name="0275a13" id="0275a13">世少分。一界少分者謂色界。一入少分者謂</a><a name="0275a14" id="0275a14">色入。一陰少分者謂色陰。一世少分者。謂現</a><a name="0275a15" id="0275a15">在世。慧能照十八界十二入五陰三世及無</a><a name="0275a16" id="0275a16">為法。復次無慧者縛。有慧者解。復次佛出世</a><a name="0275a17" id="0275a17">時。入佛法者。以慧而自娛樂。佛法以知解為</a><a name="0275a18" id="0275a18">勝。譬如有目之人能至寶處。如是有慧眼者。</a><a name="0275a19" id="0275a19">能至佛法寶處。譬如盲人雖往寶處而無所</a><a name="0275a20" id="0275a20">見。惡慧之人入佛法寶處。亦復如是。復次慧</a><a name="0275a21" id="0275a21">名為將。亦名為眼。亦名為頭。亦名為覺。亦名</a><a name="0275a22" id="0275a22">覺支。亦名為道。亦名道支。復次慧名為眼。餘</a><a name="0275a23" id="0275a23">助道法。名為盲。如眾多盲人。一有目者而</a><a name="0275a24" id="0275a24">獎導之。令行正路。彼亦如是。復次慧斷煩</a><a name="0275a25" id="0275a25">惱刀。如說姊妹當知。聖弟子以智慧刀。斷一</a><a name="0275a26" id="0275a26">切結縛使垢纏。復次慧說名為堂如。尊者阿</a><a name="0275a27" id="0275a27">尼盧豆所說。我依戒立戒昇無上智慧堂。復</a><a name="0275a28" id="0275a28">次慧能立別相總相法。能解別相法。能解總</a><a name="0275a29" id="0275a29">相法。能破自體愚。能破緣中愚。於諸法中得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280274c.htm'><img src='up.gif' border=0></a>
<a href='T280275b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>