<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0499b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷96)</font> 智蘊第三中學支納息第一之一 <font face='Arial'>T27, p0499b</h2></font><hr>
<span class='old'>
</a><a name="0499a28" id="0499a28">菩提念等言。道支中不說起能助菩提擇法</a><a name="0499a29" id="0499a29">等言答應說而不說者。當知此義有餘。復</span><a name="0499b01" id="0499b01">次欲現異說異文。由異說異文故。說者受</a><a name="0499b02" id="0499b02">者俱生欣樂。復次欲現二門二略二階二蹬</a><a name="0499b03" id="0499b03">二炬二明二光二影故作是說。復次先作是</a><a name="0499b04" id="0499b04">說。盡無生智名曰菩提。修道位中覺支義顯。</a><a name="0499b05" id="0499b05">近菩提故說助菩提。見道位中道支義顯。</a><a name="0499b06" id="0499b06">去菩提遠是故不說。如契經說。不淨觀俱</a><a name="0499b07" id="0499b07">修念覺支。依止厭依止離依止滅迴向</a><a name="0499b08" id="0499b08">於捨。乃至捨覺支廣說亦爾。問不淨觀是有</a><a name="0499b09" id="0499b09">漏。七覺支是無漏。云何有漏法與無漏法</a><a name="0499b10" id="0499b10">俱。尊者世友作如是說。以不淨觀攝伏其</a><a name="0499b11" id="0499b11">心。令極調柔有堪能已無間能起覺支現</a><a name="0499b12" id="0499b12">前。從此復能起不淨觀。依如是義故說俱</a><a name="0499b13" id="0499b13">言</a><a name="0499b14" id="0499b14"><p>如契經說。諸聖弟子。若以一心屬耳聽</a><a name="0499b15" id="0499b15">法。能斷五蓋修七覺支速令圓滿。問要</a><a name="0499b16" id="0499b16">在意識修所成慧能斷煩惱非在五識。生</a><a name="0499b17" id="0499b17">得聞思能斷煩惱。如何乃說若以一心屬</a><a name="0499b18" id="0499b18">耳聽法能斷五蓋。答依展轉因故作是說。</a><a name="0499b19" id="0499b19">謂善耳識無間引生善意識。此善意識無間</a><a name="0499b20" id="0499b20">引生聞所成慧。此聞所成慧無間引生思所</a><a name="0499b21" id="0499b21">成慧。此思所成慧無間引生修所成慧。此修</a><a name="0499b22" id="0499b22">所成慧修習純熟。能斷五蓋故不違理。問</a><a name="0499b23" id="0499b23">斷五蓋時未能圓滿修七覺支。何故契經</a><a name="0499b24" id="0499b24">作如是說。能斷五蓋修七覺支速令圓</a><a name="0499b25" id="0499b25">滿。答離欲染時名能斷五蓋。離色染時名</a><a name="0499b26" id="0499b26">修七覺支離無色染時名速令圓滿故無</a><a name="0499b27" id="0499b27">有失。有作是說。離欲染時名能斷五蓋。</a><a name="0499b28" id="0499b28">離無色染時名修七覺支速令圓滿。此說</a><a name="0499b29" id="0499b29">初後略去中間故無有失。復有說者。無間<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270499a.htm'><img src='up.gif' border=0></a>
<a href='T270499c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>