<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0087b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷16)</font> 分別業品第四之一 <font face='Arial'>T29, p0087b</h2></font><hr>
<span class='old'>
</a><a name="0087a28" id="0087a28">王不忍許故。於自妻妾受齋戒時尚不應</a><a name="0087a29" id="0087a29">行。況出家者。若於童女行非梵行。為從</span><a name="0087b01" id="0087b01">何處得業道耶。若已許他於所許處。未許</a><a name="0087b02" id="0087b02">他者於能護人。此及所餘皆於王得。已辯</a><a name="0087b03" id="0087b03">欲邪行。當辯虛誑語。頌曰</a><a name="0087b04" id="0087b04"><p class='lg'>　　染異想發言　　　解義虛誑語　</p></a><a name="0087b05" id="0087b05"><p>論曰。於所說義異想發言。及所誑者解所</a><a name="0087b06" id="0087b06">說義。染心不誤成虛誑語。若所誑者未解</a><a name="0087b07" id="0087b07">言義。此言是何。是雜穢語。既虛誑語是所發</a><a name="0087b08" id="0087b08">言有多字成言。何時成業道。與最後字</a><a name="0087b09" id="0087b09">俱生表聲及無表業成此業道。或隨何時所</a><a name="0087b10" id="0087b10">誑解義。表無表業成此業道。前字俱行皆此</a><a name="0087b11" id="0087b11">加行。所言解義定據何時。為據已聞正解</a><a name="0087b12" id="0087b12">名解。為據正聞能解名解。若爾何失。若</a><a name="0087b13" id="0087b13">據已聞正解名解。言所詮義意識所知。語</a><a name="0087b14" id="0087b14">表耳識俱時滅故。應此業道唯無表成。若據</a><a name="0087b15" id="0087b15">正聞能解名解。雖無有失然未了知。如何</a><a name="0087b16" id="0087b16">正聞可名能解。善言義者無迷亂緣。耳識</a><a name="0087b17" id="0087b17">已生名為能解。如無失者應取為宗。經說</a><a name="0087b18" id="0087b18">諸言略有十六。謂於不見不聞不覺不知事</a><a name="0087b19" id="0087b19">中言實見等或於所見所聞所覺所知事</a><a name="0087b20" id="0087b20">中言不見等。如是八種名非聖言。若於不</a><a name="0087b21" id="0087b21">見乃至不知言不見等或於所見乃至所知</a><a name="0087b22" id="0087b22">言實見等。如是八種名為聖言。何等名為</a><a name="0087b23" id="0087b23">所見等相。頌曰</a><a name="0087b24" id="0087b24"><p class='lg'>　　由眼耳意識　　　并餘三所證</a><br><a name="0087b25" id="0087b25">　　如次第名為　　　所見聞知覺　</p></a><a name="0087b26" id="0087b26"><p>論曰。毘婆沙師作如是說。若境由眼識所</a><a name="0087b27" id="0087b27">證名所見。若境由耳識所證名所聞。若境</a><a name="0087b28" id="0087b28">由意識所證名所知。若境由鼻識舌識及</a><a name="0087b29" id="0087b29">身識所證名所覺。所以然者。香味觸三無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290087a.htm'><img src='up.gif' border=0></a>
<a href='T290087c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>