<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0293a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷20)</font> 分別慧品第七之一 <font face='Arial'>T29, p0293a</h2></font><hr>
<span class='old'>
</a><a name="0292c28" id="0292c28">不得生起一切種諍。由此智無有他人緣觀</a><a name="0292c29" id="0292c29">行人。或起欲心。或起瞋心。或起高慢心等由</span><a name="0293a01" id="0293a01">此正行。必不發動隨餘一人所應起煩惱。故</a><a name="0293a02" id="0293a02">名無諍。此三摩提體相云何。偈曰。世俗智無</a><a name="0293a03" id="0293a03">諍。釋曰。此是三摩提自性。謂世俗智。偈曰</a><a name="0293a04" id="0293a04">後定。釋曰。後定謂第四定最後分。此定雖通</a><a name="0293a05" id="0293a05">以第四定為地。但是樂速智。偈曰。不壞法。釋</a><a name="0293a06" id="0293a06">曰。但於不壞法阿羅漢相續中生。非餘阿羅</a><a name="0293a07" id="0293a07">漢。何以故。餘阿羅漢於自相續。有時不能令</a><a name="0293a08" id="0293a08">離餘諍生起。偈曰。人道生。釋曰。此定在人道</a><a name="0293a09" id="0293a09">中修得。唯於三洲。此定緣何境生。偈曰。未</a><a name="0293a10" id="0293a10">生。欲有類或境。釋曰。未來欲界有類。或為</a><a name="0293a11" id="0293a11">此定境。願他諸惑勿生依此門生故。無類惑</a><a name="0293a12" id="0293a12">者。不可遮離諸遍行惑。緣具界地生起故。如</a><a name="0293a13" id="0293a13">說無諍。偈曰。願智亦如此釋曰。此亦世俗智</a><a name="0293a14" id="0293a14">為性。依後定為地。依不壞法相續生。於人道</a><a name="0293a15" id="0293a15">修得。若爾差別云何。偈曰。但緣一切境。釋</a><a name="0293a16" id="0293a16">曰。願智緣一切法為境起故。此異於彼無色</a><a name="0293a17" id="0293a17">界法。由願智不可證知。雖然由等流行差別。</a><a name="0293a18" id="0293a18">則可比知。毘婆沙師說。此中行田人為譬。</a><a name="0293a19" id="0293a19">願智所修法門云何。是自己所求欲知眾事。</a><a name="0293a20" id="0293a20">為此故入遠際第四三摩提。願我必知此事。</a><a name="0293a21" id="0293a21">即於此事如實而知。隨此定近遠行力知近</a><a name="0293a22" id="0293a22">遠亦爾。偈曰。於法義方言。巧辯無礙解。釋</a><a name="0293a23" id="0293a23">曰。無礙解有四種。一法無礙解。二義無礙解。</a><a name="0293a24" id="0293a24">三方言無礙解。四巧辯無礙解。此無礙解。應</a><a name="0293a25" id="0293a25">知如無諍三摩提。云何如依不壞法相續生。</a><a name="0293a26" id="0293a26">於人道修得。此二同彼境界地。自性差別說</a><a name="0293a27" id="0293a27">此異彼。偈曰。前三名義言。次第無礙解。釋曰。</a><a name="0293a28" id="0293a28">於名句字聚中。於義中。於言語中。不可迴轉</a><a name="0293a29" id="0293a29">智。是名法義方言無礙解。次第應知。偈曰。第<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290292c.htm'><img src='up.gif' border=0></a>
<a href='T290293b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>