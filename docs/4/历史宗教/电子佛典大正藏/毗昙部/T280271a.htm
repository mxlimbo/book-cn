<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0271a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷37)</font> 使犍度十門品第四之一 <font face='Arial'>T28, p0271a</h2></font><hr>
<span class='old'>
</a><a name="0270c28" id="0270c28">所以者何。於外物中。計有命根故。問曰。外道</a><a name="0270c29" id="0270c29">於外物中。計有何根。答曰。或有說。計有意</span><a name="0271a01" id="0271a01">根。復有說。計有命根。復有說外道於物中。</a><a name="0271a02" id="0271a02">計有意根。名有根法。計有命根。名有命法。或</a><a name="0271a03" id="0271a03">有計二根者。謂業及意。復有說若眼不見</a><a name="0271a04" id="0271a04">色。耳不聞聲。是名聖修根。如波羅奢等。作如</a><a name="0271a05" id="0271a05">是說。問曰。何故名波羅奢耶。答曰。是其人名</a><a name="0271a06" id="0271a06">無有難名者。所以者何。自有不如義而立名。</a><a name="0271a07" id="0271a07">復次波羅奢是其姓。如婆羅門。各有別姓。有</a><a name="0271a08" id="0271a08">姓拘蹉。有姓婆蹉。有姓奢緻羅。有姓婆羅墮。</a><a name="0271a09" id="0271a09">波羅奢姓亦如是。復次若從剎利婆羅門姓</a><a name="0271a10" id="0271a10">生者。名波羅奢。猶如從驢馬生者名為騾。評</a><a name="0271a11" id="0271a11">曰。此姓波羅奢故。名波羅奢。彼有弟子。名</a><a name="0271a12" id="0271a12">優多羅摩納婆。往詣佛所。問訊世尊。種種</a><a name="0271a13" id="0271a13">語論。在一面坐。世尊問言。汝師波羅奢。為諸</a><a name="0271a14" id="0271a14">弟子。說修根法不。摩納答言。我師說之。佛問</a><a name="0271a15" id="0271a15">云何說。摩納答言。若眼不見色。耳不聞聲。是</a><a name="0271a16" id="0271a16">名聖修根。時佛難言。若不見色名聖修根者。</a><a name="0271a17" id="0271a17">盲者便是聖修根人。爾時尊者阿難。侍佛後</a><a name="0271a18" id="0271a18">立。以扇扇佛。復難摩納言。若汝所說。聾者便</a><a name="0271a19" id="0271a19">是聖修根人。所以者何。以不聞聲故。問曰。如</a><a name="0271a20" id="0271a20">尊者舍利弗等百千萬億那由他諸大論師。</a><a name="0271a21" id="0271a21">惟佛一人。能難其義辯及所立言使令不行。</a><a name="0271a22" id="0271a22">何故世尊。作第一難。尊者阿難。作第二難。世</a><a name="0271a23" id="0271a23">尊何故而不制止尊者阿難耶。答曰。佛觀阿</a><a name="0271a24" id="0271a24">難。咽喉有相。欲有所問。佛行菩薩道時。不曾</a><a name="0271a25" id="0271a25">斷人。乃至弟子亦不斷其問。復次佛知阿難</a><a name="0271a26" id="0271a26">所說與我所說等無有異無有增減。無增減</a><a name="0271a27" id="0271a27">故。而不制止。復次若師與弟子俱能伏者。是</a><a name="0271a28" id="0271a28">名善伏。復次欲令外道無餘言故。若當世尊</a><a name="0271a29" id="0271a29">作第一難。阿難不作第二難者。彼梵志。還自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280270c.htm'><img src='up.gif' border=0></a>
<a href='T280271b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>