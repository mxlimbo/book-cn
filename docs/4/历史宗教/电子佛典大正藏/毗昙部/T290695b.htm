<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0695b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷64)</font> 辯賢聖品第六之一 <font face='Arial'>T29, p0695b</h2></font><hr>
<span class='old'>
</a><a name="0695a28" id="0695a28">癡。一來亦爾。無相違失。不言唯故。如經所</a><a name="0695a29" id="0695a29">說。預流一來。縑滴流永斷三結。非所餘結</span><a name="0695b01" id="0695b01">彼未能斷。如說滴流永斷六法。一有身見。二</a><a name="0695b02" id="0695b02">邊執見。三邪見。四順惡趣貪。五順惡趣瞋。六</a><a name="0695b03" id="0695b03">順惡趣癡。又說一來永斷三結。薄貪瞋癡不</a><a name="0695b04" id="0695b04">言薄慢。又不說斷邊見邪見。如預流果。非</a><a name="0695b05" id="0695b05">一來果不令慢薄不斷邊邪。然彼經中不言</a><a name="0695b06" id="0695b06">唯故。起彼治故必亦斷彼。如是所說家家</a><a name="0695b07" id="0695b07">一間。既不言唯進斷無失。又契經說。彼生</a><a name="0695b08" id="0695b08">數減定知彼望預流一來。轉更成多諸煩惱</a><a name="0695b09" id="0695b09">斷。以諸煩惱是生因故。即由此故知彼望前。</a><a name="0695b10" id="0695b10">必定已生殊勝對治。若爾何故說家家一間</a><a name="0695b11" id="0695b11">與七生一來所斷相似。顯此即是彼差別故。</a><a name="0695b12" id="0695b12">或所進斷細難覺故。或應更審求同說因。不</a><a name="0695b13" id="0695b13">可引斯少分密教。便決定證家家一間。與預</a><a name="0695b14" id="0695b14">流一來所斷惑相似。上座意謂。家家一間與</a><a name="0695b15" id="0695b15">七生一來。但利根有異。謂隨信行隨得預</a><a name="0695b16" id="0695b16">流。若成預流轉名信解。亦即名曰極七返生。</a><a name="0695b17" id="0695b17">諸隨法行隨得預流。若成預流轉名見至。即</a><a name="0695b18" id="0695b18">於此位亦名家家。由彼聖者根猛利故。生三</a><a name="0695b19" id="0695b19">二家便證圓寂。又即信解隨得一來。若成一</a><a name="0695b20" id="0695b20">來仍名信解。即於此位經於二生。即諸見至</a><a name="0695b21" id="0695b21">隨得一來。若成一來仍名見至。即於此位亦</a><a name="0695b22" id="0695b22">名一間。由彼聖者根猛利故。受一間生便證</a><a name="0695b23" id="0695b23">圓寂。如是安立不應正理。以極聲顯生最多</a><a name="0695b24" id="0695b24">故。若預流果經三二生。便般涅槃名家家者。</a><a name="0695b25" id="0695b25">極七返有唯經三二生便般涅槃。與家家何</a><a name="0695b26" id="0695b26">異。又彼既謂即預流果。若利根者生三二家</a><a name="0695b27" id="0695b27">便般涅槃。是家家攝。極七返有亦許中間。經</a><a name="0695b28" id="0695b28">三二生便證圓寂。如何執彼定是鈍根。非即</a><a name="0695b29" id="0695b29">鈍根可亦名利。故彼所立不應正理。又若一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290695a.htm'><img src='up.gif' border=0></a>
<a href='T290695c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>