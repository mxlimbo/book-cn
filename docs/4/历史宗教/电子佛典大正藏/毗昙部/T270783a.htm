<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0783a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷154)</font> 根蘊第六中等心納息第四之一 <font face='Arial'>T27, p0783a</h2></font><hr>
<span class='old'>
</a><a name="0782c28" id="0782c28">三病者。四說法師。五近佛地菩薩</a><a name="0782c29" id="0782c29"><p>問滅盡定於眾同分為亦能引。為但滿耶。</span><a name="0783a01" id="0783a01">答此但能滿而不能引所以者何。唯業能</a><a name="0783a02" id="0783a02">引眾同分。此非業故。問此定為順現法受。</a><a name="0783a03" id="0783a03">為順次生受。為順後次受。為順不定受耶。</a><a name="0783a04" id="0783a04">答此定或順次生受。或順後次受。或順不定</a><a name="0783a05" id="0783a05">受。非順現法受。已生有頂不起此定故。</a><a name="0783a06" id="0783a06">問此於何處受何異熟。答此於非想非非</a><a name="0783a07" id="0783a07">想處受四蘊異熟。問諸成就滅定。亦成就</a><a name="0783a08" id="0783a08">彼異熟耶。答應作四句。有成就滅定非</a><a name="0783a09" id="0783a09">彼異熟。謂生欲色界已得滅定。及得已不</a><a name="0783a10" id="0783a10">退。命終生非想非非想處。滅定異熟不現</a><a name="0783a11" id="0783a11">在前。有成就彼異熟。非滅定。謂得滅定已</a><a name="0783a12" id="0783a12">而退。命終生非想非非想處。滅定異熟現在</a><a name="0783a13" id="0783a13">前。有成就滅定。亦彼異熟。謂得滅定已不</a><a name="0783a14" id="0783a14">退。命終生非想非非想處。滅定異熟現在</a><a name="0783a15" id="0783a15">前。有非成就滅定。亦非彼異熟。謂生欲色</a><a name="0783a16" id="0783a16">界不得滅定。設得已退。若生空處識處無</a><a name="0783a17" id="0783a17">所有處。若不得滅定。生非想非非想處。及</a><a name="0783a18" id="0783a18">得已而退。命終生非想非非想處。滅定異熟</a><a name="0783a19" id="0783a19">不現在前。問諸退滅定。亦退阿羅漢果耶。</a><a name="0783a20" id="0783a20">答應作四句。有退滅定。非阿羅漢果。謂學</a><a name="0783a21" id="0783a21">者退滅定。及無學者退滅定。而不起結。有</a><a name="0783a22" id="0783a22">退阿羅漢果。非滅定。謂慧解脫阿羅漢退。</a><a name="0783a23" id="0783a23">及先學位起滅定已。得阿羅漢果。起上位</a><a name="0783a24" id="0783a24">結退。有退滅定亦阿羅漢果。謂先學位起</a><a name="0783a25" id="0783a25">滅定已。得阿羅漢果。起下位結退。及無學</a><a name="0783a26" id="0783a26">位起滅定已。起三界結隨一而退。有非</a><a name="0783a27" id="0783a27">退滅定。亦非阿羅漢果。謂除前相。阿羅漢</a><a name="0783a28" id="0783a28">有六種。謂退法。思法。護法。安住法。堪達法。</a><a name="0783a29" id="0783a29">不動法。問諸退法彼一切俱解脫耶。答應作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270782c.htm'><img src='up.gif' border=0></a>
<a href='T270783b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>