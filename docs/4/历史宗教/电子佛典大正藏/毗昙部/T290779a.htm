<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0779a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷1)</font> 辯本事品第二之一 <font face='Arial'>T29, p0779a</h2></font><hr>
<span class='old'>
</a><a name="0778c28" id="0778c28">利德滿。智斷具故。自利德滿。恩德備故。利他</a><a name="0778c29" id="0778c29">德滿。此即一切智能拔濟有情。一切種冥皆</span><a name="0779a01" id="0779a01">永滅故智德圓滿。諸境界冥亦永滅故斷德</a><a name="0779a02" id="0779a02">圓滿。授正法手拔眾生出生死泥故恩德圓</a><a name="0779a03" id="0779a03">滿。聲聞獨覺雖滅諸冥。以染無知畢竟斷故。</a><a name="0779a04" id="0779a04">非一切種闕能永滅。不染無知殊勝智故。非</a><a name="0779a05" id="0779a05">具一切智。不能拔有情。冥謂翳膜能蔽淨眼。</a><a name="0779a06" id="0779a06">如是無知障真見故。冥惑昏闇能遮色像。如</a><a name="0779a07" id="0779a07">是無知覆實義故。諸有殊勝治道生時。令永</a><a name="0779a08" id="0779a08">不生。故稱為滅。謂滅一切品諸境冥故。言一</a><a name="0779a09" id="0779a09">切種諸冥滅拔眾生出生死泥者。由彼生死</a><a name="0779a10" id="0779a10">是諸有情無始時來沈溺處故。難可出故。所</a><a name="0779a11" id="0779a11">以譬泥。眾生於中淪沒無救。諸有成就巧智</a><a name="0779a12" id="0779a12">大悲。授如應言拔濟令出。敬禮如是如理師</a><a name="0779a13" id="0779a13">者。稽首具前自他利德。能說如理聖教大師。</a><a name="0779a14" id="0779a14">意樂隨眠智等闕故。聲聞獨覺非如理師。唯</a><a name="0779a15" id="0779a15">佛世尊具如是德。故是前總諸言所觀為正</a><a name="0779a16" id="0779a16">流通。彼所立教。故先讚禮如理教師。以讚禮</a><a name="0779a17" id="0779a17">言滅諸惡障。標嘉瑞已許發論端。故言我當</a><a name="0779a18" id="0779a18">說綽法藏。何謂對法。頌曰</a><a name="0779a19" id="0779a19"><p class='lg'>　　淨慧隨行名對法　　　及能得此諸慧論　</p></a><a name="0779a20" id="0779a20"><p>論曰。淨謂無漏。慧謂擇法。此即總攝無漏慧</a><a name="0779a21" id="0779a21">根。何緣得知。唯無漏慧名為對法。以佛世尊</a><a name="0779a22" id="0779a22">恣天帝等所請問故。如契經說。我有甚深阿</a><a name="0779a23" id="0779a23">毘達磨及毘柰耶。恣汝請問。是許天帝請問</a><a name="0779a24" id="0779a24">聖道及此聖道所證果義。恣伐蹉類契經亦</a><a name="0779a25" id="0779a25">爾。復以何緣唯無漏慧名為對法。由此現觀</a><a name="0779a26" id="0779a26">諸法相已不重迷故。豈不現觀非唯慧能。是</a><a name="0779a27" id="0779a27">則對法應非唯慧。正覺諦理說名現觀。故現</a><a name="0779a28" id="0779a28">觀用唯慧非餘。又現觀中慧為最勝。具三能</a><a name="0779a29" id="0779a29">故獨稱對法。然此對法非不待餘。故慧隨行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290778c.htm'><img src='up.gif' border=0></a>
<a href='T290779b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>