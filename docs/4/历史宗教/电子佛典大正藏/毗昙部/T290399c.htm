<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0399c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷12)</font> 辯差別品第二之一 <font face='Arial'>T29, p0399c</h2></font><hr>
<span class='old'>
</a><a name="0399b28" id="0399b28">言如證阿羅漢果超越眼等。理亦不然。彼時</a><a name="0399b29" id="0399b29">具證眼等結斷。雖成就眼等而名超越故。今</span><a name="0399c01" id="0399c01">此位中。眼等如本具縛成就。故喻不齊。若謂</a><a name="0399c02" id="0399c02">如言未離欲聖超越惡趣。理亦不然。於彼已</a><a name="0399c03" id="0399c03">得非擇滅故。未離欲聖。於彼不作不趣不行。</a><a name="0399c04" id="0399c04">可名超越。今見道位。超何眼等。若言應有異</a><a name="0399c05" id="0399c05">瓶等物瓶等性者。理亦不然。離破瓶等。捨瓶</a><a name="0399c06" id="0399c06">等性理不成故。無漏心起時。眼等如本。而捨</a><a name="0399c07" id="0399c07">異生性。故例不齊。由此已遮生性等例若言</a><a name="0399c08" id="0399c08">婆羅門等性何不爾者。如聖異生定差別。彼</a><a name="0399c09" id="0399c09">不見故。謂聖異生。各有少分不作不趣。作</a><a name="0399c10" id="0399c10">趣定別。無有少分智慧工巧制止堪能定差</a><a name="0399c11" id="0399c11">別事。婆羅門等。諸種姓中。唯一能為。非餘</a><a name="0399c12" id="0399c12">能作。可因此執有婆羅門等性。雖亦見有中</a><a name="0399c13" id="0399c13">邊國等少分差別。而無別性。由許別有眾同</a><a name="0399c14" id="0399c14">分法為差別依。故無有過。豈不如聖法即說</a><a name="0399c15" id="0399c15">是聖性。成就此性。故名聖者。如是異生法應</a><a name="0399c16" id="0399c16">即異生性。成就此性。故名異生。此例不然。</a><a name="0399c17" id="0399c17">以諸聖法唯聖者有。可即聖法說為聖性。諸</a><a name="0399c18" id="0399c18">異生法聖者亦有。如何可立為異生性。若異</a><a name="0399c19" id="0399c19">生法。唯異生有遍異生成可是異生性。惡趣</a><a name="0399c20" id="0399c20">無想北俱盧等。不遍異生故非異生性。餘命</a><a name="0399c21" id="0399c21">根等。雖遍異生。非唯異生有。亦非異生性。又</a><a name="0399c22" id="0399c22">唯異生有遍異生相續。違聖道得是異生性。</a><a name="0399c23" id="0399c23">又若有法與諸異生作身生因是異生性。豈</a><a name="0399c24" id="0399c24">不業煩惱與諸異生作身生因。何用異生性。</a><a name="0399c25" id="0399c25">此責非理。現見有法待餘因方能作餘法因</a><a name="0399c26" id="0399c26">故。非業煩惱所生眼等。離四大種。而可得生。</a><a name="0399c27" id="0399c27">故有別法。名異生性。即超越此。故名超異生</a><a name="0399c28" id="0399c28">地。要作此釋。方顯世尊所說契經有大義趣。</a><a name="0399c29" id="0399c29">傍論已了。今更應思。如是非得。何時當捨。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290399b.htm'><img src='up.gif' border=0></a>
<a href='T290400a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>