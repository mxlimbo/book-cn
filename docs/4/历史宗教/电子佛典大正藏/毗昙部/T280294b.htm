<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0294b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷40)</font> 使犍度十門品第四之一 <font face='Arial'>T28, p0294b</h2></font><hr>
<span class='old'>
</a><a name="0294a28" id="0294a28">以有過去未來故。施設現在。若無三世。則無</a><a name="0294a29" id="0294a29">有為法。若無有為法。亦無無為法。所以者何。</span><a name="0294b01" id="0294b01">以有有為故。則施設無為。若無有為無為法。</a><a name="0294b02" id="0294b02">則無一切法。若無一切法。則無解脫出離。欲</a><a name="0294b03" id="0294b03">令無如是過故。說摔去未來是實有相。是故</a><a name="0294b04" id="0294b04">為止他義欲顯己義。亦欲顯法相相應義故。</a><a name="0294b05" id="0294b05">而作此論。問曰。世體性是何。答曰。過去五</a><a name="0294b06" id="0294b06">陰。未來現在五陰。此是世體性。乃至廣說。已</a><a name="0294b07" id="0294b07">說體性。所以今當說。何故名世。世是何義。答</a><a name="0294b08" id="0294b08">曰。去義是世義。問曰。諸行不來不去。若來者</a><a name="0294b09" id="0294b09">則不去。若去者則不來。若來者則來處應空。</a><a name="0294b10" id="0294b10">所以者何。從彼處來故。若去者則妨礙去處。</a><a name="0294b11" id="0294b11">所以者何。去至彼處故。是故尊者和須蜜。</a><a name="0294b12" id="0294b12">說如是偈</a><a name="0294b13" id="0294b13"><p class='lg'>　　諸行無來相　　　以諸剎那故</a><br><a name="0294b14" id="0294b14">　　而無有去相　　　亦無有住者　</p></a><a name="0294b15" id="0294b15"><p>若行無來去。云何有三世耶。答曰。以所作故。</a><a name="0294b16" id="0294b16">若諸行無所作。是名未來。若有所作。是名現</a><a name="0294b17" id="0294b17">在。若所作已滅。是名過去。若眼未見色。是未</a><a name="0294b18" id="0294b18">來見色。是現在見色。已滅是過去。問曰。若然</a><a name="0294b19" id="0294b19">者。現在彼分眼。云何有所作。答曰。以作相似</a><a name="0294b20" id="0294b20">因故。若不現在前。則不與未來者作相似因。</a><a name="0294b21" id="0294b21">若現在前。則與未來者作相似因。乃至意亦</a><a name="0294b22" id="0294b22">如是。如色未作障礙是未來。若作障礙是現</a><a name="0294b23" id="0294b23">在。若作障礙已滅是過去。如受未生是未來。</a><a name="0294b24" id="0294b24">受若生是現在。受若生已滅是過去。受乃至</a><a name="0294b25" id="0294b25">想行識亦如是。復次若法未取果與果是未</a><a name="0294b26" id="0294b26">來。若取果與果是現在。若取果與果已滅是</a><a name="0294b27" id="0294b27">過去。復次若法不取不與。依果報果。是未</a><a name="0294b28" id="0294b28">來。若取依果報果未與者是現在。若取依果</a><a name="0294b29" id="0294b29">報果已滅是過去。復次若法未與相似因一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280294a.htm'><img src='up.gif' border=0></a>
<a href='T280294c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>