<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0115a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷22)</font> 分別賢聖品第六之一 <font face='Arial'>T29, p0115a</h2></font><hr>
<span class='old'>
</a><a name="0114c28" id="0114c28">諸所有衣服飲食冷煖等事。諸有情類許為</a><a name="0114c29" id="0114c29">樂因。此若非時過量受用便能生苦。復成</span><a name="0115a01" id="0115a01">苦因不應樂因。於增盛位或雖平等但</a><a name="0115a02" id="0115a02">由非時便成苦因能生於苦。故知衣等本</a><a name="0115a03" id="0115a03">是苦因。苦增盛時其相方顯。威儀易脫理亦</a><a name="0115a04" id="0115a04">應然。又治苦時方起樂覺。及苦易脫樂覺</a><a name="0115a05" id="0115a05">乃生。謂若未遭飢渴寒熱疲欲等苦所逼</a><a name="0115a06" id="0115a06">迫時。不於樂因生於樂覺。故於對治重</a><a name="0115a07" id="0115a07">苦因中。愚夫妄計此能生樂。實無決定能</a><a name="0115a08" id="0115a08">生樂因。苦易脫中愚夫謂樂。如荷重擔暫</a><a name="0115a09" id="0115a09">易肩等。故受唯苦。定無實樂。對法諸師言</a><a name="0115a10" id="0115a10">樂實有。此言應理。云何知然。且應反徵</a><a name="0115a11" id="0115a11">撥無樂者何名為苦。若謂逼迫既有適</a><a name="0115a12" id="0115a12">悅有樂應成。若謂損害既有饒益有樂</a><a name="0115a13" id="0115a13">應成。若謂非愛既有可愛有樂應成。若</a><a name="0115a14" id="0115a14">謂可愛體非成實。以諸聖者於離染時可</a><a name="0115a15" id="0115a15">愛復成非可愛故。不爾。可愛聖離染時。由</a><a name="0115a16" id="0115a16">異門觀為非愛故。謂若有受自相可愛。此</a><a name="0115a17" id="0115a17">受未常成非可愛。然諸聖者於離染時。以</a><a name="0115a18" id="0115a18">餘行相厭患此受。謂觀此受是放逸處。要</a><a name="0115a19" id="0115a19">由廣大功力所成變壞無常故非可愛。非</a><a name="0115a20" id="0115a20">彼自相是非愛法。若彼自體是非可愛不應</a><a name="0115a21" id="0115a21">於中有起愛者。若不起愛於離染時聖者</a><a name="0115a22" id="0115a22">不應以餘行相觀察樂受深生厭患。故</a><a name="0115a23" id="0115a23">由自相有實樂受。然世尊言諸所有受無</a><a name="0115a24" id="0115a24">非苦者。佛自釋通。如契經言。佛告慶喜。</a><a name="0115a25" id="0115a25">我依諸行皆是無常。及諸有為皆是變壞。密</a><a name="0115a26" id="0115a26">作是說。諸所有受無非是苦。故知此經不</a><a name="0115a27" id="0115a27">依苦苦作如是說。若由自相說受皆苦。</a><a name="0115a28" id="0115a28">何緣慶喜作是問言。佛於餘經說有三受。</a><a name="0115a29" id="0115a29">謂樂及苦不苦不樂。依何密意此經復言諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290114c.htm'><img src='up.gif' border=0></a>
<a href='T290115b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>