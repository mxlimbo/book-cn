<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0929c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷31)</font> 辯賢聖品第七之一 <font face='Arial'>T29, p0929c</h2></font><hr>
<span class='old'>
</a><a name="0929b28" id="0929b28">有三緣雜修靜慮。一為受生。二為現樂。三</a><a name="0929b29" id="0929b29">為遮止。起煩惱退。諸不還中。若見至姓為</span><a name="0929c01" id="0929c01">前二緣。若信解性具為三緣。阿羅漢中。不時</a><a name="0929c02" id="0929c02">解脫但為現樂。時解脫者為後二緣。若雜修</a><a name="0929c03" id="0929c03">靜慮為生五淨居。何緣淨居處唯有五。頌</a><a name="0929c04" id="0929c04">曰</a><a name="0929c05" id="0929c05"><p class='lg'>　　由雜修五品　　　生有五淨居　</p></a><a name="0929c06" id="0929c06"><p>論曰。由雜熏修第四靜慮有五品故。淨居</a><a name="0929c07" id="0929c07">唯五。何謂五品。謂下中上上勝上極。品差</a><a name="0929c08" id="0929c08">別故。此中初品。三心現前便得成滿。謂初無</a><a name="0929c09" id="0929c09">漏。次起有漏。後起無漏。第二中品。六心現</a><a name="0929c10" id="0929c10">前方得成滿。謂二有漏。為四無漏之所雜修。</a><a name="0929c11" id="0929c11">如是所餘隨其次第有九十二十五念心。如</a><a name="0929c12" id="0929c12">應現前方得成滿。如是五品雜修為因。如次</a><a name="0929c13" id="0929c13">能招五淨居果。如是十五有漏無漏心。皆是</a><a name="0929c14" id="0929c14">先來未曾得今得。有餘師說。初五無漏是從</a><a name="0929c15" id="0929c15">先來未得今得。餘十皆是曾所得心。前五現</a><a name="0929c16" id="0929c16">前時已未來修故。有不起定。雜修成滿。有</a><a name="0929c17" id="0929c17">要數起。方得圓成。有餘師言。由信等五次</a><a name="0929c18" id="0929c18">第增上感五淨居。諸感淨居由雜修力。亦由</a><a name="0929c19" id="0929c19">業力相資助故。然唯有漏感彼異熟。非無</a><a name="0929c20" id="0929c20">漏力棄背有故。經說不還有名身證。依何勝</a><a name="0929c21" id="0929c21">德而立此名。頌曰</a><a name="0929c22" id="0929c22"><p class='lg'>　　得滅定不還　　　轉名為身證　</p></a><a name="0929c23" id="0929c23"><p>論曰。有滅定得。名得滅定。即不還者。若於</a><a name="0929c24" id="0929c24">身中有滅定得。轉名身證。謂不還者。由身</a><a name="0929c25" id="0929c25">證得似涅槃法。故名身證。如何說彼但名身</a><a name="0929c26" id="0929c26">證。以無心故。依身生故。以身俱生得勢力</a><a name="0929c27" id="0929c27">故。彼已滅位猶名得彼。何緣佛說有學福田。</a><a name="0929c28" id="0929c28">身證不還不預其數。謂世尊告給孤獨言。</a><a name="0929c29" id="0929c29">長者當知。福田有二。一者有學。二者無學。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290929b.htm'><img src='up.gif' border=0></a>
<a href='T290930a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>