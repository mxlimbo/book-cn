<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0272c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷37)</font> 使犍度十門品第四之一 <font face='Arial'>T28, p0272c</h2></font><hr>
<span class='old'>
</a><a name="0272b28" id="0272b28">體知名知體亦如是。此是根體。乃至廣說。已</a><a name="0272b29" id="0272b29">說體性。所以今當說。何故名根。根是何義。答</span><a name="0272c01" id="0272c01">曰。威勢義是根義。明義是根義。異義是根義。</a><a name="0272c02" id="0272c02">喜觀義是根義。勝義是根義。最義是根義。主</a><a name="0272c03" id="0272c03">義是根義。問曰。若威勢義是根義者。一切有</a><a name="0272c04" id="0272c04">為法。展轉有威勢。無為法於有為法亦有威</a><a name="0272c05" id="0272c05">勢。如是一切有為法盡應是根。佛何故獨立</a><a name="0272c06" id="0272c06">此二十二法為根。尊者婆奢說曰。佛世尊決</a><a name="0272c07" id="0272c07">定知法相。亦知勢用。餘人所不知。若法有根</a><a name="0272c08" id="0272c08">相者立根。若法無根相者不立根。復次威勢</a><a name="0272c09" id="0272c09">緣。或有下者。或有上者。或有減者。或有增者。</a><a name="0272c10" id="0272c10">若上者增者立根。若減者下者。是非根法。復</a><a name="0272c11" id="0272c11">次雖有為法展轉有威勢。無為法於有為法</a><a name="0272c12" id="0272c12">亦有威勢。不如二十二根威勢無明義無異</a><a name="0272c13" id="0272c13">義無喜觀義無勝義無最義無主義。如一切</a><a name="0272c14" id="0272c14">眾生。展轉有威勢緣。或有勝者。如閻羅王於</a><a name="0272c15" id="0272c15">地獄眾生。師子王於獸中。村主於村中。王</a><a name="0272c16" id="0272c16">於國中。轉輪聖王於四天下。自在天王於欲</a><a name="0272c17" id="0272c17">界。梵天王於千世界。佛於三界。佛有如是威</a><a name="0272c18" id="0272c18">勢。勝一切眾生。如是一切有為法。雖展轉有</a><a name="0272c19" id="0272c19">威勢。無為法於有為法有威勢。不如二十二</a><a name="0272c20" id="0272c20">根威勢有明義乃至主義。以是事故。威勢義</a><a name="0272c21" id="0272c21">明義。乃至主義是根義</a><a name="0272c22" id="0272c22"><p>問曰。若威勢義是根義者。於何處有威勢耶。</a><a name="0272c23" id="0272c23">答曰。眼根於四處作威勢緣勝。一自莊嚴身。</a><a name="0272c24" id="0272c24">二護自身。三為眼識及眼識相應作所依。四</a><a name="0272c25" id="0272c25">獨能見色。自莊嚴身者。雖有妙身一切肢體</a><a name="0272c26" id="0272c26">具足。若無眼根。則無威勢。護自身者。眼根能</a><a name="0272c27" id="0272c27">見好不好色。好者從之。惡者避之。令此身久</a><a name="0272c28" id="0272c28">住。為眼識及眼識相應法作所依者。眼識及</a><a name="0272c29" id="0272c29">相應。依眼根生。獨能見色者。眼根能見色。餘<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280272b.htm'><img src='up.gif' border=0></a>
<a href='T280273a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>