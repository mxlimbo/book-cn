<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0141b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷27)</font> 分別智品第七之一 <font face='Arial'>T29, p0141b</h2></font><hr>
<span class='old'>
</a><a name="0141a28" id="0141a28">愍異故。已辯佛德異餘有情。諸佛相望法</a><a name="0141a29" id="0141a29">皆等不。頌曰</span><a name="0141b01" id="0141b01"><p class='lg'>　　由資糧法身　　　利他佛相似</a><br><a name="0141b02" id="0141b02">　　壽種姓量等　　　諸佛有差別　</p></a><a name="0141b03" id="0141b03"><p>論曰。由三事故諸佛皆等。一由資糧等圓</a><a name="0141b04" id="0141b04">滿故。二由法身等成辦故。三由利他等究</a><a name="0141b05" id="0141b05">竟故。由壽種姓身量等殊。諸佛相望容有</a><a name="0141b06" id="0141b06">差別。壽異謂佛壽有短長。種異謂佛生剎</a><a name="0141b07" id="0141b07">帝利婆羅門種。姓異謂佛姓喬答摩迦葉</a><a name="0141b08" id="0141b08">波等。量異謂佛身有小大。等言顯諸佛法</a><a name="0141b09" id="0141b09">住久近等。如是有異由出世時所化有情機</a><a name="0141b10" id="0141b10">宜別故。諸有智者思惟如來三種圓德深</a><a name="0141b11" id="0141b11">生愛敬。其三者何。一因圓德。二果圓德。</a><a name="0141b12" id="0141b12">三恩圓德。初因圓德復有四種。一無餘修。</a><a name="0141b13" id="0141b13">福德智慧二種資糧修無遺故。二長時修。</a><a name="0141b14" id="0141b14">經三大劫阿僧企耶修無倦故。三無間修。</a><a name="0141b15" id="0141b15">精勤勇猛剎那剎那修無廢故。四尊重修。恭</a><a name="0141b16" id="0141b16">敬所學無所顧惜修無慢故。次果圓德亦</a><a name="0141b17" id="0141b17">有四種。一智圓德。二斷圓德。三威勢圓德。</a><a name="0141b18" id="0141b18">四色身圓德。智圓德有四種。一無師智。二一</a><a name="0141b19" id="0141b19">切智。三一切種智。四無功用智斷圓德有四</a><a name="0141b20" id="0141b20">種。一一切煩惱斷。二一切定障斷。三畢竟斷。</a><a name="0141b21" id="0141b21">四并習斷。威勢圓德有四種。一於外境化</a><a name="0141b22" id="0141b22">變住持自在威勢。二於壽量若促若延自在</a><a name="0141b23" id="0141b23">威勢。三於空障極遠速行小大相入自在威</a><a name="0141b24" id="0141b24">勢。四令世間種種本性法爾轉勝希奇威</a><a name="0141b25" id="0141b25">勢。威勢圓德復有四種。一難化必能化。二</a><a name="0141b26" id="0141b26">答難必決疑。三立教必出離。四惡黨必能</a><a name="0141b27" id="0141b27">伏。色身圓德有四種。一具眾相。二具隨好。</a><a name="0141b28" id="0141b28">三具大力。四內身骨堅越金剛。外發神光</a><a name="0141b29" id="0141b29">踰百千日。後恩圓德亦有四種。謂令永解<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290141a.htm'><img src='up.gif' border=0></a>
<a href='T290141c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>