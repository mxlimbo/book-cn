<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1544 阿毘達磨發智論 0964b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1544 阿毘達磨發智論</font> <font face='Arial'>(卷9)</font> 智蘊第三中修智納息第四之一 <font face='Arial'>T26, p0964b</h2></font><hr>
<span class='old'>
</a><a name="0964a28" id="0964a28">耶</a><a name="0964a29" id="0964a29"><p>答應言無願俱。此想當言緣何界繫耶。答應</span><a name="0964b01" id="0964b01">言。能除欲貪者。緣欲界繫。能除色貪者。緣色</a><a name="0964b02" id="0964b02">界繫。能除無色貪者。緣無色界繫。能除掉舉</a><a name="0964b03" id="0964b03">慢無明者。緣三界繫</a><a name="0964b04" id="0964b04"><p>如說七處善三義觀。能於此法毘奈耶中。速</a><a name="0964b05" id="0964b05">盡諸漏。云何為七。謂如實知色色集色滅趣</a><a name="0964b06" id="0964b06">色滅行色味色患色出。如實知受想行識七</a><a name="0964b07" id="0964b07">亦爾。此智當言法智乃至道智耶。答應言如</a><a name="0964b08" id="0964b08">實知色是四智。謂法類世俗苦智。如實知色</a><a name="0964b09" id="0964b09">集是四智。謂法類世俗集智。如實知色滅是</a><a name="0964b10" id="0964b10">四智。謂法類世俗滅智。如實知趣色滅行是</a><a name="0964b11" id="0964b11">四智。謂法類世俗道智。如實知色味是四</a><a name="0964b12" id="0964b12">智。謂法類。世俗集智。如實知色患是四智。謂</a><a name="0964b13" id="0964b13">法類世俗苦智。如實知色出是四智。謂法類</a><a name="0964b14" id="0964b14">世俗滅智。如實知受想行識七亦爾。色乃至</a><a name="0964b15" id="0964b15">識滅。色乃至識出。何差別耶。答若由此愛。</a><a name="0964b16" id="0964b16">諸色集起。彼斷名色滅。若諸餘愛。緣色增</a><a name="0964b17" id="0964b17">廣。彼斷名色出。復次若由此業煩惱。諸色</a><a name="0964b18" id="0964b18">集起。彼斷名色滅。若餘業煩惱。緣色增廣。</a><a name="0964b19" id="0964b19">彼斷名色出。復次若由此愛及業煩惱。諸色</a><a name="0964b20" id="0964b20">集起。彼斷名色滅。若諸餘愛及業煩惱。緣</a><a name="0964b21" id="0964b21">色增廣。彼斷名色出。受想行識滅出亦爾。是</a><a name="0964b22" id="0964b22">謂差別</a><a name="0964b23" id="0964b23"><p><b>　　<A NAME="n505"></A>智蘊第三中七聖納息第五之一</b></a><a name="0964b24" id="0964b24"><p class='lg'>　　七聖於五德　　　二成現三現</a><br><a name="0964b25" id="0964b25">　　相應事四門　　　此章願具說　</p></a><a name="0964b26" id="0964b26"><p>隨信行乃至俱解脫。於八智。幾成就。幾不成</a><a name="0964b27" id="0964b27">就。答隨信行於八智。或成就一二三四五六</a><a name="0964b28" id="0964b28">七八。謂苦法智忍時。無他心智一。有他心智</a><a name="0964b29" id="0964b29">二。苦法智苦類智忍時。無他心智三。有他心<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260964a.htm'><img src='up.gif' border=0></a>
<a href='T260964c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>