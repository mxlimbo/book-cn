<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0087c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷17)</font> 雜蘊第一中智納息第二之一 <font face='Arial'>T27, p0087c</h2></font><hr>
<span class='old'>
</a><a name="0087b28" id="0087b28">有餘。所說六因皆有餘故。復次若同類因</a><a name="0087b29" id="0087b29">有力能取果與果者。此中說之未來同類</span><a name="0087c01" id="0087c01">因。無力不能取果與果是故不說。復次若</a><a name="0087c02" id="0087c02">同類因已現在已和合。已有作用。荷負擔</a><a name="0087c03" id="0087c03">者此中說之。未來同類因無如是事。是故</a><a name="0087c04" id="0087c04">不說。復次若同類因。已行世相顯了者此中</a><a name="0087c05" id="0087c05">說之。未來同類因。未行世相不顯了是故</a><a name="0087c06" id="0087c06">不說。問若未來世有同類因。應有二心互</a><a name="0087c07" id="0087c07">為因過。答如四行相各有繫屬。餘法亦然</a><a name="0087c08" id="0087c08">故無斯過。謂未來世無常行相。有四行相</a><a name="0087c09" id="0087c09">應無間生。彼是所修繫屬。於此無常行相</a><a name="0087c10" id="0087c10">與彼為因。彼非此因繫屬此故。無常行</a><a name="0087c11" id="0087c11">相起必居前。苦空無我行相亦爾。餘有為法</a><a name="0087c12" id="0087c12">類此應知。故無二心互為因過。若作是</a><a name="0087c13" id="0087c13">說有依第四靜慮得阿羅漢果。能修未來</a><a name="0087c14" id="0087c14">九地無漏。所修無漏皆繫屬此。後起餘地聖</a><a name="0087c15" id="0087c15">道現前。更不能修未來無漏。無餘聖道繫</a><a name="0087c16" id="0087c16">屬此故。應在過現非同類因是則違害。</a><a name="0087c17" id="0087c17">此中所說前生善根與後生者為同類因。</a><a name="0087c18" id="0087c18">乃至廣說勿有此失。故未來世無同類因</a><a name="0087c19" id="0087c19">於理為善</a><a name="0087c20" id="0087c20"><p>問色法為有同類因不。外國諸師有作是</a><a name="0087c21" id="0087c21">說。一切色法無同類因。但藉餘緣和合力</a><a name="0087c22" id="0087c22">起現見鑿地深踰百肘。從彼出[<a href='javascript:showpic("images/005204.gif")'>泥/土</a>]日曝風</a><a name="0087c23" id="0087c23">吹。後逢天雨即便生草。又復現見屋脊山</a><a name="0087c24" id="0087c24">峰。先無種子亦生草樹。故知色法無同類</a><a name="0087c25" id="0087c25">因。問若爾此論大種蘊說當云何通。如說</a><a name="0087c26" id="0087c26">過去大種造色。與未來等大種造色為因</a><a name="0087c27" id="0087c27">增上。答我於他論何事須通。若必須通應</a><a name="0087c28" id="0087c28">作是說。增上緣力有近有遠。有在此身</a><a name="0087c29" id="0087c29">有在餘身。若近在此身者說名為因。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270087b.htm'><img src='up.gif' border=0></a>
<a href='T270088a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>