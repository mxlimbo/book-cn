<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0839b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷13)</font> 辯緣起品第四之一 <font face='Arial'>T29, p0839b</h2></font><hr>
<span class='old'>
</a><a name="0839a28" id="0839a28">說為正知。或令於彼發起恭敬。於不迷亂立</a><a name="0839a29" id="0839a29">正知名。謂如實知此是我父此是我母故名</span><a name="0839b01" id="0839b01">正知。云何第三後有菩薩。於戒果等皆明了</a><a name="0839b02" id="0839b02">知。而入胎時有如是事。無始慣習率爾起心。</a><a name="0839b03" id="0839b03">斯有何過。或唯發起親愛染心。無非法愛。所</a><a name="0839b04" id="0839b04">餘問答如順正理。此中應說。誰往入胎。何</a><a name="0839b05" id="0839b05">故問誰。以無我故。謂若無我為復說誰。從</a><a name="0839b06" id="0839b06">此世間乘中有蘊。往趣他世入住出胎。是故</a><a name="0839b07" id="0839b07">應有內用士夫。從此世間往入胎等。為遮彼</a><a name="0839b08" id="0839b08">故。頌曰</a><a name="0839b09" id="0839b09"><p class='lg'>　　無我唯諸蘊　　　煩惱業所為</a><br><a name="0839b10" id="0839b10">　　由中有相續　　　入胎如燈焰</a><br><a name="0839b11" id="0839b11">　　如引次第增　　　相續由惑業</a><br><a name="0839b12" id="0839b12">　　更趣於餘世　　　故有輪無初　</p></a><a name="0839b13" id="0839b13"><p>論曰。無有實我能往入胎。所以者何。如色眼</a><a name="0839b14" id="0839b14">等自性作業。不可得故。世尊亦遮所執實</a><a name="0839b15" id="0839b15">我。是作受者能往後世。故世尊言。有業有異</a><a name="0839b16" id="0839b16">熟作者不可得。謂能捨此蘊及能續餘蘊。乃</a><a name="0839b17" id="0839b17">至廣說。破四我執如順正理。若爾外道於何</a><a name="0839b18" id="0839b18">所緣而起我執。雖離諸蘊無別我性為執所</a><a name="0839b19" id="0839b19">緣。然唯諸蘊為境起執。如契經說。諸有執</a><a name="0839b20" id="0839b20">我等隨觀見。一切唯於五取蘊起。雖無如彼</a><a name="0839b21" id="0839b21">外道所說真實我性。而有聖教隨順世間所</a><a name="0839b22" id="0839b22">說假我。既無實我。依何假說。雖無實我。而於</a><a name="0839b23" id="0839b23">諸蘊隨順世間假說為我。何緣知說我唯託</a><a name="0839b24" id="0839b24">蘊非餘。以染及淨法唯依蘊成故。謂我實無。</a><a name="0839b25" id="0839b25">且雜染法但依諸蘊剎那相續。由煩惱業勢</a><a name="0839b26" id="0839b26">力所為。中有相續得入母胎。譬如燈焰剎那</a><a name="0839b27" id="0839b27">相續轉至餘方。諸蘊亦爾。且於欲界若未離</a><a name="0839b28" id="0839b28">貪。內外處為緣起非理作意。貪等煩惱從此</a><a name="0839b29" id="0839b29">而生。劣中勝思及識俱起。起已能牽當非愛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290839a.htm'><img src='up.gif' border=0></a>
<a href='T290839c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>