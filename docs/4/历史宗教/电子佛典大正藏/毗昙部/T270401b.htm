<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0401b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷78)</font> 結蘊第二中十門納息第四之一 <font face='Arial'>T27, p0401b</h2></font><hr>
<span class='old'>
</a><a name="0401a28" id="0401a28">善法。於理何違。復次生有二種。一有自性</a><a name="0401a29" id="0401a29">故名為生。二從緣起故名為生。有自性故</span><a name="0401b01" id="0401b01">名為生者。生言顯體非滅壞義。從緣起故</a><a name="0401b02" id="0401b02">名為生者。生言欲顯從緣起義。諸善法中</a><a name="0401b03" id="0401b03">具二生者三諦所攝。唯有自性故名生者</a><a name="0401b04" id="0401b04">滅諦所攝。故經所說亦不違理。復次生有</a><a name="0401b05" id="0401b05">二種。一作用生。二彼得生。諸善法中具二</a><a name="0401b06" id="0401b06">生者三諦所攝。唯彼得生者滅諦所攝。擇滅</a><a name="0401b07" id="0401b07">雖不生而得生故。脅尊者曰。此契經中說</a><a name="0401b08" id="0401b08">諸忍智名所生善。此諸忍智隨應攝在四</a><a name="0401b09" id="0401b09">聖諦中不言遍攝。言趣諦者是緣諦義。謂</a><a name="0401b10" id="0401b10">苦忍苦智道諦攝緣苦諦。集忍集智道諦攝</a><a name="0401b11" id="0401b11">緣集諦。滅忍滅智道諦攝緣滅諦。道忍道智</a><a name="0401b12" id="0401b12">道諦攝緣道諦</a><a name="0401b13" id="0401b13"><p>如契經說。佛告苾芻。一切如來應正等覺</a><a name="0401b14" id="0401b14">說拔濟法。謂四聖諦。宣說開示四聖諦法。</a><a name="0401b15" id="0401b15">拔濟有情出生死故。問何故說此拔濟法</a><a name="0401b16" id="0401b16">耶。答欲顯要由自勤修道有拔濟義不</a><a name="0401b17" id="0401b17">由他修。云何知然契經說故。如契經說。有</a><a name="0401b18" id="0401b18">婆羅門名道德迦。來詣佛所到已頂禮世</a><a name="0401b19" id="0401b19">尊雙足合掌恭敬式漏言</a><a name="0401b20" id="0401b20"><p class='lg'>　　稽首此人間　　　勇猛真梵志</a><br><a name="0401b21" id="0401b21">　　淨眼普觀照　　　願能除我疑　</p></a><a name="0401b22" id="0401b22"><p>問今此頌中欲顯何義。答彼婆羅門稟性懶</a><a name="0401b23" id="0401b23">惰謂他修道能除自惑。故對佛說愛語伽</a><a name="0401b24" id="0401b24">他。欲顯世尊是天梵志乘勇猛願來生人</a><a name="0401b25" id="0401b25">間。為濟有情已修聖道。唯願哀愍除我疑</a><a name="0401b26" id="0401b26">惑。世尊於是活漏言</a><a name="0401b27" id="0401b27"><p class='lg'>　　我於脫汝疑　　　必無自在力</a><br><a name="0401b28" id="0401b28">　　要汝見勝法　　　方能越瀑流　</p></a><a name="0401b29" id="0401b29"><p>今此頌中。世尊欲顯無他修道斷自惑義。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270401a.htm'><img src='up.gif' border=0></a>
<a href='T270401c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>