<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0379b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷73)</font> 結蘊第二中十門納息第四之一 <font face='Arial'>T27, p0379b</h2></font><hr>
<span class='old'>
</a><a name="0379a28" id="0379a28">心心所法。為無常滅之所滅壞。田義是處義</a><a name="0379a29" id="0379a29">者。如在田中有無量種苗稼生長。如是所</span><a name="0379b01" id="0379b01">依及所緣內生長種種心心所法。池義是處</a><a name="0379b02" id="0379b02">義者。如有問言</a><a name="0379b03" id="0379b03"><p class='lg'>　　水從何池出　　　何處道不通</a><br><a name="0379b04" id="0379b04">　　何處攝世間　　　苦樂等皆盡　</p></a><a name="0379b05" id="0379b05"><p>世尊告曰</a><a name="0379b06" id="0379b06"><p class='lg'>　　眼耳鼻舌身　　　意及諸餘處</a><br><a name="0379b07" id="0379b07">　　此攝名及色　　　能令無有餘</a><br><a name="0379b08" id="0379b08">　　水從此池出　　　此處道不通</a><br><a name="0379b09" id="0379b09">　　此處攝世間　　　苦樂等皆盡　</p></a><a name="0379b10" id="0379b10"><p>流義是處義者。如有問言</a><a name="0379b11" id="0379b11"><p class='lg'>　　諸處將流泄　　　以何能制防</a><br><a name="0379b12" id="0379b12">　　若從彼已流　　　誰復能偃塞　</p></a><a name="0379b13" id="0379b13"><p>世尊告曰</a><a name="0379b14" id="0379b14"><p class='lg'>　　諸處將流泄　　　正念能制防</a><br><a name="0379b15" id="0379b15">　　若從彼已流　　　淨慧能偃塞　</p></a><a name="0379b16" id="0379b16"><p>海義是處義者。如世尊說。苾芻當知諸有</a><a name="0379b17" id="0379b17">情類以眼為海。現前諸色是彼濤波。於色</a><a name="0379b18" id="0379b18">濤波自制抑者能度眼海。得免洄澓邏剎</a><a name="0379b19" id="0379b19">裟等種種嶮難。乃至意法廣說亦爾。白義</a><a name="0379b20" id="0379b20">是處義者。謂眼等處麤顯明了。淨義是處義</a><a name="0379b21" id="0379b21">者。謂眼等處貞實澄潔。是謂生門乃至淨義。</a><a name="0379b22" id="0379b22">外論說此名勃路拏。如摩健地迦出家外道</a><a name="0379b23" id="0379b23">說。喬答摩說諸勃路拏。皆來入我咒術章</a><a name="0379b24" id="0379b24">句。勃路拏聲含二種義。一根本義。二能作</a><a name="0379b25" id="0379b25">義。以十二處與心心所為根本故及能作</a><a name="0379b26" id="0379b26">動心心所故。已總說處立名所因。今當一</a><a name="0379b27" id="0379b27">一別說其相。問眼處云何。答諸眼於色已正</a><a name="0379b28" id="0379b28">當見及彼同分是名眼處。已見色等言如</a><a name="0379b29" id="0379b29">界中已釋。乃至意處應知亦爾。問色處云何。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270379a.htm'><img src='up.gif' border=0></a>
<a href='T270379c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>