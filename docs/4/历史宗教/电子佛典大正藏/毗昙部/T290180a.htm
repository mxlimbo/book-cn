<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0180a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷3)</font> 俱舍釋論中分別根品第二之一 <font face='Arial'>T29, p0180a</h2></font><hr>
<span class='old'>
</a><a name="0179c28" id="0179c28">四大何處滅無餘。梵王不解。作詭言答。我</a><a name="0179c29" id="0179c29">是大梵自在。作者化者起者。一切所有我為</span><a name="0180a01" id="0180a01">本因。說隨地如心法數量義已。如毘婆沙中</a><a name="0180a02" id="0180a02">所立。心法及異相今當說。無羞與無慚異相</a><a name="0180a03" id="0180a03">云何。偈曰。無羞不重德。釋曰。於功德及有</a><a name="0180a04" id="0180a04">德人不尊重於他無自在心。無敬畏心。無隨</a><a name="0180a05" id="0180a05">屬他心。說名無羞。此心對治尊重。偈曰。非</a><a name="0180a06" id="0180a06">讚不見怖。無慚。釋曰。非讚謂若事善人所</a><a name="0180a07" id="0180a07">訶。是名非讚。於中不見怖。是名無慚。此中</a><a name="0180a08" id="0180a08">怖謂非所愛果。能生怖畏故。云何得知。如此</a><a name="0180a09" id="0180a09">為不見怖名不見怖。為見不怖名不見怖。若</a><a name="0180a10" id="0180a10">爾何為。若不見怖應成無明若見不怖應成</a><a name="0180a11" id="0180a11">智慧。不見怖者。我不說不見。亦不說見。何</a><a name="0180a12" id="0180a12">者為是。有小惑為此二因。說名無慚。有餘師</a><a name="0180a13" id="0180a13">說。觀自身由過失不恥名無羞。觀他名無慚。</a><a name="0180a14" id="0180a14">若爾二觀一時云何得成。不說如此一時觀</a><a name="0180a15" id="0180a15">自觀他。何者有非恥類。若觀自身生起。說名</a><a name="0180a16" id="0180a16">無羞。有非恥類。若觀他生起。說名無慚。翻</a><a name="0180a17" id="0180a17">此名慚羞。由第一解。顯有尊重有自在有敬</a><a name="0180a18" id="0180a18">畏有隨屬名有羞。於非讚見有怖名有慚。由</a><a name="0180a19" id="0180a19">第二解。顯觀自他生起恥心說名慚羞。愛樂</a><a name="0180a20" id="0180a20">及信此二異相云何。偈曰。樂名信。釋曰。愛</a><a name="0180a21" id="0180a21">樂有二種。一有染污。一無染污。此中若有</a><a name="0180a22" id="0180a22">染污名愛樂。如於妻子等。若無染污名信。如</a><a name="0180a23" id="0180a23">於自師尊長及有德人處有信非愛樂。是信</a><a name="0180a24" id="0180a24">緣苦集起。有愛樂非信。謂有染污愛樂。有</a><a name="0180a25" id="0180a25">具二。謂緣滅道生信。有非二。謂除前三句。</a><a name="0180a26" id="0180a26">有餘師說。信謂於德決期。以此為先後則生</a><a name="0180a27" id="0180a27">愛。故信非愛。復有餘師說。偈曰。重羞。釋</a><a name="0180a28" id="0180a28">曰。如前說。以重為羞此何相。不即重名羞。</a><a name="0180a29" id="0180a29">於他起自在心名重。以此為先後則生恥。說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290179c.htm'><img src='up.gif' border=0></a>
<a href='T290180b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>