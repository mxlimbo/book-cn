<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0890c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷177)</font> 定蘊第七中不還納息第四之一 <font face='Arial'>T27, p0890c</h2></font><hr>
<span class='old'>
</a><a name="0890b28" id="0890b28">問近佛地菩薩必於名句文身。得未曾得巧</a><a name="0890b29" id="0890b29">妙自在。應以別頌異門讚佛。何故經七晝</span><a name="0890c01" id="0890c01">夜唯以一頌而讚佛耶。答菩薩爾時思願</a><a name="0890c02" id="0890c02">勝故不重文頌。若改文頌則思願不淳。復</a><a name="0890c03" id="0890c03">次菩薩爾時怖畏散亂。如頌差別心亦異</a><a name="0890c04" id="0890c04">故。云何而得一心流注。復次菩薩顯己心</a><a name="0890c05" id="0890c05">無厭倦能於一頌新新發起勝思願故。問</a><a name="0890c06" id="0890c06">何故慈氏菩薩自根先熟所化後熟。釋迦菩</a><a name="0890c07" id="0890c07">薩則與此相違耶。答慈氏菩薩多自饒益少</a><a name="0890c08" id="0890c08">饒益他。釋迦菩薩多饒益他少自饒益。是</a><a name="0890c09" id="0890c09">故皆與所化不並。問如契經說。菩薩經三</a><a name="0890c10" id="0890c10">劫阿僧企耶。修行四波羅蜜多方得圓滿。</a><a name="0890c11" id="0890c11">此是何等劫耶。答有說是中劫。有說。是成</a><a name="0890c12" id="0890c12">劫。有說。是壞劫。如是說者此是大劫。積此</a><a name="0890c13" id="0890c13">大劫至一阿僧企耶。如是至三阿僧企耶</a><a name="0890c14" id="0890c14">修習圓滿。問此劫阿僧企耶量云何可知。答</a><a name="0890c15" id="0890c15">有說。以大劫為一。積此一至百千名洛</a><a name="0890c16" id="0890c16">叉。至百百千名俱胝。百千俱胝名那庾多。</a><a name="0890c17" id="0890c17">百千那庾多名頻婆。百千頻婆名建他。此後</a><a name="0890c18" id="0890c18">非算數智所及。至此所不及位名一劫阿</a><a name="0890c19" id="0890c19">僧企耶量。第二第三劫阿僧企耶量亦爾。有</a><a name="0890c20" id="0890c20">說。以大劫為一。積此一至百千名洛</a><a name="0890c21" id="0890c21">叉。至百百千名俱胝。百千俱胝名俱胝俱</a><a name="0890c22" id="0890c22">胝。百千俱胝俱胝名阿哲哲俱胝。百千阿哲</a><a name="0890c23" id="0890c23">哲俱胝名阿吒吒俱胝。百千阿吒吒俱胝名</a><a name="0890c24" id="0890c24">阿庾多。百千阿庾多名阿庾多分。百千阿</a><a name="0890c25" id="0890c25">庾多分名那庾多。百千那庾多名那庾多</a><a name="0890c26" id="0890c26">分。百千那庾多分名俱物陀。百千俱物陀</a><a name="0890c27" id="0890c27">名俱物陀分。百千俱物陀分名缽特摩。百</a><a name="0890c28" id="0890c28">千缽特摩名缽特摩分。百千缽特摩分名</a><a name="0890c29" id="0890c29">迦末羅。百千迦末羅名迦末羅分。百千迦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270890b.htm'><img src='up.gif' border=0></a>
<a href='T270891a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>