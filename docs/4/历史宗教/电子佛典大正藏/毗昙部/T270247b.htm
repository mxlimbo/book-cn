<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0247b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷48)</font> 結蘊第二中不善納息第一之一 <font face='Arial'>T27, p0247b</h2></font><hr>
<span class='old'>
</a><a name="0247a28" id="0247a28">脫道立為瀑流。雖生有頂而令有情沈</a><a name="0247a29" id="0247a29">沒生死。不至解脫及聖道故。尊者妙音亦</span><a name="0247b01" id="0247b01">作是說。雖久生上而為瀑流之所漂溺</a><a name="0247b02" id="0247b02">退善品故。尊者左受作如是說。此中增上</a><a name="0247b03" id="0247b03">數行煩惱如瀑流故說名瀑流。問何故別</a><a name="0247b04" id="0247b04">立見為瀑流。軛取而不別立為見漏耶。</a><a name="0247b05" id="0247b05">脅尊者言。佛知諸法性相勢用。若法堪任</a><a name="0247b06" id="0247b06">別建立者則別立之。若不爾者便總建立。</a><a name="0247b07" id="0247b07">復次諸見輕躁行相猛利於留住義不隨順</a><a name="0247b08" id="0247b08">故。與餘遲鈍煩惱合立為欲有漏。與漂激</a><a name="0247b09" id="0247b09">等義相隨順是故別立瀑流。軛取如一車</a><a name="0247b10" id="0247b10">等駕以二牛性俱躁急車等必壞。若彼二牛</a><a name="0247b11" id="0247b11">一遲一疾互相制御便無所損。故不別立見</a><a name="0247b12" id="0247b12">為見漏。復次見性躁動順離染法不順留</a><a name="0247b13" id="0247b13">住。是故與餘遲鈍煩惱合立為漏。於漂激</a><a name="0247b14" id="0247b14">等其義相順故別立為瀑流軛取。問若見</a><a name="0247b15" id="0247b15">躁動順離染法不應立為瀑流軛取以</a><a name="0247b16" id="0247b16">瀑流等順沈溺故。答為呵外道著諸見</a><a name="0247b17" id="0247b17">故別立諸見為瀑流等。謂諸外道隨起見</a><a name="0247b18" id="0247b18">趣邪推求境。便於生死轉復沈溺無有出</a><a name="0247b19" id="0247b19">期。譬如老象陷溺淤泥隨動其身轉復沈</a><a name="0247b20" id="0247b20">溺。分別論者說有四漏。謂欲漏有漏見漏無</a><a name="0247b21" id="0247b21">明漏。於彼論宗不須問答</a><a name="0247b22" id="0247b22"><p>有四軛。謂欲軛有軛見軛無明軛。此軛自性</a><a name="0247b23" id="0247b23">如瀑流說而義有異。謂漂溺義是瀑流義。</a><a name="0247b24" id="0247b24">和合義是軛義。謂諸有情為四瀑流所漂</a><a name="0247b25" id="0247b25">溺已。復為四軛和命繫礙便能荷擔生死</a><a name="0247b26" id="0247b26">重苦如牽捶牛置之轅軛勒以鞦鞅能</a><a name="0247b27" id="0247b27">挽重載。故一切處說瀑流已即便說軛義</a><a name="0247b28" id="0247b28">相鄰故。有四取。謂欲取見取戒禁取我語取</a><a name="0247b29" id="0247b29">問此四取以何為自性。答以百八事為自</a><a name="0247b30" id="0247b30">性。謂欲取以欲界三十四事為自性。即貪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270247a.htm'><img src='up.gif' border=0></a>
<a href='T270247c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>