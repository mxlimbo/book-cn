<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0501c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷28)</font> 辯緣起品第三之一 <font face='Arial'>T29, p0501c</h2></font><hr>
<span class='old'>
</a><a name="0501b28" id="0501b28">非有非闇障故。理亦不然。緣明所隔遠處暗</a><a name="0501b29" id="0501b29">色眼識生故。不見闇中餘色物故。若謂闇處</span><a name="0501c01" id="0501c01">餘有色物無明攝益。非闇障故。理亦不然。</a><a name="0501c02" id="0501c02">彼可疑故。此中理趣。如前已辨。又此如香</a><a name="0501c03" id="0501c03">體非非有。可久習近故。相不分明故。攝益</a><a name="0501c04" id="0501c04">眼因故。若謂由光損眼勢用。此光無處眼</a><a name="0501c05" id="0501c05">增益者。亦不應理。久住其中。觀此還能為</a><a name="0501c06" id="0501c06">損因故。若謂闇體非實有法。明不俱故。無</a><a name="0501c07" id="0501c07">色相故。此亦不然。雜明隔明。現可得故。豈不</a><a name="0501c08" id="0501c08">明處闇體必無。有對皆然。何獨明闇。又契經</a><a name="0501c09" id="0501c09">說。黑闇為緣。明界可了。非無有法能作他緣。</a><a name="0501c10" id="0501c10">故闇有體。又闇如日可出現故。如言日沒闇</a><a name="0501c11" id="0501c11">便出現。無法不應有出現義。又說緣杌。而現</a><a name="0501c12" id="0501c12">影故。杌既是假。影應非實。此難不然。如腹雖</a><a name="0501c13" id="0501c13">是假。而生實飢渴。前已成故。又可領觸。猶如</a><a name="0501c14" id="0501c14">受故。又世尊告婆澀波言。於意云何。豈不緣</a><a name="0501c15" id="0501c15">杌而現於影。根本若斷。此法不生。乃至廣說。</a><a name="0501c16" id="0501c16">非於無法可說此言。又契經言。如入密室見</a><a name="0501c17" id="0501c17">闇充滿。非於無體可有如斯見充滿義。又契</a><a name="0501c18" id="0501c18">經說。以眾光明破諸黑闇。闇若非有。其體本</a><a name="0501c19" id="0501c19">無。豈更須破。又契經說。若不斷本。如影必</a><a name="0501c20" id="0501c20">隨。乃至廣說。由如是等眾多理教。故知影闇</a><a name="0501c21" id="0501c21">其體實有。由此所言。無明如闇。有對治故。其</a><a name="0501c22" id="0501c22">理極成。是故無明。定有別法。無知為體。非但</a><a name="0501c23" id="0501c23">明無。然此無知。略有二種。謂染不染。此二何</a><a name="0501c24" id="0501c24">別。有作是說。若能障智。是染無知。不染無</a><a name="0501c25" id="0501c25">知。唯智非有。今詳二種無知相別。謂由此</a><a name="0501c26" id="0501c26">故。立愚智殊。如是名是染無知相。若由此故。</a><a name="0501c27" id="0501c27">或有境中。智不及愚。是第二相。又若斷已。佛</a><a name="0501c28" id="0501c28">與二乘。皆無差別。是第一相。若有斷已。佛與</a><a name="0501c29" id="0501c29">二乘。有行不行。是第二相。又若於事自共相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290501b.htm'><img src='up.gif' border=0></a>
<a href='T290502a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>