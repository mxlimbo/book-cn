<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0079b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷15)</font> 分別業品第四之一 <font face='Arial'>T29, p0079b</h2></font><hr>
<span class='old'>
</a><a name="0079a28" id="0079a28">緣捨。一由意樂對有解人發有表業捨</a><a name="0079a29" id="0079a29">學處故。二由棄捨眾同分故。三由二形俱</span><a name="0079b01" id="0079b01">時生故。四由所因善根斷故。捨近住戒由</a><a name="0079b02" id="0079b02">前四緣及由夜盡。是故總說別解律儀由五</a><a name="0079b03" id="0079b03">緣捨。何緣捨戒由此五緣。與受相違表業</a><a name="0079b04" id="0079b04">生故。所依捨故。所依變故。所因斷故。過期</a><a name="0079b05" id="0079b05">限故。有餘部說。於四極重感墮罪中。若隨</a><a name="0079b06" id="0079b06">犯一亦捨勤策苾芻律儀。有餘部言。由正</a><a name="0079b07" id="0079b07">法滅亦能令捨別解律儀。以法滅時一切</a><a name="0079b08" id="0079b08">學處結界羯磨皆止息故。迦濕彌羅國毘婆</a><a name="0079b09" id="0079b09">沙師言。犯根本罪時不捨出家戒。所以然</a><a name="0079b10" id="0079b10">者。非犯一邊一切律儀應遍捨故。非犯</a><a name="0079b11" id="0079b11">餘罪有斷尸羅。然有二名。謂持犯戒。如有</a><a name="0079b12" id="0079b12">財者負他債時名為富人及負債者。若於</a><a name="0079b13" id="0079b13">所犯發露悔除名具尸羅。不名犯戒。如還</a><a name="0079b14" id="0079b14">債已但名富人。若爾何緣薄伽梵說犯四</a><a name="0079b15" id="0079b15">重者不名苾芻。不名沙門非釋迦子。破</a><a name="0079b16" id="0079b16">苾芻體害沙門性。壞滅墮落立他勝名。依</a><a name="0079b17" id="0079b17">勝義苾芻密意作是說。此言兇勃。兇勃者</a><a name="0079b18" id="0079b18">何。謂於世尊了義所說以別義釋令成不</a><a name="0079b19" id="0079b19">了。與多煩惱者為犯重罪緣。寧知此言是</a><a name="0079b20" id="0079b20">了義說。由律自釋有四苾芻。一名想苾芻。</a><a name="0079b21" id="0079b21">二自稱苾芻。三乞丐苾芻。四破惑苾芻。此義</a><a name="0079b22" id="0079b22">中言非苾芻者。謂非白四羯磨受具足戒</a><a name="0079b23" id="0079b23">苾芻。非此苾芻先是勝義。後由犯重成非</a><a name="0079b24" id="0079b24">苾芻。故知此言是了義說。然彼所說。非犯</a><a name="0079b25" id="0079b25">一邊一切律儀應遍捨者。彼言便是徵詰</a><a name="0079b26" id="0079b26">大師。大師此中立如是喻。如多羅樹若被</a><a name="0079b27" id="0079b27">斷頭必不復能生長廣大。諸苾芻等犯重</a><a name="0079b28" id="0079b28">亦然。大師此中喻顯何義。意顯於戒隨犯</a><a name="0079b29" id="0079b29">一邊根本重罪。令餘所受必不復能生長廣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290079a.htm'><img src='up.gif' border=0></a>
<a href='T290079c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>