<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0909b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷181)</font> 定蘊第七中不還納息第四之一 <font face='Arial'>T27, p0909b</h2></font><hr>
<span class='old'>
</a><a name="0909a28" id="0909a28">最勝之法。此四墮在彼最勝法中故名最</a><a name="0909a29" id="0909a29">勝。佛知此四是真喜足故名為知。有說。佛</span><a name="0909b01" id="0909b01">及弟子名最勝者彼所讚述名最勝知。有</a><a name="0909b02" id="0909b02">說。佛知此四是勝寶藏能令住者意望滿</a><a name="0909b03" id="0909b03">足故名最勝知。謂諸有情多分意望不滿而</a><a name="0909b04" id="0909b04">死。唯住聖種者無不意望滿足而死。有</a><a name="0909b05" id="0909b05">說。佛知此四是無盡藏令諸智者受用無</a><a name="0909b06" id="0909b06">盡故名最勝知。謂住此者不假多求及多</a><a name="0909b07" id="0909b07">積聚。亦無防守門戶關鑰隨意受用終。無</a><a name="0909b08" id="0909b08">有盡。如轉輪王王四洲界。所用財寶可速</a><a name="0909b09" id="0909b09">窮盡。受用此四而無有盡。云何名種性知。</a><a name="0909b10" id="0909b10">答過殑伽沙等諸佛及佛弟子皆從此生故</a><a name="0909b11" id="0909b11">名種性。智者所了故名為知。有說。種性者</a><a name="0909b12" id="0909b12">是能持義。謂能住持聖教令久不滅故名</a><a name="0909b13" id="0909b13">種性。是佛所了故名為知。云何名可樂知。</a><a name="0909b14" id="0909b14">答此四是智者所樂智者所知故名可樂知。</a><a name="0909b15" id="0909b15">有說。佛知此四皆能資助樂斷樂修故名</a><a name="0909b16" id="0909b16">可樂知。有說。佛知此四是於晝夜各三時</a><a name="0909b17" id="0909b17">中。智者隨應愛樂安住而無懈倦故名可</a><a name="0909b18" id="0909b18">樂知。有說。佛知此四是修行者所樂久住。</a><a name="0909b19" id="0909b19">謂從此日後分結跏趺坐安住其中乃至明</a><a name="0909b20" id="0909b20">日初分。餘緣所奪方從彼起。云何名無雜</a><a name="0909b21" id="0909b21">染。答此四聖種不為煩惱惡業所倰雜故。</a><a name="0909b22" id="0909b22">云何名不可訶責。答若住此四恒為住正</a><a name="0909b23" id="0909b23">法者之所讚美未嘗訶責。即由此故一切</a><a name="0909b24" id="0909b24">世間沙門婆羅門天魔梵等。無能如法說其</a><a name="0909b25" id="0909b25">過者。尊者世友作如是言。佛知此四能入</a><a name="0909b26" id="0909b26">聖胎故名最勝知。一切聖者皆從此生故</a><a name="0909b27" id="0909b27">名種性知。是修行者晝夜所樂故名可樂</a><a name="0909b28" id="0909b28">知。遠離四種世間事業故名無雜染。四事</a><a name="0909b29" id="0909b29">業者謂農務商估傭作自在。一切功德由此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270909a.htm'><img src='up.gif' border=0></a>
<a href='T270909c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>