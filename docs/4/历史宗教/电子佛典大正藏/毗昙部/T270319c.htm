<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0319c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷62)</font> 結蘊第二中一行納息第二之一 <font face='Arial'>T27, p0319c</h2></font><hr>
<span class='old'>
</a><a name="0319b28" id="0319b28">如羸弱者忽得重擔力所不逮速即棄之。</a><a name="0319b29" id="0319b29">有作是說。退者不定。不自在故起諸煩惱</span><a name="0319c01" id="0319c01">或速能斷還復本位。或經久時方得本果。</a><a name="0319c02" id="0319c02">謂以欲界聞思慧力引起修慧聖道現前。</a><a name="0319c03" id="0319c03">轉信勝解成見至根。然後復趣阿羅漢果。</a><a name="0319c04" id="0319c04">故彼退已遲速不定。問若退不還阿羅漢</a><a name="0319c05" id="0319c05">果。已為復作彼不應作事耶。答不復能作。</a><a name="0319c06" id="0319c06">所以者何。退上果者所作事業與先未得上</a><a name="0319c07" id="0319c07">果聖人事業異故</a><a name="0319c08" id="0319c08"><p>阿羅漢有六種。一退法。二思法。三護法。四</a><a name="0319c09" id="0319c09">安住法。五堪達法。六不動法。此中退法者謂</a><a name="0319c10" id="0319c10">彼應退思法者謂彼思已持刀自害。護法者</a><a name="0319c11" id="0319c11">謂彼殷重守護解脫。安住法者謂彼不退亦</a><a name="0319c12" id="0319c12">不昇進。堪達法者謂彼堪能達至不動。不</a><a name="0319c13" id="0319c13">動法者謂彼本得不動種性。或由練根而</a><a name="0319c14" id="0319c14">得不動。問退法阿羅漢必退耶。乃至堪達法</a><a name="0319c15" id="0319c15">阿羅漢必練根至不動耶。有作是說。阿羅</a><a name="0319c16" id="0319c16">漢中退法必退。思法必思持刀自害。護法必</a><a name="0319c17" id="0319c17">能守護解脫。安住法必能不退亦不昇進。</a><a name="0319c18" id="0319c18">堪達法必能練根至不動。以是事故。彼名</a><a name="0319c19" id="0319c19">退法。乃至名堪達法。若作是說。依六作用</a><a name="0319c20" id="0319c20">建立六種阿羅漢名。彼說欲界具有六種。</a><a name="0319c21" id="0319c21">色無色界唯有二種。謂安住及不動法。如是</a><a name="0319c22" id="0319c22">說者。退法阿羅漢不必退。乃至堪達法阿羅</a><a name="0319c23" id="0319c23">漢不必練根至不動法。問若爾何故彼名</a><a name="0319c24" id="0319c24">退法。乃至彼名堪達法耶。答阿羅漢中退</a><a name="0319c25" id="0319c25">法者不必退若退從此種性非餘乃至堪</a><a name="0319c26" id="0319c26">達法者不必練根至不動法。若能練根至</a><a name="0319c27" id="0319c27">不動者。決定從此種性非餘。若作是說。</a><a name="0319c28" id="0319c28">依六種性建立六種阿羅漢名。此說三界</a><a name="0319c29" id="0319c29">皆具六種。六種種性遍三界故。問云何建<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270319b.htm'><img src='up.gif' border=0></a>
<a href='T270320a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>