<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0777a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷152)</font> 根蘊第六中等心納息第四之一 <font face='Arial'>T27, p0777a</h2></font><hr>
<span class='old'>
</a><a name="0776c28" id="0776c28">以心心所滅為其性故。但由加行說有差</a><a name="0776c29" id="0776c29">別。謂佛起此定不由加行。獨覺下加行。聲</span><a name="0777a01" id="0777a01">聞或中或上。如是說者。此滅盡定有上中下</a><a name="0777a02" id="0777a02">品類差別。問三乘所起有勝有劣。雖已善</a><a name="0777a03" id="0777a03">通。施設論說滅無差別當云何通。答依能</a><a name="0777a04" id="0777a04">斷滅心心所法無差別義說無差別。而滅盡</a><a name="0777a05" id="0777a05">定是有為故。如餘有為有上中下。由隨</a><a name="0777a06" id="0777a06">根性階分異故。謂佛所得是上。獨覺所得是</a><a name="0777a07" id="0777a07">中。聲聞所得是下。聲聞乘中有多差別。且有</a><a name="0777a08" id="0777a08">學位具縛所起為下下。乃至斷八品所起</a><a name="0777a09" id="0777a09">為上上。無學位中退法種性所起為下下。</a><a name="0777a10" id="0777a10">乃至學得不動種性所起為上下。餘本</a><a name="0777a11" id="0777a11">得不動種性所起為上中。波羅蜜多聲聞</a><a name="0777a12" id="0777a12">所起為上上。一一種性中根品差別所起。</a><a name="0777a13" id="0777a13">各有上中下品類差別。是故滅定有多品類。</a><a name="0777a14" id="0777a14">問此滅盡定幾物為體。有說。此定一物為</a><a name="0777a15" id="0777a15">體。若滅現前即名無心故。問云何一滅剎</a><a name="0777a16" id="0777a16">那現前即名無心。答如一受剎那現前即</a><a name="0777a17" id="0777a17">名有受。一想剎那現前即名有想。一識剎那</a><a name="0777a18" id="0777a18">現前即名有識。如是一滅剎那現前即名</a><a name="0777a19" id="0777a19">無心。斯有何過。有說。此定十一物為體。以</a><a name="0777a20" id="0777a20">十大地法及心滅故。有說。此定二十一物為</a><a name="0777a21" id="0777a21">體。以十大地法十大善地法及心滅故。如</a><a name="0777a22" id="0777a22">是說者。隨滅爾所心心所法。即有爾所物</a><a name="0777a23" id="0777a23">現前為此定體。問此滅盡定自體既爾。其相</a><a name="0777a24" id="0777a24">云何。答自體即相。相即自體。以一切法不</a><a name="0777a25" id="0777a25">可離體別說其相。故尊者世友作如是言。</a><a name="0777a26" id="0777a26">此滅盡定解脫為相。故作是說。住此定者</a><a name="0777a27" id="0777a27">心心所法解脫。勝解脫。極勝解脫。離繫。勝離</a><a name="0777a28" id="0777a28">繫。極勝離繫。問此定不能斷諸煩惱。如何</a><a name="0777a29" id="0777a29">可說住此定者心心所法解脫等言。答住<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270776c.htm'><img src='up.gif' border=0></a>
<a href='T270777b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>