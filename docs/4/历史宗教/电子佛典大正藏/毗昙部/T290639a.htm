<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0639a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷53)</font> 辯隨眠品第五之一 <font face='Arial'>T29, p0639a</h2></font><hr>
<span class='old'>
</a><a name="0638c28" id="0638c28">此起因緣。謂有有情於此時分。隨應便發此</a><a name="0638c29" id="0638c29">類煩惱。如是等類因緣無邊。然於其中勝唯</span><a name="0639a01" id="0639a01">三種。頌曰</a><a name="0639a02" id="0639a02"><p class='lg'>　　由未斷隨眠　　　及隨應境現</a><br><a name="0639a03" id="0639a03">　　非理作意起　　　說惑具因緣　</p></a><a name="0639a04" id="0639a04"><p>論曰。由三因緣諸煩惱起。且如將起欲貪隨</a><a name="0639a05" id="0639a05">眠。未斷未遍知欲貪隨眠故。順欲貪境現在</a><a name="0639a06" id="0639a06">前故。緣彼非理作意起故。餘隨眠起類此應</a><a name="0639a07" id="0639a07">知。未斷未遍知欲貪隨眠者。三緣故說未斷</a><a name="0639a08" id="0639a08">遍知。謂得未斷故。對治未生故。未遍知境</a><a name="0639a09" id="0639a09">故。又斷有二。一有分斷。二無分斷。故說未</a><a name="0639a10" id="0639a10">斷未遍知言。此說隨眠由因力起。順欲貪境</a><a name="0639a11" id="0639a11">現在前者。且應徵問此境是何。若謂於中有</a><a name="0639a12" id="0639a12">欲貪繫。亦瞋所繫應名瞋境。則順瞋境亦順</a><a name="0639a13" id="0639a13">欲貪。如是欲貪境無定故。不應說有順境現</a><a name="0639a14" id="0639a14">前。若謂可意名順貪境。此可意境亦非決定。</a><a name="0639a15" id="0639a15">一所愛境餘不愛故。若謂遍依一相續說。非</a><a name="0639a16" id="0639a16">不決定亦不應理。現見一色於一有情。有時</a><a name="0639a17" id="0639a17">順情有時違故。然必應許有定境界。緣彼方</a><a name="0639a18" id="0639a18">有欲貪現前。由此故言順貪境現。向所設難</a><a name="0639a19" id="0639a19">後當通釋。此則說隨眠由境界力起。緣彼非</a><a name="0639a20" id="0639a20">理作意起者。謂有如木境界現前。及有如鑽</a><a name="0639a21" id="0639a21">燧非理作意起。鑽境界木欲貪火生。此中何</a><a name="0639a22" id="0639a22">名非理作意。謂於上妙衣服花鬘嚴具。塗</a><a name="0639a23" id="0639a23">香彫粧彩飾嬌姿所顯女想糞聚。起有情想</a><a name="0639a24" id="0639a24">所住持心俱。顛倒警覺名非理作意。此則說</a><a name="0639a25" id="0639a25">隨眠由加行力起。若諸隨眠起皆具三因緣。</a><a name="0639a26" id="0639a26">云何許有阿羅漢退。非阿羅漢隨眠未斷。且</a><a name="0639a27" id="0639a27">非定許煩惱現前。方得名為阿羅漢退。或</a><a name="0639a28" id="0639a28">此且據從前煩惱無間引生故說無過。以煩</a><a name="0639a29" id="0639a29">惱生總有二種。一從煩惱無間引生。二次所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290638c.htm'><img src='up.gif' border=0></a>
<a href='T290639b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>