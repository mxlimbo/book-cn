<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0745a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷145)</font> 根蘊第六中根納息第一之一 <font face='Arial'>T27, p0745a</h2></font><hr>
<span class='old'>
</a><a name="0744c28" id="0744c28">尋俱。唯與伺俱。尋不相應。唯伺相應。非尋</a><a name="0744c29" id="0744c29">等起。唯伺等起。尋已息滅。唯伺俱轉。名無</span><a name="0745a01" id="0745a01">尋唯伺。若法不與尋伺俱。非尋伺相應。非</a><a name="0745a02" id="0745a02">尋伺等起。尋伺已息名無尋無伺。有說。若</a><a name="0745a03" id="0745a03">法有尋求。有伺察。名有尋有伺。若法無尋</a><a name="0745a04" id="0745a04">求。有伺察。名無尋唯伺。若法無尋求無伺</a><a name="0745a05" id="0745a05">察。名無尋無伺</a><a name="0745a06" id="0745a06"><p>此二十二根。幾樂根相應。乃至廣說。問何故</a><a name="0745a07" id="0745a07">作此論。答欲止他宗顯己義故。如譬喻</a><a name="0745a08" id="0745a08">者說心心所次第而生。彼大德言。心心所法</a><a name="0745a09" id="0745a09">一一而起。如經狹路。尚無二並。何況有多。</a><a name="0745a10" id="0745a10">或復有說。若法由彼力起即說與彼相應</a><a name="0745a11" id="0745a11">非餘。謂心能生心及心所故。心心所與心</a><a name="0745a12" id="0745a12">相應。心所唯能生於心所故。諸心所亦互相</a><a name="0745a13" id="0745a13">應。心所不能生於心故。不說心與心所</a><a name="0745a14" id="0745a14">相應。或復有執。諸法唯與自體相應。彼作</a><a name="0745a15" id="0745a15">是言。遍和合義是相應義。更無餘遍和合。如</a><a name="0745a16" id="0745a16">自體於自體者。故說自體相應非他。有執。</a><a name="0745a17" id="0745a17">諸法自體於自體非相應非不相應。非相</a><a name="0745a18" id="0745a18">應者不自觀故。非不相應者遍和合故。為</a><a name="0745a19" id="0745a19">止如是種種異說。顯心心所俱時而生展</a><a name="0745a20" id="0745a20">轉相應。非於自體唯望他說。故作斯論</a><a name="0745a21" id="0745a21">此二十二根幾樂根相應。幾苦根相應。幾喜</a><a name="0745a22" id="0745a22">根相應。幾憂根相應。幾捨根相應。答樂根喜</a><a name="0745a23" id="0745a23">根捨根九根少分相應。苦根憂根六根少分相</a><a name="0745a24" id="0745a24">應。樂喜捨根九根少分相應者。謂意信等五</a><a name="0745a25" id="0745a25">根三無漏根。問云何樂喜捨與此九少分相</a><a name="0745a26" id="0745a26">應耶。答意根信等五根通與五受相應。此中</a><a name="0745a27" id="0745a27">但取三受相應故言少分。三無漏根多法為</a><a name="0745a28" id="0745a28">性。今除受體與餘相應故言少分。苦根憂</a><a name="0745a29" id="0745a29">根六根少分相應者。謂意信等五根。問云何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270744c.htm'><img src='up.gif' border=0></a>
<a href='T270745b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>