<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0107a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷21)</font> 雜蘊第一中智納息第二之一 <font face='Arial'>T27, p0107a</h2></font><hr>
<span class='old'>
</a><a name="0106c28" id="0106c28">不減少耶。尊者世友作如是說。若物是彼</a><a name="0106c29" id="0106c29">士用果及近增上果者亦有減少。蘇迷盧等</span><a name="0107a01" id="0107a01">但是彼遠增上果故無減少。復作是說。蘇迷</a><a name="0107a02" id="0107a02">盧等一切有情共業所起。假使此中一有情</a><a name="0107a03" id="0107a03">在。由彼業力所任持故亦不減少。況有無</a><a name="0107a04" id="0107a04">量無邊有情未得滅度。如富貴者雖已命</a><a name="0107a05" id="0107a05">終。而彼宮殿園林象馬不隨隱沒。是餘有情</a><a name="0107a06" id="0107a06">業力持故。此亦如是。復作是說。此中雖有</a><a name="0107a07" id="0107a07">無量有情得般涅槃及生他處。復有無量無</a><a name="0107a08" id="0107a08">邊有情來生此界。由彼業力故不減少。尊</a><a name="0107a09" id="0107a09">者覺天作如是說。此是過去業力所持故</a><a name="0107a10" id="0107a10">無減少。問如轉輪王於四洲渚皆得自在</a><a name="0107a11" id="0107a11">是何果耶。答自身威勢是異熟果。所統領物</a><a name="0107a12" id="0107a12">是增上果。彼於過去修習增上自身眾具諸</a><a name="0107a13" id="0107a13">善業故今得如是二殊勝果</a><a name="0107a14" id="0107a14"><p>復次有三種增上。一自增上。二世增上三法</a><a name="0107a15" id="0107a15">增上。自增上者。如有一類煩惱未斷惡境</a><a name="0107a16" id="0107a16">現前。而為自護不起惡業勿我由斯墮</a><a name="0107a17" id="0107a17">諸惡趣。世增上者。如有一類煩惱未斷惡</a><a name="0107a18" id="0107a18">境現前。護世間故不起惡業勿我由斯</a><a name="0107a19" id="0107a19">為世譏毀。有作是說。勿由我故世間有情</a><a name="0107a20" id="0107a20">造諸惡業。法增上者。如有一類煩惱未斷</a><a name="0107a21" id="0107a21">惡境現前。為護法故不起惡業勿由我故</a><a name="0107a22" id="0107a22">令諸世間輕毀正法。此三即是近能作因。問</a><a name="0107a23" id="0107a23">何故此三說名增上。答以於善法不障礙</a><a name="0107a24" id="0107a24">故。是善親近增上緣故。問能作因力有增減</a><a name="0107a25" id="0107a25">不。答有。如多人眾挽大木時。中有盡力不</a><a name="0107a26" id="0107a26">盡力者。其盡力者能作因增。不盡力者能作</a><a name="0107a27" id="0107a27">因減。如彼挽木豎剎牽船轉石等時應</a><a name="0107a28" id="0107a28">知亦爾。如內於外若外於內。外內自望亦</a><a name="0107a29" id="0107a29">復如是。問能作因與增上果何者為多。答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270106c.htm'><img src='up.gif' border=0></a>
<a href='T270107b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>