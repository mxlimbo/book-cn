<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0636a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷52)</font> 辯隨眠品第五之一 <font face='Arial'>T29, p0636a</h2></font><hr>
<span class='old'>
</a><a name="0635c28" id="0635c28">非異法體。故彼法體假說生義。依如是義故</a><a name="0635c29" id="0635c29">有頌言</span><a name="0636a01" id="0636a01"><p class='lg'>　　從眾緣方有　　　此有是世俗</a><br><a name="0636a02" id="0636a02">　　雖生體無別　　　此有是勝義　</p></a><a name="0636a03" id="0636a03"><p>又言無未來受用無盡故。非未來世受用可</a><a name="0636a04" id="0636a04">盡。此亦非理。如生死法用無盡期有極成故。</a><a name="0636a05" id="0636a05">無有情類本無而生。無數有情久已滅度。而</a><a name="0636a06" id="0636a06">生死法受用無盡。以此現在比知未來。雖無</a><a name="0636a07" id="0636a07">盡期而非不有。又言去來有相無故。謂變礙</a><a name="0636a08" id="0636a08">故說名為色。去來不然。故非實有。此亦非</a><a name="0636a09" id="0636a09">理。約少分故。謂非一切現在諸色皆有變礙。</a><a name="0636a10" id="0636a10">然非是無或應如識許是實有。如契經言。了</a><a name="0636a11" id="0636a11">別了別故名為識。何所了別謂了別色。至了</a><a name="0636a12" id="0636a12">別法非汝所宗。識緣過未有所了別然許識</a><a name="0636a13" id="0636a13">體是有非無現在有故。由此彼說遮有不成。</a><a name="0636a14" id="0636a14">又言去來體非實有。若是實有應障礙故。謂</a><a name="0636a15" id="0636a15">有色物必據處所。互相障礙已滅未生。色若</a><a name="0636a16" id="0636a16">實有應有障礙。既無障礙應非是色。由有此</a><a name="0636a17" id="0636a17">失故知實無。此亦非理如汝宗說。非有而生</a><a name="0636a18" id="0636a18">彼法闕故。謂如汝說非有而生唯未來生定</a><a name="0636a19" id="0636a19">非過去。如是我說有法障礙。唯現有礙定非</a><a name="0636a20" id="0636a20">去來。現在位中有別用故。有餘師說。未來</a><a name="0636a21" id="0636a21">世燈為已然不。若已然者與現在燈應無差</a><a name="0636a22" id="0636a22">別。若不然者應體非燈。此責不然。唯有體故。</a><a name="0636a23" id="0636a23">謂去來世體有用無體。謂去來所知法性有</a><a name="0636a24" id="0636a24">所知性。故說為有。非謂去來有然等用。或</a><a name="0636a25" id="0636a25">應如識許是實有。如汝許有無所緣識無所</a><a name="0636a26" id="0636a26">了別而體非無。我未來燈亦復如是。雖無然</a><a name="0636a27" id="0636a27">用而體非無。又言去來非眼取故。若去來色</a><a name="0636a28" id="0636a28">是實有者。何故不為眼所取耶。此亦不然。眼</a><a name="0636a29" id="0636a29">根唯以有勝用色為境界故。三世諸法體相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290635c.htm'><img src='up.gif' border=0></a>
<a href='T290636b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>