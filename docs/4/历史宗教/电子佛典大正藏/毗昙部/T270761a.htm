<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0761a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷149)</font> 根蘊第六中觸納息第三之一 <font face='Arial'>T27, p0761a</h2></font><hr>
<span class='old'>
</a><a name="0760c28" id="0760c28">緣。此觸通緣有色無色。又有對觸但以有對</a><a name="0760c29" id="0760c29">法為所緣。此觸通緣有對無對。又有對觸但</span><a name="0761a01" id="0761a01">以有漏法為所緣。此觸通緣有漏無漏。又</a><a name="0761a02" id="0761a02">有對觸但以有為法為所緣此觸通緣有</a><a name="0761a03" id="0761a03">為無為。由此等故所緣語增。有說。增語者。</a><a name="0761a04" id="0761a04">謂名此觸緣名故名增語。雖亦緣義而非</a><a name="0761a05" id="0761a05">不共故。隨不共立名依別立通名。如苦</a><a name="0761a06" id="0761a06">集智等。云何明觸。答無漏觸即三無漏根相</a><a name="0761a07" id="0761a07">應觸。云何無明觸。答染污觸即一切煩惱隨</a><a name="0761a08" id="0761a08">煩惱相應觸。云何非明非無明觸。答不染有</a><a name="0761a09" id="0761a09">漏觸。此中問答各有二遮。謂非明者遮明觸。</a><a name="0761a10" id="0761a10">非無明者遮無明觸。不染者遮染污觸。有漏</a><a name="0761a11" id="0761a11">者遮無漏觸。由此遮故此體唯攝一切有</a><a name="0761a12" id="0761a12">漏善無覆無記觸。云何愛觸。答貪相應觸。即</a><a name="0761a13" id="0761a13">三界五部所斷六識身俱貪相應觸。云何恚</a><a name="0761a14" id="0761a14">觸。答瞋相應觸。即五所斷六識身俱瞋相應</a><a name="0761a15" id="0761a15">觸。云何順樂受觸。答樂受相應觸。即樂喜根</a><a name="0761a16" id="0761a16">相應觸。云何順苦受觸。答苦受相應觸。即苦</a><a name="0761a17" id="0761a17">憂根相應觸。云何順不苦不樂受觸。答不苦</a><a name="0761a18" id="0761a18">不樂受相應觸。即捨根相應觸。云何眼觸。答</a><a name="0761a19" id="0761a19">眼識身相應觸。乃至云何意觸。答意識身相</a><a name="0761a20" id="0761a20">應觸謂依眼等根生故名眼等觸。顯自性</a><a name="0761a21" id="0761a21">已當辯相攝。然有一觸攝諸觸盡。謂心所</a><a name="0761a22" id="0761a22">中一觸自性。此中二觸攝諸觸盡。謂有對觸</a><a name="0761a23" id="0761a23">增語觸復有三觸攝諸觸盡。謂明無明。非</a><a name="0761a24" id="0761a24">明非無明觸。及順樂順苦順不苦不樂受觸。</a><a name="0761a25" id="0761a25">復有六觸攝諸觸盡。謂眼觸乃至意觸。問</a><a name="0761a26" id="0761a26">有對觸攝幾觸。乃至意觸攝幾觸耶。答有對</a><a name="0761a27" id="0761a27">觸攝六觸全七觸少分。六全者。謂有對觸</a><a name="0761a28" id="0761a28">眼耳鼻舌身觸。七少分者。謂無明非明非無</a><a name="0761a29" id="0761a29">明觸。愛恚觸。順樂順苦。順不苦不樂受觸。問<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270760c.htm'><img src='up.gif' border=0></a>
<a href='T270761b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>