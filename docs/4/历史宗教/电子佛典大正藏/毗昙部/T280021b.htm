<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0021b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷3)</font> 雜犍度世第一法品之三 <font face='Arial'>T28, p0021b</h2></font><hr>
<span class='old'>
</a><a name="0021a28" id="0021a28">入處。頂是暖法所入處。忍是頂法所入處。世</a><a name="0021a29" id="0021a29">第一法。是忍所入處。如是次第無間亦如是。</span><a name="0021b01" id="0021b01">尊者瞿沙說曰。此善根二是欲界。所謂暖頂。</a><a name="0021b02" id="0021b02">二是色界。所謂忍世第一法。評曰。不應作是</a><a name="0021b03" id="0021b03">說。此是色界故。定地修地。能行聖行所攝</a><a name="0021b04" id="0021b04">法。如是說者好。問曰。暖法有幾種。乃至世第</a><a name="0021b05" id="0021b05">一法幾種。答曰。或有說者。煖法有三種。謂</a><a name="0021b06" id="0021b06">下下下中下上。頂法有三種。中下中中中上。</a><a name="0021b07" id="0021b07">忍有二種。上下上中。世第一法有一種。謂上</a><a name="0021b08" id="0021b08">上。此四善根以三言之。煖是下。頂是中。忍世</a><a name="0021b09" id="0021b09">第一法是上。復有說者。煖有二種。謂下下下</a><a name="0021b10" id="0021b10">中。頂有三種。謂下上中下中中。忍法有三種。</a><a name="0021b11" id="0021b11">謂中上上下上中。世第一法有一種。謂上上。</a><a name="0021b12" id="0021b12">此善根以三言之。煖是下。頂是下中。忍是中</a><a name="0021b13" id="0021b13">上。世第一法是上。尊者瞿沙說曰。煖有三種。</a><a name="0021b14" id="0021b14">下下下中下上頂有六種。下下乃至中上。忍</a><a name="0021b15" id="0021b15">有八種。下下乃至上中。世第一法一種。謂上</a><a name="0021b16" id="0021b16">上。若以三言之。煖法一種。謂是下頂有二種。</a><a name="0021b17" id="0021b17">謂下中。忍有三種謂下中上。世第一法有一</a><a name="0021b18" id="0021b18">種謂上</a><a name="0021b19" id="0021b19"><p>得煖法亦捨。捨有二種。離界地時。及退時捨。</a><a name="0021b20" id="0021b20">退時捨者。作無間業。能斷善根。亦墮惡道。復</a><a name="0021b21" id="0021b21">有何善利。已為涅槃。作決定因。如吞鉤餌法。</a><a name="0021b22" id="0021b22">得頂法亦捨。捨有二種。離界地時。及退時。</a><a name="0021b23" id="0021b23">退時捨者。作無間業。亦墮惡道。復有何善</a><a name="0021b24" id="0021b24">利。更不斷善根。若然者。提婆達多。不得頂法</a><a name="0021b25" id="0021b25">耶。如偈說</a><a name="0021b26" id="0021b26"><p class='lg'>　　無德受供養　　　是名為凡小</a><br><a name="0021b27" id="0021b27">　　有善皆忘失　　　是名為頂退　</p></a><a name="0021b28" id="0021b28"><p>此偈當云何通。答曰。此說得退。復有說者。</a><a name="0021b29" id="0021b29">世尊如頂。彼以惡心向佛。墮於惡道。故言頂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280021a.htm'><img src='up.gif' border=0></a>
<a href='T280021c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>