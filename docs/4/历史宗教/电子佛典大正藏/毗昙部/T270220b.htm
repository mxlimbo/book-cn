<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0220b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷42)</font> 雜蘊第一中思納息第八之一 <font face='Arial'>T27, p0220b</h2></font><hr>
<span class='old'>
</a><a name="0220a28" id="0220a28">前五及心亂。第三句有四法。謂前五中除心</a><a name="0220a29" id="0220a29">亂。第四句如前說。評曰。此中前說為善。小</span><a name="0220b01" id="0220b01">煩惱地法有十種。一忿。二恨。三覆。四惱。五</a><a name="0220b02" id="0220b02">諂。六誑。七憍。八慳。九嫉。十害。大善地法有</a><a name="0220b03" id="0220b03">十種。一信。二精進。三慚。四愧。五無貪。六無</a><a name="0220b04" id="0220b04">瞋。七輕安。八捨。九不放逸。十不害。大不善</a><a name="0220b05" id="0220b05">地法有五種。一無明。二惛沈。三掉舉。四無</a><a name="0220b06" id="0220b06">慚。五無愧。大有覆無記地法有三種。一無</a><a name="0220b07" id="0220b07">明。二惛沈。三掉舉。大無覆無記地法有十</a><a name="0220b08" id="0220b08">種。即前大地受等十法。問大地法等有何義</a><a name="0220b09" id="0220b09">耶。答若法一切心中可得名大地法。謂若染</a><a name="0220b10" id="0220b10">污不染污。若有漏無漏。若善不善無記。若三</a><a name="0220b11" id="0220b11">界繫不繫。若學無學非學非無學。若見所斷</a><a name="0220b12" id="0220b12">修所斷不斷。若在意地。若五識身。一切心中</a><a name="0220b13" id="0220b13">皆可得故名大地法。若法一切染污心中可</a><a name="0220b14" id="0220b14">得。名大煩惱地法。謂若不善。若無記。若欲</a><a name="0220b15" id="0220b15">界繫。若色界繫。若無色界繫。若見所斷。若修</a><a name="0220b16" id="0220b16">所斷。若在意地。若五識身。煩惱起時皆可</a><a name="0220b17" id="0220b17">得故。名大煩惱地法。應知此中不信等五。</a><a name="0220b18" id="0220b18">唯與一切染污心俱故。立大煩惱地法。忘</a><a name="0220b19" id="0220b19">念等五如前已說。若法少分染污心中可得</a><a name="0220b20" id="0220b20">名小煩惱地法。謂忿等七。唯不善諂誑憍。</a><a name="0220b21" id="0220b21">或不善。或無記。又忿等七。唯欲界繫。諂誑欲</a><a name="0220b22" id="0220b22">界初靜慮繫。憍三界繫。又此十種唯修所斷。</a><a name="0220b23" id="0220b23">唯在意地。若一起時必無第二互相違故。</a><a name="0220b24" id="0220b24">名小煩惱地法。若法唯在一切善心中可得</a><a name="0220b25" id="0220b25">名大善地法。謂若有漏。若無漏。若生得善。若</a><a name="0220b26" id="0220b26">加行善。若三界繫。若不繫。若學若無學。若非</a><a name="0220b27" id="0220b27">學非無學。若在意地。若五識身。一切善心皆</a><a name="0220b28" id="0220b28">可得故。名大善地法。若法一切不善心中</a><a name="0220b29" id="0220b29">可得。名大不善地法。謂若見苦所斷。若見集<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270220a.htm'><img src='up.gif' border=0></a>
<a href='T270220c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>