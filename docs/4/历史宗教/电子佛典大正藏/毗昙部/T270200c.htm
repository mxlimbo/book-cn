<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0200c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷39)</font> 雜蘊第一中相納息第六之一 <font face='Arial'>T27, p0200c</h2></font><hr>
<span class='old'>
</a><a name="0200b28" id="0200b28">自相。此有為相是有為法。他合自相。非本性</a><a name="0200b29" id="0200b29">自相故一法有四相亦無有失。有餘師說。</span><a name="0200c01" id="0200c01">此是共相。問若爾云何一切有為法各各別</a><a name="0200c02" id="0200c02">有四相耶。答以相似故名為共相。如一法</a><a name="0200c03" id="0200c03">上有生等四。餘法亦然非如一縷貫在眾</a><a name="0200c04" id="0200c04">花故名共相。復有說者。此非自相亦非共</a><a name="0200c05" id="0200c05">相。諸有為法生住異滅名義同故體各別故。</a><a name="0200c06" id="0200c06">然此生等是法標印。若有此者知是有為。</a><a name="0200c07" id="0200c07">如大士相於彼大士。不名自相亦非共</a><a name="0200c08" id="0200c08">相但是標印。若有此者知是大士。生等亦</a><a name="0200c09" id="0200c09">然評曰。應作是說。此是共相。然共相有二</a><a name="0200c10" id="0200c10">種。一者自體共相。謂一一有為法自體各有</a><a name="0200c11" id="0200c11">生等四義。二者和合共相。謂一一有為法各</a><a name="0200c12" id="0200c12">與生等四相和合。此四但是和合共相</a><a name="0200c13" id="0200c13">問生相復有餘生相不。設爾何失。若有者此</a><a name="0200c14" id="0200c14">復有餘。此復有餘如是展轉應成無窮。若</a><a name="0200c15" id="0200c15">無者誰生此生而生他耶。答應作是說。生</a><a name="0200c16" id="0200c16">復有生。問若爾生相應成無窮。有作是說。</a><a name="0200c17" id="0200c17">許此無窮亦無有失。三世寬博豈無住處。</a><a name="0200c18" id="0200c18">由是因緣生死難斷難破難越眾苦生長</a><a name="0200c19" id="0200c19">連鎖無窮。又同一剎那故無無窮失。有餘</a><a name="0200c20" id="0200c20">師說。諸行生時三法俱起。一者法二者生三</a><a name="0200c21" id="0200c21">者生生。此中生能生二法。謂法及生生。生生</a><a name="0200c22" id="0200c22">唯生一法。謂生。由此道理無無窮失。問</a><a name="0200c23" id="0200c23">何故生能生二法。生生唯生生耶。答法性爾</a><a name="0200c24" id="0200c24">故不應為難。如諸女人有生二子有生</a><a name="0200c25" id="0200c25">一子。豈應為難評曰。應作是說。諸行生時</a><a name="0200c26" id="0200c26">九法俱起。一者法。二者生。三者生生。四者</a><a name="0200c27" id="0200c27">住。五者住住。六者異。七者異異。八者滅。九</a><a name="0200c28" id="0200c28">者滅滅。此中生能生八法。謂法及三相四隨</a><a name="0200c29" id="0200c29">相。生生唯生一法。謂生由此道理無無窮<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270200b.htm'><img src='up.gif' border=0></a>
<a href='T270201a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>