<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0075b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷15)</font> 雜蘊第一中智納息第二之一 <font face='Arial'>T27, p0075b</h2></font><hr>
<span class='old'>
</a><a name="0075a28" id="0075a28">宗。不善安住而有所說。不善安住智論者。</a><a name="0075a29" id="0075a29">謂不了知他以量為先有所詰難。不善</span><a name="0075b01" id="0075b01">安住分別者。謂不了知他前後次第相應言</a><a name="0075b02" id="0075b02">論。不善安住道跡者。謂不能滿足所求勝</a><a name="0075b03" id="0075b03">事。有說不善安住處非處者。謂不善了知</a><a name="0075b04" id="0075b04">現非現量。不善安住智論者。謂於先所聞</a><a name="0075b05" id="0075b05">堅執不捨。不欲觀察前後德失。不善安住</a><a name="0075b06" id="0075b06">分別者。謂於他正說心懷猶豫。如不能決</a><a name="0075b07" id="0075b07">是飯是酥。不善安住道跡者。謂不了知</a><a name="0075b08" id="0075b08">現比至教為先問難。脅尊者言。不善安住處</a><a name="0075b09" id="0075b09">非處者。謂於所知境不善了知。不善安住智</a><a name="0075b10" id="0075b10">論者。謂於能知智不善了知。不善安住分</a><a name="0075b11" id="0075b11">別者。謂於邪正教不善了知。不善安住道</a><a name="0075b12" id="0075b12">跡者。謂於邪正行不善了知。尊者僧伽筏</a><a name="0075b13" id="0075b13">蘇說曰。不善安住處非處者。謂於多界經</a><a name="0075b14" id="0075b14">中所說。處非處義不善了知。不善安住智</a><a name="0075b15" id="0075b15">論者。謂於四十四智七十七智事不善了</a><a name="0075b16" id="0075b16">知。不善安住分別者。謂於雜染清淨不善</a><a name="0075b17" id="0075b17">了知。不善安住道跡者。謂於趣色滅行乃</a><a name="0075b18" id="0075b18">至趣識滅行不善了知。與上相違名善安</a><a name="0075b19" id="0075b19">住</a><a name="0075b20" id="0075b20"><p>即此經中復作是說。應以四事觀察補特</a><a name="0075b21" id="0075b21">伽羅。知彼具壽為可與語為不可與語。云</a><a name="0075b22" id="0075b22">何為四。一者應一向記問。二者應分別記</a><a name="0075b23" id="0075b23">問。三者應反詰記問。四者應捨置記問。</a><a name="0075b24" id="0075b24">若於此四如應記者彼可與語。與此相違不</a><a name="0075b25" id="0075b25">可與語。云何名應一向記問。此問應以一向</a><a name="0075b26" id="0075b26">記故。謂有問言如來應正等覺耶。法善說</a><a name="0075b27" id="0075b27">耶僧妙行耶。一切行無常耶。一切法無我</a><a name="0075b28" id="0075b28">耶。涅槃寂靜耶。應一向記此皆如是。問</a><a name="0075b29" id="0075b29">何故此問應一向記。答此問能引義利能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270075a.htm'><img src='up.gif' border=0></a>
<a href='T270075c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>