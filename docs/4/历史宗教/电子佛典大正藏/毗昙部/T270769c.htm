<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0769c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷151)</font> 根蘊第六中等心納息第四之一 <font face='Arial'>T27, p0769c</h2></font><hr>
<span class='old'>
</a><a name="0769b28" id="0769b28">彼出定心亦生。如餘有情心滅。彼最後剎那</a><a name="0769b29" id="0769b29">定亦滅。住無想滅盡定時。如餘有情心剎</span><a name="0769c01" id="0769c01">那剎那亦生亦滅。彼中間定剎那剎那亦生</a><a name="0769c02" id="0769c02">亦滅。是故有心無心位俱可爾。有餘師說</a><a name="0769c03" id="0769c03">非一切有情心等生等滅。亦非一切一剎那</a><a name="0769c04" id="0769c04">生一剎那滅。謂有有情心滅不生。如入無</a><a name="0769c05" id="0769c05">想滅盡定者。或有有情心生不滅。如出無</a><a name="0769c06" id="0769c06">想滅盡定者。或有有情心不生不滅。如住</a><a name="0769c07" id="0769c07">無想滅盡定者。或有有情心亦生亦滅。如</a><a name="0769c08" id="0769c08">住有心位者。問此中所說當云何通。答此</a><a name="0769c09" id="0769c09">依量等而說。勿有謂心或大或小故說一</a><a name="0769c10" id="0769c10">切有情心等。如是說者。一切有情心等起等</a><a name="0769c11" id="0769c11">滅。彼一切一剎那生一剎那滅。以有為法從</a><a name="0769c12" id="0769c12">緣生已皆則滅故。有貪心離貪心當言等</a><a name="0769c13" id="0769c13">起等住等滅耶。答如是。有瞋離瞋有癡離</a><a name="0769c14" id="0769c14">癡。略散下舉。小大掉不掉。不靜靜。不定定。</a><a name="0769c15" id="0769c15">不修修不解脫解脫心。當言等起等住等滅</a><a name="0769c16" id="0769c16">耶。答如是。問何故作此論。答諸染污心其</a><a name="0769c17" id="0769c17">性沈重。諸善心其性輕舉。勿有生疑。染心</a><a name="0769c18" id="0769c18">生滅遲緩。善心生滅迅速。為令此疑得決</a><a name="0769c19" id="0769c19">定故。顯二種心生滅時等故作斯論。由二</a><a name="0769c20" id="0769c20">義故心名有貪。一與貪相應。二為貪所繫</a><a name="0769c21" id="0769c21">若唯貪相應故名有貪心。則瞋等相應品。</a><a name="0769c22" id="0769c22">及有漏善無覆無記應名離貪心。然彼亦名</a><a name="0769c23" id="0769c23">有貪心。貪所繫故。雖由二義心名有貪。此</a><a name="0769c24" id="0769c24">中但依相應義說無雜亂故。亦由二義心</a><a name="0769c25" id="0769c25">名離貪。一貪不相應。二是貪對治。若唯貪不</a><a name="0769c26" id="0769c26">相應名離貪心者。則瞋等相應品亦應名</a><a name="0769c27" id="0769c27">離貪心。然彼不應名離貪心有染污故。</a><a name="0769c28" id="0769c28">雖由二義心名離貪。此中但依貪對治說</a><a name="0769c29" id="0769c29">無雜亂故。有瞋離瞋等皆准此知。是故此中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270769b.htm'><img src='up.gif' border=0></a>
<a href='T270770a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>