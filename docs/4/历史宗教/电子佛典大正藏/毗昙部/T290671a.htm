<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0671a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷59)</font> 辯賢聖品第六之一 <font face='Arial'>T29, p0671a</h2></font><hr>
<span class='old'>
</a><a name="0670c28" id="0670c28">修行及修行已。為修速成淨治身器。既集如</a><a name="0670c29" id="0670c29">是聖道資糧。欲正入修由何門入。頌曰</span><a name="0671a01" id="0671a01"><p class='lg'>　　入修要二門　　　不淨觀息念</a><br><a name="0671a02" id="0671a02">　　貪尋增上者　　　如次第應修　</p></a><a name="0671a03" id="0671a03"><p>論曰。諸有情類行別眾多。故入修門亦有多</a><a name="0671a04" id="0671a04">種。然彼多分依二門入。一不淨觀。二持息念。</a><a name="0671a05" id="0671a05">故唯此二名曰要門。為諸有情入皆由二。不</a><a name="0671a06" id="0671a06">爾如次貪尋增者。謂貪增者入依初門。尋增</a><a name="0671a07" id="0671a07">上者入依息念。如非一病一藥能除。就近治</a><a name="0671a08" id="0671a08">門說不淨觀。能治貪病非不治餘。息念治尋</a><a name="0671a09" id="0671a09">應知亦爾。然持息念緣無差別微細境故。所</a><a name="0671a10" id="0671a10">緣繫屬自相續故。非如不淨觀緣多外境故。</a><a name="0671a11" id="0671a11">能止亂尋既已總說。貪尋增者入修如次。由</a><a name="0671a12" id="0671a12">前二門此中先應辯不淨觀。如是觀相云何。</a><a name="0671a13" id="0671a13">頌曰</a><a name="0671a14" id="0671a14"><p class='lg'>　　為通治四貪　　　且辯觀骨鎖</a><br><a name="0671a15" id="0671a15">　　廣至海復略　　　名初習業位</a><br><a name="0671a16" id="0671a16">　　除足至頭半　　　名為已熟修</a><br><a name="0671a17" id="0671a17">　　繫心在眉間　　　名超作意位　</p></a><a name="0671a18" id="0671a18"><p>論曰。修不淨觀正為治貪。然貪差別略有四</a><a name="0671a19" id="0671a19">種。一顯色貪。二形色貪。三妙觸貪。四供奉</a><a name="0671a20" id="0671a20">貪。對治四貪依二思擇。一觀內屍。二觀外</a><a name="0671a21" id="0671a21">屍。利根初依前。鈍根初依後。謂利根者先於</a><a name="0671a22" id="0671a22">內身。皮為邊際足上頂下。周遍觀察令心厭</a><a name="0671a23" id="0671a23">患。為欲伏治顯色貪者。應專隨念內身分中。</a><a name="0671a24" id="0671a24">膿血脂精涎洟髓腦。大小便等變異顯色。及</a><a name="0671a25" id="0671a25">應隨念眾病所生。內身皮上變異顯色。黃白</a><a name="0671a26" id="0671a26">青黑如雲如煙。斑駮黧黯不明不淨。由此令</a><a name="0671a27" id="0671a27">心極生厭患。便能伏治緣顯色貪。以知此身</a><a name="0671a28" id="0671a28">為如是等。非愛顯色所依止處。故於一切皆</a><a name="0671a29" id="0671a29">得離染。為欲伏治形色貪者。應別觀察諸內<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290670c.htm'><img src='up.gif' border=0></a>
<a href='T290671b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>