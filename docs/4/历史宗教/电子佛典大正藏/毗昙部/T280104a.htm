<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0104a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷14)</font> 雜揵度人品第三上 <font face='Arial'>T28, p0104a</h2></font><hr>
<span class='old'>
</a><a name="0103c28" id="0103c28">事故言等。一者本修集善行等。二者成就法</a><a name="0103c29" id="0103c29">身等。三者利益世間等。修集善行者。一切諸</span><a name="0104a01" id="0104a01">佛。盡於三阿僧祇劫。修諸方便四波羅蜜。成</a><a name="0104a02" id="0104a02">就法身等者。諸佛盡有十力四無所畏大悲</a><a name="0104a03" id="0104a03">三不共念處。盡住上上根。利益世間等者。欲</a><a name="0104a04" id="0104a04">令無量那由他眾生眷屬。皆得解脫。入於涅</a><a name="0104a05" id="0104a05">槃。以是三事故名等。復有說者。戒亦等。盡</a><a name="0104a06" id="0104a06">住上上戒故。根亦等。盡住上上根故。道亦等。</a><a name="0104a07" id="0104a07">盡成就上上道故。評曰如前說者好。問曰頗</a><a name="0104a08" id="0104a08">有一法。於一剎那頃。能起二十四得現在前</a><a name="0104a09" id="0104a09">耶。答曰有若依第四禪。得正決定。得六地中</a><a name="0104a10" id="0104a10">苦法忍。一地有四行。謂無常行等。得現在前。</a><a name="0104a11" id="0104a11">問曰頗斷煩惱得。得而不捨。捨而不得。乃至</a><a name="0104a12" id="0104a12">廣作四句。得而不捨者。凡夫人離欲界欲。乃</a><a name="0104a13" id="0104a13">至離無所有處欲。聖人除轉根及得果時。諸</a><a name="0104a14" id="0104a14">餘斷結道是也。捨而不得者。凡夫人離欲還</a><a name="0104a15" id="0104a15">退時。從色無色界命終。生欲界中時。下地命</a><a name="0104a16" id="0104a16">終。生上地聖人果中間退時是也。亦得亦捨</a><a name="0104a17" id="0104a17">者。凡夫人從無色界命終。生於色界。上地命</a><a name="0104a18" id="0104a18">終生色無色界。下地中聖人得果時轉根時</a><a name="0104a19" id="0104a19">及退果時是也。不得不捨者。除上爾所事</a><a name="0104a20" id="0104a20"><p>入息出息當言依身迴耶。乃至廣說。問曰。</a><a name="0104a21" id="0104a21">何故作此論。答曰如攝法經所說。世尊何故</a><a name="0104a22" id="0104a22">說入息出息是身行耶。答言此是身法。身是</a><a name="0104a23" id="0104a23">其本。亦屬於身。依身故迴。如施設經說。如曇</a><a name="0104a24" id="0104a24">摩提那經說。以何等故。死有入息出息不迴</a><a name="0104a25" id="0104a25">耶。答言入息出息由心勢力。死者無心故入</a><a name="0104a26" id="0104a26">息出息不迴。一經說由身。一經說由心。人謂</a><a name="0104a27" id="0104a27">此二經。亦是了義亦是不了義。欲顯此二經</a><a name="0104a28" id="0104a28">真實義故。而作此論。入息出息當言依身迴</a><a name="0104a29" id="0104a29">耶。當言依心迴耶。答曰當言依身迴依心迴。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280103c.htm'><img src='up.gif' border=0></a>
<a href='T280104b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>