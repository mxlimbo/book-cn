<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0238b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷33)</font> 使犍度一行品第二上 <font face='Arial'>T28, p0238b</h2></font><hr>
<span class='old'>
</a><br><a name="0238a28" id="0238a28">　　亡失諸善法　　　是名為頂墮　</p></a><a name="0238a29" id="0238a29"><p>世尊為提婆達多故。而說此偈。彼已起煖善</span><a name="0238b01" id="0238b01">根不久當得頂法。於其中間。貪著利養故。於</a><a name="0238b02" id="0238b02">善法退。如是名不得退。不現前行退者。已得</a><a name="0238b03" id="0238b03">善法。不現前行。如佛不起佛菩提現在前。辟</a><a name="0238b04" id="0238b04">支佛不起辟支佛菩提現在前。聲聞不起聲</a><a name="0238b05" id="0238b05">聞菩提現在前。是名不現前行退。問曰。此三</a><a name="0238b06" id="0238b06">種退。幾是佛幾是辟支佛幾是聲聞。答曰。佛</a><a name="0238b07" id="0238b07">有一種退。謂不現前行退。本得善法。不現</a><a name="0238b08" id="0238b08">前行故。無不得退。所以者何。於一切眾生中。</a><a name="0238b09" id="0238b09">得最勝根故無得退。所以者何。非是退法故。</a><a name="0238b10" id="0238b10">辟支佛有二種退。一不得退。二不現前行退。</a><a name="0238b11" id="0238b11">不得退者。不得佛根故。現前行退者。本得</a><a name="0238b12" id="0238b12">善法。不現前行故無得退。非是退法故。聲聞</a><a name="0238b13" id="0238b13">是非時解脫者。有二種退。一不得退。二不現</a><a name="0238b14" id="0238b14">前行退。不得退者。不得佛辟支佛根故。不現</a><a name="0238b15" id="0238b15">前行退者。本得善法。不現前行故。無得退</a><a name="0238b16" id="0238b16">者非退法故。時解脫阿羅漢。有三種退。得</a><a name="0238b17" id="0238b17">退者。先得善法而退。不得退者。不得三種根。</a><a name="0238b18" id="0238b18">現前行退者。先得善法。不現前行。復有說</a><a name="0238b19" id="0238b19">者。佛世尊無一種退。無得退。非是退法故。</a><a name="0238b20" id="0238b20">無不得退。以住一切眾生中最勝根故。無現</a><a name="0238b21" id="0238b21">前行退。所以者何。佛於無數阿僧祇劫。集諸</a><a name="0238b22" id="0238b22">難行苦行。皆欲為眾生說法故。無有少時不</a><a name="0238b23" id="0238b23">為眾生。辟支佛有一種退。先得善法。不現前</a><a name="0238b24" id="0238b24">行。無得退。非退法故。無不得退。若於辟支</a><a name="0238b25" id="0238b25">佛。根已定。無求佛根故。非時解脫阿羅漢。有</a><a name="0238b26" id="0238b26">一種退。先得善法。不現前行。無得退。非退法</a><a name="0238b27" id="0238b27">故。無不得退。若於非時解脫根已定。不求辟</a><a name="0238b28" id="0238b28">支佛。佛根故。時解脫。有二種退。得退者。先</a><a name="0238b29" id="0238b29">得善法而退。現前行退者。先得善法。不現<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280238a.htm'><img src='up.gif' border=0></a>
<a href='T280238c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>