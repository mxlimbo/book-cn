<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0372a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷49)</font> 智犍度他心智品第二 <font face='Arial'>T28, p0372a</h2></font><hr>
<span class='old'>
</a><a name="0371c28" id="0371c28">學人於無學人地勝。聲聞起第二禪心心數</a><a name="0371c29" id="0371c29">法現在前佛起初禪心心數法現在前。為展</span><a name="0372a01" id="0372a01">轉相知不。答曰。不知。所以者何。佛於聲聞根</a><a name="0372a02" id="0372a02">勝。聲聞於佛地勝。欲界有四種變化心。謂初</a><a name="0372a03" id="0372a03">禪果。乃至第四禪果。初禪地他心智。為知此</a><a name="0372a04" id="0372a04">四種心不。答曰。或有說者知。所以者何。盡是</a><a name="0372a05" id="0372a05">欲界心故。復有說者。唯知初禪果。餘則不知</a><a name="0372a06" id="0372a06">所以者何。如不知因。果亦不知</a><a name="0372a07" id="0372a07"><p>是佛所有無漏心。及未曾得有漏心。無有他</a><a name="0372a08" id="0372a08">心智能知者。已曾得有漏心。佛欲令他知</a><a name="0372a09" id="0372a09">則知。若佛欲令鈍根者知。利根者不知。鈍</a><a name="0372a10" id="0372a10">根者則知。利根者不知。佛欲令薩波達知舍</a><a name="0372a11" id="0372a11">利弗不知。薩波達則知。舍利弗不知。欲令</a><a name="0372a12" id="0372a12">畜生得知人不知者。畜生則知人不知。何以</a><a name="0372a13" id="0372a13">知之。有經說。佛住那提迦夜城矜迦精舍時。</a><a name="0372a14" id="0372a14">眾多比丘。置缽在露地。及世尊缽。亦在露</a><a name="0372a15" id="0372a15">地。爾時有一獼猴。從娑羅樹下。往詣眾多缽</a><a name="0372a16" id="0372a16">所。時諸比丘。恐破缽故。皆共遮之。爾時世尊</a><a name="0372a17" id="0372a17">告諸比丘。汝等莫遮此獼猴。不破汝等缽也。</a><a name="0372a18" id="0372a18">爾時獼猴取世尊缽。徐還上樹。盛滿流蜜。以</a><a name="0372a19" id="0372a19">奉世尊。世尊不受。以雜虫故。爾時世尊。起世</a><a name="0372a20" id="0372a20">俗心。欲令去虫。是時獼猴即知佛意卻在一</a><a name="0372a21" id="0372a21">面。除蜜中虫。復上世尊。世尊不受。以未作淨</a><a name="0372a22" id="0372a22">故。世尊復起世俗心。若此獼猴。以水作淨者。</a><a name="0372a23" id="0372a23">我則受之。是時獼猴即知佛心。以水作淨。佛</a><a name="0372a24" id="0372a24">便受之。以其淨故。爾時獼猴以世尊受其蜜</a><a name="0372a25" id="0372a25">故。心生歡喜。踊躍無量。起舞卻行。墮坑而</a><a name="0372a26" id="0372a26">死。得生人中。於佛法出家。得阿羅漢道。名摩</a><a name="0372a27" id="0372a27">頭婆肆吒。以是事故。尊者波毘奢。作偈讚佛</a><a name="0372a28" id="0372a28"><p class='lg'>　　欲令人天知佛心　　　隨其所念皆能知</a><br><a name="0372a29" id="0372a29">　　若入諸禪深妙定　　　無有能知佛心者　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280371c.htm'><img src='up.gif' border=0></a>
<a href='T280372b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>