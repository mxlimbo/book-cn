<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0516c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷100)</font> 智蘊第三中他心智納息第三之一 <font face='Arial'>T27, p0516c</h2></font><hr>
<span class='old'>
</a><a name="0516b28" id="0516b28">心心所。非餘法故。問諸他心智為緣一物。</a><a name="0516b29" id="0516b29">為緣俱生心心所聚。設爾何過。若緣一物。</span><a name="0516c01" id="0516c01">契經所說當云何通。如契經說。於有貪心</a><a name="0516c02" id="0516c02">如實知此是有貪心。乃至廣說。若於一時</a><a name="0516c03" id="0516c03">知貪及心豈非緣聚。餘經所說復云何通。</a><a name="0516c04" id="0516c04">如世尊說。我一作意遍知苾芻僧諸心之所</a><a name="0516c05" id="0516c05">念。若緣聚者。云何他心智有三念住別。答</a><a name="0516c06" id="0516c06">應作是說。一剎那頃他心智起但緣一物。</a><a name="0516c07" id="0516c07">問若爾契經所說當云何通。如說。於有貪</a><a name="0516c08" id="0516c08">心如實知此是有貪心耶。答有貪心者。謂</a><a name="0516c09" id="0516c09">貪相應心。然知貪時不即知心。若知心時</a><a name="0516c10" id="0516c10">不復知貪。如觀有垢衣。若觀垢時則不</a><a name="0516c11" id="0516c11">觀衣。若觀衣時不復觀垢。此亦如是。故</a><a name="0516c12" id="0516c12">不相違。問若爾餘經所說復云何通。如世</a><a name="0516c13" id="0516c13">尊說。我一作意遍知苾芻僧諸心之所念耶。</a><a name="0516c14" id="0516c14">答彼經不說他心智但說比智。謂佛先以</a><a name="0516c15" id="0516c15">一他心智觀一苾芻心所念已。後以比智</a><a name="0516c16" id="0516c16">總觀苾芻僧諸心之所念。知彼皆住寂靜正</a><a name="0516c17" id="0516c17">行。有作是說。此非他心智。亦非比智。乃是</a><a name="0516c18" id="0516c18">願智。總知苾芻諸心所念。復有說者。此非</a><a name="0516c19" id="0516c19">他心智。亦非比智及願智。然世尊盡智現在</a><a name="0516c20" id="0516c20">前時得。欲界如是種類未曾得無覆無記心</a><a name="0516c21" id="0516c21">心所法。不入靜慮亦不起通。一作意時由</a><a name="0516c22" id="0516c22">此則能遍知苾芻僧諸心之所念。有說。此</a><a name="0516c23" id="0516c23">是欲界善心盡智時得。謂勝思慧。有餘師說。</a><a name="0516c24" id="0516c24">諸他心智能緣俱生心心所聚。問若爾云何</a><a name="0516c25" id="0516c25">他心智有三念住別。答初引發時有三念住。</a><a name="0516c26" id="0516c26">後成滿時總緣俱起心心所法。作雜緣法念</a><a name="0516c27" id="0516c27">住。評曰。一切他心智。一剎那頃但緣一法。</a><a name="0516c28" id="0516c28">唯緣實物。唯觀自相。唯觀現在時。唯觀他</a><a name="0516c29" id="0516c29">相續。唯觀心心所。不在見道。非空無相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270516b.htm'><img src='up.gif' border=0></a>
<a href='T270517a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>