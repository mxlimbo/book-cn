<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0002c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷1)</font> 分別界品第一 <font face='Arial'>T29, p0002c</h2></font><hr>
<span class='old'>
</a><a name="0002b28" id="0002b28">煙塵霧影光明闇。有餘師說。空一顯色第二</a><a name="0002b29" id="0002b29">十一。此中正者。謂形平等。形不平等名為不</span><a name="0002c01" id="0002c01">正。地水氣騰說之為霧。日焰名光。月星火</a><a name="0002c02" id="0002c02">藥寶珠電等諸焰名明。障光明生於中餘</a><a name="0002c03" id="0002c03">色可見名影。翻此為闇。餘色易了故今不</a><a name="0002c04" id="0002c04">釋。或有色處有顯無形。謂青黃赤白影光</a><a name="0002c05" id="0002c05">明闇。或有色處有形無顯。謂長等一分身</a><a name="0002c06" id="0002c06">表業性。或有色處有顯有形。謂所餘色。有</a><a name="0002c07" id="0002c07">餘師說。唯光明色有顯無形。現見世間青</a><a name="0002c08" id="0002c08">等色處有長等故。如何一事具有顯形。由</a><a name="0002c09" id="0002c09">於此中俱可知故。此中有者是有智義非</a><a name="0002c10" id="0002c10">有境義。若爾身表中亦應有顯智。已說色</a><a name="0002c11" id="0002c11">處。當說聲處。聲唯八種。謂有執受。或無執</a><a name="0002c12" id="0002c12">受大種為因。及有情名非有情名差別為四。</a><a name="0002c13" id="0002c13">此復可意及不可意差別成八。執受大種為</a><a name="0002c14" id="0002c14">因聲者。謂言手等所發音聲。風林河等所發</a><a name="0002c15" id="0002c15">音聲。名無執受大種為因。有情名聲。謂語</a><a name="0002c16" id="0002c16">表業。餘聲則是非有情名。有說。有聲通有</a><a name="0002c17" id="0002c17">執受及無執受大種為因。如手鼓等合所生</a><a name="0002c18" id="0002c18">聲。如不許一顯色極微二四大造。聲亦應</a><a name="0002c19" id="0002c19">爾。已說聲處。當說味處。味有六種。甘醋</a><a name="0002c20" id="0002c20">鹹辛苦淡別故。已說味處。當說香處。香有</a><a name="0002c21" id="0002c21">四種。好香惡香等不等香有差別故。本論中</a><a name="0002c22" id="0002c22">說。香有三種。好香惡香及平等香。已說香</a><a name="0002c23" id="0002c23">處。當說觸處。觸有十一。謂四大種滑性澀</a><a name="0002c24" id="0002c24">性重性輕性及冷飢渴。此中大種後當廣說。</a><a name="0002c25" id="0002c25">柔軟名滑。麤強為澀。可稱名重。翻此為</a><a name="0002c26" id="0002c26">輕。煖欲名冷。食欲名飢。飲欲名渴。此三</a><a name="0002c27" id="0002c27">於因立果名故。作如是說。如有頌言</a><a name="0002c28" id="0002c28"><p class='lg'>　　諸佛出現樂　　　演說正法樂</a><br><a name="0002c29" id="0002c29">　　僧眾和合樂　　　同修勇進樂　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290002b.htm'><img src='up.gif' border=0></a>
<a href='T290003a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>