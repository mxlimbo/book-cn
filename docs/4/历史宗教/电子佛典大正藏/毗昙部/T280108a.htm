<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0108a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷14)</font> 雜揵度人品第三上 <font face='Arial'>T28, p0108a</h2></font><hr>
<span class='old'>
</a><a name="0107c28" id="0107c28">死耶。答曰命所依身有二種。有具足不具足。</a><a name="0107c29" id="0107c29">若斷手足時。具足者滅。不具足者續生。具足</span><a name="0108a01" id="0108a01">所依身。在不生法中住。不具足者。遇緣便生。</a><a name="0108a02" id="0108a02">問曰何故斷手足時不死。斷頭截腰。而便死</a><a name="0108a03" id="0108a03">耶。答曰若斷手足及餘身分時。不壞害多入。</a><a name="0108a04" id="0108a04">若斷頭截腰。則壞害多入。復次若斷手足時。</a><a name="0108a05" id="0108a05">不壞害多入因。亦不壞緣。若斷頭截腰。則壞</a><a name="0108a06" id="0108a06">害多入因。亦破其緣。令多入在不生法中住</a><a name="0108a07" id="0108a07">復次以頭是諸根聚處。以腰是入出息住處。</a><a name="0108a08" id="0108a08">若壞害則死。手足等身分。非諸根聚處。亦非</a><a name="0108a09" id="0108a09">入出息住處。是故斷截不死。復有說者。命根</a><a name="0108a10" id="0108a10">體是多法。手足中異。如是諸餘身分中亦異。</a><a name="0108a11" id="0108a11">問曰若然者。斷其手足。棄在於地。何以無</a><a name="0108a12" id="0108a12">命耶。答曰手足中命。雖性各異而屬於身。若</a><a name="0108a13" id="0108a13">離於身更不屬身。是故不活。復次以離所依</a><a name="0108a14" id="0108a14">長養緣故不活</a><a name="0108a15" id="0108a15"><p>云何受身處。答曰眾生相似法。受身處亦是</a><a name="0108a16" id="0108a16">一體。是不隱沒無記。亦是報亦是依。報者說</a><a name="0108a17" id="0108a17">諸趣相似。如地獄眾生展轉相似。如是餘趣</a><a name="0108a18" id="0108a18">餘生當知亦展轉相似。依者說界相似。如欲</a><a name="0108a19" id="0108a19">界還似欲界。色無色界說亦如是。如界相似。</a><a name="0108a20" id="0108a20">如是方土族姓居家比丘婆羅門學無學。亦</a><a name="0108a21" id="0108a21">應隨相說。復有說者。報者初生時所得者是</a><a name="0108a22" id="0108a22">也。依者後時所得者是也。如沙門還似沙門。</a><a name="0108a23" id="0108a23">婆羅門還似婆羅門。此相似法。有得有捨。捨</a><a name="0108a24" id="0108a24">者或身死時捨。或餘事故捨。餘事者如得正</a><a name="0108a25" id="0108a25">決定。捨凡夫相似。得聖相似。阿羅漢般涅</a><a name="0108a26" id="0108a26">槃時。捨而不得。復有說言。眾生相似法有三</a><a name="0108a27" id="0108a27">種。謂善不善無記。如八人相似法是善。五無</a><a name="0108a28" id="0108a28">間業人相似法是不善。諸餘人相似法是無</a><a name="0108a29" id="0108a29">記。問曰諸死此生彼。盡捨受身處耶。設捨受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280107c.htm'><img src='up.gif' border=0></a>
<a href='T280108b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>