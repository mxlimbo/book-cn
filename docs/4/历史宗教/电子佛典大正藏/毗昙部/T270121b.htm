<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0121b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷24)</font> 雜蘊第一中補特伽羅納息第三之一 <font face='Arial'>T27, p0121b</h2></font><hr>
<span class='old'>
</a><a name="0121a27" id="0121a27">後際煩惱位正現在前。求當有故說名為</a><a name="0121a28" id="0121a28">愛。復次。無明有七事故。說在前際緣起之</span><a name="0121b01" id="0121b01">初。一該五部。二遍六識。三通三界。四是隨</a><a name="0121b02" id="0121b02">眠性。五能起重身語業。六與斷善根作勝</a><a name="0121b03" id="0121b03">加行。七是遍行性。愛唯有六事故。說在</a><a name="0121b04" id="0121b04">後際緣起之初。謂前七事中除遍行性。復</a><a name="0121b05" id="0121b05">次。無明有三事故。說在前際緣起之初。</a><a name="0121b06" id="0121b06">一常為元首。二與一切煩惱相應。三是遍</a><a name="0121b07" id="0121b07">行性。愛於後有能引勝故。說在後際緣起</a><a name="0121b08" id="0121b08">之初。復次無明有四事故。說在前際緣起</a><a name="0121b09" id="0121b09">之初。一有漏無漏緣。二有為無為緣。三是遍</a><a name="0121b10" id="0121b10">行非遍行。四自界他界緣。愛唯有漏緣有為</a><a name="0121b11" id="0121b11">緣。非遍行自界緣故。說在後際緣起之初。</a><a name="0121b12" id="0121b12">更有餘義。後當廣說。取緣有者。若有煩惱。</a><a name="0121b13" id="0121b13">復能發業牽後有果。非無煩惱有緣生者。</a><a name="0121b14" id="0121b14">若有能引後有諸業。後有當生非無引業。生</a><a name="0121b15" id="0121b15">緣老死者。謂若有生便有老死。問何故三</a><a name="0121b16" id="0121b16">有為相中生獨立一支。老死共立一支耶。</a><a name="0121b17" id="0121b17">脅尊者曰。世尊於法功能差別能善了知。</a><a name="0121b18" id="0121b18">餘無此能故。於此事不須徵詰。復有說</a><a name="0121b19" id="0121b19">者。諸法生時生有作用。故獨立支。諸法滅</a><a name="0121b20" id="0121b20">時老死無常俱有作用。故合立支。有餘師</a><a name="0121b21" id="0121b21">說。生令諸法相續增長。故獨立支。老死令</a><a name="0121b22" id="0121b22">諸法不相續不增長。故合立支。或復有說。</a><a name="0121b23" id="0121b23">生令諸法和合作用。故獨立支。老死令諸</a><a name="0121b24" id="0121b24">法離散無用。故合立支。尊者世友作如是</a><a name="0121b25" id="0121b25">說。生令諸法從未來入現在。故獨立支。老</a><a name="0121b26" id="0121b26">死令諸法從現在入過去。故合立支。尊者</a><a name="0121b27" id="0121b27">妙音作如是說。生作用勝獨辦一事。故獨</a><a name="0121b28" id="0121b28">立支。老死作用劣共辦一事。故合立支。如</a><a name="0121b29" id="0121b29">強力人獨辦一事。劣則不爾。問病何故不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270121a.htm'><img src='up.gif' border=0></a>
<a href='T270121c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>