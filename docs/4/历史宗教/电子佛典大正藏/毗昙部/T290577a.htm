<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0577a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷41)</font> 辯業品第四之一 <font face='Arial'>T29, p0577a</h2></font><hr>
<span class='old'>
</a><a name="0576c28" id="0576c28">為救拔自身親友。從貪引起偷盜加行。從瞋</a><a name="0576c29" id="0576c29">起者。如為降怨。發憤恚心起盜加行。從癡</span><a name="0577a01" id="0577a01">起者。如諸王等依世法律奪惡人財。謂法應</a><a name="0577a02" id="0577a02">爾無偷盜罪。又婆羅門作如是說。世間財物</a><a name="0577a03" id="0577a03">於劫初時大梵天王施諸梵志。於後梵志勢</a><a name="0577a04" id="0577a04">力微。劣為諸卑族侵奪受用。今諸梵志於世</a><a name="0577a05" id="0577a05">他財。若奪若偷充衣充食。或充餘用或轉施</a><a name="0577a06" id="0577a06">他。皆用己財無偷盜罪。然彼取時有他物想。</a><a name="0577a07" id="0577a07">又因邪見盜他財物。此等皆名從癡所起。邪</a><a name="0577a08" id="0577a08">婬加行從貪起者。如於他室起染習心。或為</a><a name="0577a09" id="0577a09">求財或求恭敬。此等加行從貪所生。從瞋</a><a name="0577a10" id="0577a10">生者。如為除怨發憤恚心起婬加行。從癡起</a><a name="0577a11" id="0577a11">者。如波剌斯讚於母等行非梵行。又諸外</a><a name="0577a12" id="0577a12">道作如是言。一切女人如臼花果熟食階蹬</a><a name="0577a13" id="0577a13">道路橋船。世間眾人應共受用。又如梵志讚</a><a name="0577a14" id="0577a14">牛祠中。有諸女男受持牛禁吸水齧草。或住</a><a name="0577a15" id="0577a15">或行不簡疏親隨遇隨合。此等加行從癡所</a><a name="0577a16" id="0577a16">生。虛誑語等從貪生者。如為財利恭敬名譽</a><a name="0577a17" id="0577a17">濟己及親起四加行。從瞋生者。如為除怨發</a><a name="0577a18" id="0577a18">憤恚心起四加行。從癡起者。如因邪見起</a><a name="0577a19" id="0577a19">誑語等四種加行。又虛誑語從癡起者。如外</a><a name="0577a20" id="0577a20">論言</a><a name="0577a21" id="0577a21"><p class='lg'>　　若人因戲笑　　　嫁娶對女王</a><br><a name="0577a22" id="0577a22">　　及救命救財　　　虛誑語無罪　</p></a><a name="0577a23" id="0577a23"><p>又雜穢語從癡起者。如依吠陀及餘邪論習學</a><a name="0577a24" id="0577a24">諷詠。傳授於他謂無罪愆。皆從癡起。貪等加</a><a name="0577a25" id="0577a25">行如何從三。以從三根無間生故。謂從貪等</a><a name="0577a26" id="0577a26">三不善根無間各容生三業道。由此已顯從</a><a name="0577a27" id="0577a27">貪瞋癡無間相應生三加行。依無間義亦生</a><a name="0577a28" id="0577a28">業道。已說不善從三根生。善復云何。頌曰</a><a name="0577a29" id="0577a29"><p class='lg'>　　善於三位中　　　皆三善根起　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290576c.htm'><img src='up.gif' border=0></a>
<a href='T290577b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>