<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0250c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷48)</font> 結蘊第二中不善納息第一之一 <font face='Arial'>T27, p0250c</h2></font><hr>
<span class='old'>
</a><a name="0250b28" id="0250b28">一對治故。等荷擔故。此中一食一對治者。謂</a><a name="0250b29" id="0250b29">貪欲蓋以淨妙相為食。不淨觀為對治。由</span><a name="0250c01" id="0250c01">此一食一對治故別立一蓋。瞋恚蓋以可憎</a><a name="0250c02" id="0250c02">相為食。慈觀為對治。由此一食一對治故</a><a name="0250c03" id="0250c03">別立一蓋。疑蓋以三世相為食。緣起觀</a><a name="0250c04" id="0250c04">為對治。由此一食一對治故別立一蓋。惛</a><a name="0250c05" id="0250c05">沈睡眠蓋以五法為食。一瞢憒。二不樂。三</a><a name="0250c06" id="0250c06">頻欠。四食不平性。五心羸劣性。以毘缽舍</a><a name="0250c07" id="0250c07">那為對治。由此同食同對治故共立一蓋。</a><a name="0250c08" id="0250c08">掉舉惡作蓋以四法為食。一親里尋。二國</a><a name="0250c09" id="0250c09">土尋。三不死尋。四念昔樂事。以奢摩他為</a><a name="0250c10" id="0250c10">對治。由此同食同對治故共立一蓋。等荷擔</a><a name="0250c11" id="0250c11">者。貪欲瞋恚疑一一能荷一蓋重擔故別立</a><a name="0250c12" id="0250c12">蓋。惛沈睡眠二二能荷一蓋重擔故共立</a><a name="0250c13" id="0250c13">蓋。如城邑中一人能辦一所作者則令別</a><a name="0250c14" id="0250c14">辦。若二能辦一所作者則令共辦。又如椽</a><a name="0250c15" id="0250c15">梁強者用一弱者用二此亦如是。問何緣</a><a name="0250c16" id="0250c16">五蓋次第如是。答如是次第於文於說俱</a><a name="0250c17" id="0250c17">隨順故。復次如是次第授者受者俱隨順故。</a><a name="0250c18" id="0250c18">復次五蓋如是次第生故。世尊如是次第而</a><a name="0250c19" id="0250c19">說。是故尊者世友說曰。得可愛境便生貪</a><a name="0250c20" id="0250c20">欲。失可愛境次生瞋恚。失此境已心便羸</a><a name="0250c21" id="0250c21">弱。次生惛沈。由惛沈故心便憒悶。次生睡</a><a name="0250c22" id="0250c22">眠。從彼覺已次生掉舉。既掉舉已次生惡</a><a name="0250c23" id="0250c23">作。從惡作後復引生疑。由此五蓋次第如</a><a name="0250c24" id="0250c24">是。問佛說五蓋差別有十。云何分五為十</a><a name="0250c25" id="0250c25">蓋耶。答以三事故分五為十。一內外故。二</a><a name="0250c26" id="0250c26">自體故。三善惡故。內外者。謂有貪欲蓋緣</a><a name="0250c27" id="0250c27">內而起。有貪欲蓋緣外而起故成二蓋。有</a><a name="0250c28" id="0250c28">瞋恚蓋是瞋自體。有瞋恚蓋是瞋因緣故成</a><a name="0250c29" id="0250c29">二蓋。自體者。謂有惛沈蓋。有睡眠蓋。有掉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270250b.htm'><img src='up.gif' border=0></a>
<a href='T270251a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>