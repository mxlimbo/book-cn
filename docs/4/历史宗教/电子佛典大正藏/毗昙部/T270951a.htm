<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0951a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷190)</font> 見蘊第八中念住納息第一之一 <font face='Arial'>T27, p0951a</h2></font><hr>
<span class='old'>
</a><a name="0950c28" id="0950c28">價得故名大。以染污心因少所為便起無</a><a name="0950c29" id="0950c29">量非理作意。令煩惱惡行起如河流。善心不</span><a name="0951a01" id="0951a01">爾。雖捨百千珍寶或有能起或有不能</a><a name="0951a02" id="0951a02">起者。有說。染污心少根故名小。善心多根</a><a name="0951a03" id="0951a03">故名大。謂染污心或唯一根或復至二善</a><a name="0951a04" id="0951a04">心。一切皆具三根。有說。染污心少隨轉故</a><a name="0951a05" id="0951a05">名小。善心多隨轉故名大。謂染污心唯三</a><a name="0951a06" id="0951a06">蘊隨轉。善心或三蘊或四蘊隨轉。有說。染污</a><a name="0951a07" id="0951a07">心少眷屬故名小。善心多眷屬故名大。謂染</a><a name="0951a08" id="0951a08">污心無未來修故。善心有未來修故。有說。</a><a name="0951a09" id="0951a09">染污心少對治故名小。善心多對治故名大。</a><a name="0951a10" id="0951a10">如一剎那苦法智忍生。能頓永斷欲界見苦</a><a name="0951a11" id="0951a11">所斷十隨眠等。此一力勝非彼一切如一力</a><a name="0951a12" id="0951a12">士能伏千人。而無一剎那染污心生有此勢</a><a name="0951a13" id="0951a13">力。復次染污心中所有上首闕於眼足。彼上</a><a name="0951a14" id="0951a14">首者則是無明。如說無明為上首為前因</a><a name="0951a15" id="0951a15">故生無量種惡不善法。及彼種類無慚無愧</a><a name="0951a16" id="0951a16">善心中所有上首具有眼足彼上首則是</a><a name="0951a17" id="0951a17">明。如說明為上首為前因故。生無量種善</a><a name="0951a18" id="0951a18">法及彼種類慚愧。復次無始時來所習不善</a><a name="0951a19" id="0951a19">法。暫時習善則令永斷。猶如室中多時積</a><a name="0951a20" id="0951a20">闇。燈明暫照則便除遣。如於多時習無鹽</a><a name="0951a21" id="0951a21">想暫嘗鹽時彼想便捨。此亦如是。不善斷</a><a name="0951a22" id="0951a22">善無如是事。復次善於不善能畢竟伏。或</a><a name="0951a23" id="0951a23">畢竟斷。不善於善則不如是。由此等緣染</a><a name="0951a24" id="0951a24">污心名小善心名大。小心如實知小心此</a><a name="0951a25" id="0951a25">一智謂世俗。大心如實知大心此四智謂法</a><a name="0951a26" id="0951a26">類世俗道皆如前釋。掉心者謂染污心掉舉</a><a name="0951a27" id="0951a27">相應故。不掉心者謂善心奢摩他相應故。掉</a><a name="0951a28" id="0951a28">心如實知掉心。此一智謂世俗。不掉心如實</a><a name="0951a29" id="0951a29">知不掉心此四智謂法類世俗道皆如前釋。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270950c.htm'><img src='up.gif' border=0></a>
<a href='T270951b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>