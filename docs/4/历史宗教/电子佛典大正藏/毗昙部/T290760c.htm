<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0760c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷77)</font> 辯定品第八之一 <font face='Arial'>T29, p0760c</h2></font><hr>
<span class='old'>
</a><a name="0760b28" id="0760b28">界。則是自證甘露界義。或為顯示如是樂受。</a><a name="0760b29" id="0760b29">相似先時由身所證。非似下地心所證者。為</span><a name="0760c01" id="0760c01">欲簡別下心所證。故說彼為身所受樂。或為</a><a name="0760c02" id="0760c02">顯示一切樂根。無不依止依色身識。由此已</a><a name="0760c03" id="0760c03">顯輕安樂中亦有依止依非色識。則說彼樂</a><a name="0760c04" id="0760c04">一切地有。由是理趣此契經中。不分明說為</a><a name="0760c05" id="0760c05">意身所受樂。又若說意言有非受過故。謂若</a><a name="0760c06" id="0760c06">說為意所受樂。便謂此樂是境界受。然此不</a><a name="0760c07" id="0760c07">顯第三定樂。為意所緣名境界受。但為顯此</a><a name="0760c08" id="0760c08">能領相應。自所隨觸名自性受。是故於此不</a><a name="0760c09" id="0760c09">說意言。然為遣疑不總相說。若但總說所受</a><a name="0760c10" id="0760c10">樂者。便疑此樂受為境為現前。若標身言便</a><a name="0760c11" id="0760c11">無此惑。由有此德故應說身。又有樂根是心</a><a name="0760c12" id="0760c12">受攝。以經言我說入第三靜慮。具足住修習</a><a name="0760c13" id="0760c13">樂。又說修習此樂受時。於樂隨增貪隨眠斷。</a><a name="0760c14" id="0760c14">不可說此是身受樂。故不可說三靜慮中所</a><a name="0760c15" id="0760c15">有樂支皆身受攝。定應信有心受樂根。又如</a><a name="0760c16" id="0760c16">何知初二定樂。是身受樂非心輕安。第四靜</a><a name="0760c17" id="0760c17">慮輕安倍增。而不說彼有樂支故。此前已說。</a><a name="0760c18" id="0760c18">前說者何。輕安於彼不隨順故。又此輕安能</a><a name="0760c19" id="0760c19">生於樂。猶如樂境亦得樂名。故有樂地方得</a><a name="0760c20" id="0760c20">名樂。彼地無樂不得樂名。若爾第三定輕安</a><a name="0760c21" id="0760c21">應名樂。不爾。已說不隨順故。後二靜慮所有</a><a name="0760c22" id="0760c22">輕安。體雖勝前而相昧劣。由前所說多種因</a><a name="0760c23" id="0760c23">緣。是故輕安在彼非樂。若初二樂即是輕</a><a name="0760c24" id="0760c24">安。便與契經有相違過。如契經說。若於爾時</a><a name="0760c25" id="0760c25">諸聖弟子。於離生喜身作證具足住。彼於爾</a><a name="0760c26" id="0760c26">時已斷五法。修習五法皆得圓滿。廣說乃至。</a><a name="0760c27" id="0760c27">何等名為所修五法。一欣。二喜。三輕安。四樂。</a><a name="0760c28" id="0760c28">五三摩地。此經輕安與樂別說。若輕安即樂</a><a name="0760c29" id="0760c29">如何說有五。無違經過。由此經中所說樂言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290760b.htm'><img src='up.gif' border=0></a>
<a href='T290761a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>