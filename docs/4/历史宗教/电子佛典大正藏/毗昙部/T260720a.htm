<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1542 阿毘達磨品類足論 0720a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1542 阿毘達磨品類足論</font> <font face='Arial'>(卷7)</font> 辯攝等品第六之一 <font face='Arial'>T26, p0720a</h2></font><hr>
<span class='old'>
</a><a name="0719c28" id="0719c28"><p>地等六界如前說。見苦所斷法云何。謂若法</a><a name="0719c29" id="0719c29">隨信隨法行苦現觀邊忍所斷。此復云何。謂</span><a name="0720a01" id="0720a01">見苦所斷二十八隨眠及彼相應法。并彼等</a><a name="0720a02" id="0720a02">起心不相應行。是名見苦所斷法。見集所斷</a><a name="0720a03" id="0720a03">法云何。謂若法隨信隨法行集現觀邊忍所</a><a name="0720a04" id="0720a04">斷。此復云何謂見集所斷十九隨眠。及彼相</a><a name="0720a05" id="0720a05">應法。并彼等起心不相應行。是名見集所斷</a><a name="0720a06" id="0720a06">法。見滅所斷法云何。謂若法隨信隨法行滅</a><a name="0720a07" id="0720a07">現觀邊忍所斷。此復云何。謂見滅所斷十九</a><a name="0720a08" id="0720a08">隨眠。及彼相應法。并彼等起心不相應行。是</a><a name="0720a09" id="0720a09">名見滅所斷法。見道所斷法云何。謂若法隨</a><a name="0720a10" id="0720a10">信隨法行道現觀邊忍所斷。此復云何。謂見</a><a name="0720a11" id="0720a11">道所斷二十二隨眠。及彼相應法。并彼等起</a><a name="0720a12" id="0720a12">心不相應行。是名見道所斷法。修所斷法云</a><a name="0720a13" id="0720a13">何。謂若法學見跡修所斷。此復云何。謂修所</a><a name="0720a14" id="0720a14">斷十隨眠。及彼相應法。若彼等起身語業。若</a><a name="0720a15" id="0720a15">彼等起心不相應行。若不染污諸有漏法。是</a><a name="0720a16" id="0720a16">名修所斷法。非所斷法云何。謂諸無漏法。欲</a><a name="0720a17" id="0720a17">貪隨眠云何。謂於諸欲諸貪等貪。執藏防護</a><a name="0720a18" id="0720a18">耽著愛樂。瞋隨眠云何。謂於有情心懷憤恚。</a><a name="0720a19" id="0720a19">欲為損害。根裁對礙。憎怒凶悖。猛烈暴惡。已</a><a name="0720a20" id="0720a20">正當瞋。令諸有情互相違害。有貪隨眠云</a><a name="0720a21" id="0720a21">何。謂於色無色諸貪等貪。執藏防護耽著愛</a><a name="0720a22" id="0720a22">樂。慢隨眠云何。謂慢已慢當慢。心高舉心恃</a><a name="0720a23" id="0720a23">篾。無明隨眠云何。謂三界無智。見隨眠云</a><a name="0720a24" id="0720a24">何。謂五染污見。疑隨眠云何。謂於諦猶豫。初</a><a name="0720a25" id="0720a25">識住云何。謂有色有情身異想異。如人一分</a><a name="0720a26" id="0720a26">天。是初識住。此中初者。謂隨算數。漸次順</a><a name="0720a27" id="0720a27">次。相續次第。此最在初。彼繫諸色受想行識。</a><a name="0720a28" id="0720a28">總名識住。第二識住云何。謂有色有情身異</a><a name="0720a29" id="0720a29">想一。如梵眾天劫初時。是第二識住。此中第<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260719c.htm'><img src='up.gif' border=0></a>
<a href='T260720b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>