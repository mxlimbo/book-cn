<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0370c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷7)</font> 辯本事品第一之一 <font face='Arial'>T29, p0370c</h2></font><hr>
<span class='old'>
</a><a name="0370b28" id="0370b28">有難言。三根能取非至境者。理必不成。應皆</a><a name="0370b29" id="0370b29">能取一切處時所有一切不至物故。謂若三根</span><a name="0370c01" id="0370c01">取非至境。非至同故。天上地下。極遠障隔。已</a><a name="0370c02" id="0370c02">滅未生。諸不至物。何不能取。又彼三根。未起</a><a name="0370c03" id="0370c03">已滅。何不能取。又面餘方。何不能見餘方境</a><a name="0370c04" id="0370c04">界。此難不然。譬如磁石能吸鐵故。謂如磁石。</a><a name="0370c05" id="0370c05">雖能吸於諸不至鐵。而不能吸無量百千踰</a><a name="0370c06" id="0370c06">繕那等有隔障鐵。又不能吸已滅未生及不</a><a name="0370c07" id="0370c07">對面諸不至鐵。未起已滅亦不能吸。又如鏡</a><a name="0370c08" id="0370c08">等生於像故。謂如鏡等。雖復能生不至物像。</a><a name="0370c09" id="0370c09">而不能生極遠障隔已滅未生及不對面一切</a><a name="0370c10" id="0370c10">物像。未起已滅亦不能生。眼等亦然。不應為</a><a name="0370c11" id="0370c11">難。是故彼難。不令三根退失能取非至境用。</a><a name="0370c12" id="0370c12">有說耳能取於至境。聲相續轉來入耳故。又</a><a name="0370c13" id="0370c13">自能聞耳中聲故。此說非理。手纔執鈴聲頓</a><a name="0370c14" id="0370c14">息故。若聲相續來入耳中。手執鈴時依鈴聲</a><a name="0370c15" id="0370c15">可息。從彼傳生。中間離質相續不息。此聲應</a><a name="0370c16" id="0370c16">可聞。然執鈴時。現見一切鈴聲頓息。都不可</a><a name="0370c17" id="0370c17">聞。不可息餘。餘亦隨息。不聞餘故。餘亦不</a><a name="0370c18" id="0370c18">聞。若謂如燈滅時近遠明皆滅者。此亦不然。</a><a name="0370c19" id="0370c19">俱不俱時轉差別故。非一與一相續異故。謂</a><a name="0370c20" id="0370c20">燈與明現見俱轉。燈焰纔滅則不見明。聲即</a><a name="0370c21" id="0370c21">不然。彼許離質展轉相續來入耳故。彼定應</a><a name="0370c22" id="0370c22">許聞至聲時初附質聲久已謝滅。若不爾者。</a><a name="0370c23" id="0370c23">初所起聲。聞位猶存。失剎那性。故聲與彼燈</a><a name="0370c24" id="0370c24">明不同。又燈與明。相續各異。如心心所同共</a><a name="0370c25" id="0370c25">緣生。緣被損時彼此俱息。聲即不爾。相續無</a><a name="0370c26" id="0370c26">異。如識相續不共緣生。聲相續中。前聲雖滅。</a><a name="0370c27" id="0370c27">後聲猶起。何故不聞。是故依質所發音聲。即</a><a name="0370c28" id="0370c28">能為緣生於耳識。若異此者。聲至方聞。了近</a><a name="0370c29" id="0370c29">遠聲。應無差別。然自能聞耳中聲者。非如香<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290370b.htm'><img src='up.gif' border=0></a>
<a href='T290371a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>