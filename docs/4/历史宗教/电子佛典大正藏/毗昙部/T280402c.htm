<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0402c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷58)</font> 智揵度相應品第四之一 <font face='Arial'>T28, p0402c</h2></font><hr>
<span class='old'>
</a><a name="0402b28" id="0402b28">法覺支正見亦如是</a><a name="0402b29" id="0402b29"><p>若法與他心智相應。不與苦集滅智。不與空</span><a name="0402c01" id="0402c01">無相相應。與無願相應耶。答曰。或與他心智</a><a name="0402c02" id="0402c02">相應。不與無願相應。乃至廣作四句。與他心</a><a name="0402c03" id="0402c03">智相應不與無願者。無願應於他心智。他心</a><a name="0402c04" id="0402c04">智俱聚中無願體。與他心智相應。不與無願。</a><a name="0402c05" id="0402c05">所以者何。自體不應自體。如先說。及無願不</a><a name="0402c06" id="0402c06">相應他心智相應法。彼是何耶。答曰。有漏他</a><a name="0402c07" id="0402c07">心智相應法。與無願相應非他心智者。他心</a><a name="0402c08" id="0402c08">智相應於無願。無願俱聚中他心智體。與無</a><a name="0402c09" id="0402c09">願相應。不與他心智。所以者何。自體不應自</a><a name="0402c10" id="0402c10">體。如先說。及他心智不相應無願相應法。彼</a><a name="0402c11" id="0402c11">是何耶。答曰。苦集無願不與他心智相應。道</a><a name="0402c12" id="0402c12">無願相應法。不與他心智相應。以是他聚故</a><a name="0402c13" id="0402c13">與他心智相應亦與無願者。除無願應於他</a><a name="0402c14" id="0402c14">心智。除他心智應於無願。他心智無願俱聚</a><a name="0402c15" id="0402c15">中。各除自體。諸餘心心數法。與他心智無願</a><a name="0402c16" id="0402c16">相應。彼是何耶。答曰。八大地。十善大地。及心</a><a name="0402c17" id="0402c17">覺觀隨地。不與他心智相應。亦不與無願者。</a><a name="0402c18" id="0402c18">他心智不相應無願。彼是何耶。答曰。苦忍苦</a><a name="0402c19" id="0402c19">智。集忍集智。道忍及他心智不攝道智。俱聚</a><a name="0402c20" id="0402c20">中無願體。不與他心智相應。以他聚故。不與</a><a name="0402c21" id="0402c21">無願相應。自體不應自體。如先說。無願不相</a><a name="0402c22" id="0402c22">應他心智。彼是何耶。有漏他心智俱聚中他</a><a name="0402c23" id="0402c23">心智體。不與無願相應。以他聚故。不與他心</a><a name="0402c24" id="0402c24">智相應。自體不應自體。如先說。及餘心心數</a><a name="0402c25" id="0402c25">法。彼是何耶。答曰。空無相俱聚。不與他心</a><a name="0402c26" id="0402c26">智相應。餘有漏心心數法。色無為心不相應</a><a name="0402c27" id="0402c27">行。如是等法。作第四句。如他心智於無願。他</a><a name="0402c28" id="0402c28">心智於六覺支四道支亦如是</a><a name="0402c29" id="0402c29"><p>若法與他心智相應。不與未知欲知根相應。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280402b.htm'><img src='up.gif' border=0></a>
<a href='T280403a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>