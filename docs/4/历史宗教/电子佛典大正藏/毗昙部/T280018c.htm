<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0018c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷3)</font> 雜犍度世第一法品之三 <font face='Arial'>T28, p0018c</h2></font><hr>
<span class='old'>
</a><a name="0018b28" id="0018b28">四諦何者最勝。所謂滅道。何以故。此二諦</a><a name="0018b29" id="0018b29">清淨無過故。復有說者。此二諦是妙是離。</span><a name="0018c01" id="0018c01">復有說者。此二諦能生信處。復有說者此</a><a name="0018c02" id="0018c02">二諦有二義。一可信。二可求。復有說者。為</a><a name="0018c03" id="0018c03">生受化者。信樂心故。若世尊說。苦集是可敬</a><a name="0018c04" id="0018c04">信者。則無受化者。何以故。彼受化者。當作是</a><a name="0018c05" id="0018c05">念。此是煩惱惡行。邪見顛倒。何可敬信。而我</a><a name="0018c06" id="0018c06">等常為此苦之所逼迫。若世尊說滅道。是可</a><a name="0018c07" id="0018c07">敬信。彼受化者。心生欣樂。是故滅道最勝可</a><a name="0018c08" id="0018c08">信。復有說者。此滅道有可信敬事。一樂觀在</a><a name="0018c09" id="0018c09">前。二無心捨離。復有說者。信佛信僧說緣道</a><a name="0018c10" id="0018c10">信信法是緣三諦信。若如是者則說盡緣四</a><a name="0018c11" id="0018c11">諦信也。如說波羅延摩納婆等。能於佛法僧。</a><a name="0018c12" id="0018c12">生下小信。是名頂法。彼作經者。引經為證。</a><a name="0018c13" id="0018c13">問曰。如住頂時。亦信陰亦信三寶亦信諦。以</a><a name="0018c14" id="0018c14">何等故。世尊為摩納婆等。但說信寶。不說信</a><a name="0018c15" id="0018c15">陰諦耶。答曰。或有說者。彼摩納婆等。非不信</a><a name="0018c16" id="0018c16">苦集諦。但不信三寶。以不信故。佛故為說。</a><a name="0018c17" id="0018c17">復有說者。彼為苦所困。欲求離苦。往詣佛所。</a><a name="0018c18" id="0018c18">如說偈</a><a name="0018c19" id="0018c19"><p class='lg'>　　為苦所逼諸眾生　　　不知離苦來詣佛</a><br><a name="0018c20" id="0018c20">　　願示法要除眾患　　　猶如熱時入涼池　</p></a><a name="0018c21" id="0018c21"><p>如實能離苦者。唯有滅道。彼有二義可信。一</a><a name="0018c22" id="0018c22">常樂觀。二常喜求。復有說者。信佛說緣二諦</a><a name="0018c23" id="0018c23">信。信僧說緣道諦信。信法說緣滅諦信。復有</a><a name="0018c24" id="0018c24">說者。信佛說緣四諦信。信僧說緣道諦信。信</a><a name="0018c25" id="0018c25">法說緣三諦信。復有說者。三寶是生信敬處</a><a name="0018c26" id="0018c26">是以說之。復有說者。隨行者意悅適故是以</a><a name="0018c27" id="0018c27">說之。若於陰生悅適是名為煖。於寶生悅適</a><a name="0018c28" id="0018c28">是名為頂。於諦生悅適是名為忍</a><a name="0018c29" id="0018c29"><p>問曰。如頂體性。是五陰。何以世尊為波羅延<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280018b.htm'><img src='up.gif' border=0></a>
<a href='T280019a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>