<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0456c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷21)</font> 辯緣起品第三之一 <font face='Arial'>T29, p0456c</h2></font><hr>
<span class='old'>
</a><a name="0456b28" id="0456b28">有異生勝福方所可往生故。說名福生。居在</a><a name="0456b29" id="0456b29">方所。異生果中此最殊勝。故名廣果。離欲</span><a name="0456c01" id="0456c01">諸聖。以聖道水。濯煩惱垢。故名為淨。淨身所</a><a name="0456c02" id="0456c02">止。故名淨居。或住於此。窮生死邊。如還債</a><a name="0456c03" id="0456c03">盡。故名為淨。淨者所住。故名淨居。或此天</a><a name="0456c04" id="0456c04">中。無異生雜。純聖所止。故名淨居。繁謂繁</a><a name="0456c05" id="0456c05">雜。或謂繁廣。無繁雜中此最初故。繁廣天中</a><a name="0456c06" id="0456c06">此最劣故。說名無繁。或名無求。不求趣入無</a><a name="0456c07" id="0456c07">色界故。已善伏除雜脩靜慮上中品障。意樂</a><a name="0456c08" id="0456c08">調柔。離諸熱惱。故名無熱。或令下生煩惱</a><a name="0456c09" id="0456c09">名熱。此初離遠。得無熱名。或復熱者。熾盛為</a><a name="0456c10" id="0456c10">義。謂上品脩靜慮及果。此猶未證。故名無熱。</a><a name="0456c11" id="0456c11">已得上品雜修靜慮。果德易彰。故名善見。</a><a name="0456c12" id="0456c12">雜修定障。餘品至微。見極清澈。故名善見。更</a><a name="0456c13" id="0456c13">無有處於有色中能過於此。名色究竟。或此</a><a name="0456c14" id="0456c14">已到眾苦所依身最後邊。名色究竟。有言色</a><a name="0456c15" id="0456c15">者。是積集色。至彼後邊。名色究竟。此十七</a><a name="0456c16" id="0456c16">處。諸器世間。并諸有情。總名色界。有餘別</a><a name="0456c17" id="0456c17">說十七處名。初靜慮中。總立二處。第四靜慮。</a><a name="0456c18" id="0456c18">別說無想。彼師應言。處有十八。以彼大梵。望</a><a name="0456c19" id="0456c19">梵輔天。壽量身量。無尋受等。皆有別故。豈不</a><a name="0456c20" id="0456c20">無想望廣果天。唯異生等有差別故。前亦應</a><a name="0456c21" id="0456c21">言處有十八。此難非理。無想天生。即廣果天</a><a name="0456c22" id="0456c22">繫業果故。若爾大梵所受生身。亦梵輔天繫</a><a name="0456c23" id="0456c23">業果故。不應別說為一天處。即梵輔天上品</a><a name="0456c24" id="0456c24">繫業。招大梵果。此業望彼。少有差別。故招壽</a><a name="0456c25" id="0456c25">等。亦少不同。若大梵天。望彼梵輔。壽量等</a><a name="0456c26" id="0456c26">別。合為一處。則少光等。壽等雖殊。應合一處</a><a name="0456c27" id="0456c27">成大過失。此例不然。大梵一故。要依同分。</a><a name="0456c28" id="0456c28">立天處名。非一梵王可名同分。雖壽量等與</a><a name="0456c29" id="0456c29">餘不同。然由一身不成同分。故與梵輔合立<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290456b.htm'><img src='up.gif' border=0></a>
<a href='T290457a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>