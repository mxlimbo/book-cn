<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0098a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷19)</font> 雜蘊第一中智納息第二之一 <font face='Arial'>T27, p0098a</h2></font><hr>
<span class='old'>
</a><a name="0097c28" id="0097c28">少處異熟耶。答若業有種種功能得種種</a><a name="0097c29" id="0097c29">果者。受多處異熟。若業無種種功能不得</span><a name="0098a01" id="0098a01">種種果者。受少處異熟。如外種子有種種</a><a name="0098a02" id="0098a02">功能得種種果者。如稻甘蔗葡萄藕等。</a><a name="0098a03" id="0098a03">無種種功能不得種種果者。如素酌迦多</a><a name="0098a04" id="0098a04">羅子等。謂澤中有草名素酌迦。一種一莖而</a><a name="0098a05" id="0098a05">高數尺。上有少葉其形如蓋。有多羅樹高</a><a name="0098a06" id="0098a06">逾百肘。上亦少葉其形如蓋。質幹雖長果</a><a name="0098a07" id="0098a07">實甚少。業亦如是。然一世業得三世果。無</a><a name="0098a08" id="0098a08">三世業得一世果。一剎那業得多剎那果。</a><a name="0098a09" id="0098a09">無多剎那業得一剎那果。業善不善果無記</a><a name="0098a10" id="0098a10">故。如所生果不減因故</a><a name="0098a11" id="0098a11"><p>問諸造業者為先造引眾同分業。為先造滿</a><a name="0098a12" id="0098a12">眾同分業耶。有作是說。先造引業後造滿</a><a name="0098a13" id="0098a13">業。若先不引後無所滿。猶如畫師先作摸</a><a name="0098a14" id="0098a14">位後填眾彩。此亦如是。有餘師說。先造滿</a><a name="0098a15" id="0098a15">業後造引業。如菩薩先於三無數劫造滿</a><a name="0098a16" id="0098a16">業已。後於百大劫中方造引業。如是說者。</a><a name="0098a17" id="0098a17">此則不定。或有先造引業後造滿業。或有</a><a name="0098a18" id="0098a18">先造滿業後造引業。隨造業者意樂起</a><a name="0098a19" id="0098a19">故</a><a name="0098a20" id="0098a20"><p>復次有三種受異熟業。一順現法受業。二順</a><a name="0098a21" id="0098a21">次生受業。三順後次受業。順現法受業者。若</a><a name="0098a22" id="0098a22">業此生造作增長。即於此生受異熟果。非</a><a name="0098a23" id="0098a23">於餘生。順次生受業者。若業此生造作增長。</a><a name="0098a24" id="0098a24">於次後生受異熟果。非於餘生。順後次受</a><a name="0098a25" id="0098a25">業者。若業此生造作增長。於第三生或第四</a><a name="0098a26" id="0098a26">生以後。如次受異熟果。然異熟聲說多種</a><a name="0098a27" id="0098a27">義。有處等流說名異熟。如說受是愛支</a><a name="0098a28" id="0098a28">異熟。有處長養說名異熟如說飲食及諸</a><a name="0098a29" id="0098a29">醫藥得樂異熟有處夢事說名異熟如說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270097c.htm'><img src='up.gif' border=0></a>
<a href='T270098b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>