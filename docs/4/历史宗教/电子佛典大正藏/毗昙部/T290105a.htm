<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0105a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷20)</font> 分別隨眠品第五之一 <font face='Arial'>T29, p0105a</h2></font><hr>
<span class='old'>
</a><a name="0104c28" id="0104c28">未有名為未來。有作用時名為現在。作</a><a name="0104c29" id="0104c29">用已滅名為過去。非體有殊。此已具知。彼</span><a name="0105a01" id="0105a01">應復說。若去來世體亦實有應名現在。何</a><a name="0105a02" id="0105a02">謂去來。豈不前言約作用立。若爾現在有</a><a name="0105a03" id="0105a03">眼等根彼同分攝有何作用。彼豈不能取</a><a name="0105a04" id="0105a04">果與果。是則過去同類因等既能與果。應</a><a name="0105a05" id="0105a05">有作用。有半作用世相應雜。已略推徵。</a><a name="0105a06" id="0105a06">次當廣破。頌曰</a><a name="0105a07" id="0105a07"><p class='lg'>　　何礙用云何　　　無異世便壞</a><br><a name="0105a08" id="0105a08">　　有誰未生滅　　　此法性甚深　</p></a><a name="0105a09" id="0105a09"><p>論曰。應說若法自體恒有。應一切時能起</a><a name="0105a10" id="0105a10">作用。以何礙力令此法體所起作用時有時</a><a name="0105a11" id="0105a11">無。若謂眾緣不和合者。此救非理。許常</a><a name="0105a12" id="0105a12">有故。又此作用云何得說為去來今。豈作</a><a name="0105a13" id="0105a13">用中而得更立有餘作用。若此作用非去</a><a name="0105a14" id="0105a14">來今而復說言作用是有。則無為故應常</a><a name="0105a15" id="0105a15">非無故不應言作用已滅及此未有法名</a><a name="0105a16" id="0105a16">去來。若許作用異法體者。可有此失。然無</a><a name="0105a17" id="0105a17">有異。故不應言有此過失。若爾所立世</a><a name="0105a18" id="0105a18">義便壞。謂若作用即是法體。體既恒有用亦</a><a name="0105a19" id="0105a19">應然。何得有時名為過未。故彼所立世義</a><a name="0105a20" id="0105a20">不成。何為不成。以有為法未已生名未</a><a name="0105a21" id="0105a21">來。若已生未已滅名現在。若已滅名過去。</a><a name="0105a22" id="0105a22">彼復應說若如現在法體實有去來亦然。誰</a><a name="0105a23" id="0105a23">未已生誰復已滅。謂有為法體實恒有。如何</a><a name="0105a24" id="0105a24">可得成未已生已滅。先何所闕。彼未有故</a><a name="0105a25" id="0105a25">名未已生。後復闕何。彼已無故名為已滅。</a><a name="0105a26" id="0105a26">故不許法本無今有有已還無則三世義。</a><a name="0105a27" id="0105a27">應一切種皆不成立。然彼所說恒與有為</a><a name="0105a28" id="0105a28">諸相合故。行非常者此但有虛言。生滅理</a><a name="0105a29" id="0105a29">無故。許體恒有說性非常。如是義言所未<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290104c.htm'><img src='up.gif' border=0></a>
<a href='T290105b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>