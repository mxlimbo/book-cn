<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0547c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷36)</font> 辯業品第四之一 <font face='Arial'>T29, p0547c</h2></font><hr>
<span class='old'>
</a><a name="0547b28" id="0547b28">善亦不為因發有表業。亦非加行任運轉故。</a><a name="0547b29" id="0547b29">由此經主有減增失。因復非因智者應了。轉</span><a name="0547c01" id="0547c01">隨轉識性必同耶。不爾。云何。謂前轉識若是</a><a name="0547c02" id="0547c02">善性。後隨轉識通善等三。不善無記為轉亦</a><a name="0547c03" id="0547c03">爾。唯牟尼尊轉隨轉識多分同性少有不同。</a><a name="0547c04" id="0547c04">謂轉若善心隨轉亦善。轉心若無記隨轉亦</a><a name="0547c05" id="0547c05">然。於續剎那定無迷故。而或有位善隨無</a><a name="0547c06" id="0547c06">記轉。曾無有時無記隨善轉。以佛世尊於說</a><a name="0547c07" id="0547c07">法等心或增長無萎歇故。有餘部說。諸佛世</a><a name="0547c08" id="0547c08">尊常在定故心唯是善無無記心。故契經說</a><a name="0547c09" id="0547c09"><p class='lg'>　　那伽行在定　　　那伽住在定</a><br><a name="0547c10" id="0547c10">　　那伽坐在定　　　那伽臥在定　</p></a><a name="0547c11" id="0547c11"><p>毘婆沙師作如是釋。此顯佛意必正知生。亦</a><a name="0547c12" id="0547c12">無有心不隨欲起。於境無亂故立定名。非佛</a><a name="0547c13" id="0547c13">世尊無威儀路異熟生識及通果心。起此等</a><a name="0547c14" id="0547c14">心於理無失。既說善等轉隨轉各三。准此標</a><a name="0547c15" id="0547c15">釋中足為明證。所發諸業成善惡等。隨因</a><a name="0547c16" id="0547c16">等起非隨剎那。異此善心所引發業。既與</a><a name="0547c17" id="0547c17">不善無記心俱。何理能遮成惡無記。是則</a><a name="0547c18" id="0547c18">應有從別思惟為因引生別性類業。如是勤</a><a name="0547c19" id="0547c19">勵欲為善者。翻有不善無記業生。或此相違</a><a name="0547c20" id="0547c20">便乖正理故。業成善等定由轉力。非由隨轉</a><a name="0547c21" id="0547c21">力。其理善成。然隨定心諸無表業與俱時</a><a name="0547c22" id="0547c22">起心一果故。由隨轉力善性得成。定屬此</a><a name="0547c23" id="0547c23">心而得生故。經主於此標釋理中不審了知。</a><a name="0547c24" id="0547c24">復作是責。諸有表業成善等性。為如轉心</a><a name="0547c25" id="0547c25">為如隨轉。設爾何失。若如轉者則欲界中</a><a name="0547c26" id="0547c26">應有有覆無記表業。身見邊見能為轉故。或</a><a name="0547c27" id="0547c27">應簡別非一切種見所斷心皆能為轉。若如</a><a name="0547c28" id="0547c28">隨轉惡無記心俱得別解脫表應非善性。於</a><a name="0547c29" id="0547c29">此徵難應設劬勞。未審此言何密意說。為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290547b.htm'><img src='up.gif' border=0></a>
<a href='T290548a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>