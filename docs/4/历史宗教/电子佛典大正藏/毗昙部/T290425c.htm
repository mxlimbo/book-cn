<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0425c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷16)</font> 辯差別品第二之一 <font face='Arial'>T29, p0425c</h2></font><hr>
<span class='old'>
</a><a name="0425b28" id="0425b28">依。相應受等。亦即用此眼根為依。乃至意識。</a><a name="0425b29" id="0425b29">及相應法。同依意根。應知亦爾。今應思擇。眼</span><a name="0425c01" id="0425c01">耳等根。所依性同。何緣說彼能依之識。所依</a><a name="0425c02" id="0425c02">各異。何勞致問。諸識所依。依性雖同。而類</a><a name="0425c03" id="0425c03">別故。若爾何故知同依言。唯就俱生剎那依</a><a name="0425c04" id="0425c04">義。說眼識等同一所依。非就長時種類依義。</a><a name="0425c05" id="0425c05">說諸眼識同一所依。又無間依種類同故。應</a><a name="0425c06" id="0425c06">眼等識為相應因。世尊亦依種類同義。說眼</a><a name="0425c07" id="0425c07">等識所依諸根。故契經言。眼見色已。生憂喜</a><a name="0425c08" id="0425c08">捨。又契經說。以眼為門。唯為見色。此等皆說</a><a name="0425c09" id="0425c09">種類同依。是故頌中。應如是簡謂心心所。同</a><a name="0425c10" id="0425c10">時同依。故彼釋中。自攝二義。謂若眼識用此</a><a name="0425c11" id="0425c11">剎那眼根為依。乃至廣說。頌中既闕同時之</a><a name="0425c12" id="0425c12">言。如何得知此同依者。非一種類是一剎</a><a name="0425c13" id="0425c13">那。若謂釋中攝故無過。應所造頌不說同依。</a><a name="0425c14" id="0425c14">但說相應因決定心心所。又相應言。足遮諸</a><a name="0425c15" id="0425c15">難。非時依異可有相應。但說相應。即知一切</a><a name="0425c16" id="0425c16">時依行相境事皆同。若異時依。異行相境。不</a><a name="0425c17" id="0425c17">相應故。非種類一多事俱起。共相應故俱有</a><a name="0425c18" id="0425c18">相應二因何別。且相應因法亦俱有因。有俱</a><a name="0425c19" id="0425c19">有因法非相應因。謂隨轉色。生等大種。若相</a><a name="0425c20" id="0425c20">應因即俱有因。此中二因義有何別。非相應</a><a name="0425c21" id="0425c21">因即俱有因。由此二因義各異故。然即一法。</a><a name="0425c22" id="0425c22">是相應因。亦俱有因義差別者。不相離義。是</a><a name="0425c23" id="0425c23">相應因。同一果義是俱有因。又展轉力同生</a><a name="0425c24" id="0425c24">住等。是俱有因。若展轉力同緣一境。是相應</a><a name="0425c25" id="0425c25">因。有餘師說。由互為果義立俱有因。如商侶</a><a name="0425c26" id="0425c26">相依共遊險道。由五平等義立相應因。即如</a><a name="0425c27" id="0425c27">商侶同受同作食等事業。其中闕一。皆不相</a><a name="0425c28" id="0425c28">應。是故極成互為因義。如是已辯相應因相。</a><a name="0425c29" id="0425c29">第五遍行因相云何。頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290425b.htm'><img src='up.gif' border=0></a>
<a href='T290426a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>