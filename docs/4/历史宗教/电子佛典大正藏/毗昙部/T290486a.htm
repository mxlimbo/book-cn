<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0486a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷26)</font> 辯緣起品第三之一 <font face='Arial'>T29, p0486a</h2></font><hr>
<span class='old'>
</a><a name="0485c28" id="0485c28">故無有觸。是故非識。名色位中。身意二根。可</a><a name="0485c29" id="0485c29">得名處。故說名色在六處前。名色為緣。生於</span><a name="0486a01" id="0486a01">六處。此唯率意。妄設虛言。都無正理及正教</a><a name="0486a02" id="0486a02">故。謂無理教。可以證成。意法為緣。生於意</a><a name="0486a03" id="0486a03">識。於中亦有不名三和。或有三和。而無有觸。</a><a name="0486a04" id="0486a04">若謂此位有劣三和。觸亦應然。寧全非有。彼</a><a name="0486a05" id="0486a05">宗許觸即三和故。又彼亦許有處無觸。由彼</a><a name="0486a06" id="0486a06">自說滅盡定中意處不壞而無有觸。既爾於</a><a name="0486a07" id="0486a07">識名色位中。何法壞心。令非意處。又彼執</a><a name="0486a08" id="0486a08">離根境識三。有何別緣。親能生觸。而言闕故。</a><a name="0486a09" id="0486a09">識有觸無。非佛世尊曾有此說。但如童豎自</a><a name="0486a10" id="0486a10">室戲言。又說名色為觸緣故。如告慶喜。若有</a><a name="0486a11" id="0486a11">問言。觸有緣耶。應答言有。彼若復問。此觸何</a><a name="0486a12" id="0486a12">緣。應正答言。所謂名色。既爾豈不六處生前</a><a name="0486a13" id="0486a13">有名色故。必應有觸。是則無時意非意處。若</a><a name="0486a14" id="0486a14">謂如是。生觸名色。非六處前名色支位。如世</a><a name="0486a15" id="0486a15">尊告阿難陀言。識在嬰孩及童子位。便斷壞</a><a name="0486a16" id="0486a16">者。名色必無增長廣大。如是名色。豈六處前。</a><a name="0486a17" id="0486a17">故今觸緣即彼名色。此救亦非理。說識為緣</a><a name="0486a18" id="0486a18">故。謂能為緣生觸名色。世尊即說。彼結生識</a><a name="0486a19" id="0486a19">為緣。如契經言。識若不入母胎中者。此名色</a><a name="0486a20" id="0486a20">成羯剌藍不。不也世尊。乃至廣說。次說名色</a><a name="0486a21" id="0486a21">與觸為緣。非此位中可得即說為嬰孩等。故</a><a name="0486a22" id="0486a22">不成救今此位中。已有何色。為緣生觸。而言</a><a name="0486a23" id="0486a23">此位。名色為緣。生於觸耶。有說此位唯名生</a><a name="0486a24" id="0486a24">觸。約位總說名色為緣。有言此約名色滿位。</a><a name="0486a25" id="0486a25">身觸為緣。能生身識。故說名色與觸為緣。今</a><a name="0486a26" id="0486a26">謂此中名色緣觸。就位總說。言具二緣。若別</a><a name="0486a27" id="0486a27">說緣。或名或二。或即六處為緣生觸。故說名</a><a name="0486a28" id="0486a28">色與觸為緣。然名色位。非無有觸。以許此中</a><a name="0486a29" id="0486a29">有意識故。曾無處說。離根境等別有觸緣。而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290485c.htm'><img src='up.gif' border=0></a>
<a href='T290486b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>