<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0819a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷9)</font> 辯差別品第三之一 <font face='Arial'>T29, p0819a</h2></font><hr>
<span class='old'>
</a><a name="0818c28" id="0818c28">由如是理如有為法建立因果。無為不然。是</a><a name="0818c29" id="0818c29">故擇滅。是因無果。是果無因。餘二無為是因</span><a name="0819a01" id="0819a01">非果。無因無果理極成立。於當所辯異熟等</a><a name="0819a02" id="0819a02">流。離繫士用及增上果。如是五果對前六因。</a><a name="0819a03" id="0819a03">當言何果何因所得。頌曰</a><a name="0819a04" id="0819a04"><p class='lg'>　　後因果異熟　　　前因增上果</a><br><a name="0819a05" id="0819a05">　　同類遍等流　　　俱相應士用　</p></a><a name="0819a06" id="0819a06"><p>論曰。於五果中第三離繫。非生因得。故此不</a><a name="0819a07" id="0819a07">論且辯六因得餘四果。言後因者。謂異熟因。</a><a name="0819a08" id="0819a08">於因頌中最後說故。初異熟果此因所得。有</a><a name="0819a09" id="0819a09">言。異熟從異熟生。故此不應名無異熟。彼言</a><a name="0819a10" id="0819a10">非理。同類異熟二因所生義各別故。謂前異</a><a name="0819a11" id="0819a11">熟為同類因。生後異熟為等流果。即後異熟</a><a name="0819a12" id="0819a12">由先業成。能成諸業名異熟因。所成異熟即</a><a name="0819a13" id="0819a13">異熟果。二因體異。二果義分。因果類殊無相</a><a name="0819a14" id="0819a14">雜過。然異熟體如熟飲食。於生異熟無勝功</a><a name="0819a15" id="0819a15">能。故唯不善及善有漏。是異熟因名有異熟。</a><a name="0819a16" id="0819a16">言前因者。謂能作因。於因頌中最初說故。後</a><a name="0819a17" id="0819a17">增上果此因所得。增上之果名增上果。唯無</a><a name="0819a18" id="0819a18">障住有何增上。即無障住說為增上。又於諸</a><a name="0819a19" id="0819a19">法生滅位中。亦有展轉增上勢力同類遍行</a><a name="0819a20" id="0819a20">得等流果。果似因故名為等流。如是二因果</a><a name="0819a21" id="0819a21">相相似故因雖二其果唯一。俱有相應得士</a><a name="0819a22" id="0819a22">用果。非越士體有別士用。即此所得名士用</a><a name="0819a23" id="0819a23">果。此士用名為目何法。即目諸法所有功能。</a><a name="0819a24" id="0819a24">如是冥符後頌文說。若因彼力生是果名士</a><a name="0819a25" id="0819a25">用。此中士用士力士能。士之勢分義皆無別。</a><a name="0819a26" id="0819a26">諸法功能如士用故。名為士用。如勇健人。似</a><a name="0819a27" id="0819a27">師子故名為師子。俱士用果。定有又勝。故說</a><a name="0819a28" id="0819a28">相應。俱有因得。無間槍越。或有或無。設有</a><a name="0819a29" id="0819a29">非勝。又濫餘果。是故不言餘因所得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290818c.htm'><img src='up.gif' border=0></a>
<a href='T290819b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>