<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 1003b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷200)</font> 見蘊第八中見納息第五之一 <font face='Arial'>T27, p1003b</h2></font><hr>
<span class='old'>
</a><a name="1003a28" id="1003a28">異於身。復次彼諸外道見捨前有身受中有</a><a name="1003a29" id="1003a29">身。復捨中有身受今有身。如是展轉身雖</span><a name="1003b01" id="1003b01">有異而命者一故異於身。有餘師說。彼見睡</a><a name="1003b02" id="1003b02">眠時身亦有動轉。故知其中別有命者。復</a><a name="1003b03" id="1003b03">次彼見夢時。身在本處而有命者遊歷他</a><a name="1003b04" id="1003b04">方。故知異身別有命者。復有說者。彼見依</a><a name="1003b05" id="1003b05">定能憶過去。及知未來多身差別便作是</a><a name="1003b06" id="1003b06">念。身雖有多而命者一。故知各異。復次彼</a><a name="1003b07" id="1003b07">見世間身無動轉。能憶過去及知未來。故</a><a name="1003b08" id="1003b08">知離身別有命者。有作是說。彼見世間。</a><a name="1003b09" id="1003b09">憶先所作及所更事。而身不動。故知離身</a><a name="1003b10" id="1003b10">別有命者。或有說者。彼見身形前後位異。</a><a name="1003b11" id="1003b11">工巧智等隨轉無別。故知離身別有命者。</a><a name="1003b12" id="1003b12">大德說曰。彼見世間不自在者及自在者。身</a><a name="1003b13" id="1003b13">俱動搖。故知彼身由命者轉。問外道何故執</a><a name="1003b14" id="1003b14">命者非即身。尊者世友作如是說。彼見世</a><a name="1003b15" id="1003b15">間身多分異。命者不異故非即身。復次彼</a><a name="1003b16" id="1003b16">見世間身隨緣轉。命者不爾故非即身。復</a><a name="1003b17" id="1003b17">次彼見世間身有增減損益等異。命者不</a><a name="1003b18" id="1003b18">爾故非即身。大德說曰。彼見世間一身而</a><a name="1003b19" id="1003b19">有種種相異。命者不爾故非即身。問外道</a><a name="1003b20" id="1003b20">何故執命者非異身。尊者世友作如是說。</a><a name="1003b21" id="1003b21">彼見異身無別實物命者可得。故執命者</a><a name="1003b22" id="1003b22">非異於身。所餘如前即身中說。大德說曰。</a><a name="1003b23" id="1003b23">彼見世間於自身上而起我愛。不於餘</a><a name="1003b24" id="1003b24">法故執命者非異於身。所餘如前即身中</a><a name="1003b25" id="1003b25">說。然諸愚夫於色心等剎那相續不善了</a><a name="1003b26" id="1003b26">知。說有命者即異身等。若說即身及非異</a><a name="1003b27" id="1003b27">身入斷見品。若說異身及非即身入常見</a><a name="1003b28" id="1003b28">品。故諸外道諸惡見趣無不皆入斷常品</a><a name="1003b29" id="1003b29">中。一切如來應正等覺對治彼故宣說中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T271003a.htm'><img src='up.gif' border=0></a>
<a href='T271003c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>