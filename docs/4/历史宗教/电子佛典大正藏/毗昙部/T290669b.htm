<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0669b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷59)</font> 辯賢聖品第六之一 <font face='Arial'>T29, p0669b</h2></font><hr>
<span class='old'>
</a><a name="0669a28" id="0669a28">成加行助伴。約加行說通緣名義。非成滿位</a><a name="0669a29" id="0669a29">亦可通緣。是故於三決慧生位。雖俱緣義相</span><a name="0669b01" id="0669b01">無差別。而加行中有差別故。毘婆沙者約之</a><a name="0669b02" id="0669b02">顯別。既爾思慧非為不成。閑居者言聞所成</a><a name="0669b03" id="0669b03">慧現在前位。輕安光明未遍所依。亦不堅住</a><a name="0669b04" id="0669b04">思慧行位。輕安光明未遍所依。少得堅住修</a><a name="0669b05" id="0669b05">慧行位。定力所引殊勝大種。遍身中故便有</a><a name="0669b06" id="0669b06">殊勝。輕安光明遍滿身中。相續堅住由此行</a><a name="0669b07" id="0669b07">者。所依極輕容貌光鮮。特異常位三慧之相</a><a name="0669b08" id="0669b08">差別如是。餘不定位亦有光明。然非皆是聞</a><a name="0669b09" id="0669b09">思慧攝。此中二慧名所成者。是因聞思力所</a><a name="0669b10" id="0669b10">生義。第三修慧名所成者。是即以修為自性</a><a name="0669b11" id="0669b11">義。如言命器食寶所成。諸有欲於修精勤學</a><a name="0669b12" id="0669b12">者。如何淨身器令修速成。頌曰</a><a name="0669b13" id="0669b13"><p class='lg'>　　俱身心遠離　　　無不足大欲</a><br><a name="0669b14" id="0669b14">　　謂已得未得　　　多求名所無</a><br><a name="0669b15" id="0669b15">　　治相違界三　　　無漏無貪性</a><br><a name="0669b16" id="0669b16">　　四聖種亦爾　　　前三唯喜足</a><br><a name="0669b17" id="0669b17">　　三生具後業　　　為治四愛生</a><br><a name="0669b18" id="0669b18">　　我所我事欲　　　暫息永除故　</p></a><a name="0669b19" id="0669b19"><p>論曰。身器清淨略由三因。何等謂三因。一</a><a name="0669b20" id="0669b20">身心遠離。二喜足少欲。三住四聖種。謂若欲</a><a name="0669b21" id="0669b21">令修速成者。要先精勤<span class='corr'>清</span>淨身器。欲令身器</a><a name="0669b22" id="0669b22">得清淨者。要先修習身心遠離。身遠離者。謂</a><a name="0669b23" id="0669b23">遠惡朋心遠離者。謂離惡尋由身心離惡朋</a><a name="0669b24" id="0669b24">尋故。身器清淨心易得定。此二由何易可成</a><a name="0669b25" id="0669b25">者。由於衣等喜足少欲。言喜足者無不喜足。</a><a name="0669b26" id="0669b26">少欲者無大欲。諸有多求資生具者。晝狎惡</a><a name="0669b27" id="0669b27">朋侶。夜起惡尋思。由此無容令心得定。所無</a><a name="0669b28" id="0669b28">二種差別云何。謂於已得妙多衣等。恨不得</a><a name="0669b29" id="0669b29">此倍妙倍多。即於此中顯等倍勝。更欣欲故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290669a.htm'><img src='up.gif' border=0></a>
<a href='T290669c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>