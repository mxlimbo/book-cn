<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0077c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷16)</font> 雜蘊第一中智納息第二之一 <font face='Arial'>T27, p0077c</h2></font><hr>
<span class='old'>
</a><a name="0077b28" id="0077b28">似慢言者。為令不知佛功德者知已歸依</a><a name="0077b29" id="0077b29">修勝行故。又世尊說似癡言者。為開彼王</span><a name="0077c01" id="0077c01">談論道故。為解阿難睡悶心故。又欲生彼</a><a name="0077c02" id="0077c02">樂靜心故。佛說此等似煩惱言。皆為有情</a><a name="0077c03" id="0077c03">獲利樂故。今訶弟子稱言癡人。亦為利</a><a name="0077c04" id="0077c04">生如後當說。問何緣獨覺及諸聲聞。雖斷</a><a name="0077c05" id="0077c05">煩惱而有餘習佛不爾耶。答聲聞獨覺慧</a><a name="0077c06" id="0077c06">不猛利。雖斷煩惱而有餘習。如世常火雖</a><a name="0077c07" id="0077c07">有所燒而餘灰燼。佛慧猛利斷諸煩惱令</a><a name="0077c08" id="0077c08">無餘習。如劫盡火隨所燒物無餘灰燼。</a><a name="0077c09" id="0077c09">由前所說種種因緣故作斯論</a><a name="0077c10" id="0077c10"><p>如佛世尊訶諸弟子。稱言癡人此有何義。</a><a name="0077c11" id="0077c11">答是訶責語。謂佛世尊訶責弟子稱言癡</a><a name="0077c12" id="0077c12">人。如今親教及軌範師。若有近住依止弟子。</a><a name="0077c13" id="0077c13">起諸過失便訶責言。汝為愚癡不明不善</a><a name="0077c14" id="0077c14">世尊亦爾。訶諸弟子稱言癡人。此中論文</a><a name="0077c15" id="0077c15">總有二分。一者釋佛訶弟子義。二者釋佛</a><a name="0077c16" id="0077c16">訶彼因緣。前所舉文即是初分。如今親教及</a><a name="0077c17" id="0077c17">軌範師。為遮弟子所起過失。或如父母遮</a><a name="0077c18" id="0077c18">防子過。有所訶責皆為饒益。無有惡心</a><a name="0077c19" id="0077c19">佛亦如是。謂佛所化略有四種。一宜讚嘆。</a><a name="0077c20" id="0077c20">二宜訶責。三宜捨置。四宜因他。宜讚嘆</a><a name="0077c21" id="0077c21">者。如佛讚嘆俱胝耳等。宜訶責者。如佛</a><a name="0077c22" id="0077c22">訶責鄔陀夷等。宜捨置者。如置無衣迦葉</a><a name="0077c23" id="0077c23">波等。如佛告彼婆羅門言。今非其時未可</a><a name="0077c24" id="0077c24">答汝。宜因他者。如佛為五苾芻轉正法</a><a name="0077c25" id="0077c25">輪。爾時八萬諸天皆得聖道。佛為頻毘婆</a><a name="0077c26" id="0077c26">羅王說法。爾時亦有八萬諸天。及摩揭陀九</a><a name="0077c27" id="0077c27">萬二千人皆得聖道。佛為帝釋說法。爾時</a><a name="0077c28" id="0077c28">亦有八萬諸天得入聖道。佛為羅怙羅說</a><a name="0077c29" id="0077c29">法。爾時亦有六萬諸天一時得道。諸如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270077b.htm'><img src='up.gif' border=0></a>
<a href='T270078a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>