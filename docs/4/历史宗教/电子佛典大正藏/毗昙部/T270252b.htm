<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0252b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷49)</font> 結蘊第二中不善納息第一之一 <font face='Arial'>T27, p0252b</h2></font><hr>
<span class='old'>
</a><a name="0252a28" id="0252a28">事。由此五結以三十七事為自性。已說自</a><a name="0252a29" id="0252a29">性所以今當說。問何故名結。結是何義。答</span><a name="0252b01" id="0252b01">繫縛義合苦義雜毒義是結義。此廣如上三</a><a name="0252b02" id="0252b02">結中說。問何故但立此為結耶。答亦應說</a><a name="0252b03" id="0252b03">餘而不說者。當知此是有餘之說。有作是</a><a name="0252b04" id="0252b04">說。此是世尊為所化者簡略而說脅尊者言。</a><a name="0252b05" id="0252b05">佛知諸法性相勢用。堪立結者則建立之。</a><a name="0252b06" id="0252b06">不堪立者便不建立故不應責。尊者世友</a><a name="0252b07" id="0252b07">作如是說。此中但說迷色等事自相煩惱</a><a name="0252b08" id="0252b08">繫心為結。貪瞋慢三唯是迷事自相煩惱</a><a name="0252b09" id="0252b09">故立為結。五見及疑唯是迷理共相煩惱。</a><a name="0252b10" id="0252b10">無明雖復通迷理事。而多迷理故不立結。</a><a name="0252b11" id="0252b11">嫉慳二纏亦但迷事惱亂。二部及二趣故過</a><a name="0252b12" id="0252b12">患多故亦立為結。餘纏及垢無如是事故</a><a name="0252b13" id="0252b13">不立結尊者妙音亦作是說。此五於事結</a><a name="0252b14" id="0252b14">心過重故立為結。尊者覺天作如是說。此</a><a name="0252b15" id="0252b15">五於事數數現行惱亂自他過患尤重故立</a><a name="0252b16" id="0252b16">為結。餘煩惱等無如是事故不立結。有</a><a name="0252b17" id="0252b17">五順下分結。謂貪欲順下分結。瞋恚順下分</a><a name="0252b18" id="0252b18">結有身見順不分結。戒禁取順下分結。疑順</a><a name="0252b19" id="0252b19">下分結。問此五順下分結以何為自性。答</a><a name="0252b20" id="0252b20">以三十一事為自性。謂貪欲瞋恚順下分</a><a name="0252b21" id="0252b21">結。各欲界五部為十事。有身見順下分結三</a><a name="0252b22" id="0252b22">界見苦所斷為三事。戒禁取順下分結三界</a><a name="0252b23" id="0252b23">各見苦道所斷為六事。疑順下分結三界各</a><a name="0252b24" id="0252b24">四部為十二事。由此五順下分結以三十一</a><a name="0252b25" id="0252b25">事為自性。已說自性所以今當說。問何故</a><a name="0252b26" id="0252b26">名順下分結。順下分結是何義耶。答如是五</a><a name="0252b27" id="0252b27">結下界現行下界所斷結。下界生取。下界等</a><a name="0252b28" id="0252b28">流異熟果故。名順下分結。下界者。謂欲界。</a><a name="0252b29" id="0252b29">問若爾一切煩惱皆是下界現行。身在欲界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270252a.htm'><img src='up.gif' border=0></a>
<a href='T270252c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>