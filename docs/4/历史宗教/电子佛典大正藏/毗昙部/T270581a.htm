<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0581a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷112)</font> 業蘊第四中惡行納息第一之一 <font face='Arial'>T27, p0581a</h2></font><hr>
<span class='old'>
</a><a name="0580c28" id="0580c28">品中。唯意地故作一四句。有惡行非不善</a><a name="0580c29" id="0580c29">根。謂邪見及不善思。有不善根非惡行。謂</span><a name="0581a01" id="0581a01">癡不善根。有惡行亦不善根者無也。有非</a><a name="0581a02" id="0581a02">惡行非不善根。謂除前相。於不共無明俱</a><a name="0581a03" id="0581a03">生不善品中。亦以唯意地故作一四句。有</a><a name="0581a04" id="0581a04">惡行非不善根。謂不善思。有不善根非惡</a><a name="0581a05" id="0581a05">行。謂癡不善根。有惡行亦不善根者無也。</a><a name="0581a06" id="0581a06">有非惡行非不善根。謂除前相</a><a name="0581a07" id="0581a07"><p>三妙行。三善根。為前攝後。後攝前耶。乃至</a><a name="0581a08" id="0581a08">廣說。問何故作此論。答為欲分別契經義</a><a name="0581a09" id="0581a09">故。如契經說。有三妙行三善根。契經雖作</a><a name="0581a10" id="0581a10">是說。而未廣辯。廣說如前。三妙行者。謂身</a><a name="0581a11" id="0581a11">妙行。語妙行。意妙行。云何身等妙行。如世</a><a name="0581a12" id="0581a12">尊說。何者身妙行。謂離斷生命。離不與取。</a><a name="0581a13" id="0581a13">離欲邪行。何者語妙行。謂離虛誑語。離離</a><a name="0581a14" id="0581a14">間語。離麤惡語。離雜穢語。何者意妙行。謂</a><a name="0581a15" id="0581a15">無貪無瞋正見。應知此中世尊唯說根本</a><a name="0581a16" id="0581a16">業道所攝妙行。不說業道加行後起所攝妙</a><a name="0581a17" id="0581a17">行</a><a name="0581a18" id="0581a18"><p>此發智論通說所有善身業。若是業道所攝。</a><a name="0581a19" id="0581a19">若非業道所攝。如是一切名身妙行。通說</a><a name="0581a20" id="0581a20">所有善語業。若是業道所攝。若非業道所攝。</a><a name="0581a21" id="0581a21">如是一切名語妙行。通說所有善意業等。</a><a name="0581a22" id="0581a22">若是業道所攝。若非業道所攝。如是一切</a><a name="0581a23" id="0581a23">名意妙行。如此論中攝諸妙行。集異門論</a><a name="0581a24" id="0581a24">亦作是說。故彼論言。何者身妙行。謂離斷</a><a name="0581a25" id="0581a25">生命。離不與取。離欲邪行。如是所說隨順</a><a name="0581a26" id="0581a26">契經。又言。復次離斷生命。離不與取。離非</a><a name="0581a27" id="0581a27">梵行。如是復攝前所不攝。於自妻室離</a><a name="0581a28" id="0581a28">起欲行。又言。有餘善身業。如是復攝所有</a><a name="0581a29" id="0581a29">業道加行後起。又言。有餘諸有如理所引身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270580c.htm'><img src='up.gif' border=0></a>
<a href='T270581b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>