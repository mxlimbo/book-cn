<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0078c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷15)</font> 分別業品第四之一 <font face='Arial'>T29, p0078c</h2></font><hr>
<span class='old'>
</a><a name="0078b28" id="0078b28">律儀。得不律儀定從一切有情業道。無少</a><a name="0078b29" id="0078b29">分境及不具支不律儀者。此定無有由一切</span><a name="0078c01" id="0078c01">因。下品等心無俱起故。若有一類由下品</a><a name="0078c02" id="0078c02">心得不律儀。後於異時由上品心斷眾生</a><a name="0078c03" id="0078c03">命。彼但成就下不律儀。亦成殺生上品表</a><a name="0078c04" id="0078c04">等。中品上品例此應知。此中何名不律儀</a><a name="0078c05" id="0078c05">者。謂諸屠羊屠雞屠豬捕鳥捕魚。獵獸劫盜</a><a name="0078c06" id="0078c06">魁膾典獄。縛龍煮狗及罝弶等。等言類顯王</a><a name="0078c07" id="0078c07">典刑罰及餘聽察斷罪等人。但恒有害心</a><a name="0078c08" id="0078c08">名不律儀者。由彼一類住不律儀。或有不</a><a name="0078c09" id="0078c09">律儀名不律儀者。言屠羊者。謂為活命</a><a name="0078c10" id="0078c10">要期盡壽恒欲害羊。餘隨所應當知亦</a><a name="0078c11" id="0078c11">爾。遍於有情界得諸律儀其理可爾。由</a><a name="0078c12" id="0078c12">普欲利樂勝阿世耶而受得故。非屠羊等</a><a name="0078c13" id="0078c13">不律儀人於己至親有損害意。乃至為救</a><a name="0078c14" id="0078c14">自身命緣亦不欲殺。如何可說普於一切</a><a name="0078c15" id="0078c15">得不律儀。由彼至親若為羊等於彼亦可</a><a name="0078c16" id="0078c16">有損害心。既知至親現非羊等。如何於彼</a><a name="0078c17" id="0078c17">可有害心。又聖必無作羊等理。如何於彼</a><a name="0078c18" id="0078c18">得不律儀。若觀未來羊等自體。於現相續</a><a name="0078c19" id="0078c19">得不律儀。是則羊等於未來世亦有至親</a><a name="0078c20" id="0078c20">及聖自體。於彼決定無損害心。是則應觀</a><a name="0078c21" id="0078c21">未來自體。不於現在得不律儀。於羊等現</a><a name="0078c22" id="0078c22">身既有害意。如何不於彼得不律儀。於母</a><a name="0078c23" id="0078c23">等現身既無害意。如何亦於彼得不律儀。</a><a name="0078c24" id="0078c24">於等事中應求異理。又屠羊等不律儀人。</a><a name="0078c25" id="0078c25">於一生中不與不取。於己妻妾住知足</a><a name="0078c26" id="0078c26">心。啞不能言無語四過。如何彼亦得具支</a><a name="0078c27" id="0078c27">不律儀。彼遍損善阿世耶故。雖啞不言而</a><a name="0078c28" id="0078c28">身表語所欲說義故得具支。若爾彼人或</a><a name="0078c29" id="0078c29">時先受二三學處。後但受殺。於餘不損善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290078b.htm'><img src='up.gif' border=0></a>
<a href='T290079a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>