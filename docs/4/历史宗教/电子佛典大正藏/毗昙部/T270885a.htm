<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0885a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷176)</font> 定蘊第七中不還納息第四之一 <font face='Arial'>T27, p0885a</h2></font><hr>
<span class='old'>
</a><a name="0884c28" id="0884c28">流。此中所說依多生建立順流逆流。復次</a><a name="0884c29" id="0884c29">彼經依暫時起欲惡離欲惡。建立順流逆</span><a name="0885a01" id="0885a01">流。是故未離欲染聖者亦名順流。已離欲</a><a name="0885a02" id="0885a02">染異生亦名逆流。此中所說依長時向生</a><a name="0885a03" id="0885a03">死背生死建立順流逆流。是故有已離色</a><a name="0885a04" id="0885a04">染者而名順流。有未離欲染者而名逆</a><a name="0885a05" id="0885a05">流。諸生者謂四生。諸趣者謂五趣。諸有者謂</a><a name="0885a06" id="0885a06">三有。諸種類者謂地處等種類差別。諸生死</a><a name="0885a07" id="0885a07">者。謂無始時來乃至後際流轉差別。為支者</a><a name="0885a08" id="0885a08">謂十二有支。為門者謂業煩惱。為事者謂所</a><a name="0885a09" id="0885a09">依止。為道者謂趣生死道。為跡向者謂趣</a><a name="0885a10" id="0885a10">薩迦耶進跡向。此中前五句顯生死。後五句</a><a name="0885a11" id="0885a11">顯生死長養。生死攝受。生死任持。生死無斷</a><a name="0885a12" id="0885a12">絕。生死增益隨順。如引河流而無有盡。</a><a name="0885a13" id="0885a13">逆流義中生等五種如前說。差別者於彼得</a><a name="0885a14" id="0885a14">滅。為支者謂八聖道支。為門者謂不淨觀</a><a name="0885a15" id="0885a15">持息念等。為事者謂三解脫門。為道者謂</a><a name="0885a16" id="0885a16">趣生死滅道。為跡向者謂趣薩迦耶滅跡</a><a name="0885a17" id="0885a17">向。此中前五句顯生死滅。後五句顯能摧</a><a name="0885a18" id="0885a18">滅生死非長養。能棄背生死非攝受。能散</a><a name="0885a19" id="0885a19">壞生死非任持。能斷絕生死非無斷絕。能</a><a name="0885a20" id="0885a20">損減違逆生死非增益隨順。如決陂潢</a><a name="0885a21" id="0885a21">漸令枯涸。問齊何名順流逆流者。有說。乃</a><a name="0885a22" id="0885a22">至苦法智忍未生名順流者。已生名逆流者。</a><a name="0885a23" id="0885a23">有說。乃至世第一法未生名順流者。已生</a><a name="0885a24" id="0885a24">名逆流者。有說。乃至增上忍未生名順流</a><a name="0885a25" id="0885a25">者。已生名逆流者。有說。乃至忍法。有說</a><a name="0885a26" id="0885a26">乃至頂法。有說。乃至煖法。有說。乃至念</a><a name="0885a27" id="0885a27">住。有說。乃至不淨觀持息念等未生名順</a><a name="0885a28" id="0885a28">流者。已生。名逆流者。如是說者。若未種</a><a name="0885a29" id="0885a29">順解脫分善根名順流者。已種順解脫分<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270884c.htm'><img src='up.gif' border=0></a>
<a href='T270885b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>