<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0065a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷12)</font> 分別世品第三之一 <font face='Arial'>T29, p0065a</h2></font><hr>
<span class='old'>
</a><a name="0064c28" id="0064c28">耳通等例此應知。有餘部師說。餘世界亦</a><a name="0064c29" id="0064c29">別有佛出現世間。所以者何。有多菩薩。現</span><a name="0065a01" id="0065a01">俱修習菩提資糧。一界一時可無多佛。多</a><a name="0065a02" id="0065a02">界多佛何理能遮。故無邊界中有無邊佛現。</a><a name="0065a03" id="0065a03">若唯一佛設住一劫時。尚不遍為一世界佛</a><a name="0065a04" id="0065a04">事。況同人壽能益無邊。然諸有情居無邊</a><a name="0065a05" id="0065a05">界。時處根性差別無邊。佛應遍觀此有情</a><a name="0065a06" id="0065a06">類。如是時處應見世尊。佛便應機現通說</a><a name="0065a07" id="0065a07">法。令其過失未生不生。諸有已生能令斷</a><a name="0065a08" id="0065a08">滅。令其功德未生得生。諸有已生能令圓</a><a name="0065a09" id="0065a09">滿。如何一佛此事頓成。是故同時定有多佛。</a><a name="0065a10" id="0065a10">然彼所引無處無位非前非後。有二如來出</a><a name="0065a11" id="0065a11">於世等。應共思擇。此言為說一界多界。若</a><a name="0065a12" id="0065a12">說多界則轉輪王餘世界中亦應非有。以</a><a name="0065a13" id="0065a13">說如佛遮俱生故。若許輪王餘界別有</a><a name="0065a14" id="0065a14">如何不許別界佛耶。佛出世間具吉祥福。</a><a name="0065a15" id="0065a15">多界多佛何過而遮。謂多界中諸佛俱現。便</a><a name="0065a16" id="0065a16">能饒益無量有情令得增上生及決定勝道。</a><a name="0065a17" id="0065a17">若爾何故一世界中無二如來俱時出現。以</a><a name="0065a18" id="0065a18">無用故。謂一界中一佛足能饒益一切。又</a><a name="0065a19" id="0065a19">願力故。謂諸如來為菩薩時先發誓願。願</a><a name="0065a20" id="0065a20">我當在無救無依盲闇界中成等正覺。利</a><a name="0065a21" id="0065a21">益安樂一切有情。為救為依為眼為導。又</a><a name="0065a22" id="0065a22">令敬重故。謂一界中唯有一如來便深敬</a><a name="0065a23" id="0065a23">重。又令速行故。謂令如是知一切智尊甚</a><a name="0065a24" id="0065a24">為難遇。彼所立教應速修行勿般涅槃。或</a><a name="0065a25" id="0065a25">往餘處。便令我等無救無依。故一界中無</a><a name="0065a26" id="0065a26">二佛現。如是所說四種輪王威定諸方亦</a><a name="0065a27" id="0065a27">有差別。謂金輪者諸小國王各自來迎作如</a><a name="0065a28" id="0065a28">是請。我等國土寬廣豐饒。安隱富樂多諸人</a><a name="0065a29" id="0065a29">眾。唯願天尊親垂教敕。我等皆是天尊翼從。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290064c.htm'><img src='up.gif' border=0></a>
<a href='T290065b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>