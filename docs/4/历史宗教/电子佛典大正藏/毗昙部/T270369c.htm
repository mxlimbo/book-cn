<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0369c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷71)</font> 結蘊第二中十門納息第四之一 <font face='Arial'>T27, p0369c</h2></font><hr>
<span class='old'>
</a><a name="0369b28" id="0369b28">亦以色為緣生。何故名眼識不名色識</a><a name="0369b29" id="0369b29">耶。答亦有經說此名色識。如說。色界為緣</span><a name="0369c01" id="0369c01">生色識。乃至法界為緣生法識。問但有一</a><a name="0369c02" id="0369c02">經作如是說。餘一切經皆說眼識。如何不</a><a name="0369c03" id="0369c03">說名色識耶。答眼是內故但名眼識。色是</a><a name="0369c04" id="0369c04">外故不名色識。復次眼是所依故但名眼</a><a name="0369c05" id="0369c05">識。色是所緣故不名色識。復次眼是根故但</a><a name="0369c06" id="0369c06">名眼識。色是根義故不名色識。復次眼是</a><a name="0369c07" id="0369c07">有境故但名眼識。色是境故不名色識。復</a><a name="0369c08" id="0369c08">次眼是不共故但名眼識。色是共故不名色</a><a name="0369c09" id="0369c09">識。復次諸立名者皆就所依顯所立名有</a><a name="0369c10" id="0369c10">差別故。眼是識所依根故但名眼識。乃至意</a><a name="0369c11" id="0369c11">是意識所依根故但名意識。如聲唯就所</a><a name="0369c12" id="0369c12">依立名。顯所立名有差別故。如依鼓起</a><a name="0369c13" id="0369c13">但名鼓聲。若依貝起但名貝聲。依箜篌等</a><a name="0369c14" id="0369c14">應知亦爾。問眼等六識皆依意生。何緣前</a><a name="0369c15" id="0369c15">五不名意識。答若法是識不雜不共不亂所</a><a name="0369c16" id="0369c16">依識名依。彼眼是眼識不雜不共不亂所依</a><a name="0369c17" id="0369c17">故名眼識。廣說乃至身是身識不雜不共不</a><a name="0369c18" id="0369c18">亂所依故名身識。意是五識雜共亂依。是故</a><a name="0369c19" id="0369c19">前五不名意識。問若爾。意識亦應不說名</a><a name="0369c20" id="0369c20">意識耶。答意識更無不雜不共不亂所依如</a><a name="0369c21" id="0369c21">前五識。是故但說名為意識。以是因緣應</a><a name="0369c22" id="0369c22">作四句。有法是眼識所依非等無間緣。謂</a><a name="0369c23" id="0369c23">俱生眼。有法是眼識等無間緣非所依。謂無</a><a name="0369c24" id="0369c24">間已滅諸心所法。有法是眼識所依亦是等</a><a name="0369c25" id="0369c25">無間緣。謂無間已滅意界。有法非眼識所</a><a name="0369c26" id="0369c26">依亦非等無間緣。謂除前相。乃至身識四</a><a name="0369c27" id="0369c27">句亦爾。若法是意識所依亦是等無間緣。有</a><a name="0369c28" id="0369c28">法是意識等無間緣而非所依。謂無間已滅</a><a name="0369c29" id="0369c29">諸心所法。尊者世友亦作是說。眼識亦以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270369b.htm'><img src='up.gif' border=0></a>
<a href='T270370a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>