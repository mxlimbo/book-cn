<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0178c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷24)</font> 雜乾度中思品之二 <font face='Arial'>T28, p0178c</h2></font><hr>
<span class='old'>
</a><a name="0178b28" id="0178b28">故名見。行忍故名忍。欲解脫故名欲。覺知</a><a name="0178b29" id="0178b29">故名慧。是故此中唯分別苦法忍</span><a name="0178c01" id="0178c01"><p>凡夫性。當言善耶。乃至廣說。答曰。凡夫性。</a><a name="0178c02" id="0178c02">當言無記。所以者何。善法由善方便得。亦由</a><a name="0178c03" id="0178c03">餘善法得。由方便者。是方便善根。由此善根。</a><a name="0178c04" id="0178c04">亦令餘善未來世修。如見道邊等智盡智邊</a><a name="0178c05" id="0178c05">所得三界善根。問曰。此中何故不說生得善</a><a name="0178c06" id="0178c06">耶。答曰。應說而不說者。當知此說有餘。乃至</a><a name="0178c07" id="0178c07">廣說。復有說者。若勝好善。此中則說。彼是</a><a name="0178c08" id="0178c08">下劣。是故不說。復有說者。方便得善說。方便</a><a name="0178c09" id="0178c09">善根。由他得善。說離欲得善。復有說者。方便</a><a name="0178c10" id="0178c10">生善。說慚分勝進分善根。由他得善。說住分</a><a name="0178c11" id="0178c11">退分善根。復有說者。此文應如是說。善法若</a><a name="0178c12" id="0178c12">方便得。若得方便者。是方便得。得者是生得。</a><a name="0178c13" id="0178c13">復有說者。得善法若方便。若離欲若得若退。</a><a name="0178c14" id="0178c14">復有說者。方便得者。是方便生。若得者善根</a><a name="0178c15" id="0178c15">斷還生時得善根是也。無有作方便求為凡</a><a name="0178c16" id="0178c16">夫。所以者何。無有本非凡夫者。此是下賤法</a><a name="0178c17" id="0178c17">故。無有求者。若凡夫性是善則有大過。斷善</a><a name="0178c18" id="0178c18">根時。永滅善法。不成就得。是時應非凡夫。若</a><a name="0178c19" id="0178c19">極惡下賤。非凡夫者。是事不然。欲令無如是</a><a name="0178c20" id="0178c20">過故。凡夫性不當言善。何故非不善耶。答曰。</a><a name="0178c21" id="0178c21">凡夫離欲界欲。不成就不善法。離欲界則非</a><a name="0178c22" id="0178c22">凡夫。以如是說。則止凡夫性。是不善者意。若</a><a name="0178c23" id="0178c23">凡夫性。是不善者。凡夫人離欲界欲者。則不</a><a name="0178c24" id="0178c24">應還生欲界。然還生欲界。是故凡夫性不得</a><a name="0178c25" id="0178c25">言不善</a><a name="0178c26" id="0178c26"><p>凡夫性當言欲界繫耶。乃至廣說。答曰。凡夫</a><a name="0178c27" id="0178c27">性。或欲界繫。或色無色界繫。問曰。凡夫性何</a><a name="0178c28" id="0178c28">故不當言定欲界繫耶。答曰。欲界沒生無色</a><a name="0178c29" id="0178c29">界。乃至廣說。問曰。何故不說欲界沒生色界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280178b.htm'><img src='up.gif' border=0></a>
<a href='T280179a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>