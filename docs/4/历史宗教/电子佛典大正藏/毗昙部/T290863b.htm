<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0863b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷18)</font> 辯業品第五之一 <font face='Arial'>T29, p0863b</h2></font><hr>
<span class='old'>
</a><a name="0863a28" id="0863a28">不見有大相可得。有說身中有孔隙故。雖得</a><a name="0863a29" id="0863a29">相容納而不大於本。已辯業門略有二種。謂</span><a name="0863b01" id="0863b01">思思已業差別故。復有三種。謂身語意業差</a><a name="0863b02" id="0863b02">別故。復有五種。謂身語二各表無表及思唯</a><a name="0863b03" id="0863b03">一業差別故。如是五業性及界地建立云何。</a><a name="0863b04" id="0863b04">頌曰</a><a name="0863b05" id="0863b05"><p class='lg'>　　無表記餘三　　　不善唯在欲</a><br><a name="0863b06" id="0863b06">　　無表遍欲色　　　表唯有伺二</a><br><a name="0863b07" id="0863b07">　　欲無有覆表　　　以無等起故　</p></a><a name="0863b08" id="0863b08"><p>論曰。無表唯通善不善性無有無記。所以者</a><a name="0863b09" id="0863b09">何。是強力心所等起故。無記心劣無有功能。</a><a name="0863b10" id="0863b10">為因等起引強力業。令於後後餘心位中及</a><a name="0863b11" id="0863b11">無心時亦恒續起。所言餘者。謂二表及思三。</a><a name="0863b12" id="0863b12">謂皆通善不善無記。於中不善在欲非餘。有</a><a name="0863b13" id="0863b13">不善根無慚愧故。善及無記隨其所應。三界</a><a name="0863b14" id="0863b14">皆有不別遮故。欲色二界皆有無表。決定不</a><a name="0863b15" id="0863b15">在無色界中。以無色界中有伏色想故。厭背</a><a name="0863b16" id="0863b16">諸色入無色定。故彼定中不能生色。或隨何</a><a name="0863b17" id="0863b17">處有身語轉。唯是處有身語律儀。無色界中</a><a name="0863b18" id="0863b18">無身語轉。故彼無有身語律儀。毘婆沙師作</a><a name="0863b19" id="0863b19">如是說。為治惡戒故起尸羅。唯欲界中有諸</a><a name="0863b20" id="0863b20">惡戒。無色於欲具四種遠。一所依遠。二行相</a><a name="0863b21" id="0863b21">遠。三所緣遠。四對治遠。所依遠者。謂於等至</a><a name="0863b22" id="0863b22">入出位中。等無間緣為所依體無容有故。行</a><a name="0863b23" id="0863b23">相遠者。謂無色心畢竟無能。於欲界法作苦</a><a name="0863b24" id="0863b24">麤等諸行相故。所緣遠義。類此應知。由無</a><a name="0863b25" id="0863b25">色心但能以下第四靜慮有漏諸法。為苦麤</a><a name="0863b26" id="0863b26">等行相所緣。對治遠者。謂若未離欲界貪時。</a><a name="0863b27" id="0863b27">必定無容起無色定。能為欲界惡戒等法。厭</a><a name="0863b28" id="0863b28">壞及斷二對治故。非不能緣可能厭壞。故無</a><a name="0863b29" id="0863b29">色界無無表色。表色唯在二有伺地。謂通欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290863a.htm'><img src='up.gif' border=0></a>
<a href='T290863c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>