<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0647a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷124)</font> 業蘊第四中表無表納息第四之一 <font face='Arial'>T27, p0647a</h2></font><hr>
<span class='old'>
</a><a name="0646c28" id="0646c28">立名不應為難。如得勝位捨本劣名。問</a><a name="0646c29" id="0646c29">彼親教師既有二種。何故佛說後是前非。答</span><a name="0647a01" id="0647a01">以勝律儀依後師得。不依前故。如不依</a><a name="0647a02" id="0647a02">彼律儀得名。彼師亦爾。復有說者。捨前律</a><a name="0647a03" id="0647a03">儀。問若爾何故施設論說前後律儀彼俱成</a><a name="0647a04" id="0647a04">就。答彼論意說。由前律儀資後令勝。前戒</a><a name="0647a05" id="0647a05">勢力今時猶轉故說成就。而先律儀實不成</a><a name="0647a06" id="0647a06">就。問後捨苾芻為勤策時。及捨勤策為近</a><a name="0647a07" id="0647a07">事時。復云何得彼二戒耶。答即由語表自</a><a name="0647a08" id="0647a08">誓我今還為勤策或近事故。得二律儀非</a><a name="0647a09" id="0647a09">成舊戒。如是說者不捨前戒而得後戒</a><a name="0647a10" id="0647a10">彼後所受非前所受相違法故。又前後戒因。</a><a name="0647a11" id="0647a11">緣各別。不應相合成十數等</a><a name="0647a12" id="0647a12"><p>問若童子時受近事戒。至少年位。方娉妻</a><a name="0647a13" id="0647a13">室。彼於此妻先得戒不。若先得者今應犯</a><a name="0647a14" id="0647a14">戒。若先不得則此律儀應從少分有情處</a><a name="0647a15" id="0647a15">得。答應言先得。問若爾今應犯戒。答得由</a><a name="0647a16" id="0647a16">別分非總相續。先所受得離欲邪行。非</a><a name="0647a17" id="0647a17">非梵行今如何犯。習近自妻非邪行故。謂</a><a name="0647a18" id="0647a18">一相續別分有多。所遮所行別故無犯</a><a name="0647a19" id="0647a19">問若童子位得不作律儀。至少年時方娉</a><a name="0647a20" id="0647a20">妻室。彼於此妻先得律儀不。若先得者今</a><a name="0647a21" id="0647a21">應犯律儀。然不作律儀得必無犯。若先不</a><a name="0647a22" id="0647a22">得則此律儀。應從少分有情處得。答應言</a><a name="0647a23" id="0647a23">先得廣說如前。問近事律儀依何處有。答</a><a name="0647a24" id="0647a24">依欲界有非色無色界。依人趣有非餘趣。</a><a name="0647a25" id="0647a25">依三洲有除北洲。問若此律儀唯依人趣。</a><a name="0647a26" id="0647a26">契經所說當云何通。如契經說。時天帝釋</a><a name="0647a27" id="0647a27">來詣佛所。作如是言。願佛憶持。我是近事</a><a name="0647a28" id="0647a28">我從今者乃至命終。於其中間護生歸淨。</a><a name="0647a29" id="0647a29">答彼自顯示是信等流。非受律儀不應為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270646c.htm'><img src='up.gif' border=0></a>
<a href='T270647b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>