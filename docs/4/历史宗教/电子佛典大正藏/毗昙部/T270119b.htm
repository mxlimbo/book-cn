<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0119b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷23)</font> 雜蘊第一中補特伽羅納息第三之一 <font face='Arial'>T27, p0119b</h2></font><hr>
<span class='old'>
</a><a name="0119a28" id="0119a28">不愛趣攝名色緣六處亦有二種。一長</a><a name="0119a29" id="0119a29">養。二異熟。六處緣觸亦有二種。一有對觸。</span><a name="0119b01" id="0119b01">二增語觸。觸緣受亦有二種。一身受。二心</a><a name="0119b02" id="0119b02">受。受緣愛亦有二種。一婬欲愛。二資具愛。</a><a name="0119b03" id="0119b03">愛緣取亦有二種。一見門轉。二愛門轉。取</a><a name="0119b04" id="0119b04">緣有亦有二種。一內門轉。二外門轉。有緣</a><a name="0119b05" id="0119b05">生亦有二種。一剎那生。二眾同分生。生緣</a><a name="0119b06" id="0119b06">老死。老有二種。一眼所見老。二慧所見老。</a><a name="0119b07" id="0119b07">死有二種。一剎那死。二眾同分死</a><a name="0119b08" id="0119b08"><p>如契經說。佛告苾芻。我昔持草詣菩提樹。</a><a name="0119b09" id="0119b09">到已敷設結跏趺坐。順逆觀察十二緣起。依</a><a name="0119b10" id="0119b10">此有故彼有。此生故彼生。謂無明緣行乃</a><a name="0119b11" id="0119b11">至生緣老死。老死緣愁悲苦憂惱。問云何菩</a><a name="0119b12" id="0119b12">薩順逆觀察十二緣起耶。答若以因推果</a><a name="0119b13" id="0119b13">名順觀察若以果推因名逆觀察。復次若</a><a name="0119b14" id="0119b14">從細入麤名順觀察。若從麤入細名逆觀</a><a name="0119b15" id="0119b15">察。如麤細如是可見不可見。現見非現見。</a><a name="0119b16" id="0119b16">顯了非顯了。應知亦爾。復次若因近觀遠</a><a name="0119b17" id="0119b17">名順觀察。若因遠觀近名逆觀察。如近遠</a><a name="0119b18" id="0119b18">如是在此在彼。現前不現前。此眾同分。</a><a name="0119b19" id="0119b19">彼眾同分。應知亦爾。問此經中說無明緣</a><a name="0119b20" id="0119b20">行。何故不說無明因行耶。答餘經亦說無</a><a name="0119b21" id="0119b21">明因行。如大因緣法門經說。佛告阿難。老</a><a name="0119b22" id="0119b22">死有如是因。有如是緣。有如是緒。謂生</a><a name="0119b23" id="0119b23">如說生為老死因。乃至說無明為行因。問</a><a name="0119b24" id="0119b24">一經雖說無明因行。而多經說無明緣行。</a><a name="0119b25" id="0119b25">有何意耶。答若說無明因行則但說染污</a><a name="0119b26" id="0119b26">行。若說無明緣行則通說染污不染污行。</a><a name="0119b27" id="0119b27">復次若說無明因行則但說罪行。若說無</a><a name="0119b28" id="0119b28">明緣行則通說罪福不動行。復次若說無明</a><a name="0119b29" id="0119b29">因行則但說因緣。若說無明緣行則通說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270119a.htm'><img src='up.gif' border=0></a>
<a href='T270119c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>