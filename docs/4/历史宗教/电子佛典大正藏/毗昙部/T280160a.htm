<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0160a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷21)</font> 雜揵度無義品第七上 <font face='Arial'>T28, p0160a</h2></font><hr>
<span class='old'>
</a><a name="0159c28" id="0159c28">曾聞此賢劫中。有王名惡行。有仙人名忍辱。</a><a name="0159c29" id="0159c29">時王除去男子。將諸伎女。遊戲林間。種種</span><a name="0160a01" id="0160a01">快意。時王疲厭而便眠臥。時諸伎女。為花</a><a name="0160a02" id="0160a02">果故。於林樹間。處處求覓。是時仙人。於自住</a><a name="0160a03" id="0160a03">處。閑靜禪思。時諸伎女。遙見仙人。即詣其</a><a name="0160a04" id="0160a04">所。頂禮足已。在一面坐。是時仙人。為諸伎</a><a name="0160a05" id="0160a05">女。說欲過患。時王眠覺。四方觀視。不見侍</a><a name="0160a06" id="0160a06">人。作是思惟。將無有人將我伎女去耶。其</a><a name="0160a07" id="0160a07">王即時瞋恚拔劍。遍林樹間。而推求之。見諸</a><a name="0160a08" id="0160a08">伎女坐仙人邊。心生是念。今此大鬼將我</a><a name="0160a09" id="0160a09">伎來。前問之言。汝是誰耶。仙人答言。我是</a><a name="0160a10" id="0160a10">仙人。王復問言。汝於此間何所作耶。仙人</a><a name="0160a11" id="0160a11">答言。行忍辱道。王作是念。此人見我瞋恚。自</a><a name="0160a12" id="0160a12">稱忍辱。我今當試為實爾不。復更問言。汝得</a><a name="0160a13" id="0160a13">初禪耶。答言不得。汝乃至得非想非非想定</a><a name="0160a14" id="0160a14">耶。答言不得。其王聞已。瞋恚轉增。語仙人</a><a name="0160a15" id="0160a15">言。可申汝臂。以刀斷之。而問之言。汝是何</a><a name="0160a16" id="0160a16">人。仙人答言。是忍辱人。如是復斷一臂。亦</a><a name="0160a17" id="0160a17">斷兩足。割其耳鼻。令仙人身。使為七分。復問</a><a name="0160a18" id="0160a18">之言。汝是何人。仙人答言。是忍辱人。仙人語</a><a name="0160a19" id="0160a19">王。今何故生疲厭心。汝若以刀割我身體。令</a><a name="0160a20" id="0160a20">如微塵者。我言忍辱。終無有異。爾時仙人。復</a><a name="0160a21" id="0160a21">作是念。如彼今日斷我身體使為七分。我得</a><a name="0160a22" id="0160a22">阿耨多羅三藐三菩提時。先以大悲。令汝修</a><a name="0160a23" id="0160a23">七種道斷汝七使。時惡行王者。今憍陳如是。</a><a name="0160a24" id="0160a24">忍辱仙人者。今世尊是。憍陳如見真諦已。</a><a name="0160a25" id="0160a25">佛之威力。自見己身。本是惡行王。斷仙人身。</a><a name="0160a26" id="0160a26">使為七分。亦憶本誓願。是時世尊告憍陳如。</a><a name="0160a27" id="0160a27">非我違本誓耶。遵本所願耶。是時憍陳如。即</a><a name="0160a28" id="0160a28">從座起。極懷慚愧。白佛言。世尊。不違本誓。</a><a name="0160a29" id="0160a29">遵本所願。我愚小作是罪。今重懺悔。以本願<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280159c.htm'><img src='up.gif' border=0></a>
<a href='T280160b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>