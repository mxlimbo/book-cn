<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0085c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷16)</font> 分別業品第四之一 <font face='Arial'>T29, p0085c</h2></font><hr>
<span class='old'>
</a><a name="0085b28" id="0085b28">眾生。此等加行皆從癡起。偷盜加行從貪起</a><a name="0085b29" id="0085b29">者。謂隨所須起盜加行。或為別利恭敬名</span><a name="0085c01" id="0085c01">譽。或為救拔自身親友。從貪引起偷盜加</a><a name="0085c02" id="0085c02">行。從瞋起者。謂為除怨發憤恚心起盜加</a><a name="0085c03" id="0085c03">行。從癡起者。謂諸王等依世法律奪惡人</a><a name="0085c04" id="0085c04">財。謂法應爾無偷盜罪。又婆羅門作如是</a><a name="0085c05" id="0085c05">說。世間財物於劫初時。大梵天王施諸梵</a><a name="0085c06" id="0085c06">志。於後梵志勢力微劣。為諸卑族侵奪受</a><a name="0085c07" id="0085c07">用。今諸梵志於世他財若奪若偷。充衣充</a><a name="0085c08" id="0085c08">食或充餘用。或轉施他皆用己財無偷盜</a><a name="0085c09" id="0085c09">罪。然彼取時有他物想。又因邪見盜他財</a><a name="0085c10" id="0085c10">物。皆名從癡起盜加行。邪婬加行從貪起</a><a name="0085c11" id="0085c11">者。謂於他妻等起染著心。或為求他財名</a><a name="0085c12" id="0085c12">位恭敬。或為救拔自身他身。從貪著心起</a><a name="0085c13" id="0085c13">婬加行。從瞋生者。謂為除怨發憤恚心起</a><a name="0085c14" id="0085c14">婬加行。從癡生者。如波剌私讚於母等行</a><a name="0085c15" id="0085c15">非梵行。又諸梵志讚牛祠中有諸女男受</a><a name="0085c16" id="0085c16">持牛禁吸水齧草或住或行。不簡親疏</a><a name="0085c17" id="0085c17">隨遇隨合。又諸外道作如是言。一切女人</a><a name="0085c18" id="0085c18">如臼花果熟食階蹬道路橋船。世間眾人應</a><a name="0085c19" id="0085c19">共受用。此等加行從癡所生。虛誑語等語四</a><a name="0085c20" id="0085c20">業道從貪瞋生。類前應說。然虛誑語所有</a><a name="0085c21" id="0085c21">加行從癡生者。如外論言</a><a name="0085c22" id="0085c22"><p class='lg'>　　若人因戲笑　　　嫁娶對女王</a><br><a name="0085c23" id="0085c23">　　及救命救財　　　虛誑語無罪　</p></a><a name="0085c24" id="0085c24"><p>又因邪見起虛誑語離間語等所有加</a><a name="0085c25" id="0085c25">行。當知一切從癡所生。又諸吠陀及餘邪</a><a name="0085c26" id="0085c26">論。皆雜穢語攝。加行從癡生。貪瞋等三既</a><a name="0085c27" id="0085c27">無加行。如何可說從貪等生。以從三根</a><a name="0085c28" id="0085c28">無間生故。可說貪等從三根生。謂或有</a><a name="0085c29" id="0085c29">時從貪無間生貪業道。從二亦然。瞋及邪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290085b.htm'><img src='up.gif' border=0></a>
<a href='T290086a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>