<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0629b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷51)</font> 辯隨眠品第五之一 <font face='Arial'>T29, p0629b</h2></font><hr>
<span class='old'>
</a><a name="0629a28" id="0629a28">愛非愛果。思擇業處已廣成立。非業無間異</a><a name="0629a29" id="0629a29">熟果生。非當果生時異熟因。現在若過去法</span><a name="0629b01" id="0629b01">其體已無。則應無因有果生義。或應彼果畢</a><a name="0629b02" id="0629b02">竟不生。由此應知過去實有。經主於此作如</a><a name="0629b03" id="0629b03">是言。非經部師作如是說。即過去業能生當</a><a name="0629b04" id="0629b04">果。然業為先所引相續。轉變差別令當果</a><a name="0629b05" id="0629b05">生。譬如世間種生當果。謂如從種有當果生。</a><a name="0629b06" id="0629b06">非當果生從已壞種。非種無間有當果生。然</a><a name="0629b07" id="0629b07">種為先所引相續。轉變差別能生當果。謂初</a><a name="0629b08" id="0629b08">從種次有芽生。葉乃至花後後續起。從花次</a><a name="0629b09" id="0629b09">第方有果生。而言果生從於種者。由種所引</a><a name="0629b10" id="0629b10">展轉傳來。花中功能生於果故。若花無種所</a><a name="0629b11" id="0629b11">引功能。應不能生如是類果。如是從業有當</a><a name="0629b12" id="0629b12">果生。非當果生從已壞業。非業無間有當果</a><a name="0629b13" id="0629b13">生。然業為先所引相續。轉變差別能生當果。</a><a name="0629b14" id="0629b14">業相續者謂業為先。後後剎那心相續起。即</a><a name="0629b15" id="0629b15">此相續後後剎那。異異而生名為轉變。即此</a><a name="0629b16" id="0629b16">轉變於最後時。有勝功能無間生果。異餘轉</a><a name="0629b17" id="0629b17">變故名差別。如是等理准前應知。此說如前</a><a name="0629b18" id="0629b18">思擇業處已曾遮遣。今因義便理未盡者復</a><a name="0629b19" id="0629b19">應廣破。且業為先心後續起名業相續。理必</a><a name="0629b20" id="0629b20">不然以業與心有差別故。言差別者。謂業與</a><a name="0629b21" id="0629b21">心體類及因皆有異故。體有異者相各別故。</a><a name="0629b22" id="0629b22">類有異者心心所法類各別故。因有異者因</a><a name="0629b23" id="0629b23">二因三而得生故。此既有異如何可言後心</a><a name="0629b24" id="0629b24">續生是業相續。又心與業俱時而生。辯俱有</a><a name="0629b25" id="0629b25">因及於餘處已廣成立。於思相續識相續中。</a><a name="0629b26" id="0629b26">曾不見有自類相續俱時而起。故知業心非</a><a name="0629b27" id="0629b27">一相續。又汝宗執滅定有心。佛言滅定諸意</a><a name="0629b28" id="0629b28">行滅。如何心業一相續耶。若許業心同一相</a><a name="0629b29" id="0629b29">續。如心不滅意行應然。如意行滅心亦應爾。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290629a.htm'><img src='up.gif' border=0></a>
<a href='T290629c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>