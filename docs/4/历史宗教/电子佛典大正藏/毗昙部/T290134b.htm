<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0134b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷25)</font> 分別賢聖品第六之一 <font face='Arial'>T29, p0134b</h2></font><hr>
<span class='old'>
</a><a name="0134a28" id="0134a28"><p class='lg'>　　厭緣苦集慧　　　離緣四能斷</a><br><a name="0134a29" id="0134a29">　　相對互廣陜　　　故應成四句　</p></span><a name="0134b01" id="0134b01"><p>論曰。唯緣苦集所起忍智說名為厭。餘則</a><a name="0134b02" id="0134b02">不然。四諦境中所起忍智。能斷惑者皆得</a><a name="0134b03" id="0134b03">離名。廣狹有殊故成四句。有厭非離。謂緣</a><a name="0134b04" id="0134b04">苦集不令惑斷所有忍智。緣厭境故。非</a><a name="0134b05" id="0134b05">離染故。有離非厭。謂緣滅道能令惑斷</a><a name="0134b06" id="0134b06">所有忍智。緣欣境故。能離染故。有厭亦離。</a><a name="0134b07" id="0134b07">謂緣苦集能令惑斷所有忍智。有非厭離。</a><a name="0134b08" id="0134b08">謂緣滅道不令惑斷所有忍智。應知此中</a><a name="0134b09" id="0134b09">先離欲染後見諦者所有法忍及諸智中加</a><a name="0134b10" id="0134b10">行解脫勝進道攝不令惑斷。惑已斷故。非</a><a name="0134b11" id="0134b11">斷治故</a><a name="0134b12" id="0134b12"><p class='juan'>
說一切有部俱舍論卷第二十五</p>
</a><a name="0134b13" id="0134b13"></a><a name="0134b14" id="0134b14"></a><a name="0134b15" id="0134b15"><p class='juan'>
阿毘達磨俱舍論卷第二十六</p>
</a><a name="0134b16" id="0134b16"></a><a name="0134b17" id="0134b17"><p><span class='byline'>　　　　尊者世親造</span><br></a><a name="0134b18" id="0134b18"><p><span class='byline'>　　　　三藏法師玄奘奉　詔譯</span><br></a><a name="0134b19" id="0134b19"><p><b>　　<A NAME="n53"></A>分別智品第七之一</b></a><a name="0134b20" id="0134b20"><p>前品初說諸忍諸智。於後復說正見正智。</a><a name="0134b21" id="0134b21">為有忍非智耶。為有智非見耶。頌曰</a><a name="0134b22" id="0134b22"><p class='lg'>　　聖慧忍非智　　　盡無生非見</a><br><a name="0134b23" id="0134b23">　　餘二有漏慧　　　皆智六見性　</p></a><a name="0134b24" id="0134b24"><p>論曰。慧有二種。有漏無漏。唯無漏慧立以</a><a name="0134b25" id="0134b25">聖名。此聖慧中八忍非智性。自所斷疑未已</a><a name="0134b26" id="0134b26">斷故。可見性攝。推度性故。盡與無生二智。</a><a name="0134b27" id="0134b27">非見性。已息求心不推度故。所餘皆通智</a><a name="0134b28" id="0134b28">見二性。已斷自疑推度性故。諸有漏慧皆智</a><a name="0134b29" id="0134b29">性攝。於中唯六亦是見性。謂五染污見世正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290134a.htm'><img src='up.gif' border=0></a>
<a href='T290134c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>