<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0376c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷3)</font> 三法品第四之一 <font face='Arial'>T26, p0376c</h2></font><hr>
<span class='old'>
</a><a name="0376b28" id="0376b28">際無知。後際無知。前後際無知。於內無知。外</a><a name="0376b29" id="0376b29">無知。內外無知。於業無知。異熟無知業異熟</span><a name="0376c01" id="0376c01">無知。於善作業無知。惡作業無知。善惡作業</a><a name="0376c02" id="0376c02">無知。於因無知因所生法無知。於佛無知法</a><a name="0376c03" id="0376c03">無知僧無知。於苦無知集無知滅無知道無</a><a name="0376c04" id="0376c04">知。於善法無知不善法無知。於有罪法無知</a><a name="0376c05" id="0376c05">無罪法無知。於應修法無知不應修法無知。</a><a name="0376c06" id="0376c06">於下劣法無知勝妙法無知。於黑法無知白</a><a name="0376c07" id="0376c07">法無知。於有敵對法無知。於緣生法無知。</a><a name="0376c08" id="0376c08">於六觸處如實無知。如是無知無見非現觀。</a><a name="0376c09" id="0376c09">黑闇愚癡無明盲冥。罩網纏裹頑騃渾濁障</a><a name="0376c10" id="0376c10">蓋。發盲發無明發無智。滅勝慧障礙善品</a><a name="0376c11" id="0376c11">令不涅槃。無明漏無明暴流無明軛。無明毒</a><a name="0376c12" id="0376c12">根無明毒莖。無明毒枝無明毒葉。無明毒花</a><a name="0376c13" id="0376c13">無明毒果。癡等癡極癡改等改極改。癡類</a><a name="0376c14" id="0376c14">癡生改類改生。總名為癡。不善根云何。答</a><a name="0376c15" id="0376c15">謂此癡法是不善性。能為無量不善法根。是</a><a name="0376c16" id="0376c16">故此法能為病根癰根箭根惱根苦根穢根濁</a><a name="0376c17" id="0376c17">根諸雜染根。不清淨根不鮮白根。是故名為</a><a name="0376c18" id="0376c18">癡不善根。如世尊說</a><a name="0376c19" id="0376c19"><p class='lg'>　　諸惡貪瞋癡　　　惱害自心者</a><br><a name="0376c20" id="0376c20">　　如樹心有蝎　　　皮果等皆衰　</p></a><a name="0376c21" id="0376c21"><p>三善根者。謂無貪善根。無瞋善根。無癡善根。</a><a name="0376c22" id="0376c22">無貪善根者。無貪云何。答謂於欲境諸不貪。</a><a name="0376c23" id="0376c23">不等貪不執藏不防護不堅著不愛不樂。不</a><a name="0376c24" id="0376c24">迷心悶不耽嗜不遍耽嗜不內縛不欲不求</a><a name="0376c25" id="0376c25">不耽湎。非苦集非貪類非貪生總名無貪。善</a><a name="0376c26" id="0376c26">根云何。答謂無貪法是善性。能為無量善法</a><a name="0376c27" id="0376c27">根。是故此法能為無病根。無癰根無箭根無</a><a name="0376c28" id="0376c28">穢根無濁根不雜染根清淨根鮮白根。是故</a><a name="0376c29" id="0376c29">名為無貪善根。無瞋善根者。無瞋云何。答謂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260376b.htm'><img src='up.gif' border=0></a>
<a href='T260377a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>