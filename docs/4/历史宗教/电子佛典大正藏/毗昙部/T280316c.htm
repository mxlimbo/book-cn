<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0316c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷42)</font> 使犍度十門品第四之一 <font face='Arial'>T28, p0316c</h2></font><hr>
<span class='old'>
</a><a name="0316b28" id="0316b28"><p>問曰。此四無量。為如說而生。為說異生異。</a><a name="0316b29" id="0316b29">答曰。或有說者。如說而生。所以者何。行者先</span><a name="0316c01" id="0316c01">欲饒益眾生。饒益眾生相是慈。是故世尊先</a><a name="0316c02" id="0316c02">說慈心。次除不饒益。除不饒益相是悲。是故</a><a name="0316c03" id="0316c03">世尊次慈說悲。若與饒益。除不饒益。次生</a><a name="0316c04" id="0316c04">歡喜。歡喜相是喜。是故世尊次悲說喜。次捨</a><a name="0316c05" id="0316c05">眾生放捨相是捨。是故世尊最後說捨。復有</a><a name="0316c06" id="0316c06">說者。行者先起慈喜捨悲。後起慈喜捨。所</a><a name="0316c07" id="0316c07">以者何。先除眾生不饒益事。後與饒益。次生</a><a name="0316c08" id="0316c08">捨喜。次生捨。尊者僧伽婆修說曰。二無量</a><a name="0316c09" id="0316c09">展轉相御若先起悲。次必起喜。所以者何。悲</a><a name="0316c10" id="0316c10">是憂慼。喜是歡喜。若先起喜。次必起悲。所</a><a name="0316c11" id="0316c11">以者何。喜是掉。悲則制之。評曰。應作是</a><a name="0316c12" id="0316c12">說。無量不如說而起。所以者何。行者或有</a><a name="0316c13" id="0316c13">先起慈乃至捨。或有先起捨乃至慈。或有</a><a name="0316c14" id="0316c14">得慈不得餘者。或有乃至得捨不得餘者。無</a><a name="0316c15" id="0316c15">量無有順次逆次順超逆超。如解脫除入一</a><a name="0316c16" id="0316c16">切入。彼亦如是</a><a name="0316c17" id="0316c17"><p>問曰。慈次第能起悲喜捨不耶。答曰。定犍</a><a name="0316c18" id="0316c18">度說。云何心念慈三昧。答曰。眾生樂。乃至</a><a name="0316c19" id="0316c19">云何心念捨三昧。答曰。眾生捨。或有說。此文</a><a name="0316c20" id="0316c20">是俱生行。或有說。是次第緣行。若說是俱</a><a name="0316c21" id="0316c21">生行者。慈次第能起悲喜捨。若說是次第緣</a><a name="0316c22" id="0316c22">行者。慈次第不能起悲喜捨。問曰。若不起初</a><a name="0316c23" id="0316c23">禪地無量。能起第二禪地無量不耶。乃至不</a><a name="0316c24" id="0316c24">起第三禪地無量。能起第四禪地無量不耶。</a><a name="0316c25" id="0316c25">答曰。或有說者不能。所以者何。初禪地無</a><a name="0316c26" id="0316c26">量。是第二禪地無量方便門所依。乃至第三</a><a name="0316c27" id="0316c27">禪地無量。是第四禪地無量方便門所依故。</a><a name="0316c28" id="0316c28">復有說者。能若行者於彼地得自在者。即依</a><a name="0316c29" id="0316c29">彼地。能起無量現在前。問曰。為初禪地無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280316b.htm'><img src='up.gif' border=0></a>
<a href='T280317a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>