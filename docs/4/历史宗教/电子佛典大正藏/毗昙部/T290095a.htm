<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0095a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷18)</font> 分別業品第四之一 <font face='Arial'>T29, p0095a</h2></font><hr>
<span class='old'>
</a><a name="0094c28" id="0094c28">事中皆能堪忍。及於一切勞迫事中皆能荷</a><a name="0094c29" id="0094c29">負。修妙相業其相云何。頌曰</span><a name="0095a01" id="0095a01"><p class='lg'>　　贍部男對佛　　　佛思思所成</a><br><a name="0095a02" id="0095a02">　　餘百劫方修　　　各百福嚴飾　</p></a><a name="0095a03" id="0095a03"><p>論曰。菩薩要在贍部洲中。方能造修引妙</a><a name="0095a04" id="0095a04">相業。此洲覺慧最明利故。唯是男子非女等</a><a name="0095a05" id="0095a05">身。爾時已超女等位故。唯現對佛。緣佛起</a><a name="0095a06" id="0095a06">思是思所成。非聞修類。唯餘百劫造修非</a><a name="0095a07" id="0095a07">多。諸佛因中法應如是。唯薄伽梵釋迦牟</a><a name="0095a08" id="0095a08">尼。精進熾然能超九劫。九十一劫妙相業成。</a><a name="0095a09" id="0095a09">是故如來告聚落主。我憶九十一劫以來。</a><a name="0095a10" id="0095a10">不見一家因施我食有少傷損。唯成大</a><a name="0095a11" id="0095a11">利。從此自性恒憶宿生。是故但言九十一</a><a name="0095a12" id="0095a12">劫。宿舊師說。菩薩出初無數劫來。離四過</a><a name="0095a13" id="0095a13">失得二功德。如前所辯。一一妙相百福莊</a><a name="0095a14" id="0095a14">嚴。何等名為一一福量。有說。唯除近佛菩</a><a name="0095a15" id="0095a15">薩所餘一切有情所修富樂果業名一福量。</a><a name="0095a16" id="0095a16">有說。世界將欲成時。一切有情感大千土</a><a name="0095a17" id="0095a17">業增上力為一福量。有說。此量唯佛乃知。今</a><a name="0095a18" id="0095a18">我大師昔菩薩位於三無數劫供養幾佛耶。</a><a name="0095a19" id="0095a19">頌曰</a><a name="0095a20" id="0095a20"><p class='lg'>　　於三無數劫　　　各供養七萬</a><br><a name="0095a21" id="0095a21">　　又如次供養　　　五六七千佛　</p></a><a name="0095a22" id="0095a22"><p>論曰。初無數劫中供養七萬五千佛。次無數</a><a name="0095a23" id="0095a23">劫中供養七萬六千佛。後無數劫中供養七</a><a name="0095a24" id="0095a24">萬七千佛。三無數劫一一滿時。及初發心各</a><a name="0095a25" id="0095a25">逢何佛。頌曰</a><a name="0095a26" id="0095a26"><p class='lg'>　　三無數劫滿　　　逆次逢勝觀</a><br><a name="0095a27" id="0095a27">　　然燈寶髻佛　　　初釋迦牟尼　</p></a><a name="0095a28" id="0095a28"><p>論曰。言逆次者。自後向前。謂於第三無數</a><a name="0095a29" id="0095a29">劫滿所逢事佛名為勝觀。第二劫滿所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290094c.htm'><img src='up.gif' border=0></a>
<a href='T290095b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>