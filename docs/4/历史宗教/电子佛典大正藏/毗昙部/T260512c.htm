<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0512c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷12)</font> 緣起品第二十一之一 <font face='Arial'>T26, p0512c</h2></font><hr>
<span class='old'>
</a><a name="0512b28" id="0512b28">生分五蘊名有。云何說三界五蘊名有。如說</a><a name="0512b29" id="0512b29">三有。謂欲有色有無色有。云何說能感後有</span><a name="0512c01" id="0512c01">業名有。如世尊告阿難陀言。若業能感後有</a><a name="0512c02" id="0512c02">名有。云何說生分五蘊名有。如世尊告頗勒</a><a name="0512c03" id="0512c03">窶那。識為食故。後有生起。復次大因緣經</a><a name="0512c04" id="0512c04">中。尊者慶喜問佛。諸有為有緣不。佛言有緣。</a><a name="0512c05" id="0512c05">此緣謂取。廣說乃至。若全無取為可施設有</a><a name="0512c06" id="0512c06">諸有不。不也世尊。是故慶喜。諸有皆以取為</a><a name="0512c07" id="0512c07">其緣。是名取緣有。如是諸有。取為緣。取為</a><a name="0512c08" id="0512c08">依。取為建立。故起等起生等生。聚集出現。</a><a name="0512c09" id="0512c09">故名取緣有</a><a name="0512c10" id="0512c10"><p>云何有緣生。謂有一類。由貪瞋癡纏縛心故。</a><a name="0512c11" id="0512c11">造身語意三種惡行。此三惡行。說名業有。由</a><a name="0512c12" id="0512c12">此因緣。身壞命終。墮於地獄。於彼諸生等生。</a><a name="0512c13" id="0512c13">趣入出現。蘊得界得處得諸蘊生命根起。說</a><a name="0512c14" id="0512c14">名生。此生緣有故起。是名有緣生。如說地獄。</a><a name="0512c15" id="0512c15">傍生鬼界。應知亦爾。復有一類。於人趣樂。繫</a><a name="0512c16" id="0512c16">心希求。彼作是念。願我當生人趣同分。與諸</a><a name="0512c17" id="0512c17">人眾。同受快樂。因此希求。造能感人趣身語</a><a name="0512c18" id="0512c18">意妙行。此三妙行。說名業有。由此因緣。身壞</a><a name="0512c19" id="0512c19">命終。生於人趣眾同分中。於彼諸生等生。乃</a><a name="0512c20" id="0512c20">至命根起說名生。此生緣有故起。是名有緣</a><a name="0512c21" id="0512c21">生。如說人趣。四大王眾天。乃至他化自在</a><a name="0512c22" id="0512c22">天。應知亦爾。復有一類。於梵眾天。繫心希</a><a name="0512c23" id="0512c23">求。彼作是念。願我當生梵眾天眾同分中。因</a><a name="0512c24" id="0512c24">此希求。勤脩加行。離欲惡不善法。有尋有伺。</a><a name="0512c25" id="0512c25">離生喜樂。初靜慮具足住。於此定中。諸身律</a><a name="0512c26" id="0512c26">儀。語律儀。命清淨。說名業有。由此因緣。身</a><a name="0512c27" id="0512c27">壞命終。生梵眾天眾同分中。於彼諸生等生。</a><a name="0512c28" id="0512c28">乃至命根起。說名生。此生緣有故起。是名有</a><a name="0512c29" id="0512c29">緣生。如說梵眾天。梵輔天乃至廣果天。應知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260512b.htm'><img src='up.gif' border=0></a>
<a href='T260513a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>