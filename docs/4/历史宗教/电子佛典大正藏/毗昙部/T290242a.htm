<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0242a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷12)</font> 中分別業品第四 <font face='Arial'>T29, p0242a</h2></font><hr>
<span class='old'>
</a><a name="0241c28" id="0241c28">止生。異先聚同分。此依止不行殺事故。是故</a><a name="0241c29" id="0241c29">無與業道相應義。復次若為殺他故。集眾為</span><a name="0242a01" id="0242a01">軍。或掘坑或獵或偷破。多人聚集同為此事。</a><a name="0242a02" id="0242a02">於中一人若行殺生事。何人得殺生罪。偈曰。</a><a name="0242a03" id="0242a03">軍等同事故。悉得如作者。釋曰。如作者犯罪。</a><a name="0242a04" id="0242a04">如此一切人同犯一罪。共一事故。若由義此</a><a name="0242a05" id="0242a05">彼更互相殺。若人由他勢力所逼引令入中。</a><a name="0242a06" id="0242a06">是人亦與此罪相應。若人依此誓去。謂隨有</a><a name="0242a07" id="0242a07">命為救自命。我亦不殺。唯除此人。若人自</a><a name="0242a08" id="0242a08">作殺生事。此行幾量成業道。乃至邪見。成業</a><a name="0242a09" id="0242a09">道此相應說。偈曰。殺生有故意。他想不亂殺。</a><a name="0242a10" id="0242a10">釋曰。若人有故意。我必應殺彼。於彼有彼想。</a><a name="0242a11" id="0242a11">唯殺彼不漫殺餘。由此三義殺生成業道。</a><a name="0242a12" id="0242a12">若爾有人。心疑不決而殺生。謂此為是眾生。</a><a name="0242a13" id="0242a13">為非眾生。為是彼為非彼。此人於殺已決方</a><a name="0242a14" id="0242a14">殺。謂若是若非我必須殺。此人已作捨心。若</a><a name="0242a15" id="0242a15">殺生得殺生罪。於剎那剎那滅五陰中。云何</a><a name="0242a16" id="0242a16">斷波羅那。此名有何義。以風為義。此風依身</a><a name="0242a17" id="0242a17">依心起。若人斷此風。譬如風滅燈光手滅鈴</a><a name="0242a18" id="0242a18">聲。斷此風亦爾。是名斷波羅那。或以命根為</a><a name="0242a19" id="0242a19">義。是一剎那命根。正欲生。若遮礙此。即犯殺</a><a name="0242a20" id="0242a20">生罪。異此不犯。此命屬何人。由命斷彼死。說</a><a name="0242a21" id="0242a21">此命屬彼人。何物為彼。此義於破說我中當</a><a name="0242a22" id="0242a22">共思量。佛世尊說</a><a name="0242a23" id="0242a23"><p class='lg'>　　命根暖及識　　　若三棄捨身</a><br><a name="0242a24" id="0242a24">　　彼捨即永眠　　　如枯木無覺　</p></a><a name="0242a25" id="0242a25"><p>是故有命根身名活。無命根身名死。尼乾陀</a><a name="0242a26" id="0242a26">子說。若不以知為先殺生。殺者亦得罪。譬如</a><a name="0242a27" id="0242a27">不以知為先觸火亦被燒。於彼若遇見他婦及</a><a name="0242a28" id="0242a28">觸。此義亦應然。拔尼乾陀子髮。教彼修苦行。</a><a name="0242a29" id="0242a29">彼腹脹死。施主應得罪。母及胎互為困苦因<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290241c.htm'><img src='up.gif' border=0></a>
<a href='T290242b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>