<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0746c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷145)</font> 根蘊第六中根納息第一之一 <font face='Arial'>T27, p0746c</h2></font><hr>
<span class='old'>
</a><a name="0746b28" id="0746b28"><p><span class='corr'>已</span>分別諸根欲界繫等。彼欲界繫等義今當</a><a name="0746b29" id="0746b29">說。問云何名欲界繫。色界繫。無色界繫耶。</span><a name="0746c01" id="0746c01">答若法繫在欲界名欲界繫。繫在色界名</a><a name="0746c02" id="0746c02">色界繫。繫在無色界名無色界繫。如牛繫</a><a name="0746c03" id="0746c03">在柱等名柱等繫。或有說者。若法繫屬欲</a><a name="0746c04" id="0746c04">界足名欲界繫。繫屬色無色界足名色無</a><a name="0746c05" id="0746c05">色界繫。足名煩惱。如說。佛無邊所行無</a><a name="0746c06" id="0746c06">足。誰將去如人有足能往四方。若無足</a><a name="0746c07" id="0746c07">者則不能往。如是若有煩惱足者。能往</a><a name="0746c08" id="0746c08">諸界諸趣諸生生死流轉。無煩惱足則不</a><a name="0746c09" id="0746c09">能往。或有說者。若法為欲界生死縛所</a><a name="0746c10" id="0746c10">繫。名欲界繫。為色無色界生死縛所繫。名</a><a name="0746c11" id="0746c11">色無色界繫。或有說者。若法為欲界阿賴耶</a><a name="0746c12" id="0746c12">所藏。摩摩异多所執。名欲界繫。為色無色</a><a name="0746c13" id="0746c13">界阿賴耶所藏。摩摩异多所執。名色無色界</a><a name="0746c14" id="0746c14">繫。阿賴耶者謂愛。摩摩异多者謂見。或有</a><a name="0746c15" id="0746c15">說者。若法為欲界愛所潤。見執為我我所。</a><a name="0746c16" id="0746c16">名欲界繫。為色無色界愛所潤。見執為我</a><a name="0746c17" id="0746c17">我所。名色無色界繫。或有說者。若法欲界樂</a><a name="0746c18" id="0746c18">欲所合。名欲界繫。色無色界樂欲所合。名</a><a name="0746c19" id="0746c19">色無色界繫。樂名為愛。欲名為見。或有說</a><a name="0746c20" id="0746c20">者。若法為欲界垢所垢。毒所毒。穢所穢。名</a><a name="0746c21" id="0746c21">欲界繫。為色無色界垢所垢。毒所毒。穢所</a><a name="0746c22" id="0746c22">穢。名色無色界繫。此中一切煩惱名穢。非</a><a name="0746c23" id="0746c23">但說瞋</a><a name="0746c24" id="0746c24"><p class='juan'>
說一切有部發智大毘婆沙論卷第一百四</a><a name="0746c25" id="0746c25">十五</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270746b.htm'><img src='up.gif' border=0></a>
<a href='T270747a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>