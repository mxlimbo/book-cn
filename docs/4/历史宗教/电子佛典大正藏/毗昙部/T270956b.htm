<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0956b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷191)</font> 見蘊第八中念住納息第一之一 <font face='Arial'>T27, p0956b</h2></font><hr>
<span class='old'>
</a><a name="0956a28" id="0956a28">於諸定不得自在餘時尚不能現入況</a><a name="0956a29" id="0956a29">臨般涅槃。有說。佛為悲愍後時諸有情故。</span><a name="0956b01" id="0956b01">謂佛般涅槃後有諸有情當作是念。世尊具</a><a name="0956b02" id="0956b02">一切智臨般涅槃尚現入一切靜慮解脫等</a><a name="0956b03" id="0956b03">持等至。況我等於彼不勤作加行耶。由此</a><a name="0956b04" id="0956b04">勤修靜慮解脫等持等至。有說。為欲重修</a><a name="0956b05" id="0956b05">所留設利羅故。又為資養羸瘦身故。又為</a><a name="0956b06" id="0956b06">准陀工巧之子福田增廣故。又為止息因碎</a><a name="0956b07" id="0956b07">身所生身中諸苦受故。有說。與大富商主</a><a name="0956b08" id="0956b08">相似法故。如巨富商主臨命終時開諸庫</a><a name="0956b09" id="0956b09">藏觀閱財寶付囑子孫然後捨命。如是世</a><a name="0956b10" id="0956b10">尊為無上正法商主。臨涅槃時開功德庫</a><a name="0956b11" id="0956b11">藏。觀閱一切靜慮解脫等持等至諸法財寶。</a><a name="0956b12" id="0956b12">付囑弟子然後涅槃。尊者妙音說曰。世尊自</a><a name="0956b13" id="0956b13">顯不退法故。謂佛成就一切功德於一切</a><a name="0956b14" id="0956b14">境智得自在臨般涅槃。猶能現起一切靜</a><a name="0956b15" id="0956b15">慮解脫等持等至。如契經說。世尊在拘尸城</a><a name="0956b16" id="0956b16">力士生處雙娑羅林間而般涅槃。問世尊何</a><a name="0956b17" id="0956b17">故在拘尸城般涅槃耶。答為欲化度拘尸</a><a name="0956b18" id="0956b18">城中諸力士故。又為攝化外道蘇跋陀羅</a><a name="0956b19" id="0956b19">故又為令大力士補羯娑。種獨覺菩提種子</a><a name="0956b20" id="0956b20">故。又令彼妻種無上正等菩提種子故。有</a><a name="0956b21" id="0956b21">說。為止拘尸城中諸力士等被輕蔑事故。</a><a name="0956b22" id="0956b22">謂佛若於餘大城中般涅槃者。此小城中諸</a><a name="0956b23" id="0956b23">力士等便被輕蔑。不得如來遺身一分故佛</a><a name="0956b24" id="0956b24">於此而般涅槃。有說。為廣流布佛身界故。</a><a name="0956b25" id="0956b25">若佛於餘大城般涅槃者彼諸人眾難可摧</a><a name="0956b26" id="0956b26">伏。於佛身界或生保吝則不可分布。若</a><a name="0956b27" id="0956b27">拘尸城般涅槃者。諸力士等身心勇健心勇</a><a name="0956b28" id="0956b28">健故樂為分布。身勇健故不為他伏樂分</a><a name="0956b29" id="0956b29">布故。令佛身界廣得流布。有說。欲顯佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270956a.htm'><img src='up.gif' border=0></a>
<a href='T270956c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>