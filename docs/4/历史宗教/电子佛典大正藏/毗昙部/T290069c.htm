<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0069c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷13)</font> 分別業品第四之一 <font face='Arial'>T29, p0069c</h2></font><hr>
<span class='old'>
</a><a name="0069b28" id="0069b28">相續增長。若爾經說。諸有苾芻具淨尸羅成</a><a name="0069b29" id="0069b29">調善法受他所施諸飲食已。入無量心定</span><a name="0069c01" id="0069c01">身證具足住。由此因緣應知施主無量福善</a><a name="0069c02" id="0069c02">滋潤相續。無量安樂流注其身。施主爾時福</a><a name="0069c03" id="0069c03">恒增長。豈定常有緣彼勝思。是故所言思</a><a name="0069c04" id="0069c04">所熏習微細相續漸漸轉變差別而生。定為</a><a name="0069c05" id="0069c05">應理。又非自作但遣他為業道如何得</a><a name="0069c06" id="0069c06">成滿者。應如是說。由本加行。使者依教所</a><a name="0069c07" id="0069c07">作成時。法爾能令教者微細相續轉變差別</a><a name="0069c08" id="0069c08">而生。由此當來能感多果。諸有自作事究竟</a><a name="0069c09" id="0069c09">時。當知亦由如是道理。應知即此微細相</a><a name="0069c10" id="0069c10">續轉變差別名為業道。此即於果假立因</a><a name="0069c11" id="0069c11">名。是身語業所引果故。如執別有無表。論</a><a name="0069c12" id="0069c12">宗無表亦名身語業道。然大德說。於取蘊</a><a name="0069c13" id="0069c13">中由三時起思為殺罪所觸。謂我當殺正</a><a name="0069c14" id="0069c14">殺殺已。非但由此業道究竟。勿自母等實未</a><a name="0069c15" id="0069c15">被害由謂已害成無間業。然於自造不</a><a name="0069c16" id="0069c16">誤殺事。起如是思殺罪便觸。若依此說非</a><a name="0069c17" id="0069c17">不應理。何於無表偏懷憎嫉定撥為無。</a><a name="0069c18" id="0069c18">而許所熏微細相續轉變差別。然此與彼俱</a><a name="0069c19" id="0069c19">難了知。今於此中無所憎嫉。然許業道是</a><a name="0069c20" id="0069c20">心種類。由身加行事究竟時。離於心身於</a><a name="0069c21" id="0069c21">能教者身中別有無表法生。如是所宗不</a><a name="0069c22" id="0069c22">令生喜。若由此引彼加行生事究竟時。即</a><a name="0069c23" id="0069c23">此由彼相續轉變差別而生。如是所宗可令</a><a name="0069c24" id="0069c24">生喜。但由心等相續轉變差別。能生未來</a><a name="0069c25" id="0069c25">果故。又先已說。先說者何。謂表業既無寧</a><a name="0069c26" id="0069c26">有無表等。又說法處不言無色。由有如</a><a name="0069c27" id="0069c27">前所說定境無見無對法處攝色。又言道支</a><a name="0069c28" id="0069c28">應無八者。且彼應說。正在道時如何得有</a><a name="0069c29" id="0069c29">正語業命。為於此位有發正言起正作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290069b.htm'><img src='up.gif' border=0></a>
<a href='T290070a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>