<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0881c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷22)</font> 辯業品第五之一 <font face='Arial'>T29, p0881c</h2></font><hr>
<span class='old'>
</a><a name="0881b28" id="0881b28">名。彼相應思說名為業。彼轉故轉。彼行故</a><a name="0881b29" id="0881b29">行。如彼勢力而造作故。前七是業。身語業</span><a name="0881c01" id="0881c01">故。亦業之道。思所遊故。由能等起身語業</a><a name="0881c02" id="0881c02">思。託身語業為境轉故。業業之道立業道名。</a><a name="0881c03" id="0881c03">故於此中言業道者。具顯業道業業道義。雖</a><a name="0881c04" id="0881c04">不同類而一為餘。世記論中俱極成故。或業</a><a name="0881c05" id="0881c05">之道故名業道。亦業亦道故名業道。具足應</a><a name="0881c06" id="0881c06">言業道業道。以一為餘但言業道。善業道義</a><a name="0881c07" id="0881c07">類此應知。加行後起應名業道。思亦緣彼為</a><a name="0881c08" id="0881c08">境轉故。理亦應說。而不說者。為本依本彼</a><a name="0881c09" id="0881c09">方轉故。先說麤品為業道故。內外增減隨根</a><a name="0881c10" id="0881c10">本故。一切惡業道皆現善相違斷諸善根。由</a><a name="0881c11" id="0881c11">何業道斷續善根。差別云何。頌曰</a><a name="0881c12" id="0881c12"><p class='lg'>　　唯邪見斷善　　　所斷欲生得</a><br><a name="0881c13" id="0881c13">　　撥因果一切　　　漸斷二俱捨</a><br><a name="0881c14" id="0881c14">　　人三洲男女　　　見行斷非得</a><br><a name="0881c15" id="0881c15">　　續善疑有見　　　頓現除逆者　</p></a><a name="0881c16" id="0881c16"><p>論曰。惡業道中唯有上品。圓滿邪見能斷善</a><a name="0881c17" id="0881c17">根。若爾何緣本論中說。云何上品諸不善根。</a><a name="0881c18" id="0881c18">謂諸不善根能斷善根者。或離欲位最初所</a><a name="0881c19" id="0881c19">除。由不善根能引邪見。故邪見事推在彼根</a><a name="0881c20" id="0881c20">如火燒村。火由賊起。故世間說被賊燒村。</a><a name="0881c21" id="0881c21">何等善根為此所斷。謂唯欲界生得善根。色</a><a name="0881c22" id="0881c22">無色善先不成故。施設足論說。斷三界善者</a><a name="0881c23" id="0881c23">依上善根。得更遠說令此相續。非彼器故。</a><a name="0881c24" id="0881c24">何緣唯斷生得善根。加行善根先已退故。此</a><a name="0881c25" id="0881c25">斷善根。何因何位。謂有一類成極暴惡意樂</a><a name="0881c26" id="0881c26">隨眠。後逢惡友緣力所資轉復增盛。故善</a><a name="0881c27" id="0881c27">根減不善根增。後起撥因撥果邪見。令一切</a><a name="0881c28" id="0881c28">善皆悉隱沒。由此相續離善而住。此因此位</a><a name="0881c29" id="0881c29">斷諸善根邪見有二。謂自界緣。及他界緣。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290881b.htm'><img src='up.gif' border=0></a>
<a href='T290882a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>