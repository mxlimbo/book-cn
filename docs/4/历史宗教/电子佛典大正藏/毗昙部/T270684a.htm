<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0684a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷132)</font> 大種蘊第五中緣納息第二之一 <font face='Arial'>T27, p0684a</h2></font><hr>
<span class='old'>
</a><a name="0683c28" id="0683c28">時應散或應無聲。答應作是說。極微互不</a><a name="0683c29" id="0683c29">相觸。若觸則應或遍或分。遍觸則有成一體</span><a name="0684a01" id="0684a01">過。分觸則有成有分失。然諸極微更無細</a><a name="0684a02" id="0684a02">分。問聚色相擊寧不散耶。答風界攝持故令</a><a name="0684a03" id="0684a03">不散。問豈不風界能飄散耶。答有能飄散。</a><a name="0684a04" id="0684a04">如壞劫時。有能攝持。如成劫時。問若不觸</a><a name="0684a05" id="0684a05">者。即相擊時云何發聲。答即由此因故使</a><a name="0684a06" id="0684a06">聲發。若相觸者。如何發聲。謂諸極微體相觸</a><a name="0684a07" id="0684a07">者。手等相和體應相糅。中無間隙如何發</a><a name="0684a08" id="0684a08">聲。尊者世友作如是說。若諸極微互相觸</a><a name="0684a09" id="0684a09">者。彼應得住至後剎那。大德說言。實不相</a><a name="0684a10" id="0684a10">觸。但於合集無間生中。隨世俗諦假名相</a><a name="0684a11" id="0684a11">觸。問諸是觸物。為是觸為因故生。為非觸</a><a name="0684a12" id="0684a12">為因故生。諸非觸物。為非觸為因故生。為</a><a name="0684a13" id="0684a13">是觸為因故生。答有時是觸為因生於非</a><a name="0684a14" id="0684a14">觸。謂和合物正離散時。有時非觸為因生於</a><a name="0684a15" id="0684a15">是觸。謂離散物正和合時。有時是觸為因生</a><a name="0684a16" id="0684a16">於是觸。謂和合物復和合時。有時非觸為因</a><a name="0684a17" id="0684a17">生於非觸。謂向遊塵同類相續</a><a name="0684a18" id="0684a18"><p>問極微當言可見不可見耶。答尊者妙音</a><a name="0684a19" id="0684a19">作如是說。極微當言可見。慧眼境故。阿毘</a><a name="0684a20" id="0684a20">達磨諸論師言。極微當言不可見非肉天眼</a><a name="0684a21" id="0684a21">所能見故。此中不依慧眼作問。以於諸</a><a name="0684a22" id="0684a22">法無差別故。頗有過去大種造過去色耶。</a><a name="0684a23" id="0684a23">乃至廣說。問何故作此論。答欲止他義顯</a><a name="0684a24" id="0684a24">己義故。謂有餘部撥無去來說現在世是</a><a name="0684a25" id="0684a25">無為法。欲止彼意顯有去來。亦明現在</a><a name="0684a26" id="0684a26">是有為法。廣如前說。復有外道。依世現喻</a><a name="0684a27" id="0684a27">執有為法後為前因。彼作是言。現見泉水</a><a name="0684a28" id="0684a28">前為後逼令其涌流。如是諸法由未來法</a><a name="0684a29" id="0684a29">逼令現在。復由現法逼令過去。故有為法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270683c.htm'><img src='up.gif' border=0></a>
<a href='T270684b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>