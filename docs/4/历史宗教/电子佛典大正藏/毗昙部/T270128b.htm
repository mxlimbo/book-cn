<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0128b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷25)</font> 雜蘊第一中補特伽羅納息第三之一 <font face='Arial'>T27, p0128b</h2></font><hr>
<span class='old'>
</a><a name="0128a28" id="0128a28">或作大王或作輪王。統攝自在隨其所願</a><a name="0128a29" id="0128a29">皆得果遂。又如內道厭患世間種命財位</span><a name="0128b01" id="0128b01">或增或減。又厭世間怨憎會苦愛別離苦。</a><a name="0128b02" id="0128b02">在家迫迮猶如牢獄。流轉生死受諸劇苦。</a><a name="0128b03" id="0128b03">為解脫故而便出家。既出家已。少欲喜足</a><a name="0128b04" id="0128b04">精勤苦行。初夜後夜曾不睡眠。依止山巖</a><a name="0128b05" id="0128b05">受小大七。結跏趺坐端身靜慮。始從日</a><a name="0128b06" id="0128b06">沒至日出時。專注思惟所受定相。熾然精</a><a name="0128b07" id="0128b07">進經歷多時。由二因緣不得聖道。一善根</a><a name="0128b08" id="0128b08">未熟。二起邪加行。善根未熟者。謂依佛法</a><a name="0128b09" id="0128b09">極速三生。方得解脫。第一生中種解脫分。</a><a name="0128b10" id="0128b10">第二生中修令成熟。第三生中既成熟已。</a><a name="0128b11" id="0128b11">引起聖道能證解脫。彼先未種解脫分善。</a><a name="0128b12" id="0128b12">故此生中善根未熟。起邪加行者。謂彼受</a><a name="0128b13" id="0128b13">持顛倒對治。以是事故不得聖道。便作是</a><a name="0128b14" id="0128b14">念。雖有解脫而無聖道。若當有者我何不</a><a name="0128b15" id="0128b15">得。我修如是精進苦行。經久不得故知無</a><a name="0128b16" id="0128b16">道。既謗道已捨所受持。作是思惟。修福業</a><a name="0128b17" id="0128b17">者。尚於生死不得如意自在快樂。況不修</a><a name="0128b18" id="0128b18">福。既思惟已。種種方便求諸財寶。設大施</a><a name="0128b19" id="0128b19">會供侍病者敬養有德自作教他。見作隨</a><a name="0128b20" id="0128b20">喜。修諸福業熾然無倦。因斯發願。願我此</a><a name="0128b21" id="0128b21">福能感大地內外物等。得作小王。或作大</a><a name="0128b22" id="0128b22">王或作輪王。統攝自在隨其所願皆得果</a><a name="0128b23" id="0128b23">遂。既居王位以法治國。令內外物皆悉滋</a><a name="0128b24" id="0128b24">茂。若無聖道謗道邪見無由得生。故彼聖</a><a name="0128b25" id="0128b25">道為此邪見近增上緣。若無邪見施俱善心</a><a name="0128b26" id="0128b26">無由得起。故染污法為不染污近增上緣。</a><a name="0128b27" id="0128b27">若無施福不得王位。若無王位諸內外物</a><a name="0128b28" id="0128b28">無由滋長。故有情數為諸外物近增上緣。如</a><a name="0128b29" id="0128b29">是前心四緣者。謂邪見俱心具有四緣。彼相<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270128a.htm'><img src='up.gif' border=0></a>
<a href='T270128c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>