<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0696a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷64)</font> 辯賢聖品第六之一 <font face='Arial'>T29, p0696a</h2></font><hr>
<span class='old'>
</a><a name="0695c28" id="0695c28">唯名一來。如是應知家家七返。故彼所立家</a><a name="0695c29" id="0695c29">家一間唯是利根。其理非善。又彼部論作如</span><a name="0696a01" id="0696a01">是言。品別斷惑非真聖教。彼部所立家家一</a><a name="0696a02" id="0696a02">間。唯是利根豈真聖教。非彼上座自許己身。</a><a name="0696a03" id="0696a03">及我許彼是真大聖。寧謂自言是聖教攝。佛</a><a name="0696a04" id="0696a04">曾無處作如是言。又彼所言違餘聖教。不可</a><a name="0696a05" id="0696a05">自謂是聖教攝。然品別斷惑非非真聖教。以</a><a name="0696a06" id="0696a06">薄伽梵說一來果。永斷三結薄貪瞋癡。非貪</a><a name="0696a07" id="0696a07">瞋癡如材木等。可由斫等令其漸薄。但可品</a><a name="0696a08" id="0696a08">別漸次斷之。下品為餘說之為薄。又契經說。</a><a name="0696a09" id="0696a09">諸不還者。已無餘斷貪欲瞋恚。由此為證知</a><a name="0696a10" id="0696a10">一來時。猶有餘品貪瞋未斷。今至此位方斷</a><a name="0696a11" id="0696a11">無餘。又契經說。預流果位已永斷一切趣惡</a><a name="0696a12" id="0696a12">趣貪等。由此證知一來果等。有品已斷有品</a><a name="0696a13" id="0696a13">未除。又已顯成得勝治故。方可建立家家一</a><a name="0696a14" id="0696a14">間。既彼位中得勝對治。知盡貪等與前有別。</a><a name="0696a15" id="0696a15">是故品別斷惑理成。隨眠品中亦已顯示。又</a><a name="0696a16" id="0696a16">彼論說有何因緣。於斷惑時許品別斷。唯許</a><a name="0696a17" id="0696a17">九品非十非千。此責不然。唯有如是九品差</a><a name="0696a18" id="0696a18">別對治生故。謂斷惑位一一地中。九品道生</a><a name="0696a19" id="0696a19">便能永斷自地所攝諸煩惱故。無勞建立若</a><a name="0696a20" id="0696a20">十若千。又與見修所斷同故。謂彼宗許斷煩</a><a name="0696a21" id="0696a21">惱時。亦有分為品別斷義。以見修道所斷</a><a name="0696a22" id="0696a22">諸惑許入聖時前後斷故。既許如是亦可責</a><a name="0696a23" id="0696a23">言。有何因緣於斷惑位許品別斷。然唯建立</a><a name="0696a24" id="0696a24">見修二品非三非千。彼既許然此亦應爾。又</a><a name="0696a25" id="0696a25">薄伽梵於契經中亦作是言。九品斷惑。前來</a><a name="0696a26" id="0696a26">依彼已具辯成。佛於法性自在通達。作如是</a><a name="0696a27" id="0696a27">說。但可信依不應於中輕為徵詰故一來果</a><a name="0696a28" id="0696a28">勝進道中。方建立一間非住一來果。亦預流</a><a name="0696a29" id="0696a29">果勝進道中。方建立家家非住預流果。如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290695c.htm'><img src='up.gif' border=0></a>
<a href='T290696b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>