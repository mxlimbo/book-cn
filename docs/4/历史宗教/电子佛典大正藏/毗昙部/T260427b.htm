<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0427b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷14)</font> 五法品第六之一 <font face='Arial'>T26, p0427b</h2></font><hr>
<span class='old'>
</a><a name="0427a28" id="0427a28">名善現天。復次此是彼名異語增語諸想等</a><a name="0427a29" id="0427a29">想。施設言說謂善現天故。名善現天。云何善</span><a name="0427b01" id="0427b01">見天。答謂此與彼諸善見天同一類。為伴侶</a><a name="0427b02" id="0427b02">共眾同分依得事得處得皆同。又彼生在善</a><a name="0427b03" id="0427b03">見天中。所有無覆無記。色受想行識蘊。是名</a><a name="0427b04" id="0427b04">善見天。復次以善見天。於苦見苦於集見集</a><a name="0427b05" id="0427b05">於滅見滅於道見道故。名善見天。復次以善</a><a name="0427b06" id="0427b06">見天形色轉微妙。眾所轉樂觀轉清淨端嚴。</a><a name="0427b07" id="0427b07">超過無煩無熱善現天眾故。名善見天。復次</a><a name="0427b08" id="0427b08">此是彼名異語增語諸想等想。施設言說謂</a><a name="0427b09" id="0427b09">善見天故。名善見天。云何色界究竟天。答</a><a name="0427b10" id="0427b10">謂此與彼諸色究竟天同一類。為伴侶共眾</a><a name="0427b11" id="0427b11">同分依得事得處得皆同。又復生在色究竟</a><a name="0427b12" id="0427b12">天中。所有無覆無記。色受想行識蘊。是名色</a><a name="0427b13" id="0427b13">究竟天。復次以色究竟天。於苦見苦於集見</a><a name="0427b14" id="0427b14">集於滅見滅於道見道故。名色究竟天。復次</a><a name="0427b15" id="0427b15">以色究竟天所得自體。於生色趣最勝第一</a><a name="0427b16" id="0427b16">故。名色究竟天。復次此天亦名礙究竟天。礙</a><a name="0427b17" id="0427b17">謂礙身。此是礙身最究竟處故。名礙究竟天。</a><a name="0427b18" id="0427b18">復次此是彼名異語增語諸想等想。施設言</a><a name="0427b19" id="0427b19">說謂色究竟天。或謂礙究竟天故。名色究竟</a><a name="0427b20" id="0427b20">天。或名礙究竟天</a><a name="0427b21" id="0427b21"><p>五出離界者。云何為五。具壽當知。諸有多聞</a><a name="0427b22" id="0427b22">聖弟子眾具猛利見。若念諸欲便於諸欲心</a><a name="0427b23" id="0427b23">不趣入不信樂。不安住無勝解。卷縮不伸棄</a><a name="0427b24" id="0427b24">捨而住。厭惡毀呰制伏違逆。如燒筋羽卷縮</a><a name="0427b25" id="0427b25">不伸。如是多聞聖弟子眾具猛利見。若念諸</a><a name="0427b26" id="0427b26">欲便於諸欲心不趣入乃至廣說。若念出離。</a><a name="0427b27" id="0427b27">便於出離深心趣入信樂安住。有勝解不卷</a><a name="0427b28" id="0427b28">縮恒舒泰。心不厭毀任運現行。其心安樂易</a><a name="0427b29" id="0427b29">善修習。於諸欲緣所起諸漏。損害熱惱皆得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260427a.htm'><img src='up.gif' border=0></a>
<a href='T260427c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>