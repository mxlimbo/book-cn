<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0379c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷9)</font> 辯差別品第二之一 <font face='Arial'>T29, p0379c</h2></font><hr>
<span class='old'>
</a><a name="0379b28" id="0379b28">戲。不應許彼語具等根。非定無雜極增上</a><a name="0379b29" id="0379b29">故。復有餘師。別說根相。頌曰</span><a name="0379c01" id="0379c01"><p class='lg'>　　或流轉所依　　　及生住受用</a><br><a name="0379c02" id="0379c02">　　建立前十四　　　還滅後亦然　</p></a><a name="0379c03" id="0379c03"><p>論曰。或言顯此是餘師執。彼約生死流轉還</a><a name="0379c04" id="0379c04">滅。最勝所依。生住受用。有增上故。建立諸</a><a name="0379c05" id="0379c05">根。生死相續。是流轉義。流轉所依。謂六內</a><a name="0379c06" id="0379c06">處。眼等定是彼自性故。生由男女。二根為緣。</a><a name="0379c07" id="0379c07">彼得生故。住由命根。是彼相續不斷因故。受</a><a name="0379c08" id="0379c08">用由受。五受為緣。損益轉故。於流轉中。約此</a><a name="0379c09" id="0379c09">四種勝作用故。立十四根。還滅位中。亦約此</a><a name="0379c10" id="0379c10">四勝作用故。立餘八根。生死止息。是還滅義。</a><a name="0379c11" id="0379c11">即是六處。畢竟斷滅。此得所依。謂信等五。以</a><a name="0379c12" id="0379c12">是一切善根生長最勝因故。初無漏根。能生</a><a name="0379c13" id="0379c13">此得正定聚中。此初生故。次無漏根令此得</a><a name="0379c14" id="0379c14">住。由彼長時相續起故。後無漏根。令得受用</a><a name="0379c15" id="0379c15">現法樂住。彼所顯故。非業煩惱與內六處為</a><a name="0379c16" id="0379c16">生因故亦立為根。一一各別。無功能故。若爾</a><a name="0379c17" id="0379c17">眼等應亦非根。意喜樂捨。應非無漏。信等五</a><a name="0379c18" id="0379c18">根。應非有漏。就偏增說。可有此義。不應於中</a><a name="0379c19" id="0379c19">起決定執。諸業煩惱。無定不共增上用故。不</a><a name="0379c20" id="0379c20">立為根。已說根義及建立因。當說諸根一一</a><a name="0379c21" id="0379c21">自體。此中眼等乃至男根。前此品中已辯其</a><a name="0379c22" id="0379c22">相。謂彼識依五種淨色。名眼等根。女男二根。</a><a name="0379c23" id="0379c23">從身一分。差別而立。命根體是不相應故。不</a><a name="0379c24" id="0379c24">相應中當廣分別。信等體是心所法故。心</a><a name="0379c25" id="0379c25">所法中當廣分別。樂等五受。三無漏根。更</a><a name="0379c26" id="0379c26">無辯處。故今應釋。頌曰</a><a name="0379c27" id="0379c27"><p class='lg'>　　身不悅名苦　　　即此悅名樂</a><br><a name="0379c28" id="0379c28">　　及三定心悅　　　餘處此名喜</a><br><a name="0379c29" id="0379c29">　　心不悅名憂　　　中捨二無別<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290379b.htm'><img src='up.gif' border=0></a>
<a href='T290380a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>