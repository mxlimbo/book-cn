<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0217a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷42)</font> 雜蘊第一中思納息第八之一 <font face='Arial'>T27, p0217a</h2></font><hr>
<span class='old'>
</a><a name="0216c28" id="0216c28">彼疑得決定故。顯此二種其體各別故作</a><a name="0216c29" id="0216c29">斯論。思慮何差別。答思者業。慮者慧。是謂</span><a name="0217a01" id="0217a01">差別。復次思是造作相。慮是觀察相。復次能</a><a name="0217a02" id="0217a02">分別愛非愛果令無雜亂是思相。能分別</a><a name="0217a03" id="0217a03">諸法自相共相令無疑惑是慮相。問一切</a><a name="0217a04" id="0217a04">不善善有漏法皆能感愛非愛異熟果。何故</a><a name="0217a05" id="0217a05">但說思能分別愛非愛果非餘法耶。答思</a><a name="0217a06" id="0217a06">最勝故作如是說。謂思能感愛非愛果勢</a><a name="0217a07" id="0217a07">力最勝。是故偏說。如偈書染雖有餘緣</a><a name="0217a08" id="0217a08">以人勝故人得其名此亦如是。問分別諸</a><a name="0217a09" id="0217a09">法自相共相餘心心所亦有此能。何故說此</a><a name="0217a10" id="0217a10">是慧非餘。答慧最勝故作如是說。謂慧分</a><a name="0217a11" id="0217a11">別諸法自相共相最勝。是故偏說。引喻如前</a><a name="0217a12" id="0217a12">問何等慧能分別諸法自相。何等慧能分</a><a name="0217a13" id="0217a13">別諸法共相耶。答分別一物相者。是分別</a><a name="0217a14" id="0217a14">自相。分別多物相者。是分別共相。復次分</a><a name="0217a15" id="0217a15">別一一蘊等者。是分別自相。分別二蘊三</a><a name="0217a16" id="0217a16">蘊等者。是分別共相。復次聞思所成慧多</a><a name="0217a17" id="0217a17">分別自相。修所成慧多分別共相。復次十六</a><a name="0217a18" id="0217a18">行相所不攝慧多分別自相。十六行相所</a><a name="0217a19" id="0217a19">攝慧唯分別共相。復次行諦時慧多分別</a><a name="0217a20" id="0217a20">自相。現觀時慧唯分別共相。復次別觀諸</a><a name="0217a21" id="0217a21">諦慧名分別自相。總觀諸諦慧名分別共相。</a><a name="0217a22" id="0217a22">問此二種慧如何應知。答如種種物近帝青</a><a name="0217a23" id="0217a23">寶。自相不現皆同彼色。分別共相慧應知</a><a name="0217a24" id="0217a24">亦爾。如種種物遠帝青寶。青黃等色各別顯</a><a name="0217a25" id="0217a25">現。分別自相慧應知亦爾。復次如日出時</a><a name="0217a26" id="0217a26">光明遍照眾闇頓遣。分別共相慧應知亦爾。</a><a name="0217a27" id="0217a27">如日出已漸照眾物。牆壁竅隙山巖幽藪。皆</a><a name="0217a28" id="0217a28">悉顯現。分別自相慧應知亦爾。復次如人</a><a name="0217a29" id="0217a29">持燈初入闇室頓破諸闇。分別共相慧應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270216c.htm'><img src='up.gif' border=0></a>
<a href='T270217b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>