<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0433c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷3)</font> 說阿毘曇八揵度 五上結處第十 <font face='Arial'>T28, p0433c</h2></font><hr>
<span class='old'>
</a><a name="0433b28" id="0433b28">陀洹斯陀含。問曰。於此論中更有論生。何</a><a name="0433b29" id="0433b29">以故上分結阿那含意中可得。非須陀洹斯</span><a name="0433c01" id="0433c01">陀含。答曰。即彼事如上說。謂彼生上不生</a><a name="0433c02" id="0433c02">下。是須陀洹斯陀含亦生上亦生下。彼阿那</a><a name="0433c03" id="0433c03">含一向生上不生下。或曰。謂度界及得果。</a><a name="0433c04" id="0433c04">度界者欲界也。得果者阿那含果也。須陀洹</a><a name="0433c05" id="0433c05">斯陀含雖得果未度界。或曰。謂度界及下分</a><a name="0433c06" id="0433c06">永盡知。須陀洹斯陀含亦不度界。亦不下分</a><a name="0433c07" id="0433c07">結永盡知。或曰。謂得果行功德不行惡須陀</a><a name="0433c08" id="0433c08">洹斯陀含雖得果彼亦行功德亦行惡。或曰。</a><a name="0433c09" id="0433c09">謂得果不同凡夫行事轉。須陀洹斯陀含雖</a><a name="0433c10" id="0433c10">得果彼同凡夫行事轉。手搏加捲起身行</a><a name="0433c11" id="0433c11">口行。與妻子共居。捉持金銀栴檀香華鬘</a><a name="0433c12" id="0433c12">著。身臥高廣大床。摩觸女身兩兩相近。阿那</a><a name="0433c13" id="0433c13">含永無此事。或曰。謂得果不復還世問。不</a><a name="0433c14" id="0433c14">入母胎。銅釜無囚獄。不復處生熟藏中。須陀</a><a name="0433c15" id="0433c15">洹斯陀含雖得果故有此事。以是故五上分</a><a name="0433c16" id="0433c16">結。阿那含意中可得非餘。問曰。何以故一</a><a name="0433c17" id="0433c17">愛立二上分結。調慢無明立一。答曰。應立若</a><a name="0433c18" id="0433c18">未立者。是世尊有餘言現義門現義略現義度</a><a name="0433c19" id="0433c19">當知義。或曰。佛世尊於法真諦餘真無能過。</a><a name="0433c20" id="0433c20">彼盡知法性盡知行。諸法獨能擔彼獨立。謂</a><a name="0433c21" id="0433c21">不能不獨立。或曰。現二門二略二度二炬二</a><a name="0433c22" id="0433c22">明二光現二數。如愛立二上分結。如是調慢</a><a name="0433c23" id="0433c23">無明亦應立二。如調慢無明立一上分結。愛</a><a name="0433c24" id="0433c24">亦應立一。此上分應有四應有八。是故說現</a><a name="0433c25" id="0433c25">二門至現二數。或曰。謂愛斷於界斷於地斷</a><a name="0433c26" id="0433c26">於種。或曰。謂愛故盛一切結。以是故愛立二</a><a name="0433c27" id="0433c27">上分結。調慢無明立一。問曰。如睡調二俱。三</a><a name="0433c28" id="0433c28">界有五種。一切染污意可得。何以故。調立上</a><a name="0433c29" id="0433c29">分結而不立睡。答曰。佛世尊於法真諦餘真<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280433b.htm'><img src='up.gif' border=0></a>
<a href='T280434a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>