<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0422c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷16)</font> 辯差別品第二之一 <font face='Arial'>T29, p0422c</h2></font><hr>
<span class='old'>
</a><a name="0422b28" id="0422b28">前後。約世定故。過去諸法。雖皆是前。而取果</a><a name="0422b29" id="0422b29">時。已定前後。非未來法於正生時作用別餘</span><a name="0422c01" id="0422c01">可立前後。要至現在已生位中。方簡未來。令</a><a name="0422c02" id="0422c02">成後位。以已作用。取彼為果。若爾異熟因亦</a><a name="0422c03" id="0422c03">勿未來有。此彼非類。所以者何。此同類因與</a><a name="0422c04" id="0422c04">等流果。善等無別。若無先後應互為因。既互</a><a name="0422c05" id="0422c05">為因應互為果。互為因果。與理相違。既無理</a><a name="0422c06" id="0422c06">能遮互為果。則應許有果在因先。亦有二心</a><a name="0422c07" id="0422c07">互為因義。是則違害發智論文。彼異熟因。與</a><a name="0422c08" id="0422c08">果相別。雖離前後。而無上過。故同類因。就位</a><a name="0422c09" id="0422c09">建立。未來非有。若異熟因。就相建立。未來非</a><a name="0422c10" id="0422c10">無。若同類因。未來非有。豈不因義今有本無。</a><a name="0422c11" id="0422c11">許故無失。約位非體。由和合作用位。果非體</a><a name="0422c12" id="0422c12">果。和合作用。是法差別因緣和合。法行異位。</a><a name="0422c13" id="0422c13">法行異位。非離體成。然異位行。亦非即體。如</a><a name="0422c14" id="0422c14">是異位。從異位生。同類果因。名為異位。故和</a><a name="0422c15" id="0422c15">合作用位。果非體果。理雖無過。文而有違。如</a><a name="0422c16" id="0422c16">本論說。若法與彼法為因。無時此法非彼因。</a><a name="0422c17" id="0422c17">豈不過現與彼為因未來非因。便違此說。無</a><a name="0422c18" id="0422c18">違此過。此依俱有相應異熟。通三世因。密意</a><a name="0422c19" id="0422c19">說故。有餘師釋。雖此通依六因作論。而無有</a><a name="0422c20" id="0422c20">失。未來既無同類遍行。如何可說無時非因。</a><a name="0422c21" id="0422c21">未來雖無。而此意說能為因後無時非因。又</a><a name="0422c22" id="0422c22">此未來亦定應有。謂有為法於正生時。定能</a><a name="0422c23" id="0422c23">為因。殄諸障故。依此密說無時非因。然經主</a><a name="0422c24" id="0422c24">言。彼非善釋。以未來法正生位前非同類因</a><a name="0422c25" id="0422c25">後方成故。如是過難。前已釋通。謂非未來有</a><a name="0422c26" id="0422c26">前後故。就三世說無時非因。意顯更無第四</a><a name="0422c27" id="0422c27">時故。若爾等無間應同此說。然本論不許。故</a><a name="0422c28" id="0422c28">本論言。若時此法。未至已生。非等無間。無斯</a><a name="0422c29" id="0422c29">過失。所以者何。等無間緣。據開避力。非正生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290422b.htm'><img src='up.gif' border=0></a>
<a href='T290423a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>