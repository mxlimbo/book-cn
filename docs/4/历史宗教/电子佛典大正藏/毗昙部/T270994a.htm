<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0994a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷199)</font> 見蘊第八中見納息第五之一 <font face='Arial'>T27, p0994a</h2></font><hr>
<span class='old'>
</a><a name="0993c28" id="0993c28">之。廣說如無衣迦葉波經。故彼因緣是此見</a><a name="0993c29" id="0993c29">等起。前來所說諸戒禁取皆見苦所斷者。依</span><a name="0994a01" id="0994a01">我常倒起於果處轉故。雖非因計因而見</a><a name="0994a02" id="0994a02">苦所斷。謂戒禁取總有二類。一非因計因。</a><a name="0994a03" id="0994a03">二非道計道。非因計因復有二類。一迷所執</a><a name="0994a04" id="0994a04">我常法起。二迷宿作苦行等起。前依我常倒</a><a name="0994a05" id="0994a05">亦於果處轉故。隨二倒見苦所斷後唯於</a><a name="0994a06" id="0994a06">果處轉。果相麤顯易可見故。計因為因非</a><a name="0994a07" id="0994a07">全邪故。既迷果相故亦見苦所斷。非道計</a><a name="0994a08" id="0994a08">道亦有二類。一執有漏戒等為道。此迷麤</a><a name="0994a09" id="0994a09">顯果相起故見苦諦時便能永斷。二執謗道</a><a name="0994a10" id="0994a10">謗邪見等為道。此親違道於因果相不別</a><a name="0994a11" id="0994a11">迷執故見道時方能永斷。謗集滅時既撥</a><a name="0994a12" id="0994a12">所斷所證法相。若執為道便為無用。定依</a><a name="0994a13" id="0994a13">所斷及所證法而立道故。又彼所撥與道相</a><a name="0994a14" id="0994a14">異必無彼無間執彼為道者。若於後時執</a><a name="0994a15" id="0994a15">彼為道定於果處而起道執。見苦諦時此</a><a name="0994a16" id="0994a16">見便斷故。無戒禁取見集滅所斷。見取所執</a><a name="0994a17" id="0994a17">無所待對但執為勝諸邪見後皆得現前</a><a name="0994a18" id="0994a18">故通四部。此中所說諸戒禁取唯非因計</a><a name="0994a19" id="0994a19">因故見苦所斷</a><a name="0994a20" id="0994a20"><p>諸有此見我及世間常恒堅住無變易法正爾</a><a name="0994a21" id="0994a21">安住。此邊執見常見攝見苦所斷。此邊執見</a><a name="0994a22" id="0994a22">常見攝者顯彼自性。見苦所斷者顯彼對治。</a><a name="0994a23" id="0994a23">廣說如前。彼等起云何。謂有外道或因不</a><a name="0994a24" id="0994a24">正尋思。或因得定或因惡友而起此見。如</a><a name="0994a25" id="0994a25">前應知。然彼所執我及世間皆非常住。實</a><a name="0994a26" id="0994a26">我我所不可得故。現見一切有情世間器世</a><a name="0994a27" id="0994a27">間物有轉變故。因緣生故。諸有生者。一切</a><a name="0994a28" id="0994a28">皆當有滅壞故。不應執我及世間常恒堅</a><a name="0994a29" id="0994a29">等。言皆顯常義諸有此見諦故。住故我有我。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270993c.htm'><img src='up.gif' border=0></a>
<a href='T270994b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>