<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0159a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷30)</font> 破執我品第九之一 <font face='Arial'>T29, p0159a</h2></font><hr>
<span class='old'>
</a><a name="0158c28" id="0158c28">方得生。謂種次生芽莖葉等。花為最後方</a><a name="0158c29" id="0158c29">引果生。若爾何言從種生果。由種展轉引</span><a name="0159a01" id="0159a01">起花中生果功能故作是說。若此花內生果</a><a name="0159a02" id="0159a02">功能非種為先所引起者。所生果相應與</a><a name="0159a03" id="0159a03">種別。如是雖言從業生果。而非從彼已</a><a name="0159a04" id="0159a04">壞業生。亦非從業無間生果。但從業相續</a><a name="0159a05" id="0159a05">轉變差別生。何名相續轉變差別。謂業為</a><a name="0159a06" id="0159a06">先後色心起中無間斷名為相續。即此相</a><a name="0159a07" id="0159a07">續後後剎那異前前生名為轉變。即此轉</a><a name="0159a08" id="0159a08">變於最後時有勝功能無間生果勝餘轉</a><a name="0159a09" id="0159a09">變故名差別。如有取識正命終時雖帶眾</a><a name="0159a10" id="0159a10">多感後有業所引熏習。而重近起數習所</a><a name="0159a11" id="0159a11">引明了非餘。如有頌言</a><a name="0159a12" id="0159a12"><p class='lg'>　　業極重近起　　　數習先所作</a><br><a name="0159a13" id="0159a13">　　前前前後熟　　　輪轉於生死　</p></a><a name="0159a14" id="0159a14"><p>於此義中有差別者。異熟因所引與異熟</a><a name="0159a15" id="0159a15">果功能。與異熟果已即便謝滅。同類因所</a><a name="0159a16" id="0159a16">引與等流果功能。若染污者對治起時即便</a><a name="0159a17" id="0159a17">謝滅。不染污者般涅槃時方永謝滅。以色心</a><a name="0159a18" id="0159a18">相續爾時永滅故。何緣異熟果。不能招異</a><a name="0159a19" id="0159a19">熟如從種果有別果生。且非譬喻是法皆</a><a name="0159a20" id="0159a20">等。然從種果無別果生。若爾從何。生於後</a><a name="0159a21" id="0159a21">果從後熟變差別所生。謂於後時即前種</a><a name="0159a22" id="0159a22">果遇水土等諸熟變緣。便能引生熟變差別。</a><a name="0159a23" id="0159a23">正生芽位方得種名。未熟變時從當名說。</a><a name="0159a24" id="0159a24">或似種故世說為種。此亦如是。即前異熟</a><a name="0159a25" id="0159a25">遇聞正邪等諸起善惡緣便能引生諸善</a><a name="0159a26" id="0159a26">有漏及諸不善有異熟心。從此引生相續轉</a><a name="0159a27" id="0159a27">變展轉能引轉變差別。從此差別後異熟</a><a name="0159a28" id="0159a28">生。非從餘生。故喻同法。或由別法類此</a><a name="0159a29" id="0159a29">可知。如拘櫞花塗紫礦汁。相續轉變差別為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290158c.htm'><img src='up.gif' border=0></a>
<a href='T290159b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>