<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1542 阿毘達磨品類足論 0696c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1542 阿毘達磨品類足論</font> <font face='Arial'>(卷2)</font> 辯諸處品第三 <font face='Arial'>T26, p0696c</h2></font><hr>
<span class='old'>
</a><a name="0696b28" id="0696b28">此十二處。幾有為幾無為。答十一有為。一應</a><a name="0696b29" id="0696b29">分別。謂法處或有為或無為。云何有為。謂法</span><a name="0696c01" id="0696c01">處所攝身語業。及受想行蘊。云何無為。謂虛</a><a name="0696c02" id="0696c02">空二滅。此十二處。幾有諍幾無諍。答十有諍。</a><a name="0696c03" id="0696c03">二應分別。謂意處法處。若有漏是有諍。若無</a><a name="0696c04" id="0696c04">漏是無諍。如有諍無諍。世間出世間。墮界不</a><a name="0696c05" id="0696c05">墮界。有味著無味著。耽嗜依出離依。順結不</a><a name="0696c06" id="0696c06">順結。順取不順取。順纏不順纏。應知亦爾。此</a><a name="0696c07" id="0696c07">十二處。幾有記幾無記。答八無記。四應分別。</a><a name="0696c08" id="0696c08">謂色處或有記。或無記。云何有記謂善不善</a><a name="0696c09" id="0696c09">色處。云何無記。謂除善不善色處。諸餘色處。</a><a name="0696c10" id="0696c10">聲意法處亦爾。此十二處。幾有覆幾無覆。答</a><a name="0696c11" id="0696c11">八無覆。四應分別。謂色處或有覆或無覆。云</a><a name="0696c12" id="0696c12">何有覆。謂不善有覆無記色處。云何無覆。</a><a name="0696c13" id="0696c13">謂善無覆無記色處。聲意法處亦爾。如有覆</a><a name="0696c14" id="0696c14">無覆。染污不染污有罪無罪。應知亦爾。此十</a><a name="0696c15" id="0696c15">二處。幾應修幾不應修。答八不應修。四應分</a><a name="0696c16" id="0696c16">別。謂色處或應修或不應修。云何應修。謂善</a><a name="0696c17" id="0696c17">色處。云何不應修。謂不善無記色處聲意處</a><a name="0696c18" id="0696c18">亦爾。法處或應修或不應修。云何應修。謂善</a><a name="0696c19" id="0696c19">有為法處。云何不應修。謂不善無記法處及</a><a name="0696c20" id="0696c20">擇滅。此十二處。幾有異熟幾無異熟。答八無</a><a name="0696c21" id="0696c21">異熟。四應分別。謂色處或有異熟或無異熟。</a><a name="0696c22" id="0696c22">云何有異熟。謂善不善色處。云何無異熟。謂</a><a name="0696c23" id="0696c23">無記色處。聲處亦爾。意處或有異熟或無異</a><a name="0696c24" id="0696c24">熟。云何有異熟。謂不善善有漏意處。云何無</a><a name="0696c25" id="0696c25">異熟。謂無記無漏意處。法處亦爾。此十二處。</a><a name="0696c26" id="0696c26">幾是見幾非見。答一是見。十非見。一應分別。</a><a name="0696c27" id="0696c27">謂法處或是見或非見。云何是見。謂五染污</a><a name="0696c28" id="0696c28">見。世俗正見。學無學見。云何非見。謂餘法</a><a name="0696c29" id="0696c29">處。此十二處幾內幾外。答六內六外。此十二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260696b.htm'><img src='up.gif' border=0></a>
<a href='T260697a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>