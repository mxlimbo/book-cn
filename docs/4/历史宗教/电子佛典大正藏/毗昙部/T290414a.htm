<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0414a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷14)</font> 辯差別品第二之一 <font face='Arial'>T29, p0414a</h2></font><hr>
<span class='old'>
</a><a name="0413c28" id="0413c28">聲。有時得字不得聲者。謂不聞聲。而得了義。</a><a name="0413c29" id="0413c29">現見有人不聞他語。睹脣等動。知其所說。此</span><a name="0414a01" id="0414a01">不聞聲。得了義者。都由己達所發文故。由斯</a><a name="0414a02" id="0414a02">理證。文必異聲。又見世間。隱聲誦咒。故知咒</a><a name="0414a03" id="0414a03">字。異於咒聲。又見世間。有二論者。言音相</a><a name="0414a04" id="0414a04">似。一負一勝。此勝負因。必異聲有。又法與詞</a><a name="0414a05" id="0414a05">二無礙解。境界別故。知字離聲。是故聲者。但</a><a name="0414a06" id="0414a06">是言音。相無差別。其中屈曲。必依迦遮吒多</a><a name="0414a07" id="0414a07">波等。要由語聲。發起諸字。諸字前後和合生</a><a name="0414a08" id="0414a08">名此名既生。即能顯義。由此展轉而作是言。</a><a name="0414a09" id="0414a09">語能發名名能顯義。故名聲異。其理極成應</a><a name="0414a10" id="0414a10">知此中聲是能說。文是所說。義俱非二。如是</a><a name="0414a11" id="0414a11">則為無亂建立。此中經主。又作是言。非但音</a><a name="0414a12" id="0414a12">聲皆稱為語。要由此故。義可了知。如是音聲。</a><a name="0414a13" id="0414a13">方稱語故。謂能說者。於諸義中。已共立為能</a><a name="0414a14" id="0414a14">詮定量。若此句義。由名能顯但由音聲顯用</a><a name="0414a15" id="0414a15">已辯。何須橫計別有實名。何等名為能詮定</a><a name="0414a16" id="0414a16">量。豈不於義共立想名。此即說為能詮定量。</a><a name="0414a17" id="0414a17">謂能說者。於諸義中。先共安立如是諸字。定</a><a name="0414a18" id="0414a18">能展轉。詮如是義。由共安立如是字故。因如</a><a name="0414a19" id="0414a19">是字發如是名。此名即是能詮定量。諸能說</a><a name="0414a20" id="0414a20">者。將發語時。要先思惟。如是定量。由此自</a><a name="0414a21" id="0414a21">語。或他語時。於所顯義。皆能解了。故非唯</a><a name="0414a22" id="0414a22">聲即能顯義。要語發字。字復發名。名乃能詮。</a><a name="0414a23" id="0414a23">所欲說義。如語發字。字復發名。如是應思。發</a><a name="0414a24" id="0414a24">句道理。此中經主。復作是言。又未了此名如</a><a name="0414a25" id="0414a25">何由語發。為由語顯。為由語生。若由語生。語</a><a name="0414a26" id="0414a26">聲性故。聲應一切皆能生名。若謂生名聲有</a><a name="0414a27" id="0414a27">差別。此足顯義。何待別名。若由語顯。語聲性</a><a name="0414a28" id="0414a28">故。聲應一切皆能顯名。若謂顯名聲有差別。</a><a name="0414a29" id="0414a29">此足顯義。何待別名。執聲能詮。斯難亦等。謂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290413c.htm'><img src='up.gif' border=0></a>
<a href='T290414b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>