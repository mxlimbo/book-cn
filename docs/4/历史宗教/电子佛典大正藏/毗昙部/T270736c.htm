<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0736c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷143)</font> 根蘊第六中根納息第一之一 <font face='Arial'>T27, p0736c</h2></font><hr>
<span class='old'>
</a><a name="0736b28" id="0736b28">惱唯於染品隨順。而不順善。故不立根。猶</a><a name="0736b29" id="0736b29">如獄正所居雖下而與貴勝交往。非如守</span><a name="0736c01" id="0736c01">門獄卒。雖有威猛苦切於人。而極鄙惡可</a><a name="0736c02" id="0736c02">厭賤故。貴勝離之。尊者僧伽伐蘇說曰。</a><a name="0736c03" id="0736c03">若法有染無染。身中可得者立根。煩惱唯</a><a name="0736c04" id="0736c04">於有染身中可得。故不立根。若爾憂根及</a><a name="0736c05" id="0736c05">具知根皆不應立。憂根但於有染身中可</a><a name="0736c06" id="0736c06">得。具知根但於無染身中可得故。有說。根</a><a name="0736c07" id="0736c07">是主義。煩惱非主。是心所法故。若爾受等亦</a><a name="0736c08" id="0736c08">應不立。由此因緣前說為善</a><a name="0736c09" id="0736c09"><p>問何故受善染無記皆立為根。慧念定唯善</a><a name="0736c10" id="0736c10">立根。非染無記。答受於順雜染品勢用增</a><a name="0736c11" id="0736c11">上。善染無記受皆有勢力。順雜染品故並立</a><a name="0736c12" id="0736c12">根。慧念定三順清淨品勢用增上。唯善慧</a><a name="0736c13" id="0736c13">念定順清淨品故立為根。染慧念定乃相資</a><a name="0736c14" id="0736c14">助斷清淨品。無記慧等亦於淨品不順。是</a><a name="0736c15" id="0736c15">故皆不立根。有餘師說。受於三品皆有勢</a><a name="0736c16" id="0736c16">用。故並立根。慧念定三唯於淨品有勢用</a><a name="0736c17" id="0736c17">故。唯善立根。所以者何。諸受力故令有情</a><a name="0736c18" id="0736c18">類於諸善染無記事轉。由受於淨品勝故。</a><a name="0736c19" id="0736c19">說在覺支靜慮支中。於染品勝故。說在十</a><a name="0736c20" id="0736c20">二緣起支中。於非二品勝者。謂由受故造</a><a name="0736c21" id="0736c21">作種種無記事業。慧等不爾。由此應知意</a><a name="0736c22" id="0736c22">根亦於三品勝故。善染無記皆立為根。於</a><a name="0736c23" id="0736c23">三勝者。以三品法皆依心故。問何故作意</a><a name="0736c24" id="0736c24">勝解觸欲不立為根。答無根相故。謂作意</a><a name="0736c25" id="0736c25">雖能發動於意趣所緣境。非一切時恒有</a><a name="0736c26" id="0736c26">勝用。故不立根。問此於淨品豈無勝用。諸</a><a name="0736c27" id="0736c27">修定者初修定時。無不皆由作意力故。答</a><a name="0736c28" id="0736c28">初修定時令心趣境雖暫有力。心住境已</a><a name="0736c29" id="0736c29">便無勝用。故不立根。勝解雖能令心於境<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270736b.htm'><img src='up.gif' border=0></a>
<a href='T270737a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>