<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0169b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷2)</font> 釋論中分別界品第一 <font face='Arial'>T29, p0169b</h2></font><hr>
<span class='old'>
</a><a name="0169a28" id="0169a28">種觸入。應知是宿業。飲食將養寢臥。三摩提</a><a name="0169a29" id="0169a29">等勝緣所資益。名增長生。有餘師說。由梵行</span><a name="0169b01" id="0169b01">故增長。此言不然。何以故。梵行但不為損。</a><a name="0169b02" id="0169b02">無有益義。於果報相續增長相續。能為護持。</a><a name="0169b03" id="0169b03">猶如外城防守內城。聲界或增長生。或等流</a><a name="0169b04" id="0169b04">生。偈曰。聲非報。釋曰。云何不從果報生。隨</a><a name="0169b05" id="0169b05">欲生故。若爾於假名論中。云何說由永離惡</a><a name="0169b06" id="0169b06">口。善修不惡口戒故。得梵音大人相生。餘師</a><a name="0169b07" id="0169b07">說。聲屬第三傳。從業生霜佉四大。從霜佉</a><a name="0169b08" id="0169b08">四大生聲。復有餘師說。聲屬第五傳。從業生</a><a name="0169b09" id="0169b09">果報四大。從果報四大。生增長四大。從增長</a><a name="0169b10" id="0169b10">四大。生等流四大。從等流四大生聲。若爾身</a><a name="0169b11" id="0169b11">受從業所生四大生。不應成果報。若受如聲。</a><a name="0169b12" id="0169b12">則違道理。偈曰。八種無礙界。流生果報生。</a><a name="0169b13" id="0169b13">釋曰。何者為八。七識界及法界。是等流所</a><a name="0169b14" id="0169b14">生。從同類因及遍行因所生故。果報生者。謂</a><a name="0169b15" id="0169b15">從果報因生。此八界無增長生。無礙法無增</a><a name="0169b16" id="0169b16">長故。偈曰。餘三。釋曰。餘四界謂色香味觸。</a><a name="0169b17" id="0169b17">或果報生。或增長生。或等流生。偈曰。一有</a><a name="0169b18" id="0169b18">物。釋曰。是無為法有貞實故成物。此於法界</a><a name="0169b19" id="0169b19">中有故。唯一法界有物。偈曰。後三一剎那。</a><a name="0169b20" id="0169b20">釋曰。意界法界意識界。由文句次第故言後</a><a name="0169b21" id="0169b21">三。此三於初無流。苦法忍一剎那中。非等流</a><a name="0169b22" id="0169b22">生故。言一剎那。此中苦法忍相應心。謂意</a><a name="0169b23" id="0169b23">界意識界。與彼共生相應法。應簡擇此義。若</a><a name="0169b24" id="0169b24">人不與眼界相應。後至得相應。為與眼識界</a><a name="0169b25" id="0169b25">相應不。若人與眼識界相應。為與眼界相應</a><a name="0169b26" id="0169b26">不。偈曰。眼根與識界。獨俱得復有。釋曰。獨</a><a name="0169b27" id="0169b27">得者。有與眼界相應。不與眼識相應。如人</a><a name="0169b28" id="0169b28">於欲界中次第至得眼根。或從無色界墮。於</a><a name="0169b29" id="0169b29">第二定等中生。有與眼識相應。不與眼界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290169a.htm'><img src='up.gif' border=0></a>
<a href='T290169c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>