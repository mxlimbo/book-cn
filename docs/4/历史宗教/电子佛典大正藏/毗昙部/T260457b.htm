<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0457b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷1)</font> 學處品第一 <font face='Arial'>T26, p0457b</h2></font><hr>
<span class='old'>
</a><a name="0457a28" id="0457a28">知。說虛誑語。不離虛誑。如是名為虛誑語</a><a name="0457a29" id="0457a29">者。何等名為有虛誑語者。謂於虛誑語。不深</span><a name="0457b01" id="0457b01">厭患。不遠不離。安住成就。如是名為有虛誑</a><a name="0457b02" id="0457b02">語者。何等名為或對平正。平正有三。一村平</a><a name="0457b03" id="0457b03">正。二城平正。三國平正。此諸平正。聚集現</a><a name="0457b04" id="0457b04">前。同檢問時。名對平正。何等名為或對大眾。</a><a name="0457b05" id="0457b05">大眾有四。一剎帝利眾。二婆羅門眾。三居士</a><a name="0457b06" id="0457b06">眾。四沙門眾。此諸大眾。聚集現前。同檢問</a><a name="0457b07" id="0457b07">時。名對大眾。何等名為或對王家。謂諸國王。</a><a name="0457b08" id="0457b08">及餘宰輔。理公務者。彼若聚集。現前檢問。名</a><a name="0457b09" id="0457b09">對王家。何等名為或對執理。謂閑法律。固正</a><a name="0457b10" id="0457b10">斷者。此執理眾。聚集現前。同檢問時。名對執</a><a name="0457b11" id="0457b11">理。何等名為或對親族。謂諸親族聚集現前。</a><a name="0457b12" id="0457b12">同檢問時。名對親族。何等名為同檢問等。謂</a><a name="0457b13" id="0457b13">或為證。或究其身。眾集量宜。同檢問曰。咄哉</a><a name="0457b14" id="0457b14">男子。今對眾前。應以腹粽。若於</a><a name="0457b15" id="0457b15">是事。見聞覺知。宜當宣說施設摽示。若於是</a><a name="0457b16" id="0457b16">事。無見聞等。勿當宣說施設摽示。如是名為</a><a name="0457b17" id="0457b17">同檢問等。何等名為不知言知。謂為耳識曾</a><a name="0457b18" id="0457b18">受曾了。名為已聞。彼無耳識曾受曾了。隱藏</a><a name="0457b19" id="0457b19">如是想忍見樂。言我已聞。如是名為不知言</a><a name="0457b20" id="0457b20">知。何等名為知言不知。謂為耳識曾受曾了。</a><a name="0457b21" id="0457b21">名為已聞。彼有耳識曾受曾了。隱藏如是想</a><a name="0457b22" id="0457b22">忍見樂。言我不聞。如是名為知言不知。何等</a><a name="0457b23" id="0457b23">名為不見言見。謂為眼識曾受曾了。名為已</a><a name="0457b24" id="0457b24">見。彼無眼識曾受曾了。隱藏如是想忍見樂。</a><a name="0457b25" id="0457b25">言我已見。如是名為不見言見。何等名為見</a><a name="0457b26" id="0457b26">言不見。謂為眼識曾受曾了。名為已見。彼有</a><a name="0457b27" id="0457b27">眼識曾受曾了。隱覆如是想忍見樂。言我不</a><a name="0457b28" id="0457b28">見。如是名為見言不見。何等名為彼或為己。</a><a name="0457b29" id="0457b29">謂有一類。身行劫盜。王等執問。汝為賊不。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260457a.htm'><img src='up.gif' border=0></a>
<a href='T260457c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>