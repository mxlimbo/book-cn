<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1554 入阿毘達磨論 0988b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1554 入阿毘達磨論</font> <font face='Arial'>(卷2)</font> <font face='Arial'>T28, p0988b</h2></font><hr>
<span class='old'>
</a><a name="0988a28" id="0988a28">果。名俱有因。如諸大種所相能相。心心隨轉</a><a name="0988a29" id="0988a29">更互相望。二因別者。如諸商人更相助力能</span><a name="0988b01" id="0988b01">過嶮路。是俱有因。諸所飲食展轉同義。是相</a><a name="0988b02" id="0988b02">應因。心隨轉者。謂諸心所及諸靜慮無漏律</a><a name="0988b03" id="0988b03">儀諸有為相。以彼與心俱墮一世一起一住一</a><a name="0988b04" id="0988b04">滅一果一等流一異熟因善因不善因無</a><a name="0988b05" id="0988b05">記。由此十因名心隨轉。自地自部前生諸法。</a><a name="0988b06" id="0988b06">如種子法。與後相似為同類因。自地前生諸</a><a name="0988b07" id="0988b07">遍行法。與後染法為遍行因。一切不善有漏</a><a name="0988b08" id="0988b08">善法。與自異熟為異熟因。諸法生時除其自</a><a name="0988b09" id="0988b09">性。以一切法為能作因。或唯無障。或能生</a><a name="0988b10" id="0988b10">故。如是六因總以一切有為果。為是所生</a><a name="0988b11" id="0988b11">故。謂相應俱有因得士用果。由此勢力彼得</a><a name="0988b12" id="0988b12">生故。此名士用。彼名為果。同類遍行因得等</a><a name="0988b13" id="0988b13">流果。果似因故說名為等。從因生故復說為</a><a name="0988b14" id="0988b14">流。果即等流名等流果。異熟因得異熟果。果</a><a name="0988b15" id="0988b15">不似因故說為異熟。謂成熟堪受用故。果即</a><a name="0988b16" id="0988b16">異熟名異熟果。唯有情數攝。無覆無記性。</a><a name="0988b17" id="0988b17">能作因得增上果。此增上力彼得生故。如眼</a><a name="0988b18" id="0988b18">根等於眼識等。及田夫等於稼穡等。由前增</a><a name="0988b19" id="0988b19">上後法得生。增上之果名增上果。擇滅無為</a><a name="0988b20" id="0988b20">名離繫果。此由道得非道所生。果即離繫名</a><a name="0988b21" id="0988b21">離繫果。緣有四種。謂因。等無間。所緣。增上</a><a name="0988b22" id="0988b22">緣。除能作餘五因名因緣。過去現在心心所</a><a name="0988b23" id="0988b23">法。除阿羅漢最後心等。名等無間緣。一切法</a><a name="0988b24" id="0988b24">名所緣緣。能作因性名增上緣</a><a name="0988b25" id="0988b25"><p>容有礙物是虛空相。此增上力彼得生故。能</a><a name="0988b26" id="0988b26">有所容受是虛空性故。此若無者。諸有礙物</a><a name="0988b27" id="0988b27">應不得生。無容者故。如世尊說。梵志當知。風</a><a name="0988b28" id="0988b28">依虛空。婆羅門曰。虛空依何。佛復告言。汝問</a><a name="0988b29" id="0988b29">非理。虛空無色無見無對。當何所依。然有光<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280988a.htm'><img src='up.gif' border=0></a>
<a href='T280988c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>