<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0066a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷12)</font> 分別世品第三之一 <font face='Arial'>T29, p0066a</h2></font><hr>
<span class='old'>
</a><a name="0065c28" id="0065c28">染污相續。不平等愛映蔽其心。邪法縈纏瞋</a><a name="0065c29" id="0065c29">毒增上。相見便起猛利害心。如今獵師見</span><a name="0066a01" id="0066a01">野禽獸。隨手所執皆成利刀。各逞兇狂</a><a name="0066a02" id="0066a02">互相殘害。又中劫末十歲時人。由具如前諸</a><a name="0066a03" id="0066a03">過失故。非人吐毒疾疫流行。遇輒命終難</a><a name="0066a04" id="0066a04">可救療。又中劫末十歲時人。亦具如前諸過</a><a name="0066a05" id="0066a05">失故。天龍忿責不降甘雨。由是世間久遭</a><a name="0066a06" id="0066a06">飢饉。既無支濟多分命終。是故說言。由飢</a><a name="0066a07" id="0066a07">饉故便有聚集白骨運籌。由二種因名有</a><a name="0066a08" id="0066a08">聚集。一人聚集。謂彼時人由極飢羸聚集而</a><a name="0066a09" id="0066a09">死。二種聚集。謂彼時人為益後人輟其所</a><a name="0066a10" id="0066a10">食置於小篋擬為種子。故飢饉時名有聚</a><a name="0066a11" id="0066a11">集。言有白骨亦由二因。一彼時人身形枯</a><a name="0066a12" id="0066a12">燥命終未久白骨便現。二彼時人飢饉所逼</a><a name="0066a13" id="0066a13">聚集白骨煎汁飲之。有運籌言亦二因故。</a><a name="0066a14" id="0066a14">一由糧少行籌食之。謂一家中從長至幼</a><a name="0066a15" id="0066a15">隨籌至日得少麤餐。二謂以籌挑故場蘊。</a><a name="0066a16" id="0066a16">得少穀粒多用水煎。分共飲之以濟餘命。</a><a name="0066a17" id="0066a17">然有至教說治彼方。謂若有能一晝一夜</a><a name="0066a18" id="0066a18">持不殺戒。於未來生決定不逢刀兵災起。</a><a name="0066a19" id="0066a19">若能以一訶梨怛雞。起殷淨心奉施僧眾。</a><a name="0066a20" id="0066a20">於當來世決定不逢疾疫災起。若有能以</a><a name="0066a21" id="0066a21">一摶之食起殷淨心奉施僧眾。於當來世</a><a name="0066a22" id="0066a22">決定不逢飢饉災起。此三災起各經幾時。</a><a name="0066a23" id="0066a23">刀兵災起極唯七日。疾疫災起七月七日。飢</a><a name="0066a24" id="0066a24">饉七年七月七日。度此便止。人壽漸增。東西</a><a name="0066a25" id="0066a25">二洲有似災起。謂瞋增盛身力羸劣。數加飢</a><a name="0066a26" id="0066a26">渴。北洲總無。前說火災梵燒世界。餘災亦</a><a name="0066a27" id="0066a27">爾。如應當知。何者為餘。今當具辯。頌曰</a><a name="0066a28" id="0066a28"><p class='lg'>　　三災火水風　　　上三定為頂</a><br><a name="0066a29" id="0066a29">　　如次內災等　　　四無不動故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290065c.htm'><img src='up.gif' border=0></a>
<a href='T290066b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>