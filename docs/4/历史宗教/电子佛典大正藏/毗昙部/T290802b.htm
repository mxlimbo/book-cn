<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0802b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷6)</font> 辯差別品第三之一 <font face='Arial'>T29, p0802b</h2></font><hr>
<span class='old'>
</a><a name="0802a28" id="0802a28">罪業及當苦果。皆無顧眄。已說無慚無愧</a><a name="0802a29" id="0802a29">別相。愛敬別者。愛謂愛樂。體即是信。然愛有</span><a name="0802b01" id="0802b01">二。一有染污。二無染污。有染謂貪。無染謂</a><a name="0802b02" id="0802b02">信。信復有二。一忍許相。二願樂相。若緣是處</a><a name="0802b03" id="0802b03">現前忍許。或即於中亦生願樂。此中愛者是</a><a name="0802b04" id="0802b04">第二信。或於因中亦立果稱。前信是愛。鄰</a><a name="0802b05" id="0802b05">近因故。名愛無失。敬謂敬重。體即是慚。謂</a><a name="0802b06" id="0802b06">如前釋大善地法中。言心自在性說為愧者。</a><a name="0802b07" id="0802b07">應知即是此中敬體。然復有言。有所崇重故</a><a name="0802b08" id="0802b08">名為敬。由此為先方生慚恥。故敬非慚。彼師</a><a name="0802b09" id="0802b09">應許。無慚恥者。能起恭敬。以執先起敬時未</a><a name="0802b10" id="0802b10">有慚恥故。應無慚恥者能起恭敬。若謂敬時</a><a name="0802b11" id="0802b11">已有慚恥。則不應說由敬為先方生慚恥。若</a><a name="0802b12" id="0802b12">謂敬時非無慚恥。然敬非慚。此亦非理。言敬</a><a name="0802b13" id="0802b13">非慚。無證因故。非敬為先方生慚恥。勿無慚</a><a name="0802b14" id="0802b14">者能起恭敬。又勿有敬而無慚恥。然復確執</a><a name="0802b15" id="0802b15">敬體非慚。但有虛言都無實義。故應敬體是</a><a name="0802b16" id="0802b16">慚差別。謂或有慚名有崇重。此慚差別說名</a><a name="0802b17" id="0802b17">為敬。補特伽羅為境界故。即慚差別得崇重</a><a name="0802b18" id="0802b18">名。夫崇重者是心自在。心自在性已說為</a><a name="0802b19" id="0802b19">慚。謂於心中有自在力。能自制伏有所崇重。</a><a name="0802b20" id="0802b20">故說敬體是慚差別。於諸所尊有所崇重。故</a><a name="0802b21" id="0802b21">名為敬。是境第七。或因第七由於所尊發隨</a><a name="0802b22" id="0802b22">屬意。即名為慚。此慚即是有所崇重。故此敬</a><a name="0802b23" id="0802b23">體是慚差別。義善成就。即由此證。補特伽羅</a><a name="0802b24" id="0802b24">為境信慚。說名愛敬。非謂以法為境起者。故</a><a name="0802b25" id="0802b25">愛與敬。雖是大善地法所攝。而於無色不立</a><a name="0802b26" id="0802b26">為有。有餘師言。信順親密而無耽染。說名為</a><a name="0802b27" id="0802b27">愛。瞻望所尊崇重隨屬。說名為敬。有餘師說。</a><a name="0802b28" id="0802b28">親近善士。因名為愛。不越彼言。因名為敬。</a><a name="0802b29" id="0802b29">復有說者。於和合眾見等皆同。故名為愛。於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290802a.htm'><img src='up.gif' border=0></a>
<a href='T290802c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>