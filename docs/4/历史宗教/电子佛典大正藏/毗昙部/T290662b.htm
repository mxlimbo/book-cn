<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0662b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷57)</font> 辯賢聖品第六之一 <font face='Arial'>T29, p0662b</h2></font><hr>
<span class='old'>
</a><a name="0662a28" id="0662a28">故順三受法。如應亦得三苦性名。壞苦亦應</a><a name="0662a29" id="0662a29">是行苦攝。壞是無常差別名故。無常所隨名</span><a name="0662b01" id="0662b01">行苦故。由此所立三苦不成。此難不然。義有</a><a name="0662b02" id="0662b02">異故於可意行。剎那無常亦名行苦。唯相續</a><a name="0662b03" id="0662b03">斷得壞苦名故義有別。又障三樂建立三苦。</a><a name="0662b04" id="0662b04">謂苦苦性障無逼惱樂。行苦性障涅槃樂。壞</a><a name="0662b05" id="0662b05">苦性障受樂。是故行苦與壞苦性。其義各異</a><a name="0662b06" id="0662b06">無雜亂失。即由此理聖道雖有為非行苦攝。</a><a name="0662b07" id="0662b07">順涅槃樂故。聖道能引涅槃得故理必應爾。</a><a name="0662b08" id="0662b08">以本論中先約三界辯三苦別。此言為遮有</a><a name="0662b09" id="0662b09">執聖道墮苦相攝。以諸聖道理決定非墮界</a><a name="0662b10" id="0662b10">法故。既爾欲界苦應無三。於色界中苦應無</a><a name="0662b11" id="0662b11">二。由是次約可意等三。諸行不同辯三苦別。</a><a name="0662b12" id="0662b12">此何苦合皆得苦名。由此復依樂等三受。自</a><a name="0662b13" id="0662b13">性有異辯三苦別。由如是理故本論中。前後</a><a name="0662b14" id="0662b14">三重辯三苦相。式慣諦非唯行苦亦是壞</a><a name="0662b15" id="0662b15">苦。現見退法退聖道時亦憂愁故。又諸聖道</a><a name="0662b16" id="0662b16">是可意攝。聖所愛故應是壞苦。又既許有無</a><a name="0662b17" id="0662b17">漏樂受。不苦樂受亦應是苦。所以者何。以契</a><a name="0662b18" id="0662b18">經說諸所有受無非苦故。又許道諦體是有</a><a name="0662b19" id="0662b19">為理應是苦。經言諸有所造所為皆是苦故。</a><a name="0662b20" id="0662b20">此說非理所以者何。處無明趣諸無智者。於</a><a name="0662b21" id="0662b21">諸因果相屬理愚。不善了知諸法性相。於有</a><a name="0662b22" id="0662b22">為法別離位中。發生憂愁失所著故。如是無</a><a name="0662b23" id="0662b23">智者無聖道可失。若處明趣諸有智者。於諸</a><a name="0662b24" id="0662b24">因果相屬不迷能善了知諸法性相。於有為</a><a name="0662b25" id="0662b25">法別離位中。不生憂愁無所著故。彼聖道設</a><a name="0662b26" id="0662b26">退亦不生壞苦。若以聖道聖所愛故。名為可</a><a name="0662b27" id="0662b27">意執為壞苦。如是聖道有不愛故。亦名非可</a><a name="0662b28" id="0662b28">意應執為苦苦。是則聖道應苦諦攝三苦合</a><a name="0662b29" id="0662b29">故。然非所許故可意攝非壞苦因。契經所言<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290662a.htm'><img src='up.gif' border=0></a>
<a href='T290662c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>