<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0161c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷31)</font> 雜蘊第一中愛敬納息第四之一 <font face='Arial'>T27, p0161c</h2></font><hr>
<span class='old'>
</a><a name="0161b28" id="0161b28">或無異熟。非擇滅無異熟。彼得亦無異熟。</a><a name="0161b29" id="0161b29">無常滅通二種。彼得亦二種。復次擇滅是道</span><a name="0161c01" id="0161c01">果。彼得或是道是道果。或非道非道果。非擇</a><a name="0161c02" id="0161c02">滅非道非道果。彼得亦非道非道果。無常滅</a><a name="0161c03" id="0161c03">或是道非道果。或是道亦道果。或非道非道</a><a name="0161c04" id="0161c04">果。彼得亦爾。復次擇滅滅諦攝。彼得三諦攝</a><a name="0161c05" id="0161c05">除滅諦。非擇滅非諦攝。彼得二諦攝謂苦</a><a name="0161c06" id="0161c06">集。無常滅三諦攝除滅諦。彼得亦爾。應作</a><a name="0161c07" id="0161c07">如是廣辨差別。而不爾者前已說故。謂擇</a><a name="0161c08" id="0161c08">滅是離繫。非擇滅無常滅非離繫。俱非離繫</a><a name="0161c09" id="0161c09">須辨差別。有說。二滅俱不用功得。須辨</a><a name="0161c10" id="0161c10">差別。擇滅用功得與二有異故不須說</a><a name="0161c11" id="0161c11"><p>問已知擇滅離繫為體。應說何故名擇滅</a><a name="0161c12" id="0161c12">耶答擇者謂慧。滅是彼果。擇所得滅故名</a><a name="0161c13" id="0161c13">擇滅。復次一向劬勞。一向加行。一向功用</a><a name="0161c14" id="0161c14">簡擇諸法方得此滅。故名擇滅。復次數數</a><a name="0161c15" id="0161c15">決擇苦等得滅。故名擇滅。謂苦忍苦智決</a><a name="0161c16" id="0161c16">擇苦諦。於見苦所斷法得滅。集忍集智決</a><a name="0161c17" id="0161c17">擇集諦。於見集所斷法得滅。滅忍滅智決</a><a name="0161c18" id="0161c18">擇滅諦。於見滅所斷法得滅。道忍道智決</a><a name="0161c19" id="0161c19">擇道諦。於見道所斷法得滅。以苦等智數</a><a name="0161c20" id="0161c20">數決擇苦聖諦等。於修所斷法得滅。故名</a><a name="0161c21" id="0161c21">擇滅。問擇滅自性為是一物為多物耶。有</a><a name="0161c22" id="0161c22">說。一物。問若爾證見所斷法擇滅時。亦證</a><a name="0161c23" id="0161c23">修所斷法擇滅不。若亦證者修後對治應成</a><a name="0161c24" id="0161c24">無用。若不證者云何一物少分證少分不</a><a name="0161c25" id="0161c25">證。有說。二物。一見所斷法擇滅。二修所斷</a><a name="0161c26" id="0161c26">法擇滅。問若爾證見苦所斷法擇滅時。亦</a><a name="0161c27" id="0161c27">證見集滅道所斷。法擇滅不。若亦證者修後</a><a name="0161c28" id="0161c28">對治應成無用。若不證者云何一物少分證</a><a name="0161c29" id="0161c29">少分不證。有說。五物謂見所斷法擇滅有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270161b.htm'><img src='up.gif' border=0></a>
<a href='T270162a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>