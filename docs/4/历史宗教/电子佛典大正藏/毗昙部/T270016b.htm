<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0016b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷4)</font> 雜蘊第一中世第一法納息第一之一 <font face='Arial'>T27, p0016b</h2></font><hr>
<span class='old'>
</a><a name="0016a28" id="0016a28">見者。行者云何於彼現觀。答現見有二種。</a><a name="0016a29" id="0016a29">一執受現見。二離染現見。彼觀行者於</span><a name="0016b01" id="0016b01">欲界苦具二現見。於色無色界苦但有離</a><a name="0016b02" id="0016b02">染現見。猶如商人有財兩擔。一自擔之。二</a><a name="0016b03" id="0016b03">使人擔。於自所擔。具二現見。謂輕重現見</a><a name="0016b04" id="0016b04">及財物現見。於他所擔唯有一種財物現</a><a name="0016b05" id="0016b05">見。此亦如是。有說欲界苦近故先現觀。色</a><a name="0016b06" id="0016b06">無色界苦遠故後現觀。如近遠與身俱不</a><a name="0016b07" id="0016b07">與身俱。在自身在他身亦爾。有說欲界</a><a name="0016b08" id="0016b08">苦有三種。謂善不善無記故先現觀。色無色</a><a name="0016b09" id="0016b09">界苦。但有二種。謂善無記故後現觀。有說</a><a name="0016b10" id="0016b10">修觀行者將入聖時。必成就欲界異生性。</a><a name="0016b11" id="0016b11">不成就色無色界異生性。現觀法爾於成</a><a name="0016b12" id="0016b12">就者先起。於不成就者後起。有說見欲界</a><a name="0016b13" id="0016b13">苦時斷二種結。謂不善無記故先現觀。見</a><a name="0016b14" id="0016b14">色無色界苦時唯斷無記結故後現觀。如</a><a name="0016b15" id="0016b15">不善無記。有異熟無異熟。生二果生一果。</a><a name="0016b16" id="0016b16">無慚無愧相應。無慚無愧不相應。當知亦爾。</a><a name="0016b17" id="0016b17">有說如異生位。謗苦諦時。先謗欲界苦。</a><a name="0016b18" id="0016b18">後謗色無色界苦。今入聖位信苦諦時。亦</a><a name="0016b19" id="0016b19">先信欲界苦。後信色無色界苦。如謗信迷</a><a name="0016b20" id="0016b20">悟疑決。應知亦爾。是故於欲界苦先別現</a><a name="0016b21" id="0016b21">觀。於色無色界苦後合現觀</a><a name="0016b22" id="0016b22"><p>聖道起先辦欲界事。後合辦色無色界事</a><a name="0016b23" id="0016b23">者。謂見道中。先別辦於欲界所應作事。後合</a><a name="0016b24" id="0016b24">辦於色無色界所應作事。問現觀辦事。有何</a><a name="0016b25" id="0016b25">差別。有作是言。此無差別現觀即是所辦</a><a name="0016b26" id="0016b26">事故。故有說者。亦有差別且名即差別。謂</a><a name="0016b27" id="0016b27">此名現觀。此名辦事。復次通達所緣是現</a><a name="0016b28" id="0016b28">觀。斷諸煩惱是辦事。復次現觀者謂智現</a><a name="0016b29" id="0016b29">觀。辦事者謂事現觀。復次現觀者謂智遍知。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270016a.htm'><img src='up.gif' border=0></a>
<a href='T270016c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>