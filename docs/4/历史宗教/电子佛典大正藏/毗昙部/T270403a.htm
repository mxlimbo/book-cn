<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0403a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷78)</font> 結蘊第二中十門納息第四之一 <font face='Arial'>T27, p0403a</h2></font><hr>
<span class='old'>
</a><a name="0402c28" id="0402c28">無間獄。乃至有頂諸蘊界處。皆等觀見如熱</a><a name="0402c29" id="0402c29">鐵團。評曰。應知此中初說為善。苦多樂少</span><a name="0403a01" id="0403a01">但名苦諦</a><a name="0403a02" id="0403a02"><p>問苦集聖諦云何。答如契經說。諸所有愛及</a><a name="0403a03" id="0403a03">後有愛。喜俱行愛彼彼喜愛。是名苦集聖諦。</a><a name="0403a04" id="0403a04">問諸有漏法能為因義皆是集諦。何故世尊</a><a name="0403a05" id="0403a05">但說集諦是愛非餘。答愛於施設集聖諦</a><a name="0403a06" id="0403a06">中。勢用增強非餘有漏。故偏說愛是集非</a><a name="0403a07" id="0403a07">餘。然有漏法皆是集諦。如施設行蘊中思</a><a name="0403a08" id="0403a08">最勝故說思非餘。而實相應不相應行皆是</a><a name="0403a09" id="0403a09">行蘊。是故偏說愛為集諦。復次愛是三世眾</a><a name="0403a10" id="0403a10">苦因本。道路由緒能作生緣。集起勝故偏說</a><a name="0403a11" id="0403a11">集諦。復次愛能數數招集苦果勝故偏說。</a><a name="0403a12" id="0403a12">如有頌言</a><a name="0403a13" id="0403a13"><p class='lg'>　　如樹根未拔　　　斫斫還復生</a><br><a name="0403a14" id="0403a14">　　未斷愛隨眠　　　數數感眾苦　</p></a><a name="0403a15" id="0403a15"><p>復次愛於有情能燒能潤是故偏說。因時能</a><a name="0403a16" id="0403a16">潤果時能燒。如熱油渧墮在身時能燒能</a><a name="0403a17" id="0403a17">潤。愛於有情亦復如是。復次以愛能起如</a><a name="0403a18" id="0403a18">起尸鬼能招生業。是故偏說。如有水處有</a><a name="0403a19" id="0403a19">起尸鬼能起死尸。有愛身中有招生業能</a><a name="0403a20" id="0403a20">招生死。復次以愛能攝有情無情內外諸</a><a name="0403a21" id="0403a21">事是故偏說。攝有情者。由愛勢力攝受</a><a name="0403a22" id="0403a22">妻子奴婢作使。象馬牛羊駝驢等事。攝無情</a><a name="0403a23" id="0403a23">者。由愛勢力攝受宮殿舍宅珍財及穀麥</a><a name="0403a24" id="0403a24">等。復次愛能長養男身女身是故偏說。謂諸</a><a name="0403a25" id="0403a25">有情由愛勢力能正供養父母師長。及能</a><a name="0403a26" id="0403a26">養育妻子作使朋友眷屬乃至禽獸由愛勢</a><a name="0403a27" id="0403a27">力。從一谷中殘害生類持至餘谷養育其</a><a name="0403a28" id="0403a28">子。復次以愛勢力欲得未來生趣自體由</a><a name="0403a29" id="0403a29">欲得故便起希望。由希望故即便求覓。由<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270402c.htm'><img src='up.gif' border=0></a>
<a href='T270403b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>