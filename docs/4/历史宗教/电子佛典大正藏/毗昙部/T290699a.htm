<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0699a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷65)</font> 辯賢聖品第六之一 <font face='Arial'>T29, p0699a</h2></font><hr>
<span class='old'>
</a><a name="0698c28" id="0698c28">諸見至。雜修靜慮為前二緣。一為受生。二為</a><a name="0698c29" id="0698c29">現樂。為受生者希求勝生。謂厭共生欣不共</span><a name="0699a01" id="0699a01">故。為現樂者欣樂勝定。謂世俗定最能資身。</a><a name="0699a02" id="0699a02">由此能令現法樂住。前後無漏為其助伴。若</a><a name="0699a03" id="0699a03">諸信解為前二緣。亦為遮防起煩惱退。謂鈍</a><a name="0699a04" id="0699a04">根者起二無漏。方便防護清淨等持。令味相</a><a name="0699a05" id="0699a05">應等持轉遠。不令淨為染等無間緣。故阿羅</a><a name="0699a06" id="0699a06">漢中不時解脫。但為現樂雜修靜慮。時解脫</a><a name="0699a07" id="0699a07">者為求現樂。亦為遮防起煩惱退。若雜修靜</a><a name="0699a08" id="0699a08">慮為生五淨居。何緣淨居處唯有五。頌曰</a><a name="0699a09" id="0699a09"><p class='lg'>　　由雜修五品　　　生有五淨居　</p></a><a name="0699a10" id="0699a10"><p>論曰。由雜熏修第四靜慮。有五品故淨居唯</a><a name="0699a11" id="0699a11">五。何謂五品。謂下中上勝上極上。品差別故。</a><a name="0699a12" id="0699a12">此中初品。三心現前便得成滿。謂初無漏。次</a><a name="0699a13" id="0699a13">起有漏後起無漏。第二中品。六心現前方得</a><a name="0699a14" id="0699a14">成滿。謂二有漏為四無漏之所雜修。如是所</a><a name="0699a15" id="0699a15">餘隨其次第。有九十二十五念心。如應現前</a><a name="0699a16" id="0699a16">方得成滿。如是五品雜修為因。如次能招五</a><a name="0699a17" id="0699a17">淨居果。如是十五有漏無漏心。皆是先來未</a><a name="0699a18" id="0699a18">曾得今得。有餘師說。初五無漏是從先來未</a><a name="0699a19" id="0699a19">得今得。餘十皆是曾所得心。前五現前時已</a><a name="0699a20" id="0699a20">未來修故。有不起定雜修成滿。有要數起方</a><a name="0699a21" id="0699a21">得圓成。有餘師言。由信等五次第增上感五</a><a name="0699a22" id="0699a22">淨居。謂或有時信根增上雜修靜慮。或有乃</a><a name="0699a23" id="0699a23">至慧根增上雜修靜慮。隨此差別感五淨居。</a><a name="0699a24" id="0699a24">諸感淨居為是業力。為雜修力。若是業力雜</a><a name="0699a25" id="0699a25">修靜慮則為唐捐。若雜修力與品類足所說</a><a name="0699a26" id="0699a26">相違。如彼論說。雜修靜慮及由業故生淨居</a><a name="0699a27" id="0699a27">天。諸所有處等名非異生法。有說。業力感</a><a name="0699a28" id="0699a28">淨居天。然不唐捐。雜修靜慮以修行彼思現</a><a name="0699a29" id="0699a29">前故。有餘師言。是雜修力。而不違害品類<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290698c.htm'><img src='up.gif' border=0></a>
<a href='T290699b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>