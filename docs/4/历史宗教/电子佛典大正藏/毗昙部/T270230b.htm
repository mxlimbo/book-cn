<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0230b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷44)</font> 雜蘊第一中思納息第八之一 <font face='Arial'>T27, p0230b</h2></font><hr>
<span class='old'>
</a><a name="0230a28" id="0230a28">曰。我不入定亦不起通。但護尸羅故有</a><a name="0230a29" id="0230a29">此力。我護輕罪如防重禁故使惡龍驚怖</span><a name="0230b01" id="0230b01">而去。由此尸羅是增上義。又尸羅者是頭首</a><a name="0230b02" id="0230b02">義。如有頭首。即能見色聞聲嗅香嘗味</a><a name="0230b03" id="0230b03">覺觸知法。有尸羅者。即能見四聖諦色。</a><a name="0230b04" id="0230b04">聞未曾有名身等聲。嗅三十七覺分花香。</a><a name="0230b05" id="0230b05">嘗出家遠離三菩提寂靜味。覺靜慮解脫等</a><a name="0230b06" id="0230b06">持等至觸。知蘊處界自相共相法。是故尸羅</a><a name="0230b07" id="0230b07">是頭首義。契經說。戒名為行者以諸世間</a><a name="0230b08" id="0230b08">說戒名行故。諸世間見持戒者言彼有行。</a><a name="0230b09" id="0230b09">見破戒者言彼無行。又淨持戒是眾行本</a><a name="0230b10" id="0230b10">能至涅槃故名為行。契經說戒名為足者。</a><a name="0230b11" id="0230b11">能往善趣至涅槃故。如有足者能避險</a><a name="0230b12" id="0230b12">惡至安隱處。有淨戒者能越惡趣生天人</a><a name="0230b13" id="0230b13">中。或超生死到涅槃岸故名為足。契經說。</a><a name="0230b14" id="0230b14">戒名為篋者。任持一切功德法故。謂持戒</a><a name="0230b15" id="0230b15">者任持功德不令退散。如篋持寶。尊者妙</a><a name="0230b16" id="0230b16">音作如是說。戒名不壞。所以者何。如足不</a><a name="0230b17" id="0230b17">壞則能自在往安隱處。具淨戒者亦復如</a><a name="0230b18" id="0230b18">是能至涅槃。此中無學身語淨戒名行圓滿</a><a name="0230b19" id="0230b19">行中極故。云何護圓滿。答無學根律儀。應知</a><a name="0230b20" id="0230b20">此中根是所護。由念慧力護眼等根不令</a><a name="0230b21" id="0230b21">於境起諸過患。如鉤制象不令奔逸。是故</a><a name="0230b22" id="0230b22">無學正念正知名護圓滿。如伽他說</a><a name="0230b23" id="0230b23"><p class='lg'>　　世間諸瀑流　　　正念能防護</a><br><a name="0230b24" id="0230b24">　　若令畢竟斷　　　其功唯正知　</p></a><a name="0230b25" id="0230b25"><p>問根律儀根不律儀。各以何為自性。答根律</a><a name="0230b26" id="0230b26">儀以正念正知為自性。根不律儀以失念</a><a name="0230b27" id="0230b27">不正知為自性。云何知然。經為量故。如契</a><a name="0230b28" id="0230b28">經說。天告苾芻。汝今不應自開瘡漏。苾芻</a><a name="0230b29" id="0230b29">答曰。我當覆之。天復語言。瘡漏非小以何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270230a.htm'><img src='up.gif' border=0></a>
<a href='T270230c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>