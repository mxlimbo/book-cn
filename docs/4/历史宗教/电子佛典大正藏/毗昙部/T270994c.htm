<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0994c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷199)</font> 見蘊第八中見納息第五之一 <font face='Arial'>T27, p0994c</h2></font><hr>
<span class='old'>
</a><a name="0994b28" id="0994b28">我者便是正見故此不說。問若有外道執</a><a name="0994b29" id="0994b29">耳聲等是我非餘故。眼見色時說無我觀</span><a name="0994c01" id="0994c01">無我此豈正見耶。答彼執耳聲等是我雖</a><a name="0994c02" id="0994c02">是惡見若說無我觀無我即是正見是故不</a><a name="0994c03" id="0994c03">說。此中諸有身見者顯彼自性。諸見苦所斷</a><a name="0994c04" id="0994c04">者顯彼對治。廣說如前。等起差別亦如前</a><a name="0994c05" id="0994c05">應知。諸有此見此是我是有情命者生者養</a><a name="0994c06" id="0994c06">育者。補特伽羅意生儒童作者教者生者等</a><a name="0994c07" id="0994c07">生者起者等起者語者覺者等領受者。非不</a><a name="0994c08" id="0994c08">曾有。非不當有。於彼彼處造善惡業。於彼</a><a name="0994c09" id="0994c09">彼處受果異熟。捨此蘊續餘蘊。此邊執</a><a name="0994c10" id="0994c10">見常見攝見苦所斷。此邊執見常見攝者顯彼</a><a name="0994c11" id="0994c11">自性。見苦所斷者顯彼對治。廣說如前。等</a><a name="0994c12" id="0994c12">起差別亦如前應知。問初所說常論與此所</a><a name="0994c13" id="0994c13">說有何差別。有說。初者依定此依尋思。有</a><a name="0994c14" id="0994c14">說。初者是師後是弟子。有說。初是軌範後</a><a name="0994c15" id="0994c15">是近住。有說。初是尊重後是學者。有說。初</a><a name="0994c16" id="0994c16">是證者亦是說者。後是證者而非說者。有</a><a name="0994c17" id="0994c17">說。初執我從前際至今際恒有後執我從</a><a name="0994c18" id="0994c18">今際至後際恒有。是謂初後常論差別。問</a><a name="0994c19" id="0994c19">云何建立如是六見。為以自性為以所依</a><a name="0994c20" id="0994c20">所緣。設爾何過。若以自性者但應有二。</a><a name="0994c21" id="0994c21">謂有身見邊執見。若以所依所緣者應有</a><a name="0994c22" id="0994c22">十八。謂依眼色有三乃至依意法亦三。或</a><a name="0994c23" id="0994c23">成三十六。謂依眼色有六乃至依意法亦</a><a name="0994c24" id="0994c24">六。答此中以所依所緣故建立六種。問豈</a><a name="0994c25" id="0994c25">不已說應成十八或三十六耶。答不爾。所</a><a name="0994c26" id="0994c26">以者何。此中總依覺所覺根。根義有境界</a><a name="0994c27" id="0994c27">境界差別行相而建立故。若依相續剎那差</a><a name="0994c28" id="0994c28">別則有無量。今略說爾所</a><a name="0994c29" id="0994c29"><p>諸有。此見受妙五欲名得第一現法涅槃。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270994b.htm'><img src='up.gif' border=0></a>
<a href='T270995a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>