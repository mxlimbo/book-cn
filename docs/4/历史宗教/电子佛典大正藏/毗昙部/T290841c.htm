<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0841c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷14)</font> 辯緣起品第四之一 <font face='Arial'>T29, p0841c</h2></font><hr>
<span class='old'>
</a><a name="0841b28" id="0841b28">能牽後有淨不淨業。此業生位總名有支。應</a><a name="0841b29" id="0841b29">知此中由此依此能有當果。故立有名。有有</span><a name="0841c01" id="0841c01">二種。謂業異熟。今於此中唯取業有辯當</a><a name="0841c02" id="0841c02">生果。近因性故取為緣有。契經說故。唯</a><a name="0841c03" id="0841c03">諸業有取為緣故。如前際行無明為緣。取為</a><a name="0841c04" id="0841c04">緣生後際業有。正結生有位即立為生支。如</a><a name="0841c05" id="0841c05">此生中行為緣故。初結生位名為識支。如是</a><a name="0841c06" id="0841c06">來生有為緣故。初結生位名為生支。此位此</a><a name="0841c07" id="0841c07">名正所須故。謂於現世識用分明。未來世中</a><a name="0841c08" id="0841c08">生用最顯。隨自用顯以立支名。或餘經中說</a><a name="0841c09" id="0841c09">生苦故。為造天趣後有業者。令生厭捨故說</a><a name="0841c10" id="0841c10">為生。或顯後有業皆能招苦果。為令不造故</a><a name="0841c11" id="0841c11">說為生。由是餘經說生等苦畢竟寂滅名般</a><a name="0841c12" id="0841c12">涅槃。是故生名顯在當果。此生支後至當受。</a><a name="0841c13" id="0841c13">支中間諸位。總名老死。即如現在名色六</a><a name="0841c14" id="0841c14">處觸受四支。於當來生如是四位名為老死。</a><a name="0841c15" id="0841c15">為令厭捨欣當有心。以老死名顯當過患。故</a><a name="0841c16" id="0841c16">契經說。五取蘊生應知即是老死起義。所餘</a><a name="0841c17" id="0841c17">決擇如順正理。又諸緣起差別說四。一者剎</a><a name="0841c18" id="0841c18">那。二者遠續。三者連縛。四者分位。有餘復說</a><a name="0841c19" id="0841c19">顯法功能。此中剎那。謂因與果俱時行也。</a><a name="0841c20" id="0841c20">如契經說。眼及色為緣生於眼識等。又契經</a><a name="0841c21" id="0841c21">說。眼色為緣生癡所生染濁作意。此中所有</a><a name="0841c22" id="0841c22">癡即無明。癡者希求。即名為愛。愛者所發。表</a><a name="0841c23" id="0841c23">即名業。故一剎那有緣起義。有餘師說。一剎</a><a name="0841c24" id="0841c24">那中具十二支。實有俱起如貪俱起。發業心</a><a name="0841c25" id="0841c25">中癡謂無明。思即是行。於諸境事了別名識。</a><a name="0841c26" id="0841c26">識俱三蘊總稱名色。有色諸根說為六處。識</a><a name="0841c27" id="0841c27">相應觸名為觸。識相應受名為受。貪即是</a><a name="0841c28" id="0841c28">愛。與此相應諸纏名取。所發身語二業名有。</a><a name="0841c29" id="0841c29">如是諸法起即名生。熟變名老。滅壞名死。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290841b.htm'><img src='up.gif' border=0></a>
<a href='T290842a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>