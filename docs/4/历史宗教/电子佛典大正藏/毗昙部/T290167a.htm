<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0167a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷1)</font> 釋論中分別界品第一 <font face='Arial'>T29, p0167a</h2></font><hr>
<span class='old'>
</a><a name="0166c28" id="0166c28">識界耶。彼說非。云何非。門風竅鼻口內等。</a><a name="0166c29" id="0166c29">偈曰。竅穴名空界。釋曰。若說竅穴。應知是</span><a name="0167a01" id="0167a01">何法。偈曰。彼言謂光闇。釋曰。何以故。無有</a><a name="0167a02" id="0167a02">竅穴離光闇可見故。是故彼言空界。唯光闇</a><a name="0167a03" id="0167a03">為性。晝夜為位。此空界說名鄰礙色。彼說礙</a><a name="0167a04" id="0167a04">色者。謂聚集中色最易變壞故。光闇與礙色</a><a name="0167a05" id="0167a05">相鄰故。名鄰礙色。復有餘師釋。此亦是礙</a><a name="0167a06" id="0167a06">他。於此無礙故。與餘色相鄰。偈曰。識界即</a><a name="0167a07" id="0167a07">是識。有流。釋曰。云何不說無流。由佛許六</a><a name="0167a08" id="0167a08">界。偈曰。生所依。釋曰。此六界從初託生心。</a><a name="0167a09" id="0167a09">乃至死墮心生所依止。若無流法不得如此。</a><a name="0167a10" id="0167a10">如此六界中。前四觸界攝。第五色界攝。第六</a><a name="0167a11" id="0167a11">七識界攝。說攝義已。是前所說十八界。於</a><a name="0167a12" id="0167a12">中幾有顯幾無顯。偈曰。於中一有顯。謂色。</a><a name="0167a13" id="0167a13">釋曰。此色易可顯。如言此色彼色。由此言</a><a name="0167a14" id="0167a14">故。應知義至所餘非顯。幾是有礙幾是無礙。</a><a name="0167a15" id="0167a15">偈曰。十有礙有色。釋曰。此十界色陰所攝</a><a name="0167a16" id="0167a16">是有礙。礙是何法。相障故名礙。此礙有三</a><a name="0167a17" id="0167a17">種。一障礙。二塵礙。三緣緣礙。此中障礙者。</a><a name="0167a18" id="0167a18">於自處對障他生。如手於手自相對障。石於</a><a name="0167a19" id="0167a19">石亦爾。塵礙者。眼等諸根。於色等塵。如假</a><a name="0167a20" id="0167a20">名論說。有眼於水有礙非於陸地。如魚等眼。</a><a name="0167a21" id="0167a21">有眼於陸地有礙。非於水中。從多如人等眼。</a><a name="0167a22" id="0167a22">有眼二處有礙。謂於水陸。如龜鼉蝦蟆鬼捕</a><a name="0167a23" id="0167a23">魚人等眼。有眼二處無礙。除前三句。有眼於</a><a name="0167a24" id="0167a24">夜有礙。非於晝時。如蝙蝠鴝鵒等眼。有眼</a><a name="0167a25" id="0167a25">於晝有礙。非於夜時。從多如人等眼。有眼</a><a name="0167a26" id="0167a26">於晝夜有礙。如狗野干馬豹貓狸等眼。有眼</a><a name="0167a27" id="0167a27">於二時無礙除前三句。塵礙相如此。緣緣礙</a><a name="0167a28" id="0167a28">者。心及心法。於自緣緣境有礙。塵礙與緣緣</a><a name="0167a29" id="0167a29">礙。異相云何。此法於礙處有功能。說是處<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290166c.htm'><img src='up.gif' border=0></a>
<a href='T290167b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>