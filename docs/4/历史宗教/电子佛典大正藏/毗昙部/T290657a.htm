<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0657a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷56)</font> 辯隨眠品第五之一 <font face='Arial'>T29, p0657a</h2></font><hr>
<span class='old'>
</a><a name="0656c28" id="0656c28">所斷法斷。將得遍知眾緣具故。非將得斷先</a><a name="0656c29" id="0656c29">已得故。於集類忍正滅位中。二界見苦所斷</span><a name="0657a01" id="0657a01">法斷。諸先離欲若依根本入見諦者。後三類</a><a name="0657a02" id="0657a02">忍正滅位中。隨其所應彼先所斷。色無色界</a><a name="0657a03" id="0657a03">見斷法斷。彼欲見修所斷法斷。於一切位非</a><a name="0657a04" id="0657a04">將得斷先已得故。非將得遍知此非彼治故。</a><a name="0657a05" id="0657a05">若依未至入見諦者。三法類忍正滅位中。隨</a><a name="0657a06" id="0657a06">其所應彼先所斷。欲色無色見斷法斷。於修</a><a name="0657a07" id="0657a07">道位離欲界染第九無間正滅位中。三界見</a><a name="0657a08" id="0657a08">斷及欲八品修斷法斷。離第四定第九無間</a><a name="0657a09" id="0657a09">正滅位中。前三九品第四八品。先離色者</a><a name="0657a10" id="0657a10">四地九品修斷法斷。金剛喻定正滅位中。一</a><a name="0657a11" id="0657a11">切前位所斷法斷。或將得斷亦將得遍知。謂</a><a name="0657a12" id="0657a12">諸位中將所得斷。亦於彼斷將立遍知。此諸</a><a name="0657a13" id="0657a13">位言顯無間慣。自所斷法斷將得遍知名。如</a><a name="0657a14" id="0657a14">未離欲入見諦者。於集法忍正滅位中。欲界</a><a name="0657a15" id="0657a15">見集所斷法斷。於集類忍正滅位中。二界見</a><a name="0657a16" id="0657a16">集所斷法斷。如是乃至於道類忍正滅位中。</a><a name="0657a17" id="0657a17">二界見道所斷法斷。諸先離染入見諦者如</a><a name="0657a18" id="0657a18">應當思。修道位中於離欲界。第四靜慮有</a><a name="0657a19" id="0657a19">頂染時。第九無間所斷法斷。或非將得斷非</a><a name="0657a20" id="0657a20">將得遍知。謂除如前所說諸相。何故不還阿</a><a name="0657a21" id="0657a21">羅漢果。總集諸斷立一遍知。頌曰</a><a name="0657a22" id="0657a22"><p class='lg'>　　越界得果故　　　二處集遍知　</p></a><a name="0657a23" id="0657a23"><p>論曰。具二緣故於所得斷。總集建立為一遍</a><a name="0657a24" id="0657a24">知。一者越界。二者得果。所言集者是合一</a><a name="0657a25" id="0657a25">義。若於無色分離染故得預流果。全離染故</a><a name="0657a26" id="0657a26">得阿羅漢。若於欲界分離染故得一來果。全</a><a name="0657a27" id="0657a27">離染故得不還果。若於色界分離全離俱不</a><a name="0657a28" id="0657a28">得果。唯於二處具足二緣。謂得果時亦即越</a><a name="0657a29" id="0657a29">界故。阿羅漢及不還果。集所得斷立一遍知。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290656c.htm'><img src='up.gif' border=0></a>
<a href='T290657b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>