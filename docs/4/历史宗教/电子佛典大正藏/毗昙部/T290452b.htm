<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0452b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷20)</font> 辯差別品第二之一 <font face='Arial'>T29, p0452b</h2></font><hr>
<span class='old'>
</a><a name="0452a28" id="0452a28">相望。不同一果。而互為果。故得成俱有因。大</a><a name="0452a29" id="0452a29">與所造。無如是義。豈不心與心之隨相非互</span><a name="0452b01" id="0452b01">為果。而心與相。為俱有因。大與所造。亦應</a><a name="0452b02" id="0452b02">如是。何故非因。此例非等。心與隨相。雖復</a><a name="0452b03" id="0452b03">相望非互為果。而彼隨相互為果法。定有</a><a name="0452b04" id="0452b04">與心互為果義。又心隨相與心一果。故心與</a><a name="0452b05" id="0452b05">彼為俱有因。大與所造。無如是事。故大於彼。</a><a name="0452b06" id="0452b06">非俱有因。又所造色。有善不善。大種一向</a><a name="0452b07" id="0452b07">無記性攝。非如是相成俱有因。若爾大種。望</a><a name="0452b08" id="0452b08">無記造色。應成俱有因。不爾所造善不善無</a><a name="0452b09" id="0452b09">記。同一種類故。同一類色。少分以大種為</a><a name="0452b10" id="0452b10">因少分非大種為因。無如是理。如一類法少</a><a name="0452b11" id="0452b11">分與心相應。少分非心相應。無如是義。又</a><a name="0452b12" id="0452b12">許大種在過去世。所造之色通去來。今非俱</a><a name="0452b13" id="0452b13">有因有如是理。又成就別。故無此因。謂有成</a><a name="0452b14" id="0452b14">就。諸所造色。非四大種。或有成就。能造大</a><a name="0452b15" id="0452b15">種。非所造色。非俱有因有如是相。故大與</a><a name="0452b16" id="0452b16">造。非俱有因。非相應因。不相應故。亦非遍</a><a name="0452b17" id="0452b17">行及異熟因。大種無覆無記性故。非同類因。</a><a name="0452b18" id="0452b18">俱時起故。設後起者。非同類故。雖有無記同。</a><a name="0452b19" id="0452b19">而種類異故。如心受等。種類雖別。而互相望。</a><a name="0452b20" id="0452b20">為同類因。大與所造。亦應爾者。理亦不然。受</a><a name="0452b21" id="0452b21">等與心。種類雖別。而同一果。故得為因。由此</a><a name="0452b22" id="0452b22">應知。說緣道理。又本論中。亦有文證。大望造</a><a name="0452b23" id="0452b23">色。無五種因。如說有色處非無記為因亦非</a><a name="0452b24" id="0452b24">無記。謂善色處。若諸大種。望所造色。於五因</a><a name="0452b25" id="0452b25">內。隨作一因。則此句義。應不成立。若爾應與</a><a name="0452b26" id="0452b26">經論相違。如契經言。因四大種。施設色蘊。本</a><a name="0452b27" id="0452b27">論亦言。大種所造。因增上等。俱不相違。據生</a><a name="0452b28" id="0452b28">因等。說此言故。大與所造。為生因者。從彼起</a><a name="0452b29" id="0452b29">故。如母生子。為依因者。隨彼轉故。如臣依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290452a.htm'><img src='up.gif' border=0></a>
<a href='T290452c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>