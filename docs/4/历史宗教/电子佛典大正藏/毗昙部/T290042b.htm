<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0042b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷8)</font> 分別世品第三之一 <font face='Arial'>T29, p0042b</h2></font><hr>
<span class='old'>
</a><a name="0042a28" id="0042a28">地獄傍生鬼人天趣修成中有。契經亦簡中</a><a name="0042a29" id="0042a29">有異趣。是何契經。謂七有經。彼說七有。謂</span><a name="0042b01" id="0042b01">地獄有傍生有餓鬼有天有人有業有中有。</a><a name="0042b02" id="0042b02">彼經中說五趣及因并趣方便。故趣唯是無</a><a name="0042b03" id="0042b03">覆無記其理極成。簡業有因異諸趣故。迦</a><a name="0042b04" id="0042b04">濕彌羅國誦如是契經。尊者舍利子作是</a><a name="0042b05" id="0042b05">言。具壽。若有地獄諸漏現前故造作增長</a><a name="0042b06" id="0042b06">順地獄受業。彼身語意曲穢濁故於奈落迦</a><a name="0042b07" id="0042b07">中受五蘊異熟。異熟起已名那落迦。除五</a><a name="0042b08" id="0042b08">蘊法彼那落迦都不可得。故趣唯是無覆無</a><a name="0042b09" id="0042b09">記若如是者。品類足論當云何通。彼說五</a><a name="0042b10" id="0042b10">趣一切隨眠所隨增故。彼說五趣續生心中</a><a name="0042b11" id="0042b11">容有五部一切煩惱趣及入心。總說為趣。</a><a name="0042b12" id="0042b12">無相違失。譬如村落及村落邊總名村落。</a><a name="0042b13" id="0042b13">有說。趣體亦通善染。然七有經簡業有者。</a><a name="0042b14" id="0042b14">非別說故定非彼攝。如五濁中煩惱與見</a><a name="0042b15" id="0042b15">別說為濁。非別說故。彼見定非煩惱所攝。</a><a name="0042b16" id="0042b16">如是業有雖亦是趣。為顯趣因。是故別說。</a><a name="0042b17" id="0042b17">若爾中有亦應是趣。不爾。趣義不相應故。</a><a name="0042b18" id="0042b18">趣謂所往不可說言中有是所往。即死處</a><a name="0042b19" id="0042b19">生故。若爾無色亦應非趣。即於死處而受</a><a name="0042b20" id="0042b20">生故。既爾中有名中有故不應名趣。二趣</a><a name="0042b21" id="0042b21">中故名為中有。此若趣攝非中間故。是則</a><a name="0042b22" id="0042b22">不應說名中有。然彼尊者舍利子言異熟</a><a name="0042b23" id="0042b23">起已名地獄者。說異熟起方名地獄。非說</a><a name="0042b24" id="0042b24">地獄唯是異熟。然復說言除五蘊法彼那</a><a name="0042b25" id="0042b25">落迦不可得者。為遮實有能往諸趣補</a><a name="0042b26" id="0042b26">特伽羅故作是說。非遮餘蘊故作是言。</a><a name="0042b27" id="0042b27">毘婆沙師說。趣唯是無覆無記。有說。一向是</a><a name="0042b28" id="0042b28">異熟生。有餘師言。亦通長養。即於三界及</a><a name="0042b29" id="0042b29">五趣中。如其次第識住有七。其七者何頌<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290042a.htm'><img src='up.gif' border=0></a>
<a href='T290042c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>