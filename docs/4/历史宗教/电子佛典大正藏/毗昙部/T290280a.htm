<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0280a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷18)</font> 分別聖道果人品第六之一 <font face='Arial'>T29, p0280a</h2></font><hr>
<span class='old'>
</a><a name="0279c28" id="0279c28">所轉故。偈曰。法輪名見道。釋曰。輪者何義。</a><a name="0279c29" id="0279c29">因此得行故說名輪。由見道似輪故。說此法</span><a name="0280a01" id="0280a01">名輪。云何相似。偈曰。疾行等輻等。釋曰。由</a><a name="0280a02" id="0280a02">疾行故似輪。由捨此趣彼故。由未伏能伏已</a><a name="0280a03" id="0280a03">伏鎮令不失故。由從下向上從上向下故。由</a><a name="0280a04" id="0280a04">此疾行等義故言似輪。由輻等義者。八分聖</a><a name="0280a05" id="0280a05">道。由輻等義似輪故。大德瞿沙說此名輪。正</a><a name="0280a06" id="0280a06">見正覺正進正念。此四法似輻。正語正業正</a><a name="0280a07" id="0280a07">命。此三法似轂。正定此一法似輞。是故見道</a><a name="0280a08" id="0280a08">說名法輪。立此見道為法輪。以何法為證。於</a><a name="0280a09" id="0280a09">聖憍陳如見道生時。由說言世尊已轉法輪</a><a name="0280a10" id="0280a10">故。云何三轉十二相。此法是苦聖諦。此諦必</a><a name="0280a11" id="0280a11">應知。此法已知。如此三轉。於一一轉中。法眼</a><a name="0280a12" id="0280a12">成智成明成慧成。如此三轉及四相。諦諦皆</a><a name="0280a13" id="0280a13">有。由同三及十二故。說三轉十二相。譬如說</a><a name="0280a14" id="0280a14">聰慧於二處七處。由此轉見道修道無學道。</a><a name="0280a15" id="0280a15">如數已顯現。毘婆沙師說如此。若執如此。不</a><a name="0280a16" id="0280a16">但見道有三轉十二相。云何安立此為法輪。</a><a name="0280a17" id="0280a17">是法門本名法輪。此中亦具有三轉十二相。</a><a name="0280a18" id="0280a18">若爾云何三轉。於中三番轉四諦故。云何十</a><a name="0280a19" id="0280a19">二相。三番思想四聖諦故。謂此法名苦聖</a><a name="0280a20" id="0280a20">諦及集滅道聖諦。此法必應知。必應滅。必應</a><a name="0280a21" id="0280a21">證。必應修。此法已知已滅已證已修。云何說</a><a name="0280a22" id="0280a22">名轉。由行度他相續令彼解此義故。復次一</a><a name="0280a23" id="0280a23">切聖道皆是法輪。由能行度於弟子相續故。</a><a name="0280a24" id="0280a24">此法於他相續。由生見道故。正被轉說已轉。</a><a name="0280a25" id="0280a25">復次於何界中得幾沙門若果。偈曰。欲三三</a><a name="0280a26" id="0280a26">界後。釋曰。唯於欲界中得三果。於餘無。最後</a><a name="0280a27" id="0280a27">沙門若果。謂阿羅漢。此果於三界通得。此前</a><a name="0280a28" id="0280a28">二果。未離欲人所得故。於上不得。此義應理。</a><a name="0280a29" id="0280a29">第三果云何於上不應得。偈曰。上界無見道。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290279c.htm'><img src='up.gif' border=0></a>
<a href='T290280b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>