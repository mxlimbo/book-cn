<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0043b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷9)</font> 雜蘊第一中智納息第二之一 <font face='Arial'>T27, p0043b</h2></font><hr>
<span class='old'>
</a><a name="0043a28" id="0043a28">不知自性。尊者世友說曰。何故自性不知</a><a name="0043a29" id="0043a29">自性。答非境界故。復次若自性知自性者。</span><a name="0043b01" id="0043b01">世尊不應安立二緣生於六識。謂眼及色</a><a name="0043b02" id="0043b02">為緣生眼識。乃至意及法為緣生意識。復</a><a name="0043b03" id="0043b03">次若自性知自性者。世尊不應安立三和</a><a name="0043b04" id="0043b04">合觸。謂眼及色為緣。生眼識三和合故。觸</a><a name="0043b05" id="0043b05">乃至廣說。復次若自性知自性者。世尊不</a><a name="0043b06" id="0043b06">應安立邪見。謂彼邪見若能自知我是邪</a><a name="0043b07" id="0043b07">見便為正見。如說。邪見若能自觀是邪見</a><a name="0043b08" id="0043b08">者。應名正見非謂邪見。復次若自性知自</a><a name="0043b09" id="0043b09">性者。不應建立惡心遍體皆是不善。以了</a><a name="0043b10" id="0043b10">自體非邪僻故。復次若自性知自性者。不</a><a name="0043b11" id="0043b11">應建立能取所取。能知所知。能覺所覺。境</a><a name="0043b12" id="0043b12">有境。行相所緣。根根義等。復次若自性知</a><a name="0043b13" id="0043b13">自性者。則四念住應無差別。以身念住即</a><a name="0043b14" id="0043b14">法念住。乃至心念住即法念住故。復次若自</a><a name="0043b15" id="0043b15">性知自性者。四聖諦智應無差別。以苦智</a><a name="0043b16" id="0043b16">即道智。乃至滅智即道智故。復次若自性知</a><a name="0043b17" id="0043b17">自性者。則宿住隨念智應不說有。以彼即</a><a name="0043b18" id="0043b18">知現世事故。復次若自性知自性者。則他</a><a name="0043b19" id="0043b19">心智應不說有。以彼亦知自心所故。大德</a><a name="0043b20" id="0043b20">說曰。若自性知自性者。則應不知他性。</a><a name="0043b21" id="0043b21">於自性轉故。若自性知他性者。則應不</a><a name="0043b22" id="0043b22">知自性。於他性轉故。若知自性及他性</a><a name="0043b23" id="0043b23">者。云何而知。如知自性是自性。知他性亦</a><a name="0043b24" id="0043b24">爾耶。如知他性是他性。知自性亦爾耶。若</a><a name="0043b25" id="0043b25">如知自性是自性。知他性亦爾者。則知自</a><a name="0043b26" id="0043b26">性是自性。可是正。知他性是自性應是</a><a name="0043b27" id="0043b27">邪。若如知他性是他性。知自性亦爾者。則</a><a name="0043b28" id="0043b28">知他性是他性。可是正知自性是他性應</a><a name="0043b29" id="0043b29">是邪。若爾應無邪正二智體相差別若一時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270043a.htm'><img src='up.gif' border=0></a>
<a href='T270043c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>