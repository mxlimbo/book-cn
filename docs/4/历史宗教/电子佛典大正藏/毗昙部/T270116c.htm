<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0116c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷23)</font> 雜蘊第一中補特伽羅納息第三之一 <font face='Arial'>T27, p0116c</h2></font><hr>
<span class='old'>
</a><a name="0116b28" id="0116b28"><p>一補特伽羅。於此生十二支緣起。幾過去幾</a><a name="0116b29" id="0116b29">未來幾現在。如是等章及解章義既領會已。</span><a name="0116c01" id="0116c01">次應廣釋。問何故作此論。答為止他宗顯</a><a name="0116c02" id="0116c02">正義故謂或有執過去未來體非實有。現在</a><a name="0116c03" id="0116c03">雖有而是無為。為止彼宗顯過去未來體</a><a name="0116c04" id="0116c04">是實有。現在是有為世所攝故。或復有執。</a><a name="0116c05" id="0116c05">緣起是無為如分別論者。問彼因何故作如</a><a name="0116c06" id="0116c06">是執。答彼因經故。謂契經說。如來出世若</a><a name="0116c07" id="0116c07">不出世法住法性。佛自等覺為他開示乃至</a><a name="0116c08" id="0116c08">廣說。故知緣起是無為法。為止彼宗顯示</a><a name="0116c09" id="0116c09">緣起是有為法墮三世故。無無為法墮在</a><a name="0116c10" id="0116c10">三世。問若緣起法非無為者。如何會釋彼</a><a name="0116c11" id="0116c11">所引經。答經說因果決定義故。謂佛出世若</a><a name="0116c12" id="0116c12">不出世。無明決定是諸行因。諸行決定是無</a><a name="0116c13" id="0116c13">明果。如是乃至生決定是老死因。老死決</a><a name="0116c14" id="0116c14">定是生果。法住法性是決定義。非無為義。</a><a name="0116c15" id="0116c15">經意如是。若不爾者。契經亦說。如來出世</a><a name="0116c16" id="0116c16">若不出世。法住法性色常色相。乃至識常識</a><a name="0116c17" id="0116c17">相。地常堅相乃至風常動相。喝梨德雞常是</a><a name="0116c18" id="0116c18">苦味。羯竹迦盧呬尼常是辛味。豈五蘊等亦</a><a name="0116c19" id="0116c19">是無為。彼既有為。緣起亦爾。謂五蘊等自</a><a name="0116c20" id="0116c20">相決定說如是言。緣起亦依因果決定。作</a><a name="0116c21" id="0116c21">如是說。為止如是他宗異執顯示正理故</a><a name="0116c22" id="0116c22">作斯論</a><a name="0116c23" id="0116c23"><p>此中論者所發論端應辯五事。一者何故唯</a><a name="0116c24" id="0116c24">說一補特伽羅。二者說何等一補特伽羅。</a><a name="0116c25" id="0116c25">三者何故唯說此生。四者說何等此生五</a><a name="0116c26" id="0116c26">者說何等現在。何故唯說一補特伽羅者。</a><a name="0116c27" id="0116c27">為避論文煩廣失故。若說一切補特伽羅</a><a name="0116c28" id="0116c28">論文煩廣亦為無用。說一則知餘亦爾故。</a><a name="0116c29" id="0116c29">說何等一補特伽羅者。若有遍歷此十二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270116b.htm'><img src='up.gif' border=0></a>
<a href='T270117a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>