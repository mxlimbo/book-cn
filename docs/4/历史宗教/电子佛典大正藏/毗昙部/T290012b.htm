<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0012b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷2)</font> 分別界品第一 <font face='Arial'>T29, p0012b</h2></font><hr>
<span class='old'>
</a><a name="0012a28" id="0012a28">定積集多微。方成所依所緣性故。即由此</a><a name="0012a29" id="0012a29">理亦說極微名無見體。不可見故。如前所</span><a name="0012b01" id="0012b01">說。識有六種。謂眼識界乃至意識。為如五</a><a name="0012b02" id="0012b02">識唯緣現在意識通緣三世非世。如是諸</a><a name="0012b03" id="0012b03">識依亦爾耶。不爾云何。頌曰</a><a name="0012b04" id="0012b04"><p class='lg'>　　後依唯過去　　　五識依或俱　</p></a><a name="0012b05" id="0012b05"><p>論曰。意識唯依無間滅意。眼等五識所依或</a><a name="0012b06" id="0012b06">俱。或言表此亦依過去。眼是眼識俱生所依。</a><a name="0012b07" id="0012b07">如是乃至身是身識俱生所依。同現世故。無</a><a name="0012b08" id="0012b08">間滅意是過去依。此五識身所依各二。謂眼</a><a name="0012b09" id="0012b09">等五是別所依。意根為五通所依性。故如是</a><a name="0012b10" id="0012b10">說。若是眼識所依性者。即是眼識等無間緣</a><a name="0012b11" id="0012b11">耶。設是眼識等無間緣者。復是眼識所依性</a><a name="0012b12" id="0012b12">耶。應作四句。第一句謂俱生眼根。第二句</a><a name="0012b13" id="0012b13">謂無間滅心所法界。第三句謂過去意根。</a><a name="0012b14" id="0012b14">第四句謂除所說法。乃至身識亦爾。各各應</a><a name="0012b15" id="0012b15">說自根。意識應作順前句答。謂是意識所</a><a name="0012b16" id="0012b16">依性者。定是意識等無間緣。有是意識等</a><a name="0012b17" id="0012b17">無間緣非與意識為所依性。謂無間滅心</a><a name="0012b18" id="0012b18">所法界。何因識起俱託二緣。得所依名在</a><a name="0012b19" id="0012b19">根非境。頌曰</a><a name="0012b20" id="0012b20"><p class='lg'>　　隨根變識異　　　故眼等名依　</p></a><a name="0012b21" id="0012b21"><p>論曰。眼等即是眼等六界。由眼等根有轉</a><a name="0012b22" id="0012b22">變故。諸識轉異。隨根增損識明昧故。非色</a><a name="0012b23" id="0012b23">等變令識有異。以識隨根不隨境故。依名</a><a name="0012b24" id="0012b24">唯在眼等非餘。何緣色等正是所識。而名</a><a name="0012b25" id="0012b25">眼識乃至意識不名色識乃至法識。頌曰</a><a name="0012b26" id="0012b26"><p class='lg'>　　彼及不共因　　　故隨根說識　</p></a><a name="0012b27" id="0012b27"><p>論曰。彼謂前說眼等名依。根是依故隨根</a><a name="0012b28" id="0012b28">說識。及不共者。謂眼唯自眼識所依。色亦通</a><a name="0012b29" id="0012b29">為他身眼識及通自他意識所取。乃至身觸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290012a.htm'><img src='up.gif' border=0></a>
<a href='T290012c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>