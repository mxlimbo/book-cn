<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0944b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷34)</font> 辯賢聖品第七之一 <font face='Arial'>T29, p0944b</h2></font><hr>
<span class='old'>
</a><a name="0944a28" id="0944a28">學。若無漏信緣別法生。名不雜緣。於法證</a><a name="0944a29" id="0944a29">淨。若無漏信兼緣佛僧。名為雜緣。於法證</span><a name="0944b01" id="0944b01">淨。故見三諦唯得二種。見道諦時具足得四。</a><a name="0944b02" id="0944b02">見道諦位為於現前得佛法僧三證淨不。非</a><a name="0944b03" id="0944b03">皆現得見道諦時。現行總緣諸道諦故。應知</a><a name="0944b04" id="0944b04">現在惟有雜緣一法證淨。乘此勢力修得未</a><a name="0944b05" id="0944b05">來多剎那信。於中有別緣佛法僧。或有總緣</a><a name="0944b06" id="0944b06">二三寶者。諸別緣者名三證淨。諸總緣者法</a><a name="0944b07" id="0944b07">證淨攝。道類智時修八智故。亦得三諦。法</a><a name="0944b08" id="0944b08">戒二種。道法忍等。三剎那中。未來唯修。道諦</a><a name="0944b09" id="0944b09">四種。由所信別故名有四。應知實事唯有</a><a name="0944b10" id="0944b10">二種。謂於佛等三種證淨。以信為體。聖戒</a><a name="0944b11" id="0944b11">證淨。以戒為體。故唯有二。若七支戒實唯一</a><a name="0944b12" id="0944b12">者。如何覺分中實事有十一。應唯有十種。或</a><a name="0944b13" id="0944b13">十六或多。以覺分中身語二業。說有差別及</a><a name="0944b14" id="0944b14">相有異正命一種雖有別說。離身語業無別</a><a name="0944b15" id="0944b15">體相。依有別相。前覺分中。說言實事。有十</a><a name="0944b16" id="0944b16">一種。雖身語業。一一有多然種類同。故各立</a><a name="0944b17" id="0944b17">一。如四念住。前三證淨。謂慧與信。若不雜</a><a name="0944b18" id="0944b18">緣。隨所緣別。雖有多種。而類同故。各立為</a><a name="0944b19" id="0944b19">一。此亦應然。今證淨中。依身語業。聖戒相</a><a name="0944b20" id="0944b20">等。及契經中。同說不缺不穿等故。總立為一。</a><a name="0944b21" id="0944b21">隨身語業類別分二。聖戒相同總立為一。故</a><a name="0944b22" id="0944b22">二與一無相違過。為依何義立證淨名。如實</a><a name="0944b23" id="0944b23">覺知四聖諦理。故名為證。正信三寶及妙尸</a><a name="0944b24" id="0944b24">羅。俱名為淨。由證得淨立證淨名。正信是心</a><a name="0944b25" id="0944b25">清淨相攝。可名為淨。尸羅不是清淨相攝。</a><a name="0944b26" id="0944b26">寧立淨名。此四皆是清淨相攝。離不信垢破</a><a name="0944b27" id="0944b27">戒垢故。又此四種唯無漏故。離垢無漏故立</a><a name="0944b28" id="0944b28">淨名。此四何緣次第如是。餘三以佛為根本</a><a name="0944b29" id="0944b29">故。佛於正說有功能故。於彼證淨立在最初。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290944a.htm'><img src='up.gif' border=0></a>
<a href='T290944c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>