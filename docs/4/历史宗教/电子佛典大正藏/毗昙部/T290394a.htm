<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0394a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷11)</font> 辯差別品第二之一 <font face='Arial'>T29, p0394a</h2></font><hr>
<span class='old'>
</a><a name="0393c28" id="0393c28">相。尋伺憍慢別相云何。頌曰</a><a name="0393c29" id="0393c29"><p class='lg'>　　尋伺心麤細　　　慢對他心舉</span><br><a name="0394a01" id="0394a01">　　憍由染自法　　　心高無所顧　</p></a><a name="0394a02" id="0394a02"><p>論曰。尋伺別者。謂心麤細。心之麤性。說名為</a><a name="0394a03" id="0394a03">尋。心之細性。說名為伺。若爾尋伺體不異心。</a><a name="0394a04" id="0394a04">經即就心說二性故。此言非理。由不了達經</a><a name="0394a05" id="0394a05">義意故。經言所有心麤細性名尋伺者。由有</a><a name="0394a06" id="0394a06">此法。心起便麤。此法為尋。由有此法。心起便</a><a name="0394a07" id="0394a07">細。此法名伺。或作異釋。故體異心。謂我不</a><a name="0394a08" id="0394a08">言。心之麤性名心麤性。心之細性名心細性。</a><a name="0394a09" id="0394a09">若爾云何。依心麤性。名心麤性。依心細性。名</a><a name="0394a10" id="0394a10">心細性。若爾麤細性相違故。不應尋伺一心</a><a name="0394a11" id="0394a11">俱生。雖一心中二體可得。用增時別。故不相</a><a name="0394a12" id="0394a12">違。如水與酢等分和合。體雖平等。而用有增。</a><a name="0394a13" id="0394a13">麤心品中。尋用增故。伺用被損。有而難覺。細</a><a name="0394a14" id="0394a14">心品中。伺用增故。尋用被損。有而難覺。若謂</a><a name="0394a15" id="0394a15">酢用一切時增故非喻者。此言非理。我不定</a><a name="0394a16" id="0394a16">說。以酢喻尋。伺喻於水。但有用增者即說如</a><a name="0394a17" id="0394a17">酢故。若心品中。尋伺二法隨用增者。即說如</a><a name="0394a18" id="0394a18">酢。微便喻水。由是尋伺。雖一心中體俱可得。</a><a name="0394a19" id="0394a19">用時別故。而無一心。即麤即細。如貪癡性。雖</a><a name="0394a20" id="0394a20">並現行。而得說心為有貪行。隨何心品。有法</a><a name="0394a21" id="0394a21">用增。由此為門。總摽心品。有說。現見別法所</a><a name="0394a22" id="0394a22">持。令其別法相續變故。心體相續既有麤細。</a><a name="0394a23" id="0394a23">故知別為尋伺所持。有餘復言。為立尋伺。為</a><a name="0394a24" id="0394a24">定障故。說尋伺為心麤細性。云何知然。諸聖</a><a name="0394a25" id="0394a25">教內。處處於定立心名故。謂契經中。說四靜</a><a name="0394a26" id="0394a26">慮為定根已。復說四靜慮。為增上心學。又契</a><a name="0394a27" id="0394a27">經說。依住淨戒。修習二法。謂止觀已。復說。</a><a name="0394a28" id="0394a28">智者依住淨戒。修習心慧。又契經言。離貪欲</a><a name="0394a29" id="0394a29">故。心得解脫。離無明故。慧得解脫。止觀是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290393c.htm'><img src='up.gif' border=0></a>
<a href='T290394b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>