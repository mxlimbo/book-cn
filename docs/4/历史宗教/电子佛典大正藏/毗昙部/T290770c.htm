<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0770c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷79)</font> 辯定品第八之一 <font face='Arial'>T29, p0770c</h2></font><hr>
<span class='old'>
</a><a name="0770b28" id="0770b28">推慈尊當解此義。傳聞具壽迦多衍尼子。曾</a><a name="0770b29" id="0770b29">以此義問設摩達多。彼尊尋思便入寂定。至</span><a name="0770c01" id="0770c01">明清旦欲為解釋。時衍尼子復入寂定。時未</a><a name="0770c02" id="0770c02">會遇各般涅槃。由此迄今無能釋者。毘婆沙</a><a name="0770c03" id="0770c03">者作是釋言。應知此經依相似說。謂樂受法</a><a name="0770c04" id="0770c04">與慈相似。慈作與樂行相轉故樂至遍淨。上</a><a name="0770c05" id="0770c05">地皆無故說修慈極於遍淨。求離苦法與悲</a><a name="0770c06" id="0770c06">相似。悲作拔苦行相轉故。色身能作麤苦</a><a name="0770c07" id="0770c07">生因。有身便有斷首等故。空處近分厭離色</a><a name="0770c08" id="0770c08">身。故說修悲極於空處。輕安樂法與喜相似。</a><a name="0770c09" id="0770c09">喜作安樂行相轉故。識無邊處輕安樂增。緣</a><a name="0770c10" id="0770c10">自無邊識為門故。無邊識相極增安樂。故說</a><a name="0770c11" id="0770c11">修喜極於識處。能棄捨法與捨相似。捨作棄</a><a name="0770c12" id="0770c12">捨行相轉故。無所有處由近分中。棄捨無邊</a><a name="0770c13" id="0770c13">行相成滿。是故說修捨極無所有處。有言此</a><a name="0770c14" id="0770c14">經依相順說。謂從慈定起欣等流順第三定。</a><a name="0770c15" id="0770c15">從第三定起欲等流。亦順慈定如是乃至。捨</a><a name="0770c16" id="0770c16">無所有起欲等流展轉相順。此不顯理但有</a><a name="0770c17" id="0770c17">虛言。或應於中更求深趣。有言此經就意樂</a><a name="0770c18" id="0770c18">說。謂樂慈者樂第三定。乃至樂捨者樂無所</a><a name="0770c19" id="0770c19">有處。此亦無理由何證知。是故應如前釋</a><a name="0770c20" id="0770c20">為善。初欲引起四無量時。先於有情分為三</a><a name="0770c21" id="0770c21">品。所謂親友處中怨讎。三各分三謂上中下。</a><a name="0770c22" id="0770c22">上親友者。謂生法身賴彼重恩捨便難住。中</a><a name="0770c23" id="0770c23">親友者。謂財法交極相親愛。下親友者。謂唯</a><a name="0770c24" id="0770c24">財交亦相親愛。上處中者。謂於自昔曾不見</a><a name="0770c25" id="0770c25">聞。中處中者。謂雖見聞而不交往。下處中</a><a name="0770c26" id="0770c26">者。謂雖交往而離恩怨。上怨讎者。謂奪名</a><a name="0770c27" id="0770c27">譽命及親友。中怨讎者。謂奪己身命緣資具。</a><a name="0770c28" id="0770c28">下怨讎者。謂奪親友命緣資具。於諸有情。分</a><a name="0770c29" id="0770c29">品別已。初修慈者。先於上親發起清淨與樂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290770b.htm'><img src='up.gif' border=0></a>
<a href='T290771a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>