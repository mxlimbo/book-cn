<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0013a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷3)</font> 雜蘊第一中世第一法納息第一之一 <font face='Arial'>T27, p0013a</h2></font><hr>
<span class='old'>
</a><a name="0012c28" id="0012c28">一切聖道離顛倒故。皆是正性。種類同故。</a><a name="0012c29" id="0012c29">世第一法得彼一分亦名為得。如說燒</span><a name="0013a01" id="0013a01">衣</a><a name="0013a02" id="0013a02"><p>能入正性離生者。謂此心心所法。能入見</a><a name="0013a03" id="0013a03">道。問一切聖道。皆是正性亦是離生。何故此</a><a name="0013a04" id="0013a04">中獨說見道。答一切煩惱或諸貪愛。令諸善</a><a name="0013a05" id="0013a05">根不得成熟。及令諸有潤合起過。雖皆名</a><a name="0013a06" id="0013a06">生而見所斷。於此所說生義增上。見道能</a><a name="0013a07" id="0013a07">為畢竟對治。是故見道獨說離生。諸不正</a><a name="0013a08" id="0013a08">見。要由見道。能畢竟斷故名正性。世第一</a><a name="0013a09" id="0013a09">法無間引起。故說能入正性離生。復次一切</a><a name="0013a10" id="0013a10">煩惱或諸貪愛。能令善根不得成熟。及令</a><a name="0013a11" id="0013a11">諸有潤合起過。皆名為生。見道起已摧彼</a><a name="0013a12" id="0013a12">勢力。令不復為增上生過。由此見道獨名</a><a name="0013a13" id="0013a13">離生。入正性言義如前說。由此義故尊者</a><a name="0013a14" id="0013a14">妙音作如是說。諸有情類善根成熟能入見</a><a name="0013a15" id="0013a15">道。是故見道名為離生。復次見所斷惑。令</a><a name="0013a16" id="0013a16">諸有情墮諸惡趣受諸劇苦。譬如生食久</a><a name="0013a17" id="0013a17">在身中。能作種種極苦惱事。是故此惑說名</a><a name="0013a18" id="0013a18">為生。見道能滅故名離生。入正性言。亦如</a><a name="0013a19" id="0013a19">前說。復次有身見等剛強難伏。如獸[<a href='javascript:showpic("images/011460.gif")'>怡-台+龍</a>]悷</a><a name="0013a20" id="0013a20">故說名生。見道能滅故名離生。入正性言</a><a name="0013a21" id="0013a21">亦如前說。復次此中生名顯異生性。能起</a><a name="0013a22" id="0013a22">暴惡諸惑業故。見道捨彼故說離生。餘如</a><a name="0013a23" id="0013a23">前說。復次見修所斷諸煩惱聚。展轉相助</a><a name="0013a24" id="0013a24">引無窮生。見道起已摧彼勢力。令不能招</a><a name="0013a25" id="0013a25">無窮生過。是故見道獨謂離生。餘如前說。</a><a name="0013a26" id="0013a26">復次異生身中。煩惱惡業極不調順。故說為</a><a name="0013a27" id="0013a27">生。諸瑜伽師於此淪沒。見道拔彼置聖位</a><a name="0013a28" id="0013a28">中。故名離生。餘如前說。復次見所斷惑。猶</a><a name="0013a29" id="0013a29">如根栽。生無窮過。見道永拔。故名離生。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270012c.htm'><img src='up.gif' border=0></a>
<a href='T270013b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>