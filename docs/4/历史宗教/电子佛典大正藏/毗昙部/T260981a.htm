<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1544 阿毘達磨發智論 0981a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1544 阿毘達磨發智論</font> <font face='Arial'>(卷12)</font> 業蘊第四中自業納息第五 <font face='Arial'>T26, p0981a</h2></font><hr>
<span class='old'>
</a><a name="0980c28" id="0980c28">審知盡地獄等而自記耶。答不能。若爾彼</a><a name="0980c29" id="0980c29">云何知。答信佛語故。謂世尊說。若有多聞諸</span><a name="0981a01" id="0981a01">聖弟子。能隨觀察。見自身中。有四證淨現在</a><a name="0981a02" id="0981a02">前者。應自審記已盡地獄傍生餓鬼險惡趣</a><a name="0981a03" id="0981a03">坑。又預流者。已得四智。謂苦集滅道智。未得</a><a name="0981a04" id="0981a04">盡智無生智。故</a><a name="0981a05" id="0981a05"><p>如世尊說。由學謀害那伽諦觀卻後七日憍</a><a name="0981a06" id="0981a06">薩羅家。必當殄滅。云何學謀害。答如有學者。</a><a name="0981a07" id="0981a07">未離欲染。他加害時。便作念言。當令衰壞母</a><a name="0981a08" id="0981a08">失愛子。又如學者。已離欲染。他加害時。從離</a><a name="0981a09" id="0981a09">欲退。作是念言。當令衰壞母失愛子</a><a name="0981a10" id="0981a10"><p>諸學謀害。必果遂耶。答此不決定。若諸有情。</a><a name="0981a11" id="0981a11">造作增長大威勢業異熟現前。便不果遂</a><a name="0981a12" id="0981a12"><p>云何苾芻留多壽行。答謂阿羅漢。成就神通</a><a name="0981a13" id="0981a13">得心自在。若於僧眾若別人所。以衣以缽。或</a><a name="0981a14" id="0981a14">以隨一沙門命緣眾具布施。施已發願。即入</a><a name="0981a15" id="0981a15">邊際第四靜慮。從定起已。心念口言。諸我</a><a name="0981a16" id="0981a16">能感富異熟業。願此轉招壽異熟果。時彼能</a><a name="0981a17" id="0981a17">招富異熟業。則轉能招壽異熟果</a><a name="0981a18" id="0981a18"><p>云何苾芻捨多壽行。答謂阿羅漢。成就神通。</a><a name="0981a19" id="0981a19">得心自在。如前布施。施已發願。即入邊際第</a><a name="0981a20" id="0981a20">四靜慮。從定起已。心念口言。諸我能感壽</a><a name="0981a21" id="0981a21">異熟業。願此轉招富異熟果。時彼能招壽異</a><a name="0981a22" id="0981a22">熟業。則轉能招富異熟果</a><a name="0981a23" id="0981a23"><p>云何心狂亂。答謂由四緣勢力所逼。令心狂</a><a name="0981a24" id="0981a24">亂。一由非人現惡色像遇已驚恐。令心狂亂。</a><a name="0981a25" id="0981a25">二由非人忿打支節苦受所逼。令心狂亂。三</a><a name="0981a26" id="0981a26">由大種乖違。令心狂亂。四由先業異熟。令心</a><a name="0981a27" id="0981a27">狂亂何纏相應法。皆不善耶。答無慚無愧。佛</a><a name="0981a28" id="0981a28">教云何。答謂佛語言評論唱詞語路語音語</a><a name="0981a29" id="0981a29">業語表。是謂佛教。佛教當言善耶無記耶。答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260980c.htm'><img src='up.gif' border=0></a>
<a href='T260981b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>