<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0138c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷19)</font> 雜揵度無慚愧品第五 <font face='Arial'>T28, p0138c</h2></font><hr>
<span class='old'>
</a><a name="0138b28" id="0138b28">前。喻如病人。一時除病。漸漸生力。彼亦如</a><a name="0138b29" id="0138b29">是</span><a name="0138c01" id="0138c01"><p>問曰。善根為斷者多。為相續者多耶。答曰。隨</a><a name="0138c02" id="0138c02">其所斷。還有爾許相續。若斷欲界善根。還欲</a><a name="0138c03" id="0138c03">界善根相續。若斷生得善根。還生得善根相</a><a name="0138c04" id="0138c04">續。問曰。若斷善根。於現法中。還能令相續不</a><a name="0138c05" id="0138c05">耶。答曰。如說。此人於現法中。不能還令善根</a><a name="0138c06" id="0138c06">相續決定。地獄中生。地獄中死。還能令善根</a><a name="0138c07" id="0138c07">相續。問曰。何等人地獄中生時相續。何等人</a><a name="0138c08" id="0138c08">死時相續耶。答曰。或有說者。若於中陰中乃</a><a name="0138c09" id="0138c09">至死時。受邪見報。以報盡故。死時善根還相</a><a name="0138c10" id="0138c10">續。若中陰中不受邪見報者。則生時善根還</a><a name="0138c11" id="0138c11">相續。所以者何。如邪見與善根相妨。報亦復</a><a name="0138c12" id="0138c12">爾。復有說者。或有以因力斷善根者。或有以</a><a name="0138c13" id="0138c13">緣力斷善根者。若以因力斷善根者。死時相</a><a name="0138c14" id="0138c14">續。若以緣力斷善根者。生時相續。復有說者。</a><a name="0138c15" id="0138c15">或有自力斷善根者。或有他力斷善根者。若</a><a name="0138c16" id="0138c16">以自力斷善根者。死時相續。若以他力斷善</a><a name="0138c17" id="0138c17">根者。生時相續。復有說者。或以常見。或以斷</a><a name="0138c18" id="0138c18">見。若以常見。死時相續。若以斷見。生時相續。</a><a name="0138c19" id="0138c19">尊者瞿沙說曰。生地獄中時。不無報現在前。</a><a name="0138c20" id="0138c20">彼作是念。我自作此業。當受此報。若受彼報。</a><a name="0138c21" id="0138c21">亦作是念。是時善根還相續。復有說者。現法</a><a name="0138c22" id="0138c22">中能令善根還相續。尊者佛陀提婆。作如是</a><a name="0138c23" id="0138c23">說。何等人於現法中。能令善根還相續。何等</a><a name="0138c24" id="0138c24">人轉身。答言。若得如是善知識多聞。能為是</a><a name="0138c25" id="0138c25">人說次第法語如是言。若於我有信敬心。於</a><a name="0138c26" id="0138c26">諸梵行者。亦應生信敬心。若能生信敬心者。</a><a name="0138c27" id="0138c27">當知是人於現法中。能令善根還相續。何等</a><a name="0138c28" id="0138c28">人轉身者。斷善根人。有作無間罪者。有不作</a><a name="0138c29" id="0138c29">者。若不作無間罪。是人現法中。還令相續。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280138b.htm'><img src='up.gif' border=0></a>
<a href='T280139a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>