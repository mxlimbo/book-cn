<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0004a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷1)</font> 分別界品第一 <font face='Arial'>T29, p0004a</h2></font><hr>
<span class='old'>
</a><a name="0003c28" id="0003c28"><p class='lg'>　　受領納隨觸　　　想取像為體</a><br><a name="0003c29" id="0003c29">　　四餘名行蘊　　　如是受等三</span><br><a name="0004a01" id="0004a01">　　及無表無為　　　名法處法界　</p></a><a name="0004a02" id="0004a02"><p>論曰。受蘊謂三。領納隨觸。即樂及苦不苦</a><a name="0004a03" id="0004a03">不樂。此復分別成六受身。謂眼觸所生受乃</a><a name="0004a04" id="0004a04">至意觸所生受。想蘊謂能取像為體。即能</a><a name="0004a05" id="0004a05">執取青黃長短男女怨親苦樂等相。此復分</a><a name="0004a06" id="0004a06">別成六想身。應如受說。除前及後色受想</a><a name="0004a07" id="0004a07">識。餘一切行名為行蘊。然薄伽梵於契經</a><a name="0004a08" id="0004a08">中說六思身為行蘊者。由最勝故。所以</a><a name="0004a09" id="0004a09">者何。行名造作。思是業性造作義強。故為</a><a name="0004a10" id="0004a10">最勝。是故佛說若能造作有漏有為名行</a><a name="0004a11" id="0004a11">取蘊。若不爾者。餘心所法及不相應。非蘊</a><a name="0004a12" id="0004a12">攝故。應非苦集。則不可為應知應斷。如</a><a name="0004a13" id="0004a13">世尊說。若於一法未達未知。我說不能作</a><a name="0004a14" id="0004a14">苦邊際。未斷未滅說亦如是。是故定應許</a><a name="0004a15" id="0004a15">除四蘊餘有為行皆行蘊攝。即此所說受想</a><a name="0004a16" id="0004a16">行蘊。及無表色。三種無為。如是七法。於處</a><a name="0004a17" id="0004a17">門中立為法處。於界門中立為法界。已說</a><a name="0004a18" id="0004a18">受等三蘊處界。當說識蘊并立處界。頌曰</a><a name="0004a19" id="0004a19"><p class='lg'>　　識謂各了別　　　此即名意處</a><br><a name="0004a20" id="0004a20">　　及七界應知　　　六識轉為意　</p></a><a name="0004a21" id="0004a21"><p>論曰。各各了別彼彼境界。總取境相故名</a><a name="0004a22" id="0004a22">識蘊。此復差別有六識身。謂眼識身至意識</a><a name="0004a23" id="0004a23">身。應知如是所說識蘊。於處門中立為意</a><a name="0004a24" id="0004a24">處。於界門中立為七界。謂眼識界至意識</a><a name="0004a25" id="0004a25">界。即此六識轉為意界。如是此中所說五蘊。</a><a name="0004a26" id="0004a26">即十二處并十八界。謂除無表諸餘色蘊</a><a name="0004a27" id="0004a27">即名十處。亦名十界。受想行蘊無表無為總</a><a name="0004a28" id="0004a28">名法處。亦名法界。應知識蘊即名意處。亦</a><a name="0004a29" id="0004a29">名七界。謂六識界及與意界。豈不識蘊唯六<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290003c.htm'><img src='up.gif' border=0></a>
<a href='T290004b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>