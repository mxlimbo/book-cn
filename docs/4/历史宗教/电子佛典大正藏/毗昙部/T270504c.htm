<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0504c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷97)</font> 智蘊第三中五種納息第二之一 <font face='Arial'>T27, p0504c</h2></font><hr>
<span class='old'>
</a><a name="0504b28" id="0504b28"><p>已說正見正智自性。雜不雜相今當說。諸正</a><a name="0504b29" id="0504b29">見是正智耶。答應作四句。有正見非正智。</span><a name="0504c01" id="0504c01">謂無漏忍此有見相無智相故有正智非</a><a name="0504c02" id="0504c02">正見。謂五識相應善慧。及盡無生智。此有智</a><a name="0504c03" id="0504c03">相無見相故。有正見亦正智。謂無漏忍。盡</a><a name="0504c04" id="0504c04">無生智所不攝意識相應善慧。此有二種。</a><a name="0504c05" id="0504c05">一有漏即世俗正見。二無漏即學八智無學</a><a name="0504c06" id="0504c06">正見。此二皆具見智相故。有非正見亦非</a><a name="0504c07" id="0504c07">正智。謂除前相相即所名。廣如前說。謂行</a><a name="0504c08" id="0504c08">蘊中除諸善慧。諸餘行蘊及四蘊全。并無為</a><a name="0504c09" id="0504c09">法作第四句。此攝四句准定應知。諸成就</a><a name="0504c10" id="0504c10">正見彼正智耶。答如是。設成就正智彼正</a><a name="0504c11" id="0504c11">見耶。答如是。問誰成就正見正智耶。答不</a><a name="0504c12" id="0504c12">斷善根者此則總說。若別說有多有少。謂或</a><a name="0504c13" id="0504c13">有唯成就欲界二。或有唯成就色界二。或</a><a name="0504c14" id="0504c14">有唯成就無色界二。或有唯成就色界無</a><a name="0504c15" id="0504c15">漏二。或有唯<span class='corr'>成</span>就無色界無漏二。或有唯</a><a name="0504c16" id="0504c16">成就欲色界二。或有唯成就色無色界二。</a><a name="0504c17" id="0504c17">或有成就欲色無色界三。或有成就欲色</a><a name="0504c18" id="0504c18">界無漏二。或有成就色無色界無漏二。或有</a><a name="0504c19" id="0504c19">成就三界無漏二。諸正見已斷已遍知彼正</a><a name="0504c20" id="0504c20">智耶。答如是。設正智已斷已遍知彼正見耶。</a><a name="0504c21" id="0504c21">答如是。問誰於正見正智已斷已遍知耶。</a><a name="0504c22" id="0504c22">答阿羅漢此則總說。若別說者有多有少。謂</a><a name="0504c23" id="0504c23">已離無所有處染有學異生。八地正見正智</a><a name="0504c24" id="0504c24">已斷已遍知。乃至已離欲染未離初靜慮</a><a name="0504c25" id="0504c25">染有學異生。一切正見正智已斷已遍知。</a><a name="0504c26" id="0504c26">依究竟說唯阿羅漢</a><a name="0504c27" id="0504c27"><p class='juan'>
說一切有部發智大毘婆沙論卷第九十七</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270504b.htm'><img src='up.gif' border=0></a>
<a href='T270505a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>