<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0054c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷8)</font> 雜犍度智品第二 <font face='Arial'>T28, p0054c</h2></font><hr>
<span class='old'>
</a><a name="0054b28" id="0054b28">世尊言。此比丘。盡地獄趣。乃至廣說。問</a><a name="0054b29" id="0054b29">曰。地獄畜生餓鬼。即說地獄畜生餓鬼盡。何</span><a name="0054c01" id="0054c01">以復言不墮惡道惡趣耶。答曰。更無未曾有</a><a name="0054c02" id="0054c02">事。言不墮惡道者。即是盡地獄畜生餓鬼。但</a><a name="0054c03" id="0054c03">前廣說。後是略說。文雖有異義無異也。復有</a><a name="0054c04" id="0054c04">說者。前是廣說後是略說。前說是解後說不</a><a name="0054c05" id="0054c05">解。復有說者。盡是地獄畜生餓鬼。如前說</a><a name="0054c06" id="0054c06">不墮惡道惡趣者。是黃門般吒。無形二形。所</a><a name="0054c07" id="0054c07">以者何。此亦是人中惡道惡趣故。復有說者。</a><a name="0054c08" id="0054c08">盡地獄等。如前說不墮惡道惡趣者。是不斷</a><a name="0054c09" id="0054c09">善根。所以者何。若斷善根。即是惡道惡趣故。</a><a name="0054c10" id="0054c10">如說。身壞命終。如擲真珠須。墮惡道中。復</a><a name="0054c11" id="0054c11">有說者。盡地獄等。如前說不墮惡道惡趣者。</a><a name="0054c12" id="0054c12">說十二非律儀家。所以者何。此亦是惡趣故。</a><a name="0054c13" id="0054c13">復有說者。盡地獄等。如前說不墮惡道惡趣</a><a name="0054c14" id="0054c14">者。說惡道惡趣因。以因說果故。如世尊言。汝</a><a name="0054c15" id="0054c15">等比丘。若見有人作身口意惡業。當知是地</a><a name="0054c16" id="0054c16">獄趣。復有說者。盡地獄等。如前說不墮者。說</a><a name="0054c17" id="0054c17">地獄趣。所以者何。不能成就善果故。惡道</a><a name="0054c18" id="0054c18">者。是餓鬼趣。所以者何。於一切時。常乏少所</a><a name="0054c19" id="0054c19">須故。惡趣者。是畜生趣。所以者何。有眾生。</a><a name="0054c20" id="0054c20">生彼趣中。世界成時受身。乃至世界壞時命</a><a name="0054c21" id="0054c21">終。復有說者。不墮者。盡說三惡道。如畜生餓</a><a name="0054c22" id="0054c22">鬼中。雖有成就善果者少。惡道者。盡說三惡</a><a name="0054c23" id="0054c23">道。以人天言之。盡是惡道。惡趣者。亦盡說</a><a name="0054c24" id="0054c24">三惡道。以身心生其中故。盡地獄趣。乃至廣</a><a name="0054c25" id="0054c25">說。問曰。如今地獄鑊湯獄卒等猶在。何以言</a><a name="0054c26" id="0054c26">盡。答曰。或有說者。不往不生故言盡。不往者</a><a name="0054c27" id="0054c27">不復往彼處。不往者不復生地獄陰界入。復</a><a name="0054c28" id="0054c28">有說者。彼聖人不生故言盡。彼諸陰界入。住</a><a name="0054c29" id="0054c29">不生法故。復有說者。得非數緣滅故言盡。問<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280054b.htm'><img src='up.gif' border=0></a>
<a href='T280055a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>