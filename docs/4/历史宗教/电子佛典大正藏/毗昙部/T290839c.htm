<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0839c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷13)</font> 辯緣起品第四之一 <font face='Arial'>T29, p0839c</h2></font><hr>
<span class='old'>
</a><a name="0839b28" id="0839b28">貪。內外處為緣起非理作意。貪等煩惱從此</a><a name="0839b29" id="0839b29">而生。劣中勝思及識俱起。起已能牽當非愛</span><a name="0839c01" id="0839c01">果。亦為無間識等生緣。無間識等觀同異類</a><a name="0839c02" id="0839c02">前俱生緣而得起時。或善或染或無記性。起</a><a name="0839c03" id="0839c03">已復能引自當果。及為無間識等生緣。如是</a><a name="0839c04" id="0839c04">為緣後後次第能牽二果。隨應當知。此蘊相</a><a name="0839c05" id="0839c05">續領納先世惑業所引壽量等法。彼異熟勢</a><a name="0839c06" id="0839c06">至窮盡時。死識與依俱至滅位。能為中有識</a><a name="0839c07" id="0839c07">等生緣。中有諸蘊由先惑業。如幻相續往所</a><a name="0839c08" id="0839c08">生處。至母腹內中有滅時。復能為緣生生有</a><a name="0839c09" id="0839c09">蘊。譬如燈焰雖剎那滅而能前後。因果無間</a><a name="0839c10" id="0839c10">展轉相續得至餘方。故雖無我蘊剎那滅。而</a><a name="0839c11" id="0839c11">能往趣後世義成。即此諸蘊如先惑業。勢力</a><a name="0839c12" id="0839c12">所引次第漸增。於一期中展轉相續。復由惑</a><a name="0839c13" id="0839c13">業往趣餘世。現見因異果必有殊。故諸引業</a><a name="0839c14" id="0839c14">果量非等。壽果長短由業不同。隨業增微所</a><a name="0839c15" id="0839c15">引壽命與身根等。展轉相依。於羯邏藍頞部</a><a name="0839c16" id="0839c16">曇等後後諸位漸漸轉增。何等名為羯邏藍</a><a name="0839c17" id="0839c17">等。謂蘊相續轉變不同。如是漸增至根熟位。</a><a name="0839c18" id="0839c18">觀內外處作意等緣。和合發生貪等煩惱。造</a><a name="0839c19" id="0839c19">作增長種種諸業。由此惑業。復有如前中有</a><a name="0839c20" id="0839c20">相續轉趣餘世。應知如是有輪無初。謂惑</a><a name="0839c21" id="0839c21">為因能造諸業。業為因故而能引生。生復為</a><a name="0839c22" id="0839c22">因起於惑業。從此惑業更復有生。故知有輪</a><a name="0839c23" id="0839c23">旋環無始。若執有始始應無因。始既無因餘</a><a name="0839c24" id="0839c24">應自起。無異因故。現見相違。由此定無無</a><a name="0839c25" id="0839c25">因起法。無一常法少能為因。破自在中已廣</a><a name="0839c26" id="0839c26">遮遣。是故生死決定無初。猶如穀等展轉相</a><a name="0839c27" id="0839c27">續然有後邊。由因盡故。如種等盡芽等不生。</a><a name="0839c28" id="0839c28">生死既無究竟清淨。故染及淨唯依蘊成。執</a><a name="0839c29" id="0839c29">有實我便為無用<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290839b.htm'><img src='up.gif' border=0></a>
<a href='T290840a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>