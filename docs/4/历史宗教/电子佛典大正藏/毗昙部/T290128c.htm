<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0128c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷24)</font> 分別賢聖品第六之一 <font face='Arial'>T29, p0128c</h2></font><hr>
<span class='old'>
</a><a name="0128b28" id="0128b28">速等相。見道似彼故名法輪。見道如何與</a><a name="0128b29" id="0128b29">彼相似。由速行等似彼輪故。謂見諦道速</span><a name="0128c01" id="0128c01">疾行故。有捨取故。降未伏故。鎮已伏故。</a><a name="0128c02" id="0128c02">上下轉故。具此五相似世間輪。尊者妙音</a><a name="0128c03" id="0128c03">作如是說。如世間輪有輻等相。八支聖道</a><a name="0128c04" id="0128c04">似彼名輪。謂正見正思惟正勤正念似世輪</a><a name="0128c05" id="0128c05">輻。正語正業正命似轂。正定似輞。故名法</a><a name="0128c06" id="0128c06">輪。寧知法輪唯是見道。憍陳那等見道生時。</a><a name="0128c07" id="0128c07">說名已轉正法輪故。云何三轉十二行相。</a><a name="0128c08" id="0128c08">此苦聖諦。此應遍知。此已遍知。是名三轉。</a><a name="0128c09" id="0128c09">即於如是一一轉時。別別發生眼智明覺。</a><a name="0128c10" id="0128c10">說此名曰十二行相。如是三轉十二行相諦</a><a name="0128c11" id="0128c11">諦皆有。然數等故。但說三轉十二行相。如</a><a name="0128c12" id="0128c12">說二法七處善等。由此三轉如次顯示見</a><a name="0128c13" id="0128c13">道修道無學道三。毘婆沙師所說如是。若</a><a name="0128c14" id="0128c14">爾三轉十二行相非唯見道。如何可說唯</a><a name="0128c15" id="0128c15">於見道立法輪名。是故唯應即此三轉十</a><a name="0128c16" id="0128c16">二行相所有法門名為法輪可應正理。如</a><a name="0128c17" id="0128c17">何三轉。三周轉故。如何具足十二行相。三周</a><a name="0128c18" id="0128c18">循歷四聖諦故。謂此是苦此是集此是滅此</a><a name="0128c19" id="0128c19">是道。此應遍知。此應永斷。此應作證。此應</a><a name="0128c20" id="0128c20">修習。此已遍知。此已永斷。此已作證。此已</a><a name="0128c21" id="0128c21">修習。云何名轉。由此法門往他相續令解</a><a name="0128c22" id="0128c22">義故。或諸聖道皆是法輪。於所化生身中</a><a name="0128c23" id="0128c23">轉故。於他相續見道生時。已至轉初故名</a><a name="0128c24" id="0128c24">已轉。何沙門果依何界得。頌曰</a><a name="0128c25" id="0128c25"><p class='lg'>　　三依欲後三　　　由上無見道</a><br><a name="0128c26" id="0128c26">　　無聞無緣下　　　無厭及經故　</p></a><a name="0128c27" id="0128c27"><p>論曰。前三但依欲界身得。得阿羅漢依三</a><a name="0128c28" id="0128c28">界身。前之二果未離欲故非依上得理且</a><a name="0128c29" id="0128c29">可然。第三云何非依上得。由理教故。且理<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290128b.htm'><img src='up.gif' border=0></a>
<a href='T290129a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>