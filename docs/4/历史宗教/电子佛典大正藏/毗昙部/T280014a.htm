<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0014a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷2)</font> 雜犍度世第一法品之二 <font face='Arial'>T28, p0014a</h2></font><hr>
<span class='old'>
</a><a name="0013c28" id="0013c28">欲說故。或有說者。言世第一法是相續現前。</a><a name="0013c29" id="0013c29">為止彼人如是意。欲顯世第一法現在前一</span><a name="0014a01" id="0014a01">剎那故。或有說者。先說諸心心數法次第得</a><a name="0014a02" id="0014a02">正決定。或謂有心心數法多彼剎那亦多。為</a><a name="0014a03" id="0014a03">決定此義故。而作此論。復有說者。相續有三</a><a name="0014a04" id="0014a04">種。一時相續。二生相續。三相似相續。或謂無</a><a name="0014a05" id="0014a05">二相續。唯有相似相續。如彌沙塞部所說。為</a><a name="0014a06" id="0014a06">止彼人意故。而作此論。世第一法。當言一心</a><a name="0014a07" id="0014a07">為眾多心。答曰。當言一心。不當言眾多心。問</a><a name="0014a08" id="0014a08">曰。如世第一法現在前。未來心心數法修。亦</a><a name="0014a09" id="0014a09">名世第一法。此中何以不說。答曰。彼亦應說</a><a name="0014a10" id="0014a10">而不說者。當知此義是有餘之說。如有餘義。</a><a name="0014a11" id="0014a11">簡略義亦如是。復有說者。彼未來者屬現在。</a><a name="0014a12" id="0014a12">若說現世當知亦說未來。復有說者。若能與</a><a name="0014a13" id="0014a13">次第緣。是中說之。如是義應如先以次第說。</a><a name="0014a14" id="0014a14">問曰。以何等故。世第一法當言一心。應說所以。</a><a name="0014a15" id="0014a15">不但以言故。此義便立。答曰。此心心法。次第</a><a name="0014a16" id="0014a16">便不起。世間有漏心唯生。無漏苦法忍相應</a><a name="0014a17" id="0014a17">心。若當起者無有是處。為分別故。設使起者。</a><a name="0014a18" id="0014a18">若小若相似若勝。若當小者。不能得正決定。</a><a name="0014a19" id="0014a19">所以者何。不以衰退。未成道得正決定。應以</a><a name="0014a20" id="0014a20">勝進勢力道得正決定。若相似者。亦不能得</a><a name="0014a21" id="0014a21">正決定。所以者何。先不以此道得正決定。如</a><a name="0014a22" id="0014a22">初剎那。後剎那亦爾。如初剎那。留難停住不</a><a name="0014a23" id="0014a23">得正決定。後眾多剎那。亦留難停住不得正</a><a name="0014a24" id="0014a24">決定。如初剎那不能取聖道。後眾多剎那亦</a><a name="0014a25" id="0014a25">不能取聖道。問曰。若然者修道中。若以下心。</a><a name="0014a26" id="0014a26">亦不能取聖道。答曰。見道異本曾得道異。若</a><a name="0014a27" id="0014a27">當勝者。亦不能得正決定。所以者何。前者則</a><a name="0014a28" id="0014a28">非世第一法。問曰。若非者為是何法。答曰。是</a><a name="0014a29" id="0014a29">增上忍。後是世第一法。問曰。以何等故修道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280013c.htm'><img src='up.gif' border=0></a>
<a href='T280014b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>