<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0523a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷32)</font> 辯緣起品第三之一 <font face='Arial'>T29, p0523a</h2></font><hr>
<span class='old'>
</a><a name="0522c28" id="0522c28">情已壞。若時梵世。隨一有情。無師法然。得二</a><a name="0522c29" id="0522c29">靜慮。從彼定起。唱如是言。定生喜樂。甚樂甚</span><a name="0523a01" id="0523a01">靜。餘天聞已。皆入彼靜慮命終。並得生極光</a><a name="0523a02" id="0523a02">淨天。乃至梵世中。有情都盡。如是名已壞有</a><a name="0523a03" id="0523a03">情世間。唯器世間。空曠而住。餘方世界一切</a><a name="0523a04" id="0523a04">有情。感此三千世界業盡。於此漸有七日輪</a><a name="0523a05" id="0523a05">現。諸海乾竭。眾山洞然。洲渚三輪。並從焚</a><a name="0523a06" id="0523a06">燎。風吹猛焰。燒上天宮。乃至梵宮。無遺灰</a><a name="0523a07" id="0523a07">燼。自地火焰。燒自地宮。非他地災能壞他</a><a name="0523a08" id="0523a08">地。由相引起。故作是言。下火風飄焚燒上地。</a><a name="0523a09" id="0523a09">謂欲界火。猛焰上昇。為緣引生色界火焰。餘</a><a name="0523a10" id="0523a10">災亦爾。如應當知。如是始從地獄漸減。乃至</a><a name="0523a11" id="0523a11">器盡。總名壞劫。所言成劫。謂從風起。乃至地</a><a name="0523a12" id="0523a12">獄始有情生。謂此世間災所壞已。二十中劫。</a><a name="0523a13" id="0523a13">唯有虛空。過此長時。次應復有等住二十。成</a><a name="0523a14" id="0523a14">劫便至。一切有情業增上力。空中漸有微細</a><a name="0523a15" id="0523a15">風生。是器世間將成前相。風漸增盛。成立如</a><a name="0523a16" id="0523a16">前所說風輪水金輪等。然初成立大梵天宮。</a><a name="0523a17" id="0523a17">乃至夜摩宮。後起風輪等。是謂成立外器世</a><a name="0523a18" id="0523a18">間。器有壞成。由有情力。若有情類。久集上</a><a name="0523a19" id="0523a19">天。此器世間。必應漸起。令福減者。散下居</a><a name="0523a20" id="0523a20">故。謂極光淨。久集有情。天眾既多。居處迫</a><a name="0523a21" id="0523a21">迮。諸福減者。應散下居。此器世間。理應先</a><a name="0523a22" id="0523a22">起。故劫壞位。有情上集。於劫成時。有情下</a><a name="0523a23" id="0523a23">散。由罪福減及福罪增。集散旋環。理應如是。</a><a name="0523a24" id="0523a24">既已成立此器世間。初一有情。極光淨歿。生</a><a name="0523a25" id="0523a25">大梵處空宮殿中。後諸有情。亦從彼歿。有生</a><a name="0523a26" id="0523a26">梵輔。有生梵眾。有生他化自在天宮。漸漸下</a><a name="0523a27" id="0523a27">生。乃至人趣。俱盧牛貨勝身贍部。後生餓鬼</a><a name="0523a28" id="0523a28">傍生地獄。法爾後壞。必最初成。若初一有情</a><a name="0523a29" id="0523a29">生無間獄。二十中成劫應知已滿。此後復有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290522c.htm'><img src='up.gif' border=0></a>
<a href='T290523b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>