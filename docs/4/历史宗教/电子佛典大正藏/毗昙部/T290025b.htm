<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0025b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷5)</font> 分別根品第二之一 <font face='Arial'>T29, p0025b</h2></font><hr>
<span class='old'>
</a><a name="0025a28" id="0025a28">論。如彼論說。當言如來先起滅定後生盡</a><a name="0025a29" id="0025a29">智。迦濕彌羅國毘婆沙師說。非前起滅定</span><a name="0025b01" id="0025b01">後方生盡智。所以者何。傳說。菩薩三十四念</a><a name="0025b02" id="0025b02">得菩提故。諦現觀中有十六念。離有頂</a><a name="0025b03" id="0025b03">貪有十八念。謂斷有頂九品煩惱起九無</a><a name="0025b04" id="0025b04">間九解脫道。如是十八足前十六成三十</a><a name="0025b05" id="0025b05">四。一切菩薩決定先於無所有處。已得離</a><a name="0025b06" id="0025b06">貪方入見道。不復須斷下地煩惱。於此中</a><a name="0025b07" id="0025b07">間無容得起不同類心。故諸菩薩學位不</a><a name="0025b08" id="0025b08">應起滅盡定。外國諸師作如是說。若中間</a><a name="0025b09" id="0025b09">起不同類心。斯有何過。若爾便有越期心</a><a name="0025b10" id="0025b10">過。然諸菩薩不越期心。理實菩薩不越期</a><a name="0025b11" id="0025b11">心。然非不越無漏聖道。若爾期心如何不</a><a name="0025b12" id="0025b12">越。謂我未得諸漏永盡。終不解斯結加</a><a name="0025b13" id="0025b13">趺坐。決定不越如是期心。唯於一坐時諸</a><a name="0025b14" id="0025b14">事究竟故。前說為善我所宗故。雖已說二</a><a name="0025b15" id="0025b15">定有多同異相而於其中復有同異。頌曰</a><a name="0025b16" id="0025b16"><p class='lg'>　　二定依欲色　　　滅定初人中　</p></a><a name="0025b17" id="0025b17"><p>論曰。言二定者。謂無想定及滅盡定。此二</a><a name="0025b18" id="0025b18">俱依欲色二界而得現起。若有不許亦</a><a name="0025b19" id="0025b19">依色界起無想定。便違此文。謂本論言。或</a><a name="0025b20" id="0025b20">有是色有此有非五行。謂色纏有情或生有</a><a name="0025b21" id="0025b21">想天住不同類心。若入無想定。若入滅盡</a><a name="0025b22" id="0025b22">定。或生無想天已得入無想。是謂是色</a><a name="0025b23" id="0025b23">有此有非五行。由此證知。如是二定俱依</a><a name="0025b24" id="0025b24">欲色而得現起。是名同相。言異相者。謂無</a><a name="0025b25" id="0025b25">想定欲色二界皆得初起。滅定初起唯在人</a><a name="0025b26" id="0025b26">中。此在人中初修起已由退為先方生色</a><a name="0025b27" id="0025b27">界。依色界身後復修起。此滅盡定亦有退耶</a><a name="0025b28" id="0025b28">應言亦有。若不爾者即便違害鄔陀夷經。</a><a name="0025b29" id="0025b29">經言。具壽有諸苾芻先於此處具淨尸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290025a.htm'><img src='up.gif' border=0></a>
<a href='T290025c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>