<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0779b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷1)</font> 辯本事品第二之一 <font face='Arial'>T29, p0779b</h2></font><hr>
<span class='old'>
</a><a name="0779a28" id="0779a28">觀用唯慧非餘。又現觀中慧為最勝。具三能</a><a name="0779a29" id="0779a29">故獨稱對法。然此對法非不待餘。故慧隨行</span><a name="0779b01" id="0779b01">亦名對法。即慧眷屬名曰隨行。眷屬者何。謂</a><a name="0779b02" id="0779b02">慧隨轉色受想等諸心所法生等及心。如是</a><a name="0779b03" id="0779b03">總說無漏五蘊。名為對法。此則勝義阿毘達</a><a name="0779b04" id="0779b04">磨。若說世俗阿毘達磨。即能得此諸慧諸論。</a><a name="0779b05" id="0779b05">此謂前所得無漏慧根諸慧。謂能得世間三</a><a name="0779b06" id="0779b06">慧即是世間殊勝修慧思慧聞慧。及彼隨行</a><a name="0779b07" id="0779b07">依所得近遠說三慧次第。非離如是慧及隨</a><a name="0779b08" id="0779b08">行無漏慧根可能證得。是能得此勝方便故。</a><a name="0779b09" id="0779b09">同無漏慧受對法名。如慈方便亦名慈等。論</a><a name="0779b10" id="0779b10">謂能得。此發智等諸論是無漏慧勝資糧故。</a><a name="0779b11" id="0779b11">亦名對法。如業異熟漏等資糧亦名業等。前</a><a name="0779b12" id="0779b12">諸慧言亦攝生得。唯生得慧能正誦持對法</a><a name="0779b13" id="0779b13">論故。亦名對法。豈不此論是無漏慧勝資糧</a><a name="0779b14" id="0779b14">故。亦名對法。何乃別名對法。俱舍頌曰</a><a name="0779b15" id="0779b15"><p class='lg'>　　攝彼勝義依彼故　　　此立對法俱舍名　</p></a><a name="0779b16" id="0779b16"><p>論曰。藏謂堅實猶如樹藏對法實義皆入此</a><a name="0779b17" id="0779b17">攝。此論是彼對法之藏。即是對法之堅實義</a><a name="0779b18" id="0779b18">藏。或所依猶如刀藏。謂彼對法是此所依引</a><a name="0779b19" id="0779b19">彼義言造此論故。此論以彼對法為藏。即以</a><a name="0779b20" id="0779b20">對法為所依義。彼何因說誰復先說。雖不應</a><a name="0779b21" id="0779b21">陛綽法人。佛教依法不依人故。而為開示</a><a name="0779b22" id="0779b22">說綽法因。彼能說人亦應顯了。頌曰</a><a name="0779b23" id="0779b23"><p class='lg'>　　若離擇法定無餘　　　能滅諸惑勝方便</a><br><a name="0779b24" id="0779b24">　　由惑世間漂有海　　　為寂大師說綽法　</p></a><a name="0779b25" id="0779b25"><p>論曰。由離擇法無勝方便。能滅世間引苦諸</a><a name="0779b26" id="0779b26">惑。故世尊言。若於一法未達未知。我終不說</a><a name="0779b27" id="0779b27">能正盡苦。世間未滅諸煩惱故。於三有海生</a><a name="0779b28" id="0779b28">死輪迴。為令世間修習擇法。永寂三有生因</a><a name="0779b29" id="0779b29">煩惱。是故大師先自演說阿毘達磨。佛若不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290779a.htm'><img src='up.gif' border=0></a>
<a href='T290779c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>