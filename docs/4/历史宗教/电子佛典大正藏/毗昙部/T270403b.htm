<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0403b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷78)</font> 結蘊第二中十門納息第四之一 <font face='Arial'>T27, p0403b</h2></font><hr>
<span class='old'>
</a><a name="0403a28" id="0403a28">子。復次以愛勢力欲得未來生趣自體由</a><a name="0403a29" id="0403a29">欲得故便起希望。由希望故即便求覓。由</span><a name="0403b01" id="0403b01">求覓故得生趣體故偏說愛。復次愛能滋</a><a name="0403b02" id="0403b02">潤諸有生死令不萎枯是故偏說。如水能</a><a name="0403b03" id="0403b03">潤樹木藥草令不萎枯。復次愛能潤識生</a><a name="0403b04" id="0403b04">後有芽謂由愛力得入母胎滋潤精血令</a><a name="0403b05" id="0403b05">住胎藏是故偏說。復次若有所依所緣行</a><a name="0403b06" id="0403b06">相。能起愛者即此所依所緣行相起餘煩惱。</a><a name="0403b07" id="0403b07">猶如魚王所遊止處小魚皆隨。此亦如是</a><a name="0403b08" id="0403b08">由此說愛名煩惱王是故偏說。復次若相</a><a name="0403b09" id="0403b09">續中有貪愛者。諸餘煩惱皆集其中。如潤</a><a name="0403b10" id="0403b10">濕衣塵垢易著。是故偏說愛為集諦。復次</a><a name="0403b11" id="0403b11">若相續中有貪愛水。諸餘煩惱皆悉樂住。如</a><a name="0403b12" id="0403b12">有水處魚蝦蟆等皆悉樂住是故偏說。復次</a><a name="0403b13" id="0403b13">愛如熾火能燒一切。又如鹹水飲無足時</a><a name="0403b14" id="0403b14">是故偏說。如熾火中投諸物類。悉皆燒盡</a><a name="0403b15" id="0403b15">無充足時。又如渴人飲以鹹水。隨飲隨渴</a><a name="0403b16" id="0403b16">無厭足時。如是身中未離愛者貪著境界</a><a name="0403b17" id="0403b17">無滿足時。復次愛能和合別異有情令不</a><a name="0403b18" id="0403b18">別異是故偏說。如水和合別異砂等令不</a><a name="0403b19" id="0403b19">相離。復次愛令有情善法生澀無所堪能。</a><a name="0403b20" id="0403b20">愛潤有情令有住著不能出離是故偏</a><a name="0403b21" id="0403b21">說。謂諸有情由愛勢力所修善法生澀無</a><a name="0403b22" id="0403b22">能。又潤有情令於生死所在執著不能</a><a name="0403b23" id="0403b23">超昇。如蠅蜂等至酥油蜜。濕皮等上膠粘</a><a name="0403b24" id="0403b24">翅足不能飛空。復次愛於有情因位果位。</a><a name="0403b25" id="0403b25">所作有異是故偏說。謂所起愛於諸有情因</a><a name="0403b26" id="0403b26">時隨順如善親友。果時違害如惡怨家。如</a><a name="0403b27" id="0403b27">諸商人入海採寶。至一洲渚遇邏剎斯。先</a><a name="0403b28" id="0403b28">現善顏作諸愛語。以禮供事請以為夫。後</a><a name="0403b29" id="0403b29">知委信方便誘引。禁鐵城中飲食血肉。漸至<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270403a.htm'><img src='up.gif' border=0></a>
<a href='T270403c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>