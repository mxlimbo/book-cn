<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0167b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷22)</font> 雜揵度無義品第七上 <font face='Arial'>T28, p0167b</h2></font><hr>
<span class='old'>
</a><a name="0167a28" id="0167a28">弊如是。二為讚歎床座知足。如離婆多等。</a><a name="0167a29" id="0167a29">以二事故。說樂斷樂修是聖種。一為除懈慢</span><a name="0167b01" id="0167b01">者心。如闡陀等。二為讚歎勤行精進。如億</a><a name="0167b02" id="0167b02">耳等。以四事故。當知是人住聖種者。一不樂</a><a name="0167b03" id="0167b03">談得利養。二不樂近貪美食人。三不多用資</a><a name="0167b04" id="0167b04">生之物。其所用者。皆是清淨。四於諸利養。得</a><a name="0167b05" id="0167b05">與不得。不生憎愛。佛經說此四聖種。是最勝</a><a name="0167b06" id="0167b06">是種性是可樂是不雜。一切世間。若沙門婆</a><a name="0167b07" id="0167b07">羅門。若天魔梵。無能如法說其過者。問曰。</a><a name="0167b08" id="0167b08">云何是最勝。答曰。或有說者。若行此法。墮</a><a name="0167b09" id="0167b09">最勝人中。如佛說。我五百弟子。各有最勝之</a><a name="0167b10" id="0167b10">事。若於資生之物。而知足者。佛亦讚歎。此人</a><a name="0167b11" id="0167b11">是最勝。復次涅槃是最勝。此法能到。故名最</a><a name="0167b12" id="0167b12">勝。復次能知最勝法故。名最勝法。何等是最</a><a name="0167b13" id="0167b13">勝法。謂佛若佛弟子。誰能知此法。謂行聖種。</a><a name="0167b14" id="0167b14">及修聖道者。復次此法於一切滿意善根中最</a><a name="0167b15" id="0167b15">勝。故言最勝。所以者何。一切眾生。多不意滿</a><a name="0167b16" id="0167b16">足而死。若住聖種者。命終之時。其意滿足。此</a><a name="0167b17" id="0167b17">法體是最勝。能到最勝。故名最勝。復次能去</a><a name="0167b18" id="0167b18">積聚過故。所以者何。下劣者多積聚。最勝者</a><a name="0167b19" id="0167b19">不積聚。若住聖種者。於諸所須。而不積聚。轉</a><a name="0167b20" id="0167b20">輪聖王。王四天下。所有財寶。由是易盡。住聖</a><a name="0167b21" id="0167b21">種業。所用無盡。能除積聚法故。體是最勝。能</a><a name="0167b22" id="0167b22">到涅槃最勝法。故名最勝。云何是種性。答曰。</a><a name="0167b23" id="0167b23">如先說。過去恒河沙數諸佛。及諸弟子。皆從</a><a name="0167b24" id="0167b24">是種中生故。名舊種性。亦令諸佛法常相續</a><a name="0167b25" id="0167b25">不斷。故名種性。復有說者。此法能知種性故</a><a name="0167b26" id="0167b26">名種性。如來等正覺善種性。唯此法能知。故</a><a name="0167b27" id="0167b27">名種性。云何名可樂。答曰。所有斷樂。及修樂</a><a name="0167b28" id="0167b28">此法能樂。故名可樂。復次此法亦可言知也。</a><a name="0167b29" id="0167b29">所以者何。行此法者。能次第知夜分。故以日<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280167a.htm'><img src='up.gif' border=0></a>
<a href='T280167c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>