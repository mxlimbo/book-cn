<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0377c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷9)</font> 辯差別品第二之一 <font face='Arial'>T29, p0377c</h2></font><hr>
<span class='old'>
</a><a name="0377b28" id="0377b28">俱能守護生法二身。親近善士。聽聞正法。眼</a><a name="0377b29" id="0377b29">耳各為一增上故。女男命意。各於二事有增</span><a name="0377c01" id="0377c01">上用。且女男根二增上者。一有情異。二分別</a><a name="0377c02" id="0377c02">異。有情異者。劫初有情。形類皆等。二根生</a><a name="0377c03" id="0377c03">已。便有女男形類差別。分別異者。進止言音</a><a name="0377c04" id="0377c04">乳房髻等。安布差別。有說勇怯有差別故。名</a><a name="0377c05" id="0377c05">有情異。衣服莊嚴有差別故。名分別異。有說。</a><a name="0377c06" id="0377c06">此於染淨二品。有增上力。故言於二受不律</a><a name="0377c07" id="0377c07">儀。起無間業。斷善根故。名於染品。有增上</a><a name="0377c08" id="0377c08">力。能受律儀。入道得果。及離欲故。名於淨</a><a name="0377c09" id="0377c09">品有增上力。扇搋等身。無如是事。命根於二</a><a name="0377c10" id="0377c10">有增上者。謂由此故。施設諸根及根差別。由</a><a name="0377c11" id="0377c11">此有彼有此無彼無故。或於眾同分能續及</a><a name="0377c12" id="0377c12">能持。於無色界。要有命根。方有所生處決定</a><a name="0377c13" id="0377c13">故。彼起自地善染污心。或起餘心。非命終故。</a><a name="0377c14" id="0377c14">意根於二有增上者。謂能續後有。及自在隨</a><a name="0377c15" id="0377c15">行。能續後有者。如世尊告阿難陀言。識若不</a><a name="0377c16" id="0377c16">入母胎中者。精血得成羯剌藍不。不也世尊。</a><a name="0377c17" id="0377c17">乃至廣說。自在隨行者。如契經言</a><a name="0377c18" id="0377c18"><p class='lg'>　　心能導世間　　　心能遍攝受</a><br><a name="0377c19" id="0377c19">　　如是心一法　　　皆自在隨行　</p></a><a name="0377c20" id="0377c20"><p>有說。意根於染淨品有增上力。故言於二。如</a><a name="0377c21" id="0377c21">契經言。心雜染故。有情雜染。心清淨故。有情</a><a name="0377c22" id="0377c22">清淨。樂等五受。信等八根。於染淨中有增上</a><a name="0377c23" id="0377c23">力。謂樂等五。於染增上。貪等隨眠所依事故。</a><a name="0377c24" id="0377c24">有說。此於染淨二品。俱有增上。說為耽嗜出</a><a name="0377c25" id="0377c25">離依故。樂故心定苦為信依等。契經中說故。</a><a name="0377c26" id="0377c26">信等八根。於淨增上。如契經說我聖弟子。具</a><a name="0377c27" id="0377c27">信牆塹。具勤勢力。具念防衛。心定解脫。慧為</a><a name="0377c28" id="0377c28">刀劍。乃至廣說。此中即攝後三根故。彼於淨</a><a name="0377c29" id="0377c29">品。定有增上。初傳說言。顯樂後說。謂或有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290377b.htm'><img src='up.gif' border=0></a>
<a href='T290378a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>