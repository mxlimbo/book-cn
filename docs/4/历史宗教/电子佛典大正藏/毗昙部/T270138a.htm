<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0138a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷27)</font> 雜蘊第一中補特伽羅納息第三之一 <font face='Arial'>T27, p0138a</h2></font><hr>
<span class='old'>
</a><a name="0137c28" id="0137c28">依數量等故。問若爾何故斷手足等令離</a><a name="0137c29" id="0137c29">身時而無有命。答以手足等繫屬身故彼</span><a name="0138a01" id="0138a01">若離身命便不起。如手足等未離身時是</a><a name="0138a02" id="0138a02">身根依名有情數離身不爾。命根亦然。故</a><a name="0138a03" id="0138a03">彼離身命便不起。評曰。應說命根體是一</a><a name="0138a04" id="0138a04">物。有一命故名有命者。如有一心名有心</a><a name="0138a05" id="0138a05">者。有一心滅名無心者。一受一想一思亦</a><a name="0138a06" id="0138a06">然。如是有情有一命故名有命者。而此命</a><a name="0138a07" id="0138a07">根唯是異熟不相應行。如心受等一有情</a><a name="0138a08" id="0138a08">身一剎那頃有一無二</a><a name="0138a09" id="0138a09"><p>云何眾同分。謂有情同分猶如命根體是一</a><a name="0138a10" id="0138a10">物遍與一切身分為依。是不相應行蘊所</a><a name="0138a11" id="0138a11">攝。唯無覆無記性唯有漏通三界。問此</a><a name="0138a12" id="0138a12">眾同分。為長養為等流。為異熟。答是異</a><a name="0138a13" id="0138a13">熟及等流。非長養。非色法故。異熟者。謂</a><a name="0138a14" id="0138a14">趣同分等。如地獄趣有情展轉相似。乃至</a><a name="0138a15" id="0138a15">天趣等有情亦然。等流者。謂界同分等。如</a><a name="0138a16" id="0138a16">欲界有情展轉相似。乃至無色界等有情亦</a><a name="0138a17" id="0138a17">然。有說異熟者。謂初生時得。如與父母</a><a name="0138a18" id="0138a18">等展轉相似。等流者。謂後時方得。如與</a><a name="0138a19" id="0138a19">沙門婆羅門等展轉相似。洲渚方土及族</a><a name="0138a20" id="0138a20">姓等有情同分。如理應知。有餘師說。有</a><a name="0138a21" id="0138a21">情同分通善不善無記性攝。謂四向四果</a><a name="0138a22" id="0138a22">有情同分是善性攝。造五無間業有情同分</a><a name="0138a23" id="0138a23">不善性攝。諸餘同分無記性攝。評曰。彼不</a><a name="0138a24" id="0138a24">應作是說。法雖有三種而有情同分唯無</a><a name="0138a25" id="0138a25">記攝。由此應知前說為善問若得眾同分</a><a name="0138a26" id="0138a26">彼捨眾同分耶。答應作順前句。謂若得眾</a><a name="0138a27" id="0138a27">同分彼定捨眾同分。有捨眾同分而不得</a><a name="0138a28" id="0138a28">眾同分。謂阿羅漢般涅槃時。問若死此生彼</a><a name="0138a29" id="0138a29">時定捨眾同分得眾同分耶。答應作四句。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270137c.htm'><img src='up.gif' border=0></a>
<a href='T270138b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>