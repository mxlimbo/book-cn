<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0174b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷33)</font> 雜蘊第一中愛敬納息第四之一 <font face='Arial'>T27, p0174b</h2></font><hr>
<span class='old'>
</a><a name="0174a28" id="0174a28">身。住循身觀如爪上土。若諸有情不於內</a><a name="0174a29" id="0174a29">身住循身觀。如大地土。此經所說。於所為</span><a name="0174b01" id="0174b01">事雖名具足。而於所說名不具足。如契</a><a name="0174b02" id="0174b02">經說。四種念住。此經所說二皆具足。如契經</a><a name="0174b03" id="0174b03">說。六界五蓋七覺支等。於所為事雖名具</a><a name="0174b04" id="0174b04">足。而於所說名不具足。如契經說。十八界</a><a name="0174b05" id="0174b05">十蓋十四覺支等。此經所說二皆具足。如是</a><a name="0174b06" id="0174b06">佛說。或有具足或不具足。而彼外道不能</a><a name="0174b07" id="0174b07">具受。或雖具受而不解義。隨所受持便</a><a name="0174b08" id="0174b08">妄施設。為證此義復引契經。如多苾芻</a><a name="0174b09" id="0174b09">集在一處。有諸外道來作是言。如喬答摩。</a><a name="0174b10" id="0174b10">為諸弟子宣說法要。謂作是說。汝等苾芻</a><a name="0174b11" id="0174b11">應斷五蓋如是五蓋能染污心。令慧力劣</a><a name="0174b12" id="0174b12">損害覺分障礙涅槃。於四念住應善住心。</a><a name="0174b13" id="0174b13">於七覺支應勤修習。我等亦能為諸弟子</a><a name="0174b14" id="0174b14">說此法要。則喬答摩所說法要。與我何別。</a><a name="0174b15" id="0174b15">而今汝等獨歸彼耶。然彼外道尚不能識</a><a name="0174b16" id="0174b16">五蓋名相。況能了達住四念住修七覺支。</a><a name="0174b17" id="0174b17">然竊佛語故作是說。施設斷取應知亦然。</a><a name="0174b18" id="0174b18">謂彼外道。與蓋俱生與蓋俱死。尚不識蓋。</a><a name="0174b19" id="0174b19">況知能治念住覺支。為顯斯理復引別證。</a><a name="0174b20" id="0174b20">又如外道摩健地迦。不了自身眾病所集。</a><a name="0174b21" id="0174b21">剎那不住苦空非我。來詣佛所鼓腹而言。</a><a name="0174b22" id="0174b22">吾今此身既無諸病。應知即是究竟涅槃。彼</a><a name="0174b23" id="0174b23">尚不知無病名相。況能了達究竟涅槃。然竊</a><a name="0174b24" id="0174b24">佛語故作是說。施設斷取應知亦然。謂彼</a><a name="0174b25" id="0174b25">外道身無楚痛執為無病。得好飲食執為</a><a name="0174b26" id="0174b26">涅槃。彼尚不知四大調適名為無病。況能</a><a name="0174b27" id="0174b27">了達心調適故名為涅槃。復次彼尚不知</a><a name="0174b28" id="0174b28">無漏聖道名為無病。況能了達究竟道果名</a><a name="0174b29" id="0174b29">為涅槃。但竊佛語妄作是說。施設斷取<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270174a.htm'><img src='up.gif' border=0></a>
<a href='T270174c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>