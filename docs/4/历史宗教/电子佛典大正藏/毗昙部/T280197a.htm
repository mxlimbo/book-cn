<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0197a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷27)</font> 使揵度不善品第一之二 <font face='Arial'>T28, p0197a</h2></font><hr>
<span class='old'>
</a><a name="0196c28" id="0196c28">婆摩勒說曰。以為二種結所縛故。不出欲界。</a><a name="0196c29" id="0196c29">不斷三結故。必還生欲界。復次此是現門現</span><a name="0197a01" id="0197a01">略現始入。此諸煩惱。或一種斷。或二種斷。或</a><a name="0197a02" id="0197a02">四種斷。或五種斷。若說身見。當知已說一種</a><a name="0197a03" id="0197a03">斷者。若說戒取。當知已說二種斷者。若說疑。</a><a name="0197a04" id="0197a04">當知已說四種斷者。若說愛恚。當知已說五</a><a name="0197a05" id="0197a05">種斷者。若問愛恚。何以立下分結中。應答如</a><a name="0197a06" id="0197a06">不善根中。若問何以說三結立下分結中。應</a><a name="0197a07" id="0197a07">答如三結中</a><a name="0197a08" id="0197a08"><p>佛告諸比丘。汝等受持我所說五下分結耶。</a><a name="0197a09" id="0197a09">爾時長老摩勒迦子。在會中坐。即從座起。偏</a><a name="0197a10" id="0197a10">袒右肩。合掌向佛。而白佛言。我受持世尊所</a><a name="0197a11" id="0197a11">說五下分結。佛問摩勒迦子。汝云何受持我</a><a name="0197a12" id="0197a12">所說五下分結耶。彼答言世尊說欲愛是下</a><a name="0197a13" id="0197a13">分結。我受持之。說恚身見戒取疑是下分結</a><a name="0197a14" id="0197a14">我受持之。佛告之言。愚人汝若如是受持我</a><a name="0197a15" id="0197a15">所說者。外道異學。當呵責汝。如嬰孩小兒仰</a><a name="0197a16" id="0197a16">臥床中尚無欲心。況為欲蓋所覆。雖不為欲</a><a name="0197a17" id="0197a17">蓋所覆。亦不得言不為欲使所使。廣說如經。</a><a name="0197a18" id="0197a18">彼嬰孩小兒。於色不識欲心。乃至不識法。可</a><a name="0197a19" id="0197a19">言無有使耶。問曰。佛經說五下分結。彼亦如</a><a name="0197a20" id="0197a20">是受持何故呵責摩勒迦子耶。答曰。不以文</a><a name="0197a21" id="0197a21">故。以不解義故。責其義。不責其文。長老摩勒</a><a name="0197a22" id="0197a22">迦子。作如是說。煩惱若行。是下分結。煩惱若</a><a name="0197a23" id="0197a23">不行者。非下分結。世尊說。使若不斷。是下分</a><a name="0197a24" id="0197a24">結。不必行與不行。復次摩勒迦子說。使若現</a><a name="0197a25" id="0197a25">前行是五下分結。佛說若成就則是在於三</a><a name="0197a26" id="0197a26">世。不必現在。復次長老摩勒迦子說。使沒溺</a><a name="0197a27" id="0197a27">於心是結。佛說有諸使得是結。如說若不善</a><a name="0197a28" id="0197a28">知見。斷欲愛所起之處。不名無使恚。乃至疑</a><a name="0197a29" id="0197a29">說亦如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280196c.htm'><img src='up.gif' border=0></a>
<a href='T280197b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>