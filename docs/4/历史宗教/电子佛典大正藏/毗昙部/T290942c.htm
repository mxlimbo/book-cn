<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0942c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷34)</font> 辯賢聖品第七之一 <font face='Arial'>T29, p0942c</h2></font><hr>
<span class='old'>
</a><a name="0942b28" id="0942b28">但立為無學支故。菩提分法有學位增。由此</a><a name="0942b29" id="0942b29">為因。力能引起三菩提故。所以勝解非覺</span><a name="0942c01" id="0942c01">分攝。作意勢力能發動心。令於所緣易脫不</a><a name="0942c02" id="0942c02">定。覺分於境。審諦觀察。令心專一。與彼相</a><a name="0942c03" id="0942c03">違。是故作意非覺分攝。若爾寧立尋為覺分。</a><a name="0942c04" id="0942c04">尋於境界雖策發心。而欲令心推求至理。非</a><a name="0942c05" id="0942c05">令於境浮飄易脫。於諦觀察有策發能。說</a><a name="0942c06" id="0942c06">此力能策正見故。由此作意不可例尋。有</a><a name="0942c07" id="0942c07">餘師言。若染若淨初取境位。作意力增說</a><a name="0942c08" id="0942c08">為非理。如理作意至境相續。彼勢力微故</a><a name="0942c09" id="0942c09">不立為煩惱覺分。煩惱覺分要於至境相續</a><a name="0942c10" id="0942c10">位中方增盛故。受於雜染清淨分中。勢用</a><a name="0942c11" id="0942c11">俱增故立覺分。由此流轉緣起支中立為受</a><a name="0942c12" id="0942c12">支。及於還滅菩提分中立喜覺支。有餘師說。</a><a name="0942c13" id="0942c13">受於雜染雖是增上。而與淨品作饒益事。亦</a><a name="0942c14" id="0942c14">有功能。如旃荼羅性雖鄙劣。能與豪族作饒</a><a name="0942c15" id="0942c15">益事。故於靜慮為饒益支。菩提分中立覺支</a><a name="0942c16" id="0942c16">號。何緣三受皆通無漏。覺分唯喜。非餘二</a><a name="0942c17" id="0942c17">耶。覺分所為行相猛利。樂捨行相。遲鈍故</a><a name="0942c18" id="0942c18">非。有餘師言。樂捨二受為輕安樂。行捨所覆</a><a name="0942c19" id="0942c19">相不明了。是故不立。何緣大善心所法中。唯</a><a name="0942c20" id="0942c20">立四法為菩提分。實亦總是念住等攝。彼實</a><a name="0942c21" id="0942c21">總攝加行善故。然別立信勤安捨者。由此四</a><a name="0942c22" id="0942c22">種順覺強故。如何此四順覺用強。發趣菩提</a><a name="0942c23" id="0942c23">信為上首。將修眾行信為初基。清淨果因以</a><a name="0942c24" id="0942c24">信為本。若無信者修趣不成。故立信根以為</a><a name="0942c25" id="0942c25">覺分。有餘師說。如清水珠置濁水中。水便澄</a><a name="0942c26" id="0942c26">潔。令諸有目鑒眾色像。如是以信置心品中。</a><a name="0942c27" id="0942c27">能令俱生心品澄淨。由此能見四聖諦理。漸</a><a name="0942c28" id="0942c28">次增長成三菩提。故信最應立為覺分。勤於</a><a name="0942c29" id="0942c29">眾行遍能策發。令其速趣三乘菩提。若無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290942b.htm'><img src='up.gif' border=0></a>
<a href='T290943a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>