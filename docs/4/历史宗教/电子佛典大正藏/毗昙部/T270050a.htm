<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0050a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷10)</font> 雜蘊第一中智納息第二之一 <font face='Arial'>T27, p0050a</h2></font><hr>
<span class='old'>
</a><a name="0049c28" id="0049c28">則應一時六識俱起應一時取一切境界。</a><a name="0049c29" id="0049c29">復次若一相續六心俱生。何妨有百。若有</span><a name="0050a01" id="0050a01">百者何妨有千。乃至何妨無數俱起。若爾</a><a name="0050a02" id="0050a02">諸法從未來世。應一時生。於現在世一時</a><a name="0050a03" id="0050a03">而滅。是則應無未來現在。以觀未來現在</a><a name="0050a04" id="0050a04">故。說有過去。未來現在無故過去亦無。若</a><a name="0050a05" id="0050a05">無三世則無有為。若無有為則無無為。如</a><a name="0050a06" id="0050a06">是則一切法皆無。是為大過。是故無有二</a><a name="0050a07" id="0050a07">心俱生。有餘師說。若一相續二心俱生。則</a><a name="0050a08" id="0050a08">應受等諸心所法亦二俱生。則一剎那應有</a><a name="0050a09" id="0050a09">十蘊。則有情壞。有情壞故所依身壞。所依</a><a name="0050a10" id="0050a10">壞故則五部壞。五部壞故則對治壞。對治</a><a name="0050a11" id="0050a11">壞故則遍知壞。遍知壞故沙門果等一切皆</a><a name="0050a12" id="0050a12">壞。勿有此過。故一相續無二心俱。問如一</a><a name="0050a13" id="0050a13">剎那有多心所。而無前過心亦應爾。尊者</a><a name="0050a14" id="0050a14">世友說曰。心所雖多而與心同一。等無間緣</a><a name="0050a15" id="0050a15">之所引起。如心是一受等亦一。故無有過。</a><a name="0050a16" id="0050a16">大德說曰。心與受等一和合生。如心是一</a><a name="0050a17" id="0050a17">受等亦一。故無有過。復有說者。心與受等</a><a name="0050a18" id="0050a18">一作意生。如心是一受等亦一。雖皆名心</a><a name="0050a19" id="0050a19">所而體類各異。故無有失</a><a name="0050a20" id="0050a20"><p>問如前所說。等無間緣自體是何。答除阿</a><a name="0050a21" id="0050a21">羅漢最後心心所法。諸餘過去現在心心所</a><a name="0050a22" id="0050a22">法。是謂等無間緣自體。問何故阿羅漢最後</a><a name="0050a23" id="0050a23">心心所法。非等無間緣耶。答彼心心所法。</a><a name="0050a24" id="0050a24">若是等無間緣者。彼後應有心心所法生。若</a><a name="0050a25" id="0050a25">爾便無究竟解脫。有餘師說。彼亦是等無間</a><a name="0050a26" id="0050a26">緣。彼後心心所法不生者。有餘緣故。非</a><a name="0050a27" id="0050a27">彼為礙。設當生者亦與作緣。猶如意根意</a><a name="0050a28" id="0050a28">界意處。彼不應作是說。所以者何。等無間</a><a name="0050a29" id="0050a29">緣依作用立。若法與彼法作等無間緣。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270049c.htm'><img src='up.gif' border=0></a>
<a href='T270050b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>