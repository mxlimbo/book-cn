<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0578a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷41)</font> 辯業品第四之一 <font face='Arial'>T29, p0578a</h2></font><hr>
<span class='old'>
</a><a name="0577c28" id="0577c28">能殺者其命已終可得殺罪。別依生故。謂殺</a><a name="0577c29" id="0577c29">加行所依止身今已斷滅。雖有別類身同分</span><a name="0578a01" id="0578a01">生非罪依止。此曾未起殺生加行成殺業道</a><a name="0578a02" id="0578a02">理不應然。若爾此中為問非理。既殺加行所</a><a name="0578a03" id="0578a03">依止身。非即能令殺生果滿。於前二分便為</a><a name="0578a04" id="0578a04">闕一。如何以此蘊在心中。而可問言頗有殺</a><a name="0578a05" id="0578a05">者起殺加行及令果滿。若謂此中約一相續。</a><a name="0578a06" id="0578a06">言此起加行即此果滿者。是則亦應殺罪所</a><a name="0578a07" id="0578a07">觸。許前後生相續一故。又所說因無能證力。</a><a name="0578a08" id="0578a08">以能殺者死活不殊。謂就依身設彼活位。亦</a><a name="0578a09" id="0578a09">有念念異滅異生。非起加行身即能令果滿。</a><a name="0578a10" id="0578a10">何言依別故非殺罪所觸。若謂死後同分異</a><a name="0578a11" id="0578a11">故。與活有殊是。則還成闕於一分。為問非理。</a><a name="0578a12" id="0578a12">此問應理因有證能。所以者何。義有別故。謂</a><a name="0578a13" id="0578a13">先問者作是問言。頗一相續起殺加行亦令果</a><a name="0578a14" id="0578a14">滿。而彼不為殺罪觸耶。既前後生相續是一</a><a name="0578a15" id="0578a15">非闕一分。於後答者作是答言。以前後生身</a><a name="0578a16" id="0578a16">及同分是別業果。別依生故。不為前生所作</a><a name="0578a17" id="0578a17">罪觸。若不許爾害非父母應成無間。又非人</a><a name="0578a18" id="0578a18">趣應成逆罪。而不許然。故依別因有能證力。</a><a name="0578a19" id="0578a19">若有多人集為軍眾欲殺怨敵。或獵獸等。於</a><a name="0578a20" id="0578a20">中隨有一殺生時。何人得成殺生業道。頌曰</a><a name="0578a21" id="0578a21"><p class='lg'>　　軍等若同事　　　皆成如作者　</p></a><a name="0578a22" id="0578a22"><p>論曰。於軍等中若隨有一作殺生事如自作</a><a name="0578a23" id="0578a23">者。一切皆成殺生業道。由彼同許為一事故。</a><a name="0578a24" id="0578a24">如為一事展轉相教故。一殺生餘皆得罪。若</a><a name="0578a25" id="0578a25">有他力逼入此中。因即同心亦成殺罪。唯除</a><a name="0578a26" id="0578a26">若有立誓要期。救自命終亦不行殺。無殺心</a><a name="0578a27" id="0578a27">故不得殺罪</a><a name="0578a28" id="0578a28"><p class='juan'>
說一切有部順正理論卷第四十一</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290577c.htm'><img src='up.gif' border=0></a>
<a href='T290578b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>