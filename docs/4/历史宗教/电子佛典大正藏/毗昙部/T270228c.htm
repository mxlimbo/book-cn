<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0228c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷44)</font> 雜蘊第一中思納息第八之一 <font face='Arial'>T27, p0228c</h2></font><hr>
<span class='old'>
</a><a name="0228b28" id="0228b28">故境智相順。復次有說。智多非境以一境</a><a name="0228b29" id="0228b29">上有多智故。今欲顯示境多非智由此因</span><a name="0228c01" id="0228c01">緣故作斯論。智多耶境多耶。答境多非智。</a><a name="0228c02" id="0228c02">所以者何。智亦境故。謂智唯攝一界一處</a><a name="0228c03" id="0228c03">一蘊少分。境攝十八界十二處五蘊。有作</a><a name="0228c04" id="0228c04">是說。智多非境。所以者何。如非想非非</a><a name="0228c05" id="0228c05">想處下下品一剎那受。為欲界十智知。謂九</a><a name="0228c06" id="0228c06">不同分界遍行隨眠相應品智。及善世俗智</a><a name="0228c07" id="0228c07">知。為欲界十智知。乃至無所有處亦爾。為</a><a name="0228c08" id="0228c08">非想非非想處十六智知。謂十一遍行隨眠</a><a name="0228c09" id="0228c09">相應品智。及修所斷貪慢無明相應智無覆</a><a name="0228c10" id="0228c10">無記善世俗智。如是總有九十六智并無漏</a><a name="0228c11" id="0228c11">智九十七智知彼一受。餘受餘法如理應</a><a name="0228c12" id="0228c12">知。是故當知智多非境。彼說非理。所以者</a><a name="0228c13" id="0228c13">何。彼智相應俱有等法及智自性皆是境故</a><a name="0228c14" id="0228c14">設智非境其境尚多況智亦境而境非多。問</a><a name="0228c15" id="0228c15">若智亦境智境何別。答能知是智所知是境。</a><a name="0228c16" id="0228c16">復次智唯非色無見無對有為相應有所依</a><a name="0228c17" id="0228c17">有所緣有行相。境通色非色有見無見。有</a><a name="0228c18" id="0228c18">對無對有為無為。相應不相應有所依無所依</a><a name="0228c19" id="0228c19">有所緣無所緣。有行相無行相。復次智唯三</a><a name="0228c20" id="0228c20">世三諦所攝。境通三世非世四諦所攝。此等</a><a name="0228c21" id="0228c21">名為境與智別</a><a name="0228c22" id="0228c22"><p>智多耶識多耶。乃至廣說。問何故作此論。</a><a name="0228c23" id="0228c23">答為止他宗顯正義故。謂或有執。識智</a><a name="0228c24" id="0228c24">二法展轉相應忍即智故。為遮彼執顯一</a><a name="0228c25" id="0228c25">切智與識相應。非一切識與智相應。諸無</a><a name="0228c26" id="0228c26">漏忍非智性故。或復有執。智唯無漏識</a><a name="0228c27" id="0228c27">唯有漏。互不相應。為遮彼執顯識與智</a><a name="0228c28" id="0228c28">俱通二種。有相應義。有餘師執。智即是</a><a name="0228c29" id="0228c29">識分位差別故。智與識無相應義。為遮彼</a><a name="0228c30" id="0228c30">執顯識與智體用各別。有相應義。由此因<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270228b.htm'><img src='up.gif' border=0></a>
<a href='T270229a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>