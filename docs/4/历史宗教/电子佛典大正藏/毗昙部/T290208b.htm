<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0208b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷7)</font> 釋論中分別世間品第三 <font face='Arial'>T29, p0208b</h2></font><hr>
<span class='old'>
</a><a name="0208a28" id="0208a28">欲塵。見者謂六十二見。如梵網經說。戒者謂</a><a name="0208a29" id="0208a29">離惡戒。執者謂心決執猶如執狗。牛等行又</span><a name="0208b01" id="0208b01">如尼乾陀行。如經言。此人裸形不畜著衣。廣</a><a name="0208b02" id="0208b02">說如經。又如婆羅門。波輸波多。波立婆等外</a><a name="0208b03" id="0208b03">道。執取杖烏鹿皮編髮灰囊三杖禿頭等。我</a><a name="0208b04" id="0208b04">言者謂身。此中有言說謂此是我。故說身名</a><a name="0208b05" id="0208b05">我言。有餘師說。於身中由有我見及我慢。說</a><a name="0208b06" id="0208b06">此二名我言。云何此二成我言。由此二說言</a><a name="0208b07" id="0208b07">有我故。有餘師說。由我不有故。但有言說。</a><a name="0208b08" id="0208b08">無實義故稱我言。如經言。比丘無聞嬰兒凡</a><a name="0208b09" id="0208b09">夫。隨逐世間假名言墮於我執。於中實無我</a><a name="0208b10" id="0208b10">及我所。復次欲者離後三。所餘諸法。見取戒</a><a name="0208b11" id="0208b11">執取如前釋。通三界我言但在色無色界。所</a><a name="0208b12" id="0208b12">有諸法離前二。於四中取是何法。於中貪欲</a><a name="0208b13" id="0208b13">名取。何以故。此義於一切處。世尊皆作此</a><a name="0208b14" id="0208b14">釋。如經言。何者為取。於中貪欲。次以取</a><a name="0208b15" id="0208b15">為緣。能引未來有。此業生長說名有。如經</a><a name="0208b16" id="0208b16">言。阿難是業於未來。能引後有。此中說名</a><a name="0208b17" id="0208b17">有。次以有為緣。識更託生。是未來生說名生。</a><a name="0208b18" id="0208b18">具有五陰。次若生已。有老死等應知。如經中</a><a name="0208b19" id="0208b19">說。如此純者。謂離我我所故。大者無初無</a><a name="0208b20" id="0208b20">邊故。苦聚者由有流諸行聚集故。緣和合生</a><a name="0208b21" id="0208b21">者無果。單因緣所生故。此道理是毘婆沙師</a><a name="0208b22" id="0208b22">所顯。是故先說。復次無明者何義。非明是</a><a name="0208b23" id="0208b23">名無明。若爾有過量失。眼等亦應成無明。若</a><a name="0208b24" id="0208b24">爾明無應是無明。若爾應以無所有為無明。</a><a name="0208b25" id="0208b25">此二執不相應故。應以別法為無明。別法者。</a><a name="0208b26" id="0208b26">偈曰。明翻別無明。如非親實等。釋曰。翻親</a><a name="0208b27" id="0208b27">有別人。是親對治說名非親。非隨餘所有。及</a><a name="0208b28" id="0208b28">非親無。非實者。如言說及不虛有言語能對</a><a name="0208b29" id="0208b29">治。此說名非實。非法非利非事等。能對治<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290208a.htm'><img src='up.gif' border=0></a>
<a href='T290208c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>