<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0731c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷142)</font> 根蘊第六中根納息第一之一 <font face='Arial'>T27, p0731c</h2></font><hr>
<span class='old'>
</a><a name="0731b28" id="0731b28">有情由受勢力。四方追求遊於鐵鎖。鉤索</a><a name="0731b29" id="0731b29">嶮路登山越谷。匍匐偃倒。或入大海遇諸</span><a name="0731c01" id="0731c01">畏難。謂波浪洄澓室獸摩羅。黑風旋風伏山</a><a name="0731c02" id="0731c02">灘磧墮惡龍宮。邏剎娑洲金毘羅難盜賊難</a><a name="0731c03" id="0731c03">等。如是種種皆因諸受。問無漏受云何於</a><a name="0731c04" id="0731c04">雜染品增上耶。答初起加行及趣入時。亦</a><a name="0731c05" id="0731c05">於雜染品增上。謂觀行者求彼受時。亦須</a><a name="0731c06" id="0731c06">追求衣食等物。由此勢力亦生染故。有說</a><a name="0731c07" id="0731c07">受於染淨俱勝樂受。於染勝者。如說於樂</a><a name="0731c08" id="0731c08">受貪隨增。於淨勝者。如說樂故心定。若受</a><a name="0731c09" id="0731c09">於染勝者。如說於苦受瞋隨增。於淨勝者。</a><a name="0731c10" id="0731c10">如說苦為信依。不苦不樂受於染勝者。如</a><a name="0731c11" id="0731c11">說於不苦不樂受無明隨增。於淨勝者。如</a><a name="0731c12" id="0731c12">說六出離依捨信等五根。於清淨品增上。</a><a name="0731c13" id="0731c13">如說</a><a name="0731c14" id="0731c14"><p class='lg'>　　信生能歸趣　　　越放逸流海</a><br><a name="0731c15" id="0731c15">　　精進能除苦　　　慧能得清淨　</p></a><a name="0731c16" id="0731c16"><p>又說我聖弟子具信。伊師迦能捨不善修習</a><a name="0731c17" id="0731c17">善法。又佛告慶喜。精進能得菩提。又說我</a><a name="0731c18" id="0731c18">聖弟子具精進力。捨不善法修習善法。又</a><a name="0731c19" id="0731c19">說念能遍行防護一切。我聖弟子具念防護。</a><a name="0731c20" id="0731c20">捨不善法修習善法。又說定是正道不定是</a><a name="0731c21" id="0731c21">邪道。定心得解脫非不定心。定心能知諸</a><a name="0731c22" id="0731c22">蘊生滅。又說。我聖弟子具三定鬘。能離不</a><a name="0731c23" id="0731c23">善修於善法。又說</a><a name="0731c24" id="0731c24"><p class='lg'>　　慧為世間上　　　能順趣決擇</a><br><a name="0731c25" id="0731c25">　　能正知諸法　　　能盡老死苦　</p></a><a name="0731c26" id="0731c26"><p>又說。一切法中慧為最上。又說。姊妹。我聖</a><a name="0731c27" id="0731c27">弟子能以慧刀。斷諸結縛隨眠纏垢。又說。</a><a name="0731c28" id="0731c28">我聖弟子具慧垣牆。能障惡法增長善法。</a><a name="0731c29" id="0731c29">未知當知根。於未見諦而見諦增上。已知<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270731b.htm'><img src='up.gif' border=0></a>
<a href='T270732a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>