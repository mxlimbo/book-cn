<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0836a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷13)</font> 辯緣起品第四之一 <font face='Arial'>T29, p0836a</h2></font><hr>
<span class='old'>
</a><a name="0835c28" id="0835c28">生像。但質與依無隔相對。依中法爾有質像</a><a name="0835c29" id="0835c29">生。何容像生但依一分。如何知像遍所依生。</span><a name="0836a01" id="0836a01">現見多人別長渠側。各見月像對自面故。若</a><a name="0836a02" id="0836a02">爾何故一不見多。如是見緣不和合故。雖一</a><a name="0836a03" id="0836a03">切處有月像生。而但現前見緣和合。故於一</a><a name="0836a04" id="0836a04">分可見非餘。傍闕明緣闇所隔故。有餘師釋。</a><a name="0836a05" id="0836a05">像色輕微正近可觀。橫遠難見。或復漸次一</a><a name="0836a06" id="0836a06">亦見多。故於此中不應為難。然見月像有分</a><a name="0836a07" id="0836a07">限者。以彼本質有分限故。現像必隨所依本</a><a name="0836a08" id="0836a08">質。或無分限。本質為緣於水上生無分限像。</a><a name="0836a09" id="0836a09">猶如於水現空相青。是故本質有分限故。</a><a name="0836a10" id="0836a10">雖一切處有月像生。而見分限亦無有過。或</a><a name="0836a11" id="0836a11">復如說。鏡等為緣還見現前本質相者。雖復</a><a name="0836a12" id="0836a12">一分或遍為緣。皆不應理。然見本質決定應</a><a name="0836a13" id="0836a13">許鏡等為緣。生像亦然。何勞徵難。又彼所說。</a><a name="0836a14" id="0836a14">其量無差見動作故像非實者。理亦不然。如</a><a name="0836a15" id="0836a15">前說故。謂雖別有實像色生。而像必隨所依</a><a name="0836a16" id="0836a16">本質。故量雖等而隨所應。於所依上如其本</a><a name="0836a17" id="0836a17">質。有顯形動三種像生。像隨所依及本質故。</a><a name="0836a18" id="0836a18">雖無動作而似往來。及餘運動三用可得。如</a><a name="0836a19" id="0836a19">是動相。或由本質餘方運轉無間生故。或</a><a name="0836a20" id="0836a20">由所依隨持者等有動搖故。或由觀者自有</a><a name="0836a21" id="0836a21">動搖。謂像轉故。如是諸像不越所依。分量處</a><a name="0836a22" id="0836a22">所隨本質等。見有往來及餘動相。又彼所說。</a><a name="0836a23" id="0836a23">本質為緣生於眼識還見本質。理定不然。於</a><a name="0836a24" id="0836a24">鏡等中無本質故。非餘處法餘處可取。世極</a><a name="0836a25" id="0836a25">成故。又所取像形量顯色異本質故。若謂藉</a><a name="0836a26" id="0836a26">緣力所改轉雖即是彼而現有異。此亦不然。</a><a name="0836a27" id="0836a27">互相違故。理不成故。謂若即彼不應現異。既</a><a name="0836a28" id="0836a28">現有異不應即彼。即彼現異更互相違。又現</a><a name="0836a29" id="0836a29">有異而言即彼。理不成立太過失故。謂老<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290835c.htm'><img src='up.gif' border=0></a>
<a href='T290836b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>