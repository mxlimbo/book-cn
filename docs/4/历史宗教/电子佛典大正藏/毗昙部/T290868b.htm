<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0868b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷19)</font> 辯業品第五之一 <font face='Arial'>T29, p0868b</h2></font><hr>
<span class='old'>
</a><a name="0868a28" id="0868a28">由發起壞善意樂。欲永造惡得不律儀。非起</a><a name="0868a29" id="0868a29">暫時造惡意樂。無師而有得不律儀。故不律</span><a name="0868b01" id="0868b01">儀無一晝夜。然近住戒功德可欣。由現對師</a><a name="0868b02" id="0868b02">要期受力。雖無畢竟壞惡意樂。而於一晝夜。</a><a name="0868b03" id="0868b03">得近住律儀。故得不律儀與得律儀異。說一</a><a name="0868b04" id="0868b04">晝夜近住律儀。欲正受時當如何受。頌曰</a><a name="0868b05" id="0868b05"><p class='lg'>　　近住於晨旦　　　下座從師受</a><br><a name="0868b06" id="0868b06">　　隨教說具支　　　離嚴飾晝夜　</p></a><a name="0868b07" id="0868b07"><p>論曰。近住律儀於晨旦受。謂受此戒要日出</a><a name="0868b08" id="0868b08">時。此戒要經一晝夜故。諸有先作如是要期。</a><a name="0868b09" id="0868b09">我當恒於月八日等決定受此近住律儀。若</a><a name="0868b10" id="0868b10">旦有礙緣。齋竟亦得受。言下座者。謂在師</a><a name="0868b11" id="0868b11">前居卑劣座身心謙敬。身謙敬者。或蹲或跪</a><a name="0868b12" id="0868b12">曲躬合掌。唯除有病。心謙敬者。於施戒師</a><a name="0868b13" id="0868b13">心不輕慢。於三寶所生極尊重慇淨信心。以</a><a name="0868b14" id="0868b14">諸律儀從敬信發。若不謙敬不發律儀。此必</a><a name="0868b15" id="0868b15">從師無容自受。以後若遇諸犯戒緣。由愧戒</a><a name="0868b16" id="0868b16">師能不違犯。謂彼雖闕自法增上。由世增上</a><a name="0868b17" id="0868b17">亦能無犯。受此律儀應隨師教。受者後說</a><a name="0868b18" id="0868b18">勿前勿俱。如是方成從師教受。異此授受</a><a name="0868b19" id="0868b19">二俱不成。具受八支方成近住。隨有所闕近</a><a name="0868b20" id="0868b20">住不成。諸遠離支互相屬故。由是四種離殺</a><a name="0868b21" id="0868b21">等支。於一身中可俱時記。以諸遠離相繫屬</a><a name="0868b22" id="0868b22">中或少或多相差別故。受此戒者心離嚴飾。</a><a name="0868b23" id="0868b23">憍逸處故。常嚴身具不必須捨。緣彼不能生</a><a name="0868b24" id="0868b24">其憍逸。如新異故。受此律儀心須晝夜。謂</a><a name="0868b25" id="0868b25">至明旦日初出時。經如是時戒恒相續。異此</a><a name="0868b26" id="0868b26">受者。雖生妙行不得律儀。然為令招可愛果</a><a name="0868b27" id="0868b27">故。亦應為受。言近住者。謂此律儀近阿羅</a><a name="0868b28" id="0868b28">漢住。以隨學彼故。有說此近盡壽戒住。有</a><a name="0868b29" id="0868b29">說此戒近時而住。如是律儀或名長養。長養<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290868a.htm'><img src='up.gif' border=0></a>
<a href='T290868c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>