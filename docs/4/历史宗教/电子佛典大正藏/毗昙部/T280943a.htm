<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1552 雜阿毘曇心論 0943a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1552 雜阿毘曇心論</font> <font face='Arial'>(卷9)</font> 雜品第九 <font face='Arial'>T28, p0943a</h2></font><hr>
<span class='old'>
</a><a name="0942c28" id="0942c28"><p>無想者。彼無想眾生受生心心法滅。有說。無</a><a name="0942c29" id="0942c29">想正受果。有說。名第四禪眷屬果。有說。乃</span><a name="0943a01" id="0943a01">至有心是有心果。無心是無心果。問為前心</a><a name="0943a02" id="0943a02">多為後心多。答有說。後心多前心。樂欲速</a><a name="0943a03" id="0943a03">入無想。如是說者此不定。或前多或後多。若</a><a name="0943a04" id="0943a04">以此威儀入無想正定。即以此威儀入無想</a><a name="0943a05" id="0943a05">住。從彼起已謗涅槃乘。後報業生欲界。彼報</a><a name="0943a06" id="0943a06">業盡不起餘業故。二正受者。無想正受滅盡</a><a name="0943a07" id="0943a07">正受。無想正受者。遍淨愛盡上愛未盡。先作</a><a name="0943a08" id="0943a08">出離想。思惟心心法滅。從欲界起非餘。此根</a><a name="0943a09" id="0943a09">利故。凡夫起非聖人。無有聖人於有作出有</a><a name="0943a10" id="0943a10">想。方便得非離欲不退轉。問無想正受無想</a><a name="0943a11" id="0943a11">何差別。答無想正受是因。無想是果。此善彼</a><a name="0943a12" id="0943a12">無記。此有報彼是報。此有行彼無行。滅盡正</a><a name="0943a13" id="0943a13">受者。離無所有處欲先止息想思惟心心法</a><a name="0943a14" id="0943a14">滅。問此正受云何。答心心法滅相續中間心</a><a name="0943a15" id="0943a15">不相應行隨流四大諸根住。是說滅盡正受。</a><a name="0943a16" id="0943a16">餘如定品說。種類者。眾生身諸根支節事業</a><a name="0943a17" id="0943a17">飲食相似。彼種類有六種。所謂界種類趣種</a><a name="0943a18" id="0943a18">類生種類處所種類自身種類性種類。界種</a><a name="0943a19" id="0943a19">類者。欲界眾生欲界眾生種類。色無色界亦</a><a name="0943a20" id="0943a20">如是。趣種類者。於一趣生一趣種類。生種</a><a name="0943a21" id="0943a21">類者。受一生一生種類。處所種類者。生無</a><a name="0943a22" id="0943a22">擇獄無擇獄種類。乃至第一有亦如是。自身</a><a name="0943a23" id="0943a23">種類者。同生一界一趣一生(一生者四生中一)。而有種</a><a name="0943a24" id="0943a24">種自身如眾鳥。如是比。性種類者。所稟性同</a><a name="0943a25" id="0943a25">是性種類。若六種類相似者。是名種類。句者。</a><a name="0943a26" id="0943a26">集諸名味究竟顯義。味身者是字身(味者是字胡音中有</a><a name="0943a27" id="0943a27">味聲謂是字之模法非今形色字也)。名者名諸法。以名顯義。如名男</a><a name="0943a28" id="0943a28">女。命者壽。謂得陰界入不壞。問命行壽行</a><a name="0943a29" id="0943a29">何差別。答有說。無差別。有說。宿業果名壽。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280942c.htm'><img src='up.gif' border=0></a>
<a href='T280943b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>