<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0891c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷24)</font> 辯業品第五之一 <font face='Arial'>T29, p0891c</h2></font><hr>
<span class='old'>
</a><a name="0891b28" id="0891b28"><p>已離欲者。修四無量。生上界天。受劫壽樂。若</a><a name="0891b29" id="0891b29">未離欲。建窣堵波。造寺和僧。能勤修習慈等</span><a name="0891c01" id="0891c01">加行。彼亦如修無量根本感劫天樂。有餘師</a><a name="0891c02" id="0891c02">說。此如所辯。妙相業中。所說福量。契經說施</a><a name="0891c03" id="0891c03">略有二種。一者財施。二者法施。財施已辯。法</a><a name="0891c04" id="0891c04">施云何。頌曰</a><a name="0891c05" id="0891c05"><p class='lg'>　　法施謂如實　　　無染辯經等　</p></a><a name="0891c06" id="0891c06"><p>論曰。若能如實為諸有情以無染心辯契經</a><a name="0891c07" id="0891c07">等令生正解。名為法施。說如實言顯法施主。</a><a name="0891c08" id="0891c08">於契經等解無顛倒。說無染言。顯法施主不</a><a name="0891c09" id="0891c09">希利養恭敬名譽。不爾便為自他俱損。契經</a><a name="0891c10" id="0891c10">等者。等餘十一。即顯契經乃至論議。言契</a><a name="0891c11" id="0891c11">經者。謂能總攝容納隨順世俗勝義。堅實理</a><a name="0891c12" id="0891c12">言。如是契經是佛所說。或佛弟子。佛許故</a><a name="0891c13" id="0891c13">說。言應頌者。謂以勝妙緝句言詞。隨述讚前</a><a name="0891c14" id="0891c14">契經所說。有說。亦是不了義經。言記別者。謂</a><a name="0891c15" id="0891c15">隨餘問酬答辯析。如波羅衍拏等中辯。或諸</a><a name="0891c16" id="0891c16">所有辯曾當現。真實義言皆名記別。有說。是</a><a name="0891c17" id="0891c17">佛諸了義經。言諷頌者。謂以勝妙緝句言詞。</a><a name="0891c18" id="0891c18">非隨順前。而為讚詠。或二三四五六句等。言</a><a name="0891c19" id="0891c19">自說者。謂不因請。世尊欲令正法久住。睹希</a><a name="0891c20" id="0891c20">奇事。悅意自說。妙辯等流。如說。此那伽由彼</a><a name="0891c21" id="0891c21">那伽等。言緣起者。謂說一切起說所由。多</a><a name="0891c22" id="0891c22">是調伏相應論道。彼由緣起之所顯故。言譬</a><a name="0891c23" id="0891c23">喻者。為令曉悟所說義宗。廣引多門比例</a><a name="0891c24" id="0891c24">開示。如長喻等契經所說。有說此。是除諸</a><a name="0891c25" id="0891c25">菩薩說餘本行。能有所證示所化言。言本事</a><a name="0891c26" id="0891c26">者。謂說自昔展轉傳來。不顯說人談所說事。</a><a name="0891c27" id="0891c27">言本生者。謂說菩薩本所行行。或依過去</a><a name="0891c28" id="0891c28">事起諸言論。即由過去事言論究竟。是名本</a><a name="0891c29" id="0891c29">事。如曼馱多經。若依現在事起諸言論。要<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290891b.htm'><img src='up.gif' border=0></a>
<a href='T290892a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>