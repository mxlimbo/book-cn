<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0001c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷1)</font> 序 <font face='Arial'>T27, p0001c</h2></font><hr>
<span class='old'>
</a><a name="0001b28" id="0001b28">之所生故。隨一覺池之所出故。等力無畏</a><a name="0001b29" id="0001b29">所攝受故。同一大悲所等起故。復有說者。</span><a name="0001c01" id="0001c01">亦有差別。且名即差別。謂此名素怛纜。此名</a><a name="0001c02" id="0001c02">毘奈耶。此名阿毘達磨。復次依處亦有差別。</a><a name="0001c03" id="0001c03">謂若依增上心論道是素怛纜。若依增上戒</a><a name="0001c04" id="0001c04">論道是毘奈耶。若依增上慧論道是阿毘達</a><a name="0001c05" id="0001c05">磨。問於一切中一切可得。謂素怛纜中亦</a><a name="0001c06" id="0001c06">有依增上戒增上慧論道。毘奈耶中亦有</a><a name="0001c07" id="0001c07">依增上心增上慧論道。阿毘達磨中亦有依</a><a name="0001c08" id="0001c08">增上心增上戒論道。如是三藏應無差別。</a><a name="0001c09" id="0001c09">答依增勝說。謂素怛纜中依增上心論道增</a><a name="0001c10" id="0001c10">勝。毘奈耶中依增上戒論道增勝。阿毘達磨</a><a name="0001c11" id="0001c11">中依增上慧論道增勝。有作是說。素怛纜</a><a name="0001c12" id="0001c12">中依增上心論道是素怛纜。依增上戒論</a><a name="0001c13" id="0001c13">道即毘奈耶。依增上慧論道即阿毘達磨。</a><a name="0001c14" id="0001c14">毘奈耶中依增上戒論道是毘奈耶。依增上</a><a name="0001c15" id="0001c15">心論道即素怛纜。依增上慧論道即阿毘達</a><a name="0001c16" id="0001c16">磨。阿毘達磨中依增上慧論道是阿毘達磨。</a><a name="0001c17" id="0001c17">依增上心論道即素怛纜。依增上戒論道</a><a name="0001c18" id="0001c18">即毘奈耶。故由依處亦有差別。復次所顯</a><a name="0001c19" id="0001c19">亦有差別。謂素怛纜次第所顯。謂素怛纜</a><a name="0001c20" id="0001c20">中應求次第。何故世尊此品無間宣說彼</a><a name="0001c21" id="0001c21">品若毘奈耶緣起所顯謂毘奈耶中。應</a><a name="0001c22" id="0001c22">求緣起。世尊依何緣起制立彼彼學處。阿</a><a name="0001c23" id="0001c23">毘達磨性相所顯。謂阿毘達磨中應求諸法</a><a name="0001c24" id="0001c24">真實性相。不應求彼次第緣起。或前或後</a><a name="0001c25" id="0001c25">或無緣起俱無過失。復次等流亦有差別。謂</a><a name="0001c26" id="0001c26">素怛纜是力等流。毘奈耶是大悲等流。阿毘</a><a name="0001c27" id="0001c27">達磨是無畏等流。復次所說亦有差別。謂種</a><a name="0001c28" id="0001c28">種雜說是素怛纜。說諸學處是毘奈耶。分</a><a name="0001c29" id="0001c29">別諸法自相共相是阿毘達磨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270001b.htm'><img src='up.gif' border=0></a>
<a href='T270002a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>