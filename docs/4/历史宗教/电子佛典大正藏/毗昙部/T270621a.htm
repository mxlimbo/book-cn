<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0621a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷119)</font> 業蘊第四中害生納息第三之一 <font face='Arial'>T27, p0621a</h2></font><hr>
<span class='old'>
</a><a name="0620c28" id="0620c28">毛皮等殊妙齊平。是故無有瘡穴等事。問此</a><a name="0620c29" id="0620c29">何業果。答如來昔於三無數劫修菩薩行</span><a name="0621a01" id="0621a01">時。若見有情身分缺壞。便起深悲方便救</a><a name="0621a02" id="0621a02">濟要令圓滿。若見佛像菩薩像聖僧像。靈</a><a name="0621a03" id="0621a03">龕制多僧伽藍等彫落破壞。方便修治。要令</a><a name="0621a04" id="0621a04">如本。由此業故。今得如是相好莊嚴無瘡</a><a name="0621a05" id="0621a05">穴等</a><a name="0621a06" id="0621a06"><p>頗有故思害生命後不受遠離。而於一切</a><a name="0621a07" id="0621a07">有情得防護耶。答有。如起殺加行中間</a><a name="0621a08" id="0621a08">證見法性。此顯不因受諸學處。但由入</a><a name="0621a09" id="0621a09">正性離生時。得不作律儀。名為防護。其事</a><a name="0621a10" id="0621a10">云何。掣迦契經是此論根本。昔有釋種名</a><a name="0621a11" id="0621a11">掣迦。先是世尊祖父。僮僕因事逃叛住雪</a><a name="0621a12" id="0621a12">山所。產育男女各數十人。姻親強盛舍宅嚴</a><a name="0621a13" id="0621a13">好。雖倉庫盈溢而以畋獵為事。曾於一</a><a name="0621a14" id="0621a14">時。少壯丈夫皆出遊獵。時薄伽梵欲往天宮</a><a name="0621a15" id="0621a15">為報母恩安居說法。先以佛眼遍觀世間。</a><a name="0621a16" id="0621a16">勿有眾生佛應親度。由不見佛失獲益</a><a name="0621a17" id="0621a17">時。尋見掣迦及諸眷屬。善根已熟見諦時至。</a><a name="0621a18" id="0621a18">爾時世尊為度彼故。從住處沒現彼門前。</a><a name="0621a19" id="0621a19">老父遙見則知是佛。歡喜迎逆恭敬作禮。</a><a name="0621a20" id="0621a20">白言。聖子。今是何日降至我家。善逝法王。</a><a name="0621a21" id="0621a21">今是何日得垂顧念。即命掃灑敷飾淨座。</a><a name="0621a22" id="0621a22">燒香散花請佛世尊。入家就座。時彼老父。</a><a name="0621a23" id="0621a23">率諸女人稽首佛足。合掌恭敬取家所有。</a><a name="0621a24" id="0621a24">乾濕淨肉調和香味以奉世尊。爾時世尊告</a><a name="0621a25" id="0621a25">言。止止。諸佛如來不食血肉。時彼老父及</a><a name="0621a26" id="0621a26">諸女人。承命慚恥卻坐一面。有說。佛於是</a><a name="0621a27" id="0621a27">日虛中而過。有說。取北洲食以濟中時。</a><a name="0621a28" id="0621a28">佛應彼機為說法要。合家大小同證離生。</a><a name="0621a29" id="0621a29">得預流果生淨法眼。深心歡喜瞻仰世尊。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270620c.htm'><img src='up.gif' border=0></a>
<a href='T270621b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>