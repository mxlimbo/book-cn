<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0646a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷124)</font> 業蘊第四中表無表納息第四之一 <font face='Arial'>T27, p0646a</h2></font><hr>
<span class='old'>
</a><a name="0645c28" id="0645c28">立一分少分多分滿分近事耶。健馱羅國諸</a><a name="0645c29" id="0645c29">論師言。唯受三歸及律儀缺減悉成近事。問</span><a name="0646a01" id="0646a01">若唯受三歸成近事者。契經文句寧非無</a><a name="0646a02" id="0646a02">義。經說近事受律儀時。於戒師前作如是</a><a name="0646a03" id="0646a03">說。我某甲歸佛法僧。願尊憶持我是近事。</a><a name="0646a04" id="0646a04">我從今者乃至命終。於其中間護生歸淨。</a><a name="0646a05" id="0646a05">答彼由此表但得三歸。名為近事而未得</a><a name="0646a06" id="0646a06">律儀。後說學處方得律儀。然彼文句非為</a><a name="0646a07" id="0646a07">無義。由後自誓令前三歸得堅牢故。若不</a><a name="0646a08" id="0646a08">護生歸非淨故。問若缺減律儀成近事者。</a><a name="0646a09" id="0646a09">便為善順一分等言。所以者何。若受一名</a><a name="0646a10" id="0646a10">一分。受二名少分。受三受四名多分。具</a><a name="0646a11" id="0646a11">受五名滿分故。云何不有律儀缺減勤策</a><a name="0646a12" id="0646a12">苾芻等耶。答佛觀所化機宜不同。授與律儀</a><a name="0646a13" id="0646a13">亦不一種。如諸近事不樂捨家為攝引</a><a name="0646a14" id="0646a14">故。佛隨其意於五學處多少受得。故彼</a><a name="0646a15" id="0646a15">律儀有缺減受。苾芻勤策意樂捨家。為安</a><a name="0646a16" id="0646a16">立故制具律儀。具受乃得故彼律儀無缺減</a><a name="0646a17" id="0646a17">受。以是世尊內眷屬故。迦濕彌羅國諸論師</a><a name="0646a18" id="0646a18">言。無有唯受三歸及缺減律儀名為近事。</a><a name="0646a19" id="0646a19">問若爾契經寧非無義。如說我某甲歸佛</a><a name="0646a20" id="0646a20">法僧。乃至廣說。答彼由此表既得三歸。亦</a><a name="0646a21" id="0646a21">得律儀故成近事。問此唯自誓離於殺生。</a><a name="0646a22" id="0646a22">云何由此具得五種。答由此自誓離殺為</a><a name="0646a23" id="0646a23">依。五種律儀亦俱時得。五學處中彼為勝故。</a><a name="0646a24" id="0646a24">以受戒者為不損生。於損生中殺為上首。</a><a name="0646a25" id="0646a25">故以離殺為五所依。又護生言非唯離殺。</a><a name="0646a26" id="0646a26">謂不損惱一切有情。彼自誓言我從今者</a><a name="0646a27" id="0646a27">乃至命盡。於諸有情不害其命。不盜其</a><a name="0646a28" id="0646a28">物。不侵其妻。不行虛誑。為護前四。亦不</a><a name="0646a29" id="0646a29">飲酒。故護生言非唯離殺。然有別誦言捨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270645c.htm'><img src='up.gif' border=0></a>
<a href='T270646b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>