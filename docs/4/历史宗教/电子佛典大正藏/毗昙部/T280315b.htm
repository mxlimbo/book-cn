<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0315b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷42)</font> 使犍度十門品第四之一 <font face='Arial'>T28, p0315b</h2></font><hr>
<span class='old'>
</a><a name="0315a28" id="0315a28">者不應恚處而恚。慈則對治應恚處而恚者。</a><a name="0315a29" id="0315a29">悲則對治不應恚處而恚者。喜是喜根。取其</span><a name="0315b01" id="0315b01">迴轉相應共有法。體是四陰五陰。欲界是四</a><a name="0315b02" id="0315b02">陰。色界是五陰。問曰。若喜體是喜根者。波</a><a name="0315b03" id="0315b03">伽羅那所說云何通。如說云何為喜。答曰。喜</a><a name="0315b04" id="0315b04">相應受想行識。及從彼起身口業。從彼起心</a><a name="0315b05" id="0315b05">不相應行。是名為喜。為受還應受耶。答曰。波</a><a name="0315b06" id="0315b06">伽羅那文。應如是說。喜相應想行識。乃至廣</a><a name="0315b07" id="0315b07">說。不應說受。而不說者。有何意耶。答曰。誦</a><a name="0315b08" id="0315b08">者錯謬故。復次波伽羅那說。無量體性是五</a><a name="0315b09" id="0315b09">陰。雖不與受相應。而與餘數法相應。復有說</a><a name="0315b10" id="0315b10">者。喜自有體。是心數法。與心相應。或有說</a><a name="0315b11" id="0315b11">者。是喜根。心數聚中可得。或有說者。是喜</a><a name="0315b12" id="0315b12">根。後生捨。是無貪善根。對治於貪取其迴轉</a><a name="0315b13" id="0315b13">相應共有法。體是四陰五陰。欲界是四陰。色</a><a name="0315b14" id="0315b14">界是五陰。此是無量體性。已說體性。其相云</a><a name="0315b15" id="0315b15">何。答曰。體性即是相。相即是體性。諸法不可</a><a name="0315b16" id="0315b16">捨於體性別更說相。尊者和須蜜說曰。饒益</a><a name="0315b17" id="0315b17">相是慈。除不饒益相是悲。隨喜相是喜。放捨</a><a name="0315b18" id="0315b18">相是捨</a><a name="0315b19" id="0315b19"><p>已說無量體相。所以今當說。何故名無量。無</a><a name="0315b20" id="0315b20">量是何義。答曰。對治戲論故名無量。問曰。</a><a name="0315b21" id="0315b21">若對治戲論是無量者。戲論有二種。一愛戲</a><a name="0315b22" id="0315b22">論。二見戲論。以何等無量。對治何等戲論。</a><a name="0315b23" id="0315b23">答曰。無量不能斷結。或以無量對治於愛。</a><a name="0315b24" id="0315b24">或以無量對治於見。若取其近對治者。慈</a><a name="0315b25" id="0315b25">悲是見近對治。所以者何。見行眾生。多喜瞋</a><a name="0315b26" id="0315b26">恚。喜捨是愛近對治。所以者何。愛行眾生。</a><a name="0315b27" id="0315b27">多喜相親近。復次對治放逸法故名無量。放</a><a name="0315b28" id="0315b28">逸者。是欲界諸煩惱。誰是其近對治。謂四</a><a name="0315b29" id="0315b29">無量。復次是賢聖所遊戲處。名為歡喜。如富<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280315a.htm'><img src='up.gif' border=0></a>
<a href='T280315c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>