<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0457c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷21)</font> 辯緣起品第三之一 <font face='Arial'>T29, p0457c</h2></font><hr>
<span class='old'>
</a><a name="0457b28" id="0457b28">為緣。緣謂為依令心等續。眼等四識。一一皆</a><a name="0457b29" id="0457b29">用無間滅意及自色根。為其所依。及為依性。</span><a name="0457c01" id="0457c01">以自色根所依大種。身根及大。同分命根。得</a><a name="0457c02" id="0457c02">等生等。但為依性。身識即用意及身根。為其</a><a name="0457c03" id="0457c03">所依。及為依性。但以身根所依大種。同分命</a><a name="0457c04" id="0457c04">根。得等生等。為其依性。非為所依。意識但</a><a name="0457c05" id="0457c05">以無間滅意。為其所依。及為依性。身根及大。</a><a name="0457c06" id="0457c06">同分命根。得等生等。但為依性。如是欲色有</a><a name="0457c07" id="0457c07">情心等。依色同分命等相續。無色有情。以無</a><a name="0457c08" id="0457c08">色故。但依同分及命根等。心等相續。非無有</a><a name="0457c09" id="0457c09">依。依與所依。二相何別。今詳宗趣。二相別</a><a name="0457c10" id="0457c10">者。要由彼有此方得生。無則不生。是為依</a><a name="0457c11" id="0457c11">相。定有彼相及隨變者。是謂為依及所依相。</a><a name="0457c12" id="0457c12">豈不雖有色同分等。而或有時心等不續。如</a><a name="0457c13" id="0457c13">何說彼為心等依。此責不然。以有別法。能違</a><a name="0457c14" id="0457c14">心等。令不續故。心等續位必有彼依。故彼得</a><a name="0457c15" id="0457c15">為心等依相。現見心等。於死身內。畢竟不生。</a><a name="0457c16" id="0457c16">於生身中。心心所法。決定當起。故彼色等。依</a><a name="0457c17" id="0457c17">相極成。由此故知。色聲香等。於心心所。不能</a><a name="0457c18" id="0457c18">為依。以外事中有色聲等。然心心所。曾不轉</a><a name="0457c19" id="0457c19">故。前所依相。應非遍有。非諸心等皆隨所依</a><a name="0457c20" id="0457c20">而轉變故。心等不隨無間滅意定有轉變。如</a><a name="0457c21" id="0457c21">何可說彼為所依。心等定隨意根轉變。夫隨</a><a name="0457c22" id="0457c22">變者。謂令改易。無間滅意。於正滅時。令後心</a><a name="0457c23" id="0457c23">等入正生位。意根已滅。心等已生。如是即成</a><a name="0457c24" id="0457c24">後隨前變。非同分等為心等依。如眼等根無</a><a name="0457c25" id="0457c25">間滅意。故所依相與依相別。遍諸所依無相</a><a name="0457c26" id="0457c26">濫過。如是欲色諸有情心。四蘊俱生。咸為依</a><a name="0457c27" id="0457c27">性。唯一色蘊。得為所依。意識所依。亦應兼色。</a><a name="0457c28" id="0457c28">隨色變故。現見大種。酒等惱時。心便改易。無</a><a name="0457c29" id="0457c29">容意識色為所依。夫成所依。定能生變意識<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290457b.htm'><img src='up.gif' border=0></a>
<a href='T290458a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>