<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0650a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷55)</font> 辯隨眠品第五之一 <font face='Arial'>T29, p0650a</h2></font><hr>
<span class='old'>
</a><a name="0649c28" id="0649c28">緣故斷。謂欲界繫見苦集斷自界緣惑。色無</a><a name="0649c29" id="0649c29">色界見苦集斷所有諸惑。以上二界他界地</span><a name="0650a01" id="0650a01">緣。亦由遍知所緣斷故。緣苦集諦類智忍生。</a><a name="0650a02" id="0650a02">俱能頓觀二界境故。及通三界見滅道斷。無</a><a name="0650a03" id="0650a03">漏緣惑如是諸惑。皆由遍知所緣斷故。二由</a><a name="0650a04" id="0650a04">斷彼能緣故斷。謂欲界繫他界緣惑。以欲界</a><a name="0650a05" id="0650a05">繫見苦集斷。自界緣惑能緣於彼。此惑於彼</a><a name="0650a06" id="0650a06">能作依持。依持斷時彼隨斷故。如羸病者卻</a><a name="0650a07" id="0650a07">倚而立。去所倚時彼隨倒故。如何於彼能作</a><a name="0650a08" id="0650a08">依持。由此於彼能為因故。豈不此即說由害</a><a name="0650a09" id="0650a09">因故斷。實爾此彼但是異名。然為止濫故作</a><a name="0650a10" id="0650a10">是說。謂欲界惑自他界緣。皆有此彼互為因</a><a name="0650a11" id="0650a11">義。然無此彼展轉相緣。故於此中說能緣斷。</a><a name="0650a12" id="0650a12">欲令易了唯他界緣。由斷此因彼便隨斷。三</a><a name="0650a13" id="0650a13">由斷彼所緣故斷。謂見滅道斷諸有漏緣惑。</a><a name="0650a14" id="0650a14">以無漏緣惑能為彼所緣。所緣斷時彼隨斷</a><a name="0650a15" id="0650a15">故。如羸病者杖策而行。去彼杖時彼隨倒故。</a><a name="0650a16" id="0650a16">何緣於此所斷惑中。有斷能緣故說所緣斷。</a><a name="0650a17" id="0650a17">如緣欲苦集起現觀時。有斷所緣故說能緣</a><a name="0650a18" id="0650a18">斷。如緣諸滅道起現觀時。雖實爾時此彼俱</a><a name="0650a19" id="0650a19">斷。而由所斷有勝有劣。故勝斷時言劣隨斷。</a><a name="0650a20" id="0650a20">謂若於彼惑所緣中。無漏慧生能為對治。彼</a><a name="0650a21" id="0650a21">惑名勝所餘名劣。何緣彼惑偏得勝名。於彼</a><a name="0650a22" id="0650a22">所緣無漏慧起。專為敵彼發功用故。依如是</a><a name="0650a23" id="0650a23">義故可說言。緣欲苦集所起現觀。於自所斷</a><a name="0650a24" id="0650a24">煩惱等中。以自界緣為勝怨敵。緣諸滅道所</a><a name="0650a25" id="0650a25">起現觀。於自所斷煩惱等中。以無漏緣為勝</a><a name="0650a26" id="0650a26">怨敵。由勝斷故餘劣隨斷。若許惑斷方便有</a><a name="0650a27" id="0650a27">多。有由能緣斷故隨斷。有由所緣斷故隨斷。</a><a name="0650a28" id="0650a28">何故前說由慧觀見彼所緣故隨眠等斷。但</a><a name="0650a29" id="0650a29">應於此先立宗言。永斷諸惑由多方便。勿先<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290649c.htm'><img src='up.gif' border=0></a>
<a href='T290650b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>