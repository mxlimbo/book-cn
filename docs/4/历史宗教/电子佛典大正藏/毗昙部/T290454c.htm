<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0454c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷20)</font> 辯差別品第二之一 <font face='Arial'>T29, p0454c</h2></font><hr>
<span class='old'>
</a><a name="0454b28" id="0454b28">起加行善心。出心不由功用轉故。加行無間。</a><a name="0454b29" id="0454b29">生彼無違。若爾染心。不應無間生加行善。染</span><a name="0454c01" id="0454c01">著境界。違背善故。勢力劣故。無甚過失。厭</a><a name="0454c02" id="0454c02">倦煩惱。數數現前。作是思惟。設何方便。令</a><a name="0454c03" id="0454c03">無義聚止息不行。便如實知起過失境。能生</a><a name="0454c04" id="0454c04">功德。脫我當起煩惱現前。尋復覺知。起善防</a><a name="0454c05" id="0454c05">護由斯願力。能起加行。無始時來。數習染故。</a><a name="0454c06" id="0454c06">勢力不劣。故染無間。生加行善。欲界生得。行</a><a name="0454c07" id="0454c07">相明利。非勝功用之所引發。以明利故。可有</a><a name="0454c08" id="0454c08">從彼學無學心色界加行無間而起。非勝功用</a><a name="0454c09" id="0454c09">所引發故。不能從此引生彼心。色無色界。生</a><a name="0454c10" id="0454c10">得善心。不明利故。非勝功用所引發故。非學</a><a name="0454c11" id="0454c11">無學。他界加行無間而起。亦非從此引生彼</a><a name="0454c12" id="0454c12">心。又欲生得。以明利故。可從色染無間而生。</a><a name="0454c13" id="0454c13">能為防護。色界生得。不明利故。非無色染無</a><a name="0454c14" id="0454c14">間而起。作意有三。謂自共相勝解作意。有差</a><a name="0454c15" id="0454c15">別故。云何名為自相作意。謂觀諸色變礙為</a><a name="0454c16" id="0454c16">相。乃至觀識了別為相。如是等觀相應作意。</a><a name="0454c17" id="0454c17">云何名為共相作意。謂十六行相應作意。云</a><a name="0454c18" id="0454c18">何名為勝解作意。謂不淨觀。及四無量。有色</a><a name="0454c19" id="0454c19">解脫。勝處。遍處如是等觀相應作意。如是三</a><a name="0454c20" id="0454c20">種作意無間。聖道現前。聖道無間。亦能具起</a><a name="0454c21" id="0454c21">三種作意。若作是說。便順此言。不淨觀俱行</a><a name="0454c22" id="0454c22">修念等覺分。有餘師說。唯從共相作意無間。</a><a name="0454c23" id="0454c23">聖道現前。聖道無間。方能具起三種作意。若</a><a name="0454c24" id="0454c24">爾何故。契經中言。不淨觀俱行修念等覺分。</a><a name="0454c25" id="0454c25">由不淨觀。調伏心已。方能引生共相作意。從</a><a name="0454c26" id="0454c26">此無間。聖道現前。依此展轉密意而說。故無</a><a name="0454c27" id="0454c27">有過。有餘復言。唯從共相作意無間。聖道現</a><a name="0454c28" id="0454c28">前。聖道無間。亦唯能起共相作意。此言有</a><a name="0454c29" id="0454c29">失。所以者何。依未至等三地。證入正性離<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290454b.htm'><img src='up.gif' border=0></a>
<a href='T290455a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>