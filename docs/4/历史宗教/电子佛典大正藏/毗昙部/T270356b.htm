<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0356b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷69)</font> 結蘊第二中有情納息第三之一 <font face='Arial'>T27, p0356b</h2></font><hr>
<span class='old'>
</a><a name="0356a28" id="0356a28">如是說亦不違理。謂欲界有情從不可知</a><a name="0356a29" id="0356a29">本際已來。無不曾起色無色界諸隨眠者</span><a name="0356b01" id="0356b01">故說隨增。色界有情從不可知本際已來。</a><a name="0356b02" id="0356b02">無不曾起無色界諸隨眠者故說隨增。問</a><a name="0356b03" id="0356b03">色無色界有情從不可知本際已來。無不</a><a name="0356b04" id="0356b04">曾起欲色二界諸隨眠者。何故不說亦為</a><a name="0356b05" id="0356b05">下界隨眠隨增。答雖亦曾起而已斷故不</a><a name="0356b06" id="0356b06">說隨增。問亦有聖者具九十八隨眠。謂具</a><a name="0356b07" id="0356b07">縛者住苦法智忍時。此中何故說欲界聖者</a><a name="0356b08" id="0356b08">但有十種隨眠隨增耶。答雖亦有此而時</a><a name="0356b09" id="0356b09">少故但說有十隨眠隨增。謂初剎那具九十</a><a name="0356b10" id="0356b10">八。此剎那後即已斷十<span class='corr'>倏</span>忽便至第十六心。</a><a name="0356b11" id="0356b11">時間既促故。但說有修所斷十隨眠隨增。復</a><a name="0356b12" id="0356b12">次入見道者有七十三。前九有情初剎那頃。</a><a name="0356b13" id="0356b13">雖具成就九十八種而不現行。以見道位</a><a name="0356b14" id="0356b14">善有漏心尚不得起況起染污無覆無記。</a><a name="0356b15" id="0356b15">此中唯依現行煩惱建立有情分位差別。故</a><a name="0356b16" id="0356b16">說聖者極多唯十隨眠隨增。唯此十種容現</a><a name="0356b17" id="0356b17">起故。餘處亦依現行煩惱建立有情分位</a><a name="0356b18" id="0356b18">差別。如契經說。有一梵志來詣佛所問言。</a><a name="0356b19" id="0356b19">世尊當為天耶。佛言不也。復問當為龍阿</a><a name="0356b20" id="0356b20">素洛健達縛揭路荼緊奈落莫呼洛伽藥</a><a name="0356b21" id="0356b21">叉邏剎娑非人人耶。佛言不也。所以者何。</a><a name="0356b22" id="0356b22">梵志當知。若有諸漏未斷未遍知以現行</a><a name="0356b23" id="0356b23">故。當生天趣可當為天。廣說乃至當生</a><a name="0356b24" id="0356b24">人趣可當為人。我於諸漏已斷已遍知。</a><a name="0356b25" id="0356b25">如斷樹根截多羅頭。由此諸漏永不現行。</a><a name="0356b26" id="0356b26">於諸後有得不生法故。我決定不當為</a><a name="0356b27" id="0356b27">天。廣說乃至不當為人。有處亦依現行異</a><a name="0356b28" id="0356b28">熟建立有情分位差別。如契經中有伽他</a><a name="0356b29" id="0356b29">曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270356a.htm'><img src='up.gif' border=0></a>
<a href='T270356c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>