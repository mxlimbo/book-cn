<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0506a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷98)</font> 智蘊第三中五種納息第二之一 <font face='Arial'>T27, p0506a</h2></font><hr>
<span class='old'>
</a><a name="0505c28" id="0505c28">品故。說名為左。即是偏僻用非便義。復次</a><a name="0505c29" id="0505c29">彼於解脫正理善品。皆違越故說名為左。復</span><a name="0506a01" id="0506a01">次不吉祥故說名為左。如有於佛賢聖制</a><a name="0506a02" id="0506a02">多及天靈廟。不右遶者以不吉祥故名為</a><a name="0506a03" id="0506a03">左。復次用非巧便故名為左。如世見有諸</a><a name="0506a04" id="0506a04">用左人。咸謂此人非巧便者。復次所行不正</a><a name="0506a05" id="0506a05">故名為左。如說外道是左道人。所說所行皆</a><a name="0506a06" id="0506a06">不正故。問若染污慧名左慧者。何故說佛</a><a name="0506a07" id="0506a07">身有左光。答立左名因義各別故。謂染污</a><a name="0506a08" id="0506a08">慧違越解脫正理善品故立左名。佛有常</a><a name="0506a09" id="0506a09">光附身而起。以恒安住故立左名。不同</a><a name="0506a10" id="0506a10">餘光起滅不定。以佛身有常光一尋。乃至微</a><a name="0506a11" id="0506a11">塵及細蟲等。光威所鑠皆不近身。復有說</a><a name="0506a12" id="0506a12">者。佛有三光映奪餘光皆令成左。是故</a><a name="0506a13" id="0506a13">說佛身有左光。佛三光者。一佛身光作真</a><a name="0506a14" id="0506a14">金色。此光照觸諸金山時令彼威光隱沒不</a><a name="0506a15" id="0506a15">現。二佛齒光極鮮白色。此光照觸雪山王</a><a name="0506a16" id="0506a16">時令彼威光隱沒不現。三佛智光清淨遍照。</a><a name="0506a17" id="0506a17">此光照觸外道邪論皆令摧伏隱沒不現。</a><a name="0506a18" id="0506a18">如是三光令餘退沒。皆成左性故名為左。</a><a name="0506a19" id="0506a19">有作是說。佛身金光照齒所發鮮白光時。</a><a name="0506a20" id="0506a20">顯佛面門威嚴增盛。如秋麗日光照雪山。</a><a name="0506a21" id="0506a21">令彼山王威嚴轉盛</a><a name="0506a22" id="0506a22"><p>問諸佛皆有如是左光。遍身一尋恒發照不。</a><a name="0506a23" id="0506a23">答諸佛皆有如是左光。遍身一尋恒時發照。</a><a name="0506a24" id="0506a24">問若爾然燈佛本事云何通如契經說。然燈</a><a name="0506a25" id="0506a25">如來應正等覺。身光赫奕照燈光城。周匝圍</a><a name="0506a26" id="0506a26">遶踰繕那量。經十二年晝夜無別觀華開</a><a name="0506a27" id="0506a27">合以知晝夜。既爾云何諸佛皆有常光一</a><a name="0506a28" id="0506a28">尋。答彼經不說。然燈如來遍身所發常光一</a><a name="0506a29" id="0506a29">尋。但說彼佛為化有情。現大神變發化光<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270505c.htm'><img src='up.gif' border=0></a>
<a href='T270506b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>