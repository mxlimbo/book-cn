<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0594a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷114)</font> 業蘊第四中惡行納息第一之一 <font face='Arial'>T27, p0594a</h2></font><hr>
<span class='old'>
</a><a name="0593c28" id="0593c28">現法中受異熟果。第二業於無間生受異</a><a name="0593c29" id="0593c29">熟果。第三業於隨第三生以後諸生受異</span><a name="0594a01" id="0594a01">熟果。其餘業道自作教他差別亦爾</a><a name="0594a02" id="0594a02"><p>問此順現法受業等。幾能引眾同分果。幾能</a><a name="0594a03" id="0594a03">滿眾同分果。或有說者。二能引眾同分果。</a><a name="0594a04" id="0594a04">亦能滿眾同分果。謂順次生受業。順後次受</a><a name="0594a05" id="0594a05">業。二能滿眾同分果。不能引眾同分果。謂</a><a name="0594a06" id="0594a06">順現法受業。順不定受業。復有說者。三能</a><a name="0594a07" id="0594a07">引眾同分果。亦能滿眾同分果。謂除順現</a><a name="0594a08" id="0594a08">法受。一能滿眾同分果。不能引眾同分果。</a><a name="0594a09" id="0594a09">謂順現法受。復有欲令順現法受業。亦能</a><a name="0594a10" id="0594a10">引眾同分果。若作是說。此四種業。一切皆</a><a name="0594a11" id="0594a11">能引眾同分果。及滿眾同分果。問如是諸</a><a name="0594a12" id="0594a12">業何者最勝。或有說者。順現法受業最勝。所</a><a name="0594a13" id="0594a13">以者何。近得果故。復有說者。順後次受業</a><a name="0594a14" id="0594a14">最勝。所以者何。一切菩薩業最為勝。而皆</a><a name="0594a15" id="0594a15">是順後次受故。問順現法受業能近得果。於</a><a name="0594a16" id="0594a16">諸業中可說為勝。順後次受業去果懸遠。</a><a name="0594a17" id="0594a17">云何最勝耶。答順現法受業雖近得果。而果</a><a name="0594a18" id="0594a18">下劣不名最勝。順後次受業雖去果遠。而</a><a name="0594a19" id="0594a19">果殊勝難盡故名最勝。如外種子有近得</a><a name="0594a20" id="0594a20">果而果下劣。有去果遠而果最勝。如有秋</a><a name="0594a21" id="0594a21">苗經三半月則便結果。此果最近而最下</a><a name="0594a22" id="0594a22">劣。如稻麥等經於六月其果乃熟。去果次</a><a name="0594a23" id="0594a23">遠而次為勝。如佉梨樹經五六年或十二</a><a name="0594a24" id="0594a24">年方結其果。此果次勝。如多羅樹經於百</a><a name="0594a25" id="0594a25">年方結其果。此果最勝。如外種子去果最</a><a name="0594a26" id="0594a26">近其果最劣。去果次遠其果次勝。去果最遠</a><a name="0594a27" id="0594a27">其果最勝。種隨其果勝劣差別。內業亦爾。順</a><a name="0594a28" id="0594a28">現法受業。去果最近而果最劣。順次生受業</a><a name="0594a29" id="0594a29">去果次遠而果次勝。順後次受業。去果最遠<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270593c.htm'><img src='up.gif' border=0></a>
<a href='T270594b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>