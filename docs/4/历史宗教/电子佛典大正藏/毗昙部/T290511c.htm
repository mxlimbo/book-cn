<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0511c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷30)</font> 辯緣起品第三之一 <font face='Arial'>T29, p0511c</h2></font><hr>
<span class='old'>
</a><a name="0511b28" id="0511b28">為依。所引諸業。愛潤識種。為因故起。即彼前</a><a name="0511b29" id="0511b29">生所依名色。復以前世名色為依。所引諸業。</span><a name="0511c01" id="0511c01">愛潤識種。為因故起。如是展轉。前前為依。</a><a name="0511c02" id="0511c02">是故名色二有無始。或諸眾生。有三種別。一</a><a name="0511c03" id="0511c03">偏愛樂。現可愛境。二多希求。當可愛境。三</a><a name="0511c04" id="0511c04">於諸境。起處中捨。段食總益此三眾生。觸食</a><a name="0511c05" id="0511c05">別益愛現境者。思食別益希當境者。識食別</a><a name="0511c06" id="0511c06">益處中捨者。故唯說此四種為食。有說。受為</a><a name="0511c07" id="0511c07">生死根本。段食是受所受境界。觸食是受所</a><a name="0511c08" id="0511c08">領近因。思是遠因。識是所依。故唯說此四種</a><a name="0511c09" id="0511c09">為食。或復段食。能長境貪。長養諸根及大種</a><a name="0511c10" id="0511c10">故。如是境貪。能廣於觸和合三事。令生觸故。</a><a name="0511c11" id="0511c11">觸能引受。是所領故。受復能作希望思因。為</a><a name="0511c12" id="0511c12">受希望境及生故。希望思力。令愛增廣。由思</a><a name="0511c13" id="0511c13">欣樂虛妄樂故。愛能潤識。令續生有。要染污</a><a name="0511c14" id="0511c14">心。能結生故。識能生起名色有芽。名色由</a><a name="0511c15" id="0511c15">識而生長故。由斯故說。若於段食。斷遍知時。</a><a name="0511c16" id="0511c16">亦斷遍知五妙欲染。若於觸食斷遍知時。亦</a><a name="0511c17" id="0511c17">斷遍知樂等三受。若於思食斷遍知時。亦斷</a><a name="0511c18" id="0511c18">遍知欲等三愛。若於識食斷遍知時。亦斷遍</a><a name="0511c19" id="0511c19">知名色二有。有說。觀此能治四倒。故說四食。</a><a name="0511c20" id="0511c20">由不觀察段等四種。如次能起淨樂常我四</a><a name="0511c21" id="0511c21">種顛倒。經說四食。能令部多有情安住及能</a><a name="0511c22" id="0511c22">資益。諸求生者。此示四食能資居止三有眾</a><a name="0511c23" id="0511c23">生。謂居生有本有中有。如其次第。除居死有。</a><a name="0511c24" id="0511c24">居死有中。食無能故。言部多者。謂居生有。食</a><a name="0511c25" id="0511c25">持生有。故說令安。意顯生有。唯一念故。要由</a><a name="0511c26" id="0511c26">食持。方能牽後。言有情者。謂居本有。居本有</a><a name="0511c27" id="0511c27">中。可共言說。異非情故。名為有情。食持本有</a><a name="0511c28" id="0511c28">故說令住。住謂當位相續不斷。言求生者。謂</a><a name="0511c29" id="0511c29">居中有。居中有中。求生有故。食持中有。令<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290511b.htm'><img src='up.gif' border=0></a>
<a href='T290512a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>