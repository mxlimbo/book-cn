<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0321a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷43)</font> 使犍度十門品第四之一 <font face='Arial'>T28, p0321a</h2></font><hr>
<span class='old'>
</a><a name="0320c28" id="0320c28">結。問曰。無處所若不能斷者。此經云何通。</a><a name="0320c29" id="0320c29">答曰。應作是說。無量不能斷結。問曰。若然者</span><a name="0321a01" id="0321a01">定犍度所說善通。此經云何通。答曰。此經</a><a name="0321a02" id="0321a02">說須臾斷。斷有二種。一須臾斷。二畢竟斷。以</a><a name="0321a03" id="0321a03">須臾斷故。佛經說斷。以畢竟斷故。阿毘曇</a><a name="0321a04" id="0321a04">說不斷。是二所說。俱為善通。如須臾斷。畢竟</a><a name="0321a05" id="0321a05">斷。有片斷。無片斷。有影斷。無影斷。有餘斷。</a><a name="0321a06" id="0321a06">無餘斷。制斷。根本斷。當知亦如是。問曰。若</a><a name="0321a07" id="0321a07">無量不斷結者。異經說。復云何通。如說。比丘</a><a name="0321a08" id="0321a08">修慈心定。若不勝進餘法。必得阿那含果。乃</a><a name="0321a09" id="0321a09">至捨心亦如是。答曰。此中佛說無漏聖道是</a><a name="0321a10" id="0321a10">慈。世尊或說聖道是想。或說是受。或說是意。</a><a name="0321a11" id="0321a11">或說是證。或說是信進念定慧。或說是筏。或</a><a name="0321a12" id="0321a12">說是石。或說是水。或說是華。或說是慈悲喜</a><a name="0321a13" id="0321a13">捨。何處說是想。乃至是華。廣說如雜犍度。</a><a name="0321a14" id="0321a14">復次常以慈心。常觀慈心。為求慈心故。離於</a><a name="0321a15" id="0321a15">欲愛。或是凡夫。或是聖人。若是凡夫。離欲愛</a><a name="0321a16" id="0321a16">已。得慈心定。彼於後時。入正決定。得阿那含</a><a name="0321a17" id="0321a17">果。若先不離欲。入正決定者。若得須陀洹果。</a><a name="0321a18" id="0321a18">若得斯陀含果。所以得阿那含果者。以慈定</a><a name="0321a19" id="0321a19">力故。若是聖人離於欲愛。得慈心定。亦得</a><a name="0321a20" id="0321a20">阿那含果。以是事故。佛作是說。比丘修慈定</a><a name="0321a21" id="0321a21">得阿那含果。但無量不能斷結。如慈悲喜捨</a><a name="0321a22" id="0321a22">亦如是</a><a name="0321a23" id="0321a23"><p>佛經說修行廣布慈心斷恚。修行廣布捨心。</a><a name="0321a24" id="0321a24">斷欲愛恚。問曰。慈斷何等恚。捨斷何等恚耶。</a><a name="0321a25" id="0321a25">答曰。有欲殺他恚。有欲打他恚。慈斷欲殺他</a><a name="0321a26" id="0321a26">恚。捨斷欲打他恚。復次恚有二種。或有應恚</a><a name="0321a27" id="0321a27">處而恚。或有不應恚處而恚。慈斷應恚處恚。</a><a name="0321a28" id="0321a28">捨斷不應恚處恚。如是等恚是慈所斷。如是</a><a name="0321a29" id="0321a29">等恚是捨所斷<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280320c.htm'><img src='up.gif' border=0></a>
<a href='T280321b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>