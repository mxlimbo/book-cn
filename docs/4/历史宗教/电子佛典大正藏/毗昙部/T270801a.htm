<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0801a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷158)</font> 定蘊第七中得納息第一之一 <font face='Arial'>T27, p0801a</h2></font><hr>
<span class='old'>
</a><a name="0800c28" id="0800c28">修所斷。不斷。非得唯修所斷。復次得染污不</a><a name="0800c29" id="0800c29">染污。非得唯不染污。復次得異熟非異熟。非</span><a name="0801a01" id="0801a01">得唯非異熟。復次得有異熟無異熟。非得唯</a><a name="0801a02" id="0801a02">無異熟。復次得與所得。法或俱起。或不俱</a><a name="0801a03" id="0801a03">起。非得與所不得法必不俱起。復次得苦</a><a name="0801a04" id="0801a04">集道三諦攝。非得唯苦集諦攝。以如是等</a><a name="0801a05" id="0801a05">門。應知得非得差別</a><a name="0801a06" id="0801a06"><p>問何故得與所得法性類。或同或異耶。答得</a><a name="0801a07" id="0801a07">有三種。一有為法得。二擇滅得。三非擇滅</a><a name="0801a08" id="0801a08">得。有為法得。隨所得法性類差別。以有為</a><a name="0801a09" id="0801a09">法能有作用引自得故。擇滅得隨能證道</a><a name="0801a10" id="0801a10">性類差別。以諸擇滅自無作用。但由道力</a><a name="0801a11" id="0801a11">求證。彼時引彼得故。非擇滅得。隨自所依</a><a name="0801a12" id="0801a12">性類差別。以非擇滅自無作用。非道所求。</a><a name="0801a13" id="0801a13">彼得但依命根眾同分而現前故。問非得隨</a><a name="0801a14" id="0801a14">何性類差別。答彼定不隨所不得法以相</a><a name="0801a15" id="0801a15">違故。又不隨道非道所求故。但依命根眾</a><a name="0801a16" id="0801a16">同分轉故。隨所依性類差別。問若諸非得非</a><a name="0801a17" id="0801a17">擇滅得。俱隨所依性類差別者。所依或異</a><a name="0801a18" id="0801a18">熟。或唯等流。此二隨何性類差別。答隨等</a><a name="0801a19" id="0801a19">流性以義遍故。異熟非遍故不隨立。問非</a><a name="0801a20" id="0801a20">得若隨所不得法。性類差別有何過耶。答</a><a name="0801a21" id="0801a21">斷善根者應成就善。已離欲染者應成就</a><a name="0801a22" id="0801a22">不善。諸無學者應成就染。異生應成就</a><a name="0801a23" id="0801a23">三乘無漏法。退果應成果。捨向應成向。二</a><a name="0801a24" id="0801a24">滅非得應是無為。由此等過。非得不可隨</a><a name="0801a25" id="0801a25">所不得性類有異</a><a name="0801a26" id="0801a26"><p>問所說得為更有得為無耶。若更有得者得</a><a name="0801a27" id="0801a27">傳有得。何非無窮。若更無得者。此得由何</a><a name="0801a28" id="0801a28">可說成就。答應說得。復有得。問若爾應</a><a name="0801a29" id="0801a29">成無窮。答無窮亦無有過。由此生死難斷。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270800c.htm'><img src='up.gif' border=0></a>
<a href='T270801b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>