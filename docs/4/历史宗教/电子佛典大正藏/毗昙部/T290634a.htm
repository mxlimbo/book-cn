<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0634a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷52)</font> 辯隨眠品第五之一 <font face='Arial'>T29, p0634a</h2></font><hr>
<span class='old'>
</a><a name="0633c28" id="0633c28">有三世撥無去來。如是義言所未曾有。雖言</a><a name="0633c29" id="0633c29">過未有據曾當。而但異門說現在有非關過</span><a name="0634a01" id="0634a01">未如先已說。依如是義故有頌曰</a><a name="0634a02" id="0634a02"><p class='lg'>　　雖許有三世　　　撥已滅未生</a><br><a name="0634a03" id="0634a03">　　有更無第三　　　豈非天幻惑　</p></a><a name="0634a04" id="0634a04"><p>經主於此復作是言。又應顯成雨眾外道所</a><a name="0634a05" id="0634a05">黨邪論。彼作是說。有必常有無必常無。無必</a><a name="0634a06" id="0634a06">不生有必不滅。此亦非處置貶斥言。已滅未</a><a name="0634a07" id="0634a07">生約異門說。俱許通有及非有故。謂去來世</a><a name="0634a08" id="0634a08">色等諸法。有有生滅所知法性。及有前生俱</a><a name="0634a09" id="0634a09">行果性。而無現在能引果性。有引果用名</a><a name="0634a10" id="0634a10">為現在。過去未來無如是性。此豈同彼雨眾</a><a name="0634a11" id="0634a11">所說。唯有現在一念論宗。必定不能離同彼</a><a name="0634a12" id="0634a12">過。以說現世決定唯有。過未二世決定唯無。</a><a name="0634a13" id="0634a13">非許去來亦容是有。非許現在亦容是無。故</a><a name="0634a14" id="0634a14">同彼宗過極難離。若謂現有轉成過無。從未</a><a name="0634a15" id="0634a15">來無轉成現有。此亦非理有無別故。非有與</a><a name="0634a16" id="0634a16">無可轉成一。如何現有轉成過無。如何未無</a><a name="0634a17" id="0634a17">轉成現有。非汝現在是有亦無。非汝去來是</a><a name="0634a18" id="0634a18">無亦有。現在唯有去來唯無。有無條然寧</a><a name="0634a19" id="0634a19">相轉作。是故唯汝同雨眾宗。然我所宗決定</a><a name="0634a20" id="0634a20">唯有。定唯無者皆不可生。現在馬角不可生</a><a name="0634a21" id="0634a21">故。若謂馬角由無因故不可生者。理亦不然</a><a name="0634a22" id="0634a22">招馬果業應是角因。許角及身俱本無故。非</a><a name="0634a23" id="0634a23">無與無可有差別。彼因何故一有一無。經主</a><a name="0634a24" id="0634a24">此中復作是說。若執實有過去未來。則一切</a><a name="0634a25" id="0634a25">時果體常有。業於彼果有何功能。此亦不然</a><a name="0634a26" id="0634a26">體雖恒有。而於位別有功能故。謂業能令果</a><a name="0634a27" id="0634a27">起殊勝。引果作用是業功能。作用已生名現</a><a name="0634a28" id="0634a28">在位。故於位別業有功能。若業能令無轉成</a><a name="0634a29" id="0634a29">有。招馬果業何不為因。能令本無馬角成有。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290633c.htm'><img src='up.gif' border=0></a>
<a href='T290634b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>