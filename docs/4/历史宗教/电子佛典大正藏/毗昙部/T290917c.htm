<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0917c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷29)</font> 辯賢聖品第七之一 <font face='Arial'>T29, p0917c</h2></font><hr>
<span class='old'>
</a><a name="0917b28" id="0917b28">中所言作意。總顯一切心心所法。皆由想力</a><a name="0917b29" id="0917b29">相續而轉。見全身已復方便入。緣外白骨不</span><a name="0917c01" id="0917c01">淨觀門。謂為漸令勝解增故。觀外骨瑣在己</a><a name="0917c02" id="0917c02">身邊。漸遍一床一房一寺一園一邑一界一</a><a name="0917c03" id="0917c03">國。乃至遍地以海為邊。於其中間骨瑣充滿。</a><a name="0917c04" id="0917c04">為令勝解漸復增故。於所廣事漸略而觀。乃</a><a name="0917c05" id="0917c05">至唯觀自身骨瑣。齊此漸略不淨觀成。名</a><a name="0917c06" id="0917c06">瑜伽師初習業位。為令略觀勝解漸增。於</a><a name="0917c07" id="0917c07">白骨中復除足骨。思惟餘骨繫心而住。漸</a><a name="0917c08" id="0917c08">次乃至除頭半骨。思惟半骨繫心而住。齊此</a><a name="0917c09" id="0917c09">轉略不淨觀成。名瑜伽師已熟修位。為令略</a><a name="0917c10" id="0917c10">觀勝解自在。除半頭骨繫心眉間。專注一緣</a><a name="0917c11" id="0917c11">湛然而住。齊此極略不淨觀成。名瑜伽師超</a><a name="0917c12" id="0917c12">作意位。應知至此不淨觀成。諸所應為皆究</a><a name="0917c13" id="0917c13">竟故。所緣自在若小若大。應作四句。如理</a><a name="0917c14" id="0917c14">應思。隨欲而觀伏煩惱故。不名顛倒。得名為</a><a name="0917c15" id="0917c15">善。此不淨觀。何性幾地緣何境。何處生何行</a><a name="0917c16" id="0917c16">相。緣何世為有漏為無漏。為離染得。為加行</a><a name="0917c17" id="0917c17">得。頌曰</a><a name="0917c18" id="0917c18"><p class='lg'>　　無貪性十地　　　緣欲色人生</a><br><a name="0917c19" id="0917c19">　　不淨自世緣　　　有漏通二得　</p></a><a name="0917c20" id="0917c20"><p>論曰。如先所問。今次第答。謂此觀以無貪為</a><a name="0917c21" id="0917c21">性。違逆作意為因所引。厭惡棄背與貪相翻。</a><a name="0917c22" id="0917c22">應知此中名不淨觀。應是慧者理亦不然。觀</a><a name="0917c23" id="0917c23">所順故。謂不淨觀能近治貪。故應正以無貪</a><a name="0917c24" id="0917c24">為性。貪因淨相由觀力除。故說無貪為觀所</a><a name="0917c25" id="0917c25">順。諸不淨觀皆是無貪。非諸無貪皆不淨觀。</a><a name="0917c26" id="0917c26">唯能伏治顯色等貪。方說名為此觀體故。此</a><a name="0917c27" id="0917c27">約自性若兼隨行。具以四蘊五蘊為性。通依</a><a name="0917c28" id="0917c28">十地。謂四靜慮及四近分中間欲界。唯爾所</a><a name="0917c29" id="0917c29">地此容有故。此觀唯緣欲界色處境欲界顯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290917b.htm'><img src='up.gif' border=0></a>
<a href='T290918a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>