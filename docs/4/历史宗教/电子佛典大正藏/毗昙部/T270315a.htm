<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0315a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷61)</font> 結蘊第二中一行納息第二之一 <font face='Arial'>T27, p0315a</h2></font><hr>
<span class='old'>
</a><a name="0314c28" id="0314c28">欲乘空去而不能飛。入王苑中欲修舊</a><a name="0314c29" id="0314c29">道。聞象馬等種種喧聲雖極作意而不能</span><a name="0315a01" id="0315a01">得。時彼仙人知室羅筏城中士女恒作是念。</a><a name="0315a02" id="0315a02">若大仙人履地行者我等當得接足供養。彼</a><a name="0315a03" id="0315a03">仙爾時便起矯慧。語王女曰汝告城中。今</a><a name="0315a04" id="0315a04">日仙人履地而出。諸所欲作皆應作之。於</a><a name="0315a05" id="0315a05">是王女即便依教。諸人聞已除去城中瓦礫</a><a name="0315a06" id="0315a06">糞穢掃灑清淨。嚴列幢幡燒香散花作諸</a><a name="0315a07" id="0315a07">音樂莊飾嚴麗猶如天城。是時仙人步行而</a><a name="0315a08" id="0315a08">出去城不遠入林樹間。欲修舊道聞諸鳥</a><a name="0315a09" id="0315a09">聲其心驚亂而不能得。便捨此去詣於河</a><a name="0315a10" id="0315a10">邊。復聞水中龍魚騰躍。心既喧擾而不能</a><a name="0315a11" id="0315a11">修。遂即登山作如是念。我退善品都由</a><a name="0315a12" id="0315a12">有情。設我曾修戒禁苦行當感有翅貓狸</a><a name="0315a13" id="0315a13">之形。水陸空行無脫我者。發惡願已毒心</a><a name="0315a14" id="0315a14">稍息。須臾復能離八地染後生非想非非想</a><a name="0315a15" id="0315a15">處。有頂寂止甘露門田。八萬劫中受閑靜樂。</a><a name="0315a16" id="0315a16">業壽盡已還生此間苦法林中。作貓狸獸身</a><a name="0315a17" id="0315a17">及兩翅各廣五十踰繕那量。以此大身害有</a><a name="0315a18" id="0315a18">情類空行水陸無得免者。從此命終墮無</a><a name="0315a19" id="0315a19">間獄。受諸劇苦難有出期。如是仙人住身</a><a name="0315a20" id="0315a20">識退。如何言住意地退耶。復云何通天帝</a><a name="0315a21" id="0315a21">釋事。謂釋迦佛未出世時有一仙人名為</a><a name="0315a22" id="0315a22">洲胤。天帝數往諮受法義。後於一時天帝</a><a name="0315a23" id="0315a23">乘輦欲往仙所。阿素落女設芝夫人竊作</a><a name="0315a24" id="0315a24">是念。今天帝釋將無捨我欲往其餘諸美</a><a name="0315a25" id="0315a25">人所。便先昇輦自隱其形令天帝釋不知</a><a name="0315a26" id="0315a26">同往。臨至仙所迴顧見之。因即告言汝何</a><a name="0315a27" id="0315a27">來。此仙人不欲見諸女人。宜速還宮不應</a><a name="0315a28" id="0315a28">住此。設芝推託不欲還宮。天帝既忿以華</a><a name="0315a29" id="0315a29">莖擊夫人。遂以諂媚音謝。仙人聞之便生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270314c.htm'><img src='up.gif' border=0></a>
<a href='T270315b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>