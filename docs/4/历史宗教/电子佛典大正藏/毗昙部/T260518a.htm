<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1538 施設論 0518a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1538 施設論</font> <font face='Arial'>(卷2)</font> 對法大論中因施設門第四 <font face='Arial'>T26, p0518a</h2></font><hr>
<span class='old'>
</a><a name="0517c28" id="0517c28"><p>又問。何因菩薩。出母胎時。大地振動。答菩</a><a name="0517c29" id="0517c29">薩大士。具大威德。廣如前說</span><a name="0518a01" id="0518a01"><p>又問。何因菩薩。出母胎時。有大光明。普照世</a><a name="0518a02" id="0518a02">界。答廣如前說</a><a name="0518a03" id="0518a03"><p>又問。何因菩薩出母胎時。其菩薩母。不坐不</a><a name="0518a04" id="0518a04">臥。安然而立。有剎帝利上族同時所生。答菩</a><a name="0518a05" id="0518a05">薩聖母。少病少惱。作諸善業。勝妙果報。現前</a><a name="0518a06" id="0518a06">克成。故不坐臥。離諸苦受</a><a name="0518a07" id="0518a07"><p>又問。何因菩薩出母胎時。有四天子。自四方</a><a name="0518a08" id="0518a08">來。以妙鹿皮。承接菩薩。答菩薩長時。少病</a><a name="0518a09" id="0518a09">少惱。作諸善業。勝妙果報。現前克成。故使</a><a name="0518a10" id="0518a10">天來承接菩薩。免致墮地。離諸苦受</a><a name="0518a11" id="0518a11"><p>又問。何因菩薩初生。即行七步。答菩薩大士。</a><a name="0518a12" id="0518a12">於長時中。正念出離。親近修習。廣多施作。</a><a name="0518a13" id="0518a13">復善記說。又復菩薩決定當成如來應供正</a><a name="0518a14" id="0518a14">等正覺已。廣為眾生。說七覺支法</a><a name="0518a15" id="0518a15"><p>又問。何因菩薩初生。觀察四方。答菩薩長時。</a><a name="0518a16" id="0518a16">與毘缽舍那所俱正念親近修習。廣多施作。</a><a name="0518a17" id="0518a17">復善記說。又復菩薩決定當成如來應供正</a><a name="0518a18" id="0518a18">等正覺已。觀察四聖諦法。廣為眾生。開示演</a><a name="0518a19" id="0518a19">說。此是菩薩先現瑞相</a><a name="0518a20" id="0518a20"><p>又問。何因菩薩初生。即作是言。今我此身。是</a><a name="0518a21" id="0518a21">最後有。是邊際生。答菩薩在母胎中。常生悲</a><a name="0518a22" id="0518a22">惱。念救眾生。既出胎已。乃作是言。今我此</a><a name="0518a23" id="0518a23">身。是最後有。是邊際生。又復菩薩。決定當</a><a name="0518a24" id="0518a24">成如來應供正等正覺已。廣為眾生。說法化</a><a name="0518a25" id="0518a25">度。此是菩薩先現瑞相</a><a name="0518a26" id="0518a26"><p>又問。何因菩薩初生。於虛空中。天降二水。</a><a name="0518a27" id="0518a27">一冷一暖。用沐菩薩無垢之身。答龍威力故。</a><a name="0518a28" id="0518a28">以彼天龍。於其菩薩。深生淨信故現斯相</a><a name="0518a29" id="0518a29"><p>又問。何因菩薩初生。於聖母前。大水涌現。隨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260517c.htm'><img src='up.gif' border=0></a>
<a href='T260518b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>