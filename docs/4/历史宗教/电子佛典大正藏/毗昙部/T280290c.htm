<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0290c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷39)</font> 使犍度十門品第四之一 <font face='Arial'>T28, p0290c</h2></font><hr>
<span class='old'>
</a><a name="0290b28" id="0290b28">曰。緣此六界故。得入母胎。以如是等事故。於</a><a name="0290b29" id="0290b29">十八界中說六界</span><a name="0290c01" id="0290c01"><p>云何地界。答曰堅。總而言之。是堅而堅。無量</a><a name="0290c02" id="0290c02">差別。內法中堅異。外法中堅異。內法中堅異</a><a name="0290c03" id="0290c03">者。謂髮毛爪齒薄皮厚皮膚肉筋脈骨心脾腎</a><a name="0290c04" id="0290c04">肝肺生藏熟藏胃屎手足等。諸身分堅。內法</a><a name="0290c05" id="0290c05">分中。足堅勝手堅。所以者何。足行眾生。若當</a><a name="0290c06" id="0290c06">以手行者。手所有筋血肉。則速壞盡。如是等。</a><a name="0290c07" id="0290c07">身分眾生。各自有勝。外法中堅者。謂地山</a><a name="0290c08" id="0290c08">大石小石樹木銅鐵白鑞鉛錫。金銀琉璃車</a><a name="0290c09" id="0290c09">磲馬瑙珂貝等諸物。如是等。內外諸堅。總為</a><a name="0290c10" id="0290c10">堅相。云何水界。答曰濕。總而言之。是濕而</a><a name="0290c11" id="0290c11">濕。無量差別。內法濕異。外法濕異。內法中濕</a><a name="0290c12" id="0290c12">者。謂淚汗涕唾肪髓涎膽膿血腦澹陰尿。</a><a name="0290c13" id="0290c13">如是等內濕。外法中濕者。謂泉池河四海水</a><a name="0290c14" id="0290c14">輪等諸濕。如是等。內外諸濕。總名水界。云何</a><a name="0290c15" id="0290c15">火界。答曰熱。總而言之。是熱而熱。無量差</a><a name="0290c16" id="0290c16">別。內法中熱異。外法中熱異。內法中熱者。能</a><a name="0290c17" id="0290c17">令此身煖。所食飲食能令消熟。使身安隱。若</a><a name="0290c18" id="0290c18">增長時。名為熱病。外法中熱者。如炬燈燭火</a><a name="0290c19" id="0290c19">燒城燒村火摩尼珠火藥草火日光明火諸天</a><a name="0290c20" id="0290c20">宮光明火波多羅火等。或有說。內法火熱。</a><a name="0290c21" id="0290c21">非外法火。所以者何。若以飲食著銅鐵釜中。</a><a name="0290c22" id="0290c22">然於猛火。不能令其色變如腹中食。如是等。</a><a name="0290c23" id="0290c23">內外法中熱。總名火界。云何風界。答曰輕動。</a><a name="0290c24" id="0290c24">總而言之。是輕動而輕動相。無量差別。內法</a><a name="0290c25" id="0290c25">中輕動異。外法中輕動異。內法中輕動者。如</a><a name="0290c26" id="0290c26">上向風下向風住脅風住腹風住背風。如針</a><a name="0290c27" id="0290c27">刺風如截刀風[<a href='javascript:showpic("images/074577.gif")'>日*賁</a>]風出入息風諸支節風等。</a><a name="0290c28" id="0290c28">外法中風者。如四方風有塵風無塵風遍風</a><a name="0290c29" id="0290c29">不遍風小風大風毘嵐風風輪等風。如是等。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280290b.htm'><img src='up.gif' border=0></a>
<a href='T280291a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>