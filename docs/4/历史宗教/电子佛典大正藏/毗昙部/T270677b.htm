<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0677b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷130)</font> 大種蘊第五中大造納息第一之一 <font face='Arial'>T27, p0677b</h2></font><hr>
<span class='old'>
</a><a name="0677a28" id="0677a28">食如新剝皮牛。應觀思食如火坑炎炭。應</a><a name="0677a29" id="0677a29">觀識食如三百利鉾。問云何苾芻應觀段</span><a name="0677b01" id="0677b01">食如曠野子肉。答譬如夫妻唯有一子。面</a><a name="0677b02" id="0677b02">貌端正憐愛情深。值國飢荒欲詣他土。行</a><a name="0677b03" id="0677b03">至曠野遂絕餱糧。前路尚遙不食數日。皆</a><a name="0677b04" id="0677b04">困將死。其夫竊念。路遠糧絕命在須臾。我等</a><a name="0677b05" id="0677b05">三人理不俱濟。豈得相守俱喪。此中今若一</a><a name="0677b06" id="0677b06">人充食。則死一存二猶勝俱亡。若以我供</a><a name="0677b07" id="0677b07">慮妻志渜悲恨自絕不能出難。若以妻</a><a name="0677b08" id="0677b08">供恐兒失母亦不存活。便為兩失。然所愛</a><a name="0677b09" id="0677b09">子我等所生。夫妻若存子容可得。宜捨子</a><a name="0677b10" id="0677b10">命度茲曠野。作是念已悲不自勝。妻便怪</a><a name="0677b11" id="0677b11">之前問其故。夫乃具以所念告之。妻聞哽</a><a name="0677b12" id="0677b12">咽悶絕擗地。良久乃穌號哭呼天稱冤酷</a><a name="0677b13" id="0677b13">毒夫乃徐喻久而許之。於是夫妻抱子嗚唼。</a><a name="0677b14" id="0677b14">失聲悲叫何期苦哉。涕咽多時乃盡子命。破</a><a name="0677b15" id="0677b15">析為脯充路資糧。每欲食時夫妻相哭。稱</a><a name="0677b16" id="0677b16">言子子雨淚而食。食已嗟惋自責自咎。然彼</a><a name="0677b17" id="0677b17">夫妻自初籌議。乃至食已隨路行時。曾無歡</a><a name="0677b18" id="0677b18">情唯念愛子。如是行者住空閑處。終不</a><a name="0677b19" id="0677b19">放逸正思惟妻。生一可愛妙善法子。心常</a><a name="0677b20" id="0677b20">念之初無捨離。厭生死境趣涅槃方。於長</a><a name="0677b21" id="0677b21">時修資緣匱乏。為持聖道所依苦身。捨所</a><a name="0677b22" id="0677b22">專修入城乞食。與不放逸正思惟俱。自捨</a><a name="0677b23" id="0677b23">空閑乃至食已。曾無染著歡樂之心。唯念</a><a name="0677b24" id="0677b24">所捨專修之法。苾芻如是於段食中。應觀</a><a name="0677b25" id="0677b25">如前曠野子肉。若於段食已斷遍知者。於</a><a name="0677b26" id="0677b26">五欲愛亦斷遍知。同一制伏一對治故。若五</a><a name="0677b27" id="0677b27">欲愛已斷遍知。則無一結未斷遍知。能繫</a><a name="0677b28" id="0677b28">縛彼還生欲界。此依離欲愛得不還果。順</a><a name="0677b29" id="0677b29">下分結盡密意而說。問云何苾芻應觀觸食<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270677a.htm'><img src='up.gif' border=0></a>
<a href='T270677c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>