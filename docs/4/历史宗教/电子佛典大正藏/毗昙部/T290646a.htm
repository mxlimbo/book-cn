<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0646a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷54)</font> 辯隨眠品第五之一 <font face='Arial'>T29, p0646a</h2></font><hr>
<span class='old'>
</a><a name="0645c28" id="0645c28">至廣說後當略辯。纏煩惱垢攝者。且應先辯。</a><a name="0645c29" id="0645c29">纏相云何。頌曰</span><a name="0646a01" id="0646a01"><p class='lg'>　　纏八無慚愧　　　嫉慳并悔眠</a><br><a name="0646a02" id="0646a02">　　及掉舉惛沈　　　或十加忿覆</a><br><a name="0646a03" id="0646a03">　　無慚慳掉舉　　　皆從貪所生</a><br><a name="0646a04" id="0646a04">　　無愧眠惛沈　　　從無明所起</a><br><a name="0646a05" id="0646a05">　　嫉忿從瞋起　　　悔從疑覆諍　</p></a><a name="0646a06" id="0646a06"><p>論曰。根本煩惱亦名為纏。經說欲貪纏為緣</a><a name="0646a07" id="0646a07">故。若異此者貪等云何可得名為圓滿煩惱。</a><a name="0646a08" id="0646a08">然諸論者離諸隨眠。就勝說纏或八或十。謂</a><a name="0646a09" id="0646a09">品類足說有八纏。毘婆沙宗說纏有十。即於</a><a name="0646a10" id="0646a10">前八更加忿覆。如是十種繫縛含識置生死</a><a name="0646a11" id="0646a11">獄故名為纏。或十為因起諸惡行。令拘惡趣</a><a name="0646a12" id="0646a12">故名為纏。無慚無愧嫉慳并悔。掉舉惛沈如</a><a name="0646a13" id="0646a13">前已辯。令心昧略惛沈相應。不能持身是為</a><a name="0646a14" id="0646a14">眠相。眠雖亦有惛不相應。此唯辯纏故作是</a><a name="0646a15" id="0646a15">說。於此頓說眠三相者。此三與眠義相順故。</a><a name="0646a16" id="0646a16">解字義者作是釋言。眠謂於身能為滋潤。即</a><a name="0646a17" id="0646a17">是有力能長養身。由心安眠身增益故。此善</a><a name="0646a18" id="0646a18">等別略有四種。謂善不善有覆無覆。諸瑜伽</a><a name="0646a19" id="0646a19">師久善思擇。諸誦習者勞役長時。施主多時</a><a name="0646a20" id="0646a20">行益他事。此等加行憩息位中。所引睡眠皆</a><a name="0646a21" id="0646a21">名為善。然於加行聞思善心。眠不現行性相</a><a name="0646a22" id="0646a22">違故。此於加行修所成心亦不現行彼能治</a><a name="0646a23" id="0646a23">故。唯於一類生得善心。眠可現行性羸劣故。</a><a name="0646a24" id="0646a24">諸屠羊等不律儀人。專心久行不善加行。諸</a><a name="0646a25" id="0646a25">耽欲者於欲境中。專心久行不善加行。諸餘</a><a name="0646a26" id="0646a26">一切習惡行者。長時數起不善加行。此等加</a><a name="0646a27" id="0646a27">行憩息位中。所引睡眠皆名不善。一切煩惱</a><a name="0646a28" id="0646a28">於睡位中。無不皆容現在前故。有覆無記准</a><a name="0646a29" id="0646a29">此應釋。無覆無記唯異熟生。起工巧等眠<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290645c.htm'><img src='up.gif' border=0></a>
<a href='T290646b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>