<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0716b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷69)</font> 辯賢聖品第六之一 <font face='Arial'>T29, p0716b</h2></font><hr>
<span class='old'>
</a><a name="0716a28" id="0716a28">惑故。若謂此異由煩惱力。謂見斷惑依無事</a><a name="0716a29" id="0716a29">轉。修道所斷依有事故。此亦不然。以世俗道</span><a name="0716b01" id="0716b01">斷此煩惱亦多品故。或復但應以見斷惑。依</a><a name="0716b02" id="0716b02">無事故斷無退理。非無漏道所得果故。若</a><a name="0716b03" id="0716b03">謂異生斷無事惑亦有退故。證知諸聖見斷</a><a name="0716b04" id="0716b04">解脫無有退者。是無漏道所得果故。則不應</a><a name="0716b05" id="0716b05">言以無事故。雖多品惑一品道斷。故知由道</a><a name="0716b06" id="0716b06">力異義成。由此見修不應為例。又前已說。前</a><a name="0716b07" id="0716b07">說者何。謂見斷生由審察力。修所斷惑由境</a><a name="0716b08" id="0716b08">力起。非諸聖者於所緣中。無片依希橫興計</a><a name="0716b09" id="0716b09">度。故見所斷解脫無退。諸異生類猶未見真。</a><a name="0716b10" id="0716b10">故於所緣容橫計度。雖有已斷下八地中。見</a><a name="0716b11" id="0716b11">所斷惑亦容有退。聖已見真於見所斷必無</a><a name="0716b12" id="0716b12">有退。然失念故於外境中。取妙等相便有染</a><a name="0716b13" id="0716b13">著。憎背高舉不了行轉。由此道理修斷解脫</a><a name="0716b14" id="0716b14">聖亦有退。故彼所言諸異生者。斷無事惑亦</a><a name="0716b15" id="0716b15">有退故。證知諸聖見斷解脫無有退者。是無</a><a name="0716b16" id="0716b16">漏道所得果故。理定不然。又餘無漏果亦見</a><a name="0716b17" id="0716b17">有退故。謂彼所宗必無。聖者煩惱斷果世道</a><a name="0716b18" id="0716b18">所得。以彼論言聖者惑斷。是世道果理不成</a><a name="0716b19" id="0716b19">故。鄔陀夷經說。有聖者先得有頂定。後生色</a><a name="0716b20" id="0716b20">界中離退上斷無生下義。彼宗不許聖以世</a><a name="0716b21" id="0716b21">道伏惑。不許聖起靜等行故。聖無觀有為靜</a><a name="0716b22" id="0716b22">等故。非彼宗離見非常等。所有聖道能實斷</a><a name="0716b23" id="0716b23">惑。異生斷惑至聖位中。必無退理雙道鎮故。</a><a name="0716b24" id="0716b24">由此但依無漏道斷。經說先得滅受想定。後</a><a name="0716b25" id="0716b25">還退故生色界中是故極成。餘無漏道所得</a><a name="0716b26" id="0716b26">斷果亦有退義。故彼所言如見斷惑解脫無</a><a name="0716b27" id="0716b27">退。有頂修斷解脫亦爾。是無漏道所得果故。</a><a name="0716b28" id="0716b28">理定不然。上座此中亦作是說。定無阿羅漢</a><a name="0716b29" id="0716b29">退阿羅漢果。所以者何。由理教故。云何為理。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290716a.htm'><img src='up.gif' border=0></a>
<a href='T290716c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>