<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0141a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷27)</font> 分別智品第七之一 <font face='Arial'>T29, p0141a</h2></font><hr>
<span class='old'>
</a><a name="0140c28" id="0140c28">住正念正知。是謂如來第一念住。諸弟子眾</a><a name="0140c29" id="0140c29">唯不恭敬不正受行。如來緣之不生憂慼。</span><a name="0141a01" id="0141a01">捨而安住正念正知。是謂如來第二念住。諸</a><a name="0141a02" id="0141a02">弟子眾一類恭敬能正受行。一類不敬不正</a><a name="0141a03" id="0141a03">受行。如來緣之不生歡慼。捨而安住正念</a><a name="0141a04" id="0141a04">正知。是謂如來第三念住。此三皆用念慧</a><a name="0141a05" id="0141a05">為體。諸大聲聞亦於弟子順違俱境離歡</a><a name="0141a06" id="0141a06">慼俱。此何名為不共佛法。唯佛於此并習</a><a name="0141a07" id="0141a07">斷故。或諸弟子隨屬如來有順違俱。應甚</a><a name="0141a08" id="0141a08">歡慼。佛能不起可謂希奇。非屬諸聲聞</a><a name="0141a09" id="0141a09">不起非奇特故。唯在佛得不共名。諸佛大</a><a name="0141a10" id="0141a10">悲云何相別。頌曰</a><a name="0141a11" id="0141a11"><p class='lg'>　　大悲唯俗智　　　資糧行相境</a><br><a name="0141a12" id="0141a12">　　平等上品故　　　異悲由八因　</p></a><a name="0141a13" id="0141a13"><p>論曰。如來大悲俗智為性。若異此者則不</a><a name="0141a14" id="0141a14">能緣一切有情。亦不能作三苦行相。如</a><a name="0141a15" id="0141a15">共有悲。此大悲名依何義立。依五義故此</a><a name="0141a16" id="0141a16">立大名。一由資糧故大。謂大福德智慧資</a><a name="0141a17" id="0141a17">糧所成辦故。二由行相故大。謂此力能於</a><a name="0141a18" id="0141a18">三苦境作行相故。三由所緣故大。謂此總</a><a name="0141a19" id="0141a19">以三界有情為所緣故。四由平等故大。謂</a><a name="0141a20" id="0141a20">此等於一切有情作利樂故。五由上品故</a><a name="0141a21" id="0141a21">大。謂最上品更無餘悲能齊此故。此與悲</a><a name="0141a22" id="0141a22">異由八種因。一由自性。無癡無瞋自性異</a><a name="0141a23" id="0141a23">故。二由行相。三苦一苦行相異故。三由所</a><a name="0141a24" id="0141a24">緣。三界一界所緣異故。四由依地。第四靜慮</a><a name="0141a25" id="0141a25">通餘異故。五由依身。唯佛通餘身有異故。</a><a name="0141a26" id="0141a26">六由證得。離有頂欲證得異故。七由救濟。</a><a name="0141a27" id="0141a27">事成希望救濟異故。八由哀愍。平等不等哀</a><a name="0141a28" id="0141a28">愍異故。已辯佛德異餘有情。諸佛相望法</a><a name="0141a29" id="0141a29">皆等不。頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290140c.htm'><img src='up.gif' border=0></a>
<a href='T290141b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>