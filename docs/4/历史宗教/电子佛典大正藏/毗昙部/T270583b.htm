<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0583b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷113)</font> 業蘊第四中惡行納息第一之一 <font face='Arial'>T27, p0583b</h2></font><hr>
<span class='old'>
</a><a name="0583a28" id="0583a28">乃至廣說。問何故作此論。答為欲分別契</a><a name="0583a29" id="0583a29">經義故。如契經說。有三惡行十不善業道。</span><a name="0583b01" id="0583b01">契經雖作是說而不廣辯。廣說如前。復有</a><a name="0583b02" id="0583b02">說者。前已分別三種惡行。而未分別十不</a><a name="0583b03" id="0583b03">善業道。今欲分別故作斯論</a><a name="0583b04" id="0583b04"><p>此中三惡行名略事廣。十不善業道名廣事</a><a name="0583b05" id="0583b05">略。故三惡行攝十不善業道。非十不善業</a><a name="0583b06" id="0583b06">道攝三惡行。以諸惡行攝業道已而更有</a><a name="0583b07" id="0583b07">餘。譬如大器覆於小器而更有餘。是故三</a><a name="0583b08" id="0583b08">攝十非十攝三。不攝者何。謂除業道所攝。</a><a name="0583b09" id="0583b09">餘身語意惡行。何者是餘身語惡行。謂身語</a><a name="0583b10" id="0583b10">業道加行後起。及施設論所說諸業。并一切</a><a name="0583b11" id="0583b11">遮罪所攝業。何者是餘意惡行。謂不善思</a><a name="0583b12" id="0583b12">今當顯示十不善業道。根本加行後起三種</a><a name="0583b13" id="0583b13">差別。彼斷生命三種者。謂若屠羊者。彼先</a><a name="0583b14" id="0583b14">詣羊所。若買若牽若縛若打。乃至命未斷。</a><a name="0583b15" id="0583b15">爾時所有不善身語業。是斷生命加行。若以</a><a name="0583b16" id="0583b16">殺心正斷他命。爾時所有不善身表。及此</a><a name="0583b17" id="0583b17">剎那無表。是斷生命根本。從是以後即於是</a><a name="0583b18" id="0583b18">處。所有剝皮斷截支肉。或賣或食。所起不</a><a name="0583b19" id="0583b19">善身語表無表業。是斷生命後起。不與取三</a><a name="0583b20" id="0583b20">種者。謂初起盜心往彼彼處。圖謀伺察攻</a><a name="0583b21" id="0583b21">牆斷結取他財寶。乃至舉物未離本處。爾</a><a name="0583b22" id="0583b22">時所有不善身語業。是不與取加行。若以盜</a><a name="0583b23" id="0583b23">心正取他物舉離本處。爾時所有不善身</a><a name="0583b24" id="0583b24">表。及此剎那無表。是不與取根本。從是以後</a><a name="0583b25" id="0583b25">或物主覺乃至相繫相害。則以殺生加行</a><a name="0583b26" id="0583b26">為偷盜後起。若主不覺分張受用。爾時所</a><a name="0583b27" id="0583b27">起不善身語表無表業。是不與取後起。欲邪</a><a name="0583b28" id="0583b28">行三種者。謂以欲火所燒逼故。若信若書</a><a name="0583b29" id="0583b29">若飲食財寶以表愛相。彼或摩或觸乃至未<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270583a.htm'><img src='up.gif' border=0></a>
<a href='T270583c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>