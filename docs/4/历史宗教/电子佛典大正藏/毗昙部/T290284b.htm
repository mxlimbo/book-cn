<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0284b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷18)</font> 分別聖道果人品第六之一 <font face='Arial'>T29, p0284b</h2></font><hr>
<span class='old'>
</a><a name="0284a28" id="0284a28">分者。此是覺亦是覺分。正見是道亦是道分。</a><a name="0284a29" id="0284a29">毘婆沙師說如此。有餘師不破此次第。說助</span><a name="0284b01" id="0284b01">覺法次第。初發行者。為制伏於多種境界散</a><a name="0284b02" id="0284b02">亂偏倒諸智故。修四念處。四念處是觀行人</a><a name="0284b03" id="0284b03">繫錄心處。為滅除一切依貪憶念分別。由此</a><a name="0284b04" id="0284b04">經言故。知四念處為發行初。由念處力故。能</a><a name="0284b05" id="0284b05">生長精進。為成四事故。能正安立心令勝</a><a name="0284b06" id="0284b06">故。次四念處。修四正勤。由此正勤心安無</a><a name="0284b07" id="0284b07">憂悔故。治心成三摩提故。次四正勤修四如</a><a name="0284b08" id="0284b08">意足。由依止定信等諸根成出世法增上緣</a><a name="0284b09" id="0284b09">故。次四如意足修五根。此根最能制伏所對</a><a name="0284b10" id="0284b10">治法。起行由自功能。離同類因。能生出世法</a><a name="0284b11" id="0284b11">故。次五根修五力。於見道中修覺分。於見修</a><a name="0284b12" id="0284b12">道中修聖道分。何以故。經中說此言。於八分</a><a name="0284b13" id="0284b13">聖道中。一切應修至修圓滿。謂四念處至修</a><a name="0284b14" id="0284b14">圓滿。乃至七覺分至修圓滿。復有經言。比丘</a><a name="0284b15" id="0284b15">宣示如實言者。謂為四聖諦觀。譬如自所行</a><a name="0284b16" id="0284b16">路。更如此行。為修八分聖道譬。是故應知。於</a><a name="0284b17" id="0284b17">二位中修八分聖道。此等次第皆成。說次第</a><a name="0284b18" id="0284b18">已。此義今當說。於覺助法中幾法是有流。幾</a><a name="0284b19" id="0284b19">法是無流。偈曰。無流覺道分。釋曰。由安立彼</a><a name="0284b20" id="0284b20">於修道見道中。是故覺分道分。皆是無流。於</a><a name="0284b21" id="0284b21">世間亦有正見等法。此法不得聖道名。偈曰。</a><a name="0284b22" id="0284b22">餘法有二種。釋曰。所餘覺助法。有有流有無</a><a name="0284b23" id="0284b23">流。復次於何地。有幾覺助法。偈曰。於初定具</a><a name="0284b24" id="0284b24">足。釋曰。於初定地中具有一切三十七菩提</a><a name="0284b25" id="0284b25">助法。偈曰。非至定除喜。釋曰。云何無喜。諸</a><a name="0284b26" id="0284b26">近分定勢力所將故。復於下地疑怖未息故。</a><a name="0284b27" id="0284b27">偈曰。第二定離覺。釋曰。於第二定中正覺所</a><a name="0284b28" id="0284b28">離。唯有三十六。於彼無覺觀故。偈曰。於二二</a><a name="0284b29" id="0284b29">所離。釋曰。第三第四定中覺助法。喜覺二法<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290284a.htm'><img src='up.gif' border=0></a>
<a href='T290284c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>