<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0419a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷15)</font> 辯差別品第二之一 <font face='Arial'>T29, p0419a</h2></font><hr>
<span class='old'>
</a><a name="0418c28" id="0418c28">何俱起諸法聚中。有因果義。今當且為辯因</a><a name="0418c29" id="0418c29">果相。即令知有俱生因果。謂前略舉諸因相</span><a name="0419a01" id="0419a01">中。引薄伽梵處處經說。依此有彼有。此生故</a><a name="0419a02" id="0419a02">彼生。與此相反非有非生。如是名為因果總</a><a name="0419a03" id="0419a03">相。此中初顯俱生因義。後文復顯前生因義。</a><a name="0419a04" id="0419a04">若爾決定無俱生因。以薄伽梵說依此有彼</a><a name="0419a05" id="0419a05">有未來無故。何得為因。此責不然。無有多種</a><a name="0419a06" id="0419a06">故。未來非無故。後當廣辯。又此契經。證未來</a><a name="0419a07" id="0419a07">有。或復彼應說不違理經義。此中上座。釋經</a><a name="0419a08" id="0419a08">義言。依此有彼有者。此說有因相續為先。然</a><a name="0419a09" id="0419a09">後有果相續而住。誰生為先。誰生已住。為答</a><a name="0419a10" id="0419a10">此復說此生故彼生。此顯因生為先故後果</a><a name="0419a11" id="0419a11">生而相續住。如是上座。但率己情。妄解佛經。</a><a name="0419a12" id="0419a12">以扶己義。如是解釋佛所說經。無有定因堪</a><a name="0419a13" id="0419a13">為證故。謂何定因為證依此有彼有言。但據</a><a name="0419a14" id="0419a14">因果相續而說。不據一一因果剎那。依有一</a><a name="0419a15" id="0419a15">念因即有一念果。此順正理。非因相續後方</a><a name="0419a16" id="0419a16">有果相續。違正理故。又彼所說。無別勝理。非</a><a name="0419a17" id="0419a17">覺為先而作是釋。不能開顯經之妙義。若謂</a><a name="0419a18" id="0419a18">剎那因果難覺故據相續因果說者。此亦不</a><a name="0419a19" id="0419a19">然。無容有故。謂無容有不隔果剎那因相續</a><a name="0419a20" id="0419a20">而起。亦無容有不隔因剎那果相續起故。若</a><a name="0419a21" id="0419a21">如彼釋。應顯世尊說非如理。或應不據相</a><a name="0419a22" id="0419a22">續因果而說此經。彼如是釋。令緣起義難可</a><a name="0419a23" id="0419a23">了知。是故彼應於此經義更作餘釋。又彼何</a><a name="0419a24" id="0419a24">理定判。前經依相續說。後經不爾。後經亦應</a><a name="0419a25" id="0419a25">得作是釋。此生故彼生者。此說有因相續為</a><a name="0419a26" id="0419a26">先然後有果相續而住。非彼宗有與生義別。</a><a name="0419a27" id="0419a27">如非將生時與將起時異。又所疑問。誰生為</a><a name="0419a28" id="0419a28">先誰住已住。亦不應理。前後二門。不相待</a><a name="0419a29" id="0419a29">故。二門所待。義各異故。非前所說依此有彼。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290418c.htm'><img src='up.gif' border=0></a>
<a href='T290419b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>