<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0939a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷33)</font> 辯賢聖品第七之一 <font face='Arial'>T29, p0939a</h2></font><hr>
<span class='old'>
</a><a name="0938c28" id="0938c28">依鈍利信慧根增。如次名為信解見至。依得</a><a name="0938c29" id="0938c29">滅定立身證名。由身證得滅盡定故。依解脫</span><a name="0939a01" id="0939a01">異立後二種。謂依唯慧離煩惱障者立慧解</a><a name="0939a02" id="0939a02">脫。依兼得定離解脫障者立俱解脫。此名雖</a><a name="0939a03" id="0939a03">七事別唯六謂見道中有二聖者。一隨信行。</a><a name="0939a04" id="0939a04">二隨法行。此至修道別立二名。一信解。二見</a><a name="0939a05" id="0939a05">至。此至無學復立二名。謂時解脫。不時解脫。</a><a name="0939a06" id="0939a06">然唯應說有二聖者。隨信隨法行有異故。即</a><a name="0939a07" id="0939a07">此二種隨道差別。雖立異名而無別體。如是</a><a name="0939a08" id="0939a08">所說補特伽羅。以根性道離染依別。諸門分</a><a name="0939a09" id="0939a09">析數成多千。且如最初一隨信行。根故成三。</a><a name="0939a10" id="0939a10">謂下中上。性故成五。謂退法等。道故成十五。</a><a name="0939a11" id="0939a11">謂八忍七智。離染故成七十三。謂具縛離八</a><a name="0939a12" id="0939a12">地染。依身故成九。謂三洲欲天。若根性道離</a><a name="0939a13" id="0939a13">染依身相乘合成一億四萬七千八百二十五</a><a name="0939a14" id="0939a14">種。隨法行等如理應思。如是等門差別無量。</a><a name="0939a15" id="0939a15">若欲委細一一分別。施功甚多。所用極少。故</a><a name="0939a16" id="0939a16">我於此略示方隅。有智學徒應廣思擇。前說</a><a name="0939a17" id="0939a17">依解脫立後二種。立後二種相由何應知。頌</a><a name="0939a18" id="0939a18">曰</a><a name="0939a19" id="0939a19"><p class='lg'>　　俱由得滅定　　　餘名慧解脫　</p></a><a name="0939a20" id="0939a20"><p>論曰。諸阿羅漢得滅定者名俱解脫。由慧定</a><a name="0939a21" id="0939a21">力雙脫煩惱解脫障故。所餘未得滅盡定者</a><a name="0939a22" id="0939a22">名慧解脫。但由慧力於煩惱障得解脫故。何</a><a name="0939a23" id="0939a23">等名為解脫障體。諸阿羅漢心已解脫。而更</a><a name="0939a24" id="0939a24">求解脫為解脫彼障。謂於所障諸解脫中。有</a><a name="0939a25" id="0939a25">劣無知無覆無記性能障解脫。是解脫障體。</a><a name="0939a26" id="0939a26">於彼彼界得離染時。雖已無餘斷而起解脫。</a><a name="0939a27" id="0939a27">彼不行時方名解脫。彼有餘師說。此解脫障</a><a name="0939a28" id="0939a28">即以於諸定不自在為體。有餘師說。此解脫</a><a name="0939a29" id="0939a29">障即以諸定不得為體。有餘師說。於彼加行。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290938c.htm'><img src='up.gif' border=0></a>
<a href='T290939b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>