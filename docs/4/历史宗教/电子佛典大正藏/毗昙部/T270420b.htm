<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0420b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷81)</font> 結蘊第二中十門納息第四之一 <font face='Arial'>T27, p0420b</h2></font><hr>
<span class='old'>
</a><a name="0420a28" id="0420a28">故非樂住。如多人眾俱渡大河。有依草</a><a name="0420a29" id="0420a29">束。有依浮瓠。有依棑筏。有依船舫。依船</span><a name="0420b01" id="0420b01">舫者任運安樂得至彼岸。依餘物者怖畏</a><a name="0420b02" id="0420b02">艱難而到彼岸。有情亦爾度煩惱河。有依</a><a name="0420b03" id="0420b03">靜慮。有依餘地。雖俱從生死此岸度至涅</a><a name="0420b04" id="0420b04">槃彼岸。而依靜慮者安樂易到故名樂住</a><a name="0420b05" id="0420b05">非依近分無色者。由如是等種種因緣。唯</a><a name="0420b06" id="0420b06">四靜慮名為樂住。如名樂住如是亦名觸</a><a name="0420b07" id="0420b07">住。俱住</a><a name="0420b08" id="0420b08"><p>四無量者。一慈二悲三喜四捨。問何故靜慮</a><a name="0420b09" id="0420b09">無間說無量耶。答靜慮引起四無量故。復</a><a name="0420b10" id="0420b10">次靜慮無量更相引故。復次以四無量是靜</a><a name="0420b11" id="0420b11">慮中勝功德故。問此四無量自性是何。答慈</a><a name="0420b12" id="0420b12">悲俱以無瞋善根。為自性對治瞋故。若兼</a><a name="0420b13" id="0420b13">取相應隨轉。則四蘊五蘊為自性。欲界者四</a><a name="0420b14" id="0420b14">蘊。色界者五蘊。問若慈悲俱以無瞋善根。</a><a name="0420b15" id="0420b15">為自性對治瞋者。慈對治何等瞋。悲對治</a><a name="0420b16" id="0420b16">何等瞋耶。答慈對治斷命瞋。悲對治捶打</a><a name="0420b17" id="0420b17">瞋。復次慈對治應瞋處瞋。悲對治不應瞋處</a><a name="0420b18" id="0420b18">瞋。有作是說。慈無量以無瞋善根。為自性</a><a name="0420b19" id="0420b19">對治瞋故。悲無量以不害為自性對治</a><a name="0420b20" id="0420b20">害故。喜以喜根為自性。若兼取相應隨轉。</a><a name="0420b21" id="0420b21">則欲界者四蘊為自性。色界者五蘊為自性。</a><a name="0420b22" id="0420b22">問若喜無量以喜根為自性者。品類足說</a><a name="0420b23" id="0420b23">當云何通。如說。云何喜無量。謂喜及喜相</a><a name="0420b24" id="0420b24">應受想行識。若彼所起身語二業者。彼所起</a><a name="0420b25" id="0420b25">心不相應行皆名為喜。豈有喜受與受相</a><a name="0420b26" id="0420b26">應。答彼文應說。謂喜及喜相應想行識。不</a><a name="0420b27" id="0420b27">應言受而言受者是誦者謬。復次彼論總</a><a name="0420b28" id="0420b28">說五蘊為喜無量自性。雖喜受與受不相</a><a name="0420b29" id="0420b29">應。而餘心心所法與受相應。故作是說亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270420a.htm'><img src='up.gif' border=0></a>
<a href='T270420c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>