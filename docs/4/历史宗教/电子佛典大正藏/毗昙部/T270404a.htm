<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0404a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷78)</font> 結蘊第二中十門納息第四之一 <font face='Arial'>T27, p0404a</h2></font><hr>
<span class='old'>
</a><a name="0403c28" id="0403c28">愛難斷難破難可越度是故偏說。復次佛</a><a name="0403c29" id="0403c29">說貪愛多諸過患熾盛堅牢是故偏說。復次</span><a name="0404a01" id="0404a01">佛說貪愛能令界別地別部別及能生長</a><a name="0404a02" id="0404a02">一切煩惱是故偏說。由如是等種種因緣。</a><a name="0404a03" id="0404a03">有漏法中。唯愛一種世尊偏說為集聖諦。而</a><a name="0404a04" id="0404a04">集聖諦非唯愛攝</a><a name="0404a05" id="0404a05"><p>問苦滅聖諦云何。答如契經說。即諸所有愛</a><a name="0404a06" id="0404a06">及後有愛喜俱行愛彼彼喜愛。無餘斷棄吐</a><a name="0404a07" id="0404a07">盡離滅靜沒。是名苦滅聖諦。問既說諸愛無</a><a name="0404a08" id="0404a08">餘斷等名滅聖諦。即集亦滅如何但說苦滅</a><a name="0404a09" id="0404a09">聖諦。答此亦應說集滅聖諦。而不說者是</a><a name="0404a10" id="0404a10">有餘說。復次已說苦滅當知即說集諦亦</a><a name="0404a11" id="0404a11">滅。以苦與集是一物故。復次若說苦滅應</a><a name="0404a12" id="0404a12">知已說集諦亦滅。要滅其因果乃滅故。復</a><a name="0404a13" id="0404a13">次為所化者欣樂滅故但說苦滅。謂所化</a><a name="0404a14" id="0404a14">者於苦厭心勝於厭集。無始時來為苦逼</a><a name="0404a15" id="0404a15">故。今聞佛說苦滅聖諦便生歡喜言。此弊</a><a name="0404a16" id="0404a16">惡眾苦滅盡甚為快哉。由此喜心速求證</a><a name="0404a17" id="0404a17">滅。由如是等種種因緣世尊但說苦滅聖</a><a name="0404a18" id="0404a18">諦。而不說為集滅聖諦。問趣苦滅道聖諦</a><a name="0404a19" id="0404a19">云何。答如契經說八支聖道。謂正見乃至正</a><a name="0404a20" id="0404a20">定。是名趣苦滅道聖諦。問此亦應說趣集</a><a name="0404a21" id="0404a21">滅道。如何但說趣苦滅道。答此亦應說趣</a><a name="0404a22" id="0404a22">集滅道。而不說者是有餘說。復次已說趣</a><a name="0404a23" id="0404a23">苦滅道當知即說趣集滅道。以苦與集非</a><a name="0404a24" id="0404a24">別物故。復次若說趣苦滅道應知已說趣</a><a name="0404a25" id="0404a25">集滅道。要滅因已果方滅故。復次為所化者</a><a name="0404a26" id="0404a26">欣樂滅道故作是說。謂所化者厭苦情深聞</a><a name="0404a27" id="0404a27">說此道能趣苦滅極生歡喜。由此速能修</a><a name="0404a28" id="0404a28">道加行。是故但說趣苦滅道。復次欲顯聖</a><a name="0404a29" id="0404a29">道唯能遮苦令永不生故作是說。謂設問<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270403c.htm'><img src='up.gif' border=0></a>
<a href='T270404b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>