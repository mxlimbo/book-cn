<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0179b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷24)</font> 雜乾度中思品之二 <font face='Arial'>T28, p0179b</h2></font><hr>
<span class='old'>
</a><a name="0179a28" id="0179a28">成就凡夫性。若凡夫性是染污法者。行者亦</a><a name="0179a29" id="0179a29">是凡夫。亦是聖人。所以者何。住苦法忍時。成</span><a name="0179b01" id="0179b01">就五種染污法。是時亦是具縛。亦是聖人。問</a><a name="0179b02" id="0179b02">曰無有成就色無色界凡夫性者。何以言是時</a><a name="0179b03" id="0179b03">三界凡夫得不成就耶。答曰。或有說者。此文</a><a name="0179b04" id="0179b04">應如是說。三界中凡夫。得不成就。而不說者</a><a name="0179b05" id="0179b05">有何意耶。答曰。欲令三數滿故作如是說。成</a><a name="0179b06" id="0179b06">就欲界凡夫性。不成就色無色界凡夫性。若</a><a name="0179b07" id="0179b07">不成就欲界凡夫性。是人不名成就三界凡</a><a name="0179b08" id="0179b08">夫性。是故欲令三數滿故作如是說。復有說</a><a name="0179b09" id="0179b09">者。斷其可生處故作如是說。彼有更生之處。</a><a name="0179b10" id="0179b10">令悉斷之。令彼法不復得生。復有說者。欲</a><a name="0179b11" id="0179b11">令不成就法復不成就故。云何不成就法復</a><a name="0179b12" id="0179b12">不成就耶。答曰。欲令極遠故。復有說者。三界</a><a name="0179b13" id="0179b13">凡夫性。得非數滅故說三界</a><a name="0179b14" id="0179b14"><p>凡夫性是何等法耶。答曰。三界不染污心不</a><a name="0179b15" id="0179b15">相應行。問曰。何故復作此論。答曰。為止說凡</a><a name="0179b16" id="0179b16">夫性定欲界繫是染污是見道斷是相應法者</a><a name="0179b17" id="0179b17">意故。而作此論。說三界則止定在欲界。不染</a><a name="0179b18" id="0179b18">污則止染污。修道斷則止見道斷。不相應則</a><a name="0179b19" id="0179b19">止是相應法者意。問曰。凡夫性體性是何。答</a><a name="0179b20" id="0179b20">曰。如此經說。不得聖道。乃至廣說。此中說凡</a><a name="0179b21" id="0179b21">夫性是不成就不隱沒無記心不相應行行陰</a><a name="0179b22" id="0179b22">所攝。問曰。凡夫性。非行陰所攝。所以者何。</a><a name="0179b23" id="0179b23">心不相應行法中。不說此法故。答曰。亦說在</a><a name="0179b24" id="0179b24">如是等諸法名心不相應行中。此是凡夫性</a><a name="0179b25" id="0179b25">體性。乃至廣說</a><a name="0179b26" id="0179b26"><p>已說體性。所以今當說。凡夫性是何義。阿毘</a><a name="0179b27" id="0179b27">曇人說曰。凡夫分凡夫性。凡夫身凡夫體。是</a><a name="0179b28" id="0179b28">凡夫性義。尊者瞿沙說曰。與凡夫相似義是</a><a name="0179b29" id="0179b29">凡夫性義。如牛似牛故名牛性。餘禽獸等亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280179a.htm'><img src='up.gif' border=0></a>
<a href='T280179c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>