<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0163b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷32)</font> 雜蘊第一中愛敬納息第四之一 <font face='Arial'>T27, p0163b</h2></font><hr>
<span class='old'>
</a><a name="0163a28" id="0163a28">樂。亦名近。亦名妙。亦名出離。問何故擇滅</a><a name="0163a29" id="0163a29">亦名涅槃。答槃名為趣涅名為出。永出諸</span><a name="0163b01" id="0163b01">趣故名涅槃。復次槃名為臭涅名為無。永</a><a name="0163b02" id="0163b02">無臭穢諸煩惱業故名涅槃。復次槃名稠</a><a name="0163b03" id="0163b03">林涅名永離。永離一切三火三相諸蘊稠林</a><a name="0163b04" id="0163b04">故名涅槃。復次槃名為織涅名為不。此中</a><a name="0163b05" id="0163b05">永無煩惱業縷。不織生死異熟果絹故名</a><a name="0163b06" id="0163b06">涅槃。餘如前說。問何故擇滅亦名不同類。</a><a name="0163b07" id="0163b07">答無同類因故。亦非同類因故。餘如前說。</a><a name="0163b08" id="0163b08">問何故擇滅亦名非聚。答離諸聚故。謂說</a><a name="0163b09" id="0163b09">有為無住相者。彼說有為法必四類共聚。</a><a name="0163b10" id="0163b10">謂自體及三相。若說有為有住相者。彼說</a><a name="0163b11" id="0163b11">有為法必五類共聚。謂自體及四相。復次諸</a><a name="0163b12" id="0163b12">界諸趣諸生諸蘊諸世諸苦皆名為聚。擇滅</a><a name="0163b13" id="0163b13">異彼故名非聚。問何故擇滅亦名非顯。答</a><a name="0163b14" id="0163b14">顯謂稱讚涅槃功德智者極成。不待稱讚故</a><a name="0163b15" id="0163b15">名非顯。復次涅槃功德無邊際故不可稱讚。</a><a name="0163b16" id="0163b16">如說。此八技術無邊不可稱讚故名非顯。</a><a name="0163b17" id="0163b17">復次顯名毀呰涅槃功德究竟圓滿。如</a><a name="0163b18" id="0163b18">末尼珠周圓光淨不可毀呰故名非顯。復</a><a name="0163b19" id="0163b19">次涅槃功德究竟安住。如末尼珠體無增</a><a name="0163b20" id="0163b20">減。隨所置處即便安住不可毀呰故名非</a><a name="0163b21" id="0163b21">顯。復次顯謂顯說涅槃是聖現量所證不可</a><a name="0163b22" id="0163b22">顯說故名非顯。復次諸有為法有因有果。</a><a name="0163b23" id="0163b23">可得以因顯說其果。亦得以果顯說其</a><a name="0163b24" id="0163b24">因。涅槃無為無因無果不可顯說故名非</a><a name="0163b25" id="0163b25">顯復次顯謂顯示。涅槃寂靜無婆羅門剎帝</a><a name="0163b26" id="0163b26">利等種姓差別可以顯示。亦無青黃赤白等</a><a name="0163b27" id="0163b27">相可以顯示。故名非顯。復次顯謂顯現。諸</a><a name="0163b28" id="0163b28">有為法或體是色其相顯現或雖非色而依</a><a name="0163b29" id="0163b29">色轉亦可顯現。涅槃不然故名非顯。問何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270163a.htm'><img src='up.gif' border=0></a>
<a href='T270163c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>