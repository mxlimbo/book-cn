<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0051b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷8)</font> 雜犍度智品第二 <font face='Arial'>T28, p0051b</h2></font><hr>
<span class='old'>
</a><a name="0051a28" id="0051a28">識能廣見境界。乃至廣說。是故當言兩眼見</a><a name="0051a29" id="0051a29">色不當言一眼見色。合者。若以手以衣以葉。</span><a name="0051b01" id="0051b01">諸餘障眼具。壞者。若瞟翳。若赤膜若眼雲</a><a name="0051b02" id="0051b02">若生白膜。覆者。為煙塵垢所覆。滅者。若爛</a><a name="0051b03" id="0051b03">敗。若虫噉。若墮若破。若消涸。若挑出。若自</a><a name="0051b04" id="0051b04">脫。如眼色。耳聲鼻香亦如是。如所依淨識則</a><a name="0051b05" id="0051b05">淨。所依不淨識則不淨。實義淨者。善識是淨。</a><a name="0051b06" id="0051b06">染污是不淨。或有眼淨識不淨。或有識淨眼</a><a name="0051b07" id="0051b07">不淨。或有眼識俱淨。或有眼識俱不淨。眼淨</a><a name="0051b08" id="0051b08">識不淨者。如眼無諸障翳生染污識。識淨眼</a><a name="0051b09" id="0051b09">不淨者。如眼有障翳生善識。眼識俱淨者。</a><a name="0051b10" id="0051b10">如眼無障翳生善識。眼識俱不淨者。如眼有</a><a name="0051b11" id="0051b11">障翳生染污識。問曰。何故眼耳鼻。有二處</a><a name="0051b12" id="0051b12">所。而舌身無兩處所耶。答曰如此諸根。以莊</a><a name="0051b13" id="0051b13">嚴身。若有二舌。是鄙陋事。世所嫌笑。云何此</a><a name="0051b14" id="0051b14">人而有二舌。如似毒蛇。若有二身。亦是鄙陋</a><a name="0051b15" id="0051b15">為世所笑。云何一人而有二身。如孿子併。問</a><a name="0051b16" id="0051b16">曰。以何等故。但有二眼二鼻二耳。而不多耶。</a><a name="0051b17" id="0051b17">答曰。如此諸根。以莊嚴身。若有多眼。廣說如</a><a name="0051b18" id="0051b18">上。復有說者。若有多眼。則無所益。所以者</a><a name="0051b19" id="0051b19">何。如二眼見色則淨。多亦無益。以無益故。唯</a><a name="0051b20" id="0051b20">有二眼。耳鼻亦應如是說。問曰何故二眼二</a><a name="0051b21" id="0051b21">鼻二耳處所。唯說一界一入一根。答曰。行</a><a name="0051b22" id="0051b22">一境界一識所依。以作一事。故說一界。乃至</a><a name="0051b23" id="0051b23">廣說</a><a name="0051b24" id="0051b24"><p>問曰。為眼見色。為識見。為識相應慧見。為和</a><a name="0051b25" id="0051b25">合見。若眼見者。無識時亦應見。若與餘識合</a><a name="0051b26" id="0051b26">時。亦應見。若識見者。識即見性。亦是識性。</a><a name="0051b27" id="0051b27">若識相應慧見者。耳識相應慧亦應見應聞。</a><a name="0051b28" id="0051b28">若和合見者。未嘗不和合。答曰。眼見色。而必</a><a name="0051b29" id="0051b29">須識。眼有二種。一報眼二長養眼。耳鼻舌身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280051a.htm'><img src='up.gif' border=0></a>
<a href='T280051c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>