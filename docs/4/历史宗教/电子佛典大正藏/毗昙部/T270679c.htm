<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0679c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷131)</font> 大種蘊第五中大造納息第一之一 <font face='Arial'>T27, p0679c</h2></font><hr>
<span class='old'>
</a><a name="0679b28" id="0679b28">具縛異生受我飲食亦復如是。無宜於此</a><a name="0679b29" id="0679b29">不等心施。有說。長者施僧飲食本意但欲</span><a name="0679c01" id="0679c01">饒益他故。彼作是念。我施飲食為饒益</a><a name="0679c02" id="0679c02">他不欲自利。如阿羅漢受我飲食所得饒</a><a name="0679c03" id="0679c03">益。毀戒亦然。是故我今應等心施有說。長</a><a name="0679c04" id="0679c04">者避愛恚故彼作是念。若施不等僧或於</a><a name="0679c05" id="0679c05">我起愛恚心。由此當招不如意果。我即</a><a name="0679c06" id="0679c06">於彼便作怨讎。何得名為真淨施主。有說。</a><a name="0679c07" id="0679c07">長者隨佛教故彼作是念。如來常說若有於</a><a name="0679c08" id="0679c08">一補特伽羅偏心敬養有五過失。若有一失</a><a name="0679c09" id="0679c09">尚不應為何況於五。有說。長者不望報故。</a><a name="0679c10" id="0679c10">彼作是念。施果異熟唯欲界受。我若命終當</a><a name="0679c11" id="0679c11">生色界。施果於我便為無益。設當有益尚</a><a name="0679c12" id="0679c12">不希求況復無益。故我但應平等心施。有</a><a name="0679c13" id="0679c13">說。長者敬出家故彼作是念。我離欲染得</a><a name="0679c14" id="0679c14">不還果。猶於居家眷屬珍財不能棄捨。諸</a><a name="0679c15" id="0679c15">出家者雖有具縛。而於居家眷屬財產能</a><a name="0679c16" id="0679c16">棄能捨能不積集。受佛禁戒盡壽修行。純</a><a name="0679c17" id="0679c17">一圓滿清淨梵行。設有失念毀犯戒者。深</a><a name="0679c18" id="0679c18">生慚恥常希清淨。若在居家不能如是。</a><a name="0679c19" id="0679c19">故我於此應等心施。有說。長者重儀相。故</a><a name="0679c20" id="0679c20">彼作是念。諸出家人剃髮染衣。儀相同佛持</a><a name="0679c21" id="0679c21">戒破戒。俱令世間瞻睹生福。為作福田故</a><a name="0679c22" id="0679c22">我於中應等心施。有說。長者荷佛恩故彼</a><a name="0679c23" id="0679c23">作是念。我依佛法獲得忍智。金剛杵劍摧</a><a name="0679c24" id="0679c24">破二十身見山峰。斷截無邊惡趣根本。作有</a><a name="0679c25" id="0679c25">邊際定趣涅槃。於四諦中慧眼清淨。盡下</a><a name="0679c26" id="0679c26">分結出欲淤泥。故我不應於佛弟子。心不</a><a name="0679c27" id="0679c27">平等而行惠施。有說。長者顯自所得覺慧堅</a><a name="0679c28" id="0679c28">牢不可轉故。彼作是念。我慧堅牢豈隨天</a><a name="0679c29" id="0679c29">言輕有轉變。故於僧眾施心平等。顯己如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270679b.htm'><img src='up.gif' border=0></a>
<a href='T270680a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>