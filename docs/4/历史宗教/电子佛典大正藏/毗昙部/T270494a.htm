<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0494a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷95)</font> 智蘊第三中學支納息第一之一 <font face='Arial'>T27, p0494a</h2></font><hr>
<span class='old'>
</a><a name="0493c28" id="0493c28">路。要一一過非二非多。諸心所法亦復如</a><a name="0493c29" id="0493c29">是。一一各別生相所生。必無一時和合生</span><a name="0494a01" id="0494a01">義。問彼依何量作如是說。答依至教量。謂</a><a name="0494a02" id="0494a02">契經說。若於爾時心沈恐沈。修三覺支名</a><a name="0494a03" id="0494a03">非時修。謂輕安定捨。修三覺支名是時修。</a><a name="0494a04" id="0494a04">謂擇法精進喜。若於爾時心掉恐掉。修三</a><a name="0494a05" id="0494a05">覺支名非時修。謂擇法精進喜。修三覺支</a><a name="0494a06" id="0494a06">名是時修。謂輕安定捨。彼作是說。覺支既</a><a name="0494a07" id="0494a07">有時非時修。故知心所次第而生。非一時</a><a name="0494a08" id="0494a08">起。又餘經說。舍利子言。我於七覺支定能</a><a name="0494a09" id="0494a09">隨意自在住。謂我欲於此覺支定日初分</a><a name="0494a10" id="0494a10">住。即便能住。若我欲於此覺支定日中分</a><a name="0494a11" id="0494a11">住。即便能住。若我欲於此覺支定日後分</a><a name="0494a12" id="0494a12">住。即便能住。彼作是說。既舍利子於七覺</a><a name="0494a13" id="0494a13">支隨所欲住。故知心所次第而生。非一時</a><a name="0494a14" id="0494a14">起其理決定。為遮彼意顯諸心所有一時</a><a name="0494a15" id="0494a15">生故作斯論。問若諸心所有一時生。云何</a><a name="0494a16" id="0494a16">通彼所引契經。答前契經說。時非時修三覺</a><a name="0494a17" id="0494a17">支者。乃證心所非要次第一一而生。說三</a><a name="0494a18" id="0494a18">覺支一時修故。證諸心所有俱時生。問若諸</a><a name="0494a19" id="0494a19">覺支隨所依地。或六或七一時而生。何故經</a><a name="0494a20" id="0494a20">說時非時修各唯三種。答依止觀品覺支勢</a><a name="0494a21" id="0494a21">用有增減故作如是說。謂三覺支是奢摩</a><a name="0494a22" id="0494a22">他品。三覺支是毘缽舍那品。若奢摩他品覺</a><a name="0494a23" id="0494a23">支增時令心沈下。爾時應修觀品覺支策</a><a name="0494a24" id="0494a24">心令舉。而修止品故說非時。若毘缽舍</a><a name="0494a25" id="0494a25">那品覺支增時令心浮舉。爾時應修止品覺</a><a name="0494a26" id="0494a26">支抑心令下。而修觀品故說非時。雖諸</a><a name="0494a27" id="0494a27">覺支一時而起。而用有增減故唯說三。復</a><a name="0494a28" id="0494a28">次入聖道時依止觀品。有差別故作如是</a><a name="0494a29" id="0494a29">說。謂若依奢摩他品覺支入聖道者。應修<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270493c.htm'><img src='up.gif' border=0></a>
<a href='T270494b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>