<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0396a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷7)</font> 四法品第五之一 <font face='Arial'>T26, p0396a</h2></font><hr>
<span class='old'>
</a><a name="0395c28" id="0395c28">若習若修若多所作為能獲得諸漏永盡。如</a><a name="0395c29" id="0395c29">薄伽梵於波羅衍拏起問中說</span><a name="0396a01" id="0396a01"><p class='lg'>　　斷欲想憂怖　　　離惛沈睡眠</a><br><a name="0396a02" id="0396a02">　　及惡作掉舉　　　得捨念清淨</a><br><a name="0396a03" id="0396a03">　　法輪為上首　　　得正智解脫</a><br><a name="0396a04" id="0396a04">　　我說斷無明　　　得勝分別慧　</p></a><a name="0396a05" id="0396a05"><p>四業者。一黑黑異熟業。二白白異熟業。三</a><a name="0396a06" id="0396a06">黑白黑白異熟業。四非黑非白無異熟業</a><a name="0396a07" id="0396a07">能盡諸業。云何黑黑異熟業。答如世尊為持</a><a name="0396a08" id="0396a08">俱胝牛戒布剌拏說。圓滿當知。世有一類補</a><a name="0396a09" id="0396a09">特伽羅。造有損害身語意行。彼造有損害身</a><a name="0396a10" id="0396a10">語意行已。積集增長有損害法。彼積集增長</a><a name="0396a11" id="0396a11">有損害法已。感得有損害自體。彼感得有損</a><a name="0396a12" id="0396a12">害自體已。生有損害世間。彼生有損害世間</a><a name="0396a13" id="0396a13">已。觸有損害觸。彼觸有損害觸已。受有損害</a><a name="0396a14" id="0396a14">受。一向不可愛。一向不可樂。一向不可喜。一</a><a name="0396a15" id="0396a15">向不可意。如那落伽諸有情類。彼由此類有</a><a name="0396a16" id="0396a16">此類生。生已復觸如是類觸。是故我說彼諸</a><a name="0396a17" id="0396a17">有情隨自造業。圓滿當知。是名黑黑異熟業。</a><a name="0396a18" id="0396a18">造有損害身語意行者。謂造不善身語意行。</a><a name="0396a19" id="0396a19">於此義中意說不善身語意行。名有損害身</a><a name="0396a20" id="0396a20">語意行。彼造有損害身語意行已。積集增長</a><a name="0396a21" id="0396a21">有損害法者。謂造不善身語意行已。造作增</a><a name="0396a22" id="0396a22">長不遠離法。於此義中意說造作增長不遠</a><a name="0396a23" id="0396a23">離法。名積集增長有損害法。彼積集增長有</a><a name="0396a24" id="0396a24">損害法已。感得有損害自體者。謂造作增長</a><a name="0396a25" id="0396a25">不遠離法已。感得地獄中有。於此義中意說</a><a name="0396a26" id="0396a26">地獄中有。名有損害自體。所以者何。謂住彼</a><a name="0396a27" id="0396a27">中有中。眼所見色。耳所聞聲。鼻所嗅香。舌所</a><a name="0396a28" id="0396a28">嘗味。身所覺觸。意所了法。一切不可意非可</a><a name="0396a29" id="0396a29">意。不悅意非悅意。不可意相非可意相。不平<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260395c.htm'><img src='up.gif' border=0></a>
<a href='T260396b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>