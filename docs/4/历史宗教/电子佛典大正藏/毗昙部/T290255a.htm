<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0255a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷14)</font> 中分別惑品第五 <font face='Arial'>T29, p0255a</h2></font><hr>
<span class='old'>
</a><a name="0254c28" id="0254c28">別。偈曰。七慢。釋曰。何者為七。一慢。二過慢。</a><a name="0254c29" id="0254c29">三過過慢。四我慢。五增上慢。六下慢。七邪</span><a name="0255a01" id="0255a01">慢。若不分別。但以心高為慢。此心高由生起</a><a name="0255a02" id="0255a02">差別故成七種。於下計自勝。或與等計自同。</a><a name="0255a03" id="0255a03">若人如此分別起高心名慢。於等計自勝名</a><a name="0255a04" id="0255a04">過慢。於上品計自勝名過過慢。於五取陰分</a><a name="0255a05" id="0255a05">別計是我及我所名我慢。未至勝德計自己</a><a name="0255a06" id="0255a06">得名增上慢。於多量勝計自少量劣名下慢。</a><a name="0255a07" id="0255a07">實自無德計自有德名邪慢。若爾於阿毘達</a><a name="0255a08" id="0255a08">磨藏中說慢類有九種。一我勝慢類。二我等</a><a name="0255a09" id="0255a09">慢類。三我下慢類。四有勝我慢類。五有等我</a><a name="0255a10" id="0255a10">慢類。六有劣我慢類。七無勝我慢類。八無等</a><a name="0255a11" id="0255a11">我慢類。九無下我慢類。此義云何。此九從前</a><a name="0255a12" id="0255a12">七慢生。偈曰。九慢類。從三。釋曰。何者為三。</a><a name="0255a13" id="0255a13">謂從過慢慢下慢。此中第一三慢。依止見起。</a><a name="0255a14" id="0255a14">即是三慢。謂過慢慢下慢。下慢慢過慢。即是</a><a name="0255a15" id="0255a15">第二三慢。慢過慢下慢。即是第三三慢。此義</a><a name="0255a16" id="0255a16">相應。於多量為勝。計自少量為劣立為慢。有</a><a name="0255a17" id="0255a17">高處故。計無他下劣於自。此中何為高處。有</a><a name="0255a18" id="0255a18">如此高處。於自所樂最下劣眾生聚中。知自</a><a name="0255a19" id="0255a19">最下。於自起尊重心。復次於發慧論中分明</a><a name="0255a20" id="0255a20">說此事。如言我是王旃陀羅。若依分別道理</a><a name="0255a21" id="0255a21">論說。計我勝此慢。或慢或過慢或過過慢。由</a><a name="0255a22" id="0255a22">觀下等勝品人故。復次此七種慢。何法所滅。</a><a name="0255a23" id="0255a23">故說偈曰。見修滅。釋曰。由見及修故說彼滅。</a><a name="0255a24" id="0255a24">一切七見諦修道所滅。是修道所滅。於聖人</a><a name="0255a25" id="0255a25">未滅。為必定於聖人現前起。為不起。不定。譬</a><a name="0255a26" id="0255a26">如偈曰。殺等上心惑。修滅如彼爾。釋曰。有上</a><a name="0255a27" id="0255a27">心惑。能起故意為作。殺生乃至說妄語。此皆</a><a name="0255a28" id="0255a28">修道所滅。緣修道所滅法為境界故。復次偈</a><a name="0255a29" id="0255a29">曰。非有愛聖人不起。釋曰。非有貪愛亦修道</a><a name="0255a30" id="0255a30">所滅。此非有是何法。謂於三界不有。於中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290254c.htm'><img src='up.gif' border=0></a>
<a href='T290255b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>