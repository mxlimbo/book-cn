<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0121a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷24)</font> 雜蘊第一中補特伽羅納息第三之一 <font face='Arial'>T27, p0121a</h2></font><hr>
<span class='old'>
</a><a name="0120c28" id="0120c28">有情為我所逼貪愛樂受。四方追求造善</a><a name="0120c29" id="0120c29">惡行。由此諸有相續不絕。不苦不樂受義言</span><a name="0121a01" id="0121a01">我能起愛。令有相續勝餘二受。謂於欲界</a><a name="0121a02" id="0121a02">下三靜慮我尚起愛造善惡行。令有相續。</a><a name="0121a03" id="0121a03">況於上地無苦樂處而不能耶。脅尊者言。</a><a name="0121a04" id="0121a04">三受皆能為緣起愛。識身論說。若有三受未</a><a name="0121a05" id="0121a05">斷未知。能起諸愛引眾苦果。故知三受皆</a><a name="0121a06" id="0121a06">是愛緣。問云何三受皆能起愛。答愛有五種。</a><a name="0121a07" id="0121a07">一和合愛。二不和合愛。三別離愛。四不別離</a><a name="0121a08" id="0121a08">愛五愚愛。樂受未生起和合愛。樂受已生起</a><a name="0121a09" id="0121a09">不別離愛。苦受未生起不和合愛。苦受已生</a><a name="0121a10" id="0121a10">起別離愛。不苦不樂受未生起和合愛。不苦</a><a name="0121a11" id="0121a11">不樂受已生起不別離愛。於中多分生長愚</a><a name="0121a12" id="0121a12">愛。問愛即取攝。何故此經說愛緣取。答初</a><a name="0121a13" id="0121a13">生愛位以愛聲說。增廣愛位以取聲說。復</a><a name="0121a14" id="0121a14">次下品名愛上品名取。故無有失。問受緣</a><a name="0121a15" id="0121a15">愛愛緣取。此二種何差別。答若愛以受為因</a><a name="0121a16" id="0121a16">名受緣愛。若愛以愛為因名愛緣取。復次</a><a name="0121a17" id="0121a17">若愛是受果名受緣愛。若愛是愛果名愛緣</a><a name="0121a18" id="0121a18">取。如因果生。所生養所養增所增引所引</a><a name="0121a19" id="0121a19">轉隨轉。應知亦爾。復次若愛為愛因名受</a><a name="0121a20" id="0121a20">緣愛。若愛為業因名愛緣取。復次若愛</a><a name="0121a21" id="0121a21">以愛為果名受緣愛。若愛以業為果名愛</a><a name="0121a22" id="0121a22">緣取。如因果生。所生養所養增所增引所引</a><a name="0121a23" id="0121a23">轉隨轉應知亦爾。問何故前際緣起無明為</a><a name="0121a24" id="0121a24">初。後際緣起愛為初耶。答此二煩惱俱是本</a><a name="0121a25" id="0121a25">故。謂無明是前際本。有愛是後際本。復次。</a><a name="0121a26" id="0121a26">前際煩惱位已滅壞故難可了知。故說無明。</a><a name="0121a27" id="0121a27">後際煩惱位正現在前。求當有故說名為</a><a name="0121a28" id="0121a28">愛。復次。無明有七事故。說在前際緣起之<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270120c.htm'><img src='up.gif' border=0></a>
<a href='T270121b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>