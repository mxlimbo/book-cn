<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0727b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷71)</font> 辯賢聖品第六之一 <font face='Arial'>T29, p0727b</h2></font><hr>
<span class='old'>
</a><a name="0727a28" id="0727a28">言如是欲勤精進攝心持心。乃至廣說云何</a><a name="0727a29" id="0727a29">欲等由欲等持。此言為明後起欲等。是等引</span><a name="0727b01" id="0727b01">者修欲等持。加行成時所證果義。復言此位。</a><a name="0727b02" id="0727b02">若欲若勤若信若輕安若念若正智若思若</a><a name="0727b03" id="0727b03">捨。皆名勝行。依何修造立勝行名。依修造神</a><a name="0727b04" id="0727b04">故名勝行。由如是理。故次說言如是勝行。及</a><a name="0727b05" id="0727b05">前欲定合名欲定勝行神足。所言神足者是</a><a name="0727b06" id="0727b06">神所依義。以前欲定是前生定因。後起欲等</a><a name="0727b07" id="0727b07">是俱生定因故。勝行中不復說。定因定果定</a><a name="0727b08" id="0727b08">無容俱故。俱生欲等於所修定有何功能。若</a><a name="0727b09" id="0727b09">離俱生欲等諸法定不生故。以定於彼俱生</a><a name="0727b10" id="0727b10">聚中最殊勝故。說是所修起先欲定為加行</a><a name="0727b11" id="0727b11">者本。為求得後勝定故。由如是理彼說等持。</a><a name="0727b12" id="0727b12">體即是神亦是神足。故無覺分增欲心失。又</a><a name="0727b13" id="0727b13">彼亦無違契經過。故彼自釋此契經文。言以</a><a name="0727b14" id="0727b14">神聲說於神果。如遍知果說撤知聲。如是所</a><a name="0727b15" id="0727b15">言定為應理。由此經說云何名為趣修神足</a><a name="0727b16" id="0727b16">道。謂八支聖道順清淨。經說言大德。我今</a><a name="0727b17" id="0727b17">定說有如是神。然如是神性是下劣。諸異生</a><a name="0727b18" id="0727b18">類本所成法。非聖非聖性。非通非通性。不能</a><a name="0727b19" id="0727b19">得菩提。不能得涅槃。由是不應修此神足。是</a><a name="0727b20" id="0727b20">八聖道所應趣求。但為斷除能證根本靜慮</a><a name="0727b21" id="0727b21">定障。便為應理。雖定即神而此經說。神果變</a><a name="0727b22" id="0727b22">現事相名神。欲令尋麤悟入於細。兼為顯定</a><a name="0727b23" id="0727b23">是彼近因。故作是言無違經過。何緣信等立</a><a name="0727b24" id="0727b24">根力名。以增上故。難屈伏故。何緣此五先</a><a name="0727b25" id="0727b25">說為根後名為力。由此五法依下上品分先</a><a name="0727b26" id="0727b26">後故。又依可屈伏不可屈伏故。下品信等勢</a><a name="0727b27" id="0727b27">用劣故。猶為所治同類屈伏。上品翻此故得</a><a name="0727b28" id="0727b28">力名。所說覺支為有何義。能覺悟義名為覺</a><a name="0727b29" id="0727b29">支。若爾覺支唯應有一。不爾念等是擇法分。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290727a.htm'><img src='up.gif' border=0></a>
<a href='T290727c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>