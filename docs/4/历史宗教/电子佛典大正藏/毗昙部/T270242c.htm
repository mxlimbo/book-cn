<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0242c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷47)</font> 結蘊第二中不善納息第一之一 <font face='Arial'>T27, p0242c</h2></font><hr>
<span class='old'>
</a><a name="0242b28" id="0242b28">不立為不善根。復次貪瞋癡三。是業增上根</a><a name="0242b29" id="0242b29">本集故立不善根。如契經說。迦邏摩。當知</span><a name="0242c01" id="0242c01">貪瞋癡三是業根本集。應知此經依增上說。</a><a name="0242c02" id="0242c02">餘非增上故不立根。復次貪瞋癡三盡故</a><a name="0242c03" id="0242c03">業盡故立為根。如契經說。貪瞋癡盡故諸業</a><a name="0242c04" id="0242c04">亦隨盡。此經亦依增上義說。復次貪瞋癡三</a><a name="0242c05" id="0242c05">展轉相引。展轉相助故立為根。如契經說。</a><a name="0242c06" id="0242c06">貪能起瞋瞋能起貪無明助二。應知亦從</a><a name="0242c07" id="0242c07">貪瞋而起。復次此於三受多隨增故立不</a><a name="0242c08" id="0242c08">善根。餘法不爾。如說於樂受貪隨增。於苦</a><a name="0242c09" id="0242c09">受瞋隨增。於不苦不樂受癡隨增。問於一</a><a name="0242c10" id="0242c10">一受一切隨增。何故此中作如是說。答從</a><a name="0242c11" id="0242c11">多分故作如是說。謂於樂受貪多隨增。於</a><a name="0242c12" id="0242c12">苦受瞋多隨增。於不苦不樂受癡多隨增。</a><a name="0242c13" id="0242c13">復次貪依樂受而起。以樂受為根本。造多</a><a name="0242c14" id="0242c14">惡行引多苦果。瞋依苦受而起。以苦受</a><a name="0242c15" id="0242c15">為根本。造多惡行引多苦果。癡依不苦</a><a name="0242c16" id="0242c16">不樂受而起。以不苦不樂為根本。造多惡</a><a name="0242c17" id="0242c17">行引多苦果。故作是說。復次此三佛說是</a><a name="0242c18" id="0242c18">違順故立不善根。餘法不爾。謂契經說。諸</a><a name="0242c19" id="0242c19">有情類由違順力多興鬥諍。如諸天眾與</a><a name="0242c20" id="0242c20">阿素洛由違順力數起鬥諍。亦如邏摩邏</a><a name="0242c21" id="0242c21">伐拏等為私多等起諸鬥諍。因斯殺害無</a><a name="0242c22" id="0242c22">量有情。當知皆是由違順力。違者謂瞋貪</a><a name="0242c23" id="0242c23">名為順。問此中何故不說癡耶。答癡即在</a><a name="0242c24" id="0242c24">此二分中攝。已說慵順則已說癡。若諸有</a><a name="0242c25" id="0242c25">情不愚癡者。為天妙境尚不造惡。況為人</a><a name="0242c26" id="0242c26">間及惡趣境。而興鬥諍造諸惡業。因斯流</a><a name="0242c27" id="0242c27">轉受苦無窮。復次略現煩惱梯蹬門故。說</a><a name="0242c28" id="0242c28">不善根唯有三種。謂諸煩惱三品所攝貪品</a><a name="0242c29" id="0242c29">瞋品癡品為三。如契經說。佛告梵志。若諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270242b.htm'><img src='up.gif' border=0></a>
<a href='T270243a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>