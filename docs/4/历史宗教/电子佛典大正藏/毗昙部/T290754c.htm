<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0754c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷76)</font> 辯智品第七之一 <font face='Arial'>T29, p0754c</h2></font><hr>
<span class='old'>
</a><a name="0754b28" id="0754b28">何義。頌曰</a><a name="0754b29" id="0754b29"><p class='lg'>　　神體謂等持　　　境二謂行化</span><br><a name="0754c01" id="0754c01">　　行三意勢佛　　　運身勝解通</a><br><a name="0754c02" id="0754c02">　　化二謂欲色　　　四二外處性</a><br><a name="0754c03" id="0754c03">　　此各有二種　　　謂似自他身　</p></a><a name="0754c04" id="0754c04"><p>論曰。神名所目唯勝等持。由此能為神變事</a><a name="0754c05" id="0754c05">故。而契經說。神果名神。意為舉麤以顯細故。</a><a name="0754c06" id="0754c06">又顯勝等持是彼近因故。然神變事體實非</a><a name="0754c07" id="0754c07">神。此廣如前覺分中辨。諸神變事說名為</a><a name="0754c08" id="0754c08">境。此有二種。謂行及化。行復三種。一者運</a><a name="0754c09" id="0754c09">身。謂乘空行猶如飛鳥。二者勝解。謂極遠方</a><a name="0754c10" id="0754c10">作近思惟便能速至。若於極遠色究竟天。作</a><a name="0754c11" id="0754c11">近思惟即便能至。本無來去。何謂速行。此實</a><a name="0754c12" id="0754c12">亦行但由近解。行極速故得勝解名。或世</a><a name="0754c13" id="0754c13">尊言。靜慮境界不思議故。唯佛能了。三者意</a><a name="0754c14" id="0754c14">勢。謂極遠方舉心緣時。身即能至。此勢如</a><a name="0754c15" id="0754c15">意得意勢名。如心取境頃至色究竟故。於此</a><a name="0754c16" id="0754c16">三中意勢唯佛。運身勝解亦通餘乘。謂我世</a><a name="0754c17" id="0754c17">尊神通迅速。隨方遠近舉心即至。由此世尊</a><a name="0754c18" id="0754c18">作如是說。諸佛境界不可思議。如日舒光蘊</a><a name="0754c19" id="0754c19">流亦爾。能頓至遠故說為行。若謂不然此沒</a><a name="0754c20" id="0754c20">彼出。中間既斷行義應無。或佛威神不思議</a><a name="0754c21" id="0754c21">故。舉心即至不可測量。故意勢行唯世尊有。</a><a name="0754c22" id="0754c22">勝解兼餘聖運身并異生。化復二種。謂欲色</a><a name="0754c23" id="0754c23">界。若欲界化外四處除聲。若色界化唯二謂</a><a name="0754c24" id="0754c24">色觸。以色界中無香味故。此二界化各有二</a><a name="0754c25" id="0754c25">種。謂屬自身他身別故。身在欲界化有四種。</a><a name="0754c26" id="0754c26">在色亦然。故總成八。雖生在色作欲界化。而</a><a name="0754c27" id="0754c27">無色界成香味失。化作自身唯二處故。有說</a><a name="0754c28" id="0754c28">亦化四如衣等不成。非神境通能起化事。要</a><a name="0754c29" id="0754c29">此通果諸能化心。此能化心有幾何相。頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290754b.htm'><img src='up.gif' border=0></a>
<a href='T290755a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>