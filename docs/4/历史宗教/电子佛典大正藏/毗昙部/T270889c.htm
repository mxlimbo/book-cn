<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0889c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷177)</font> 定蘊第七中不還納息第四之一 <font face='Arial'>T27, p0889c</h2></font><hr>
<span class='old'>
</a><a name="0889b28" id="0889b28">深。四隨順勝智。五隨順離染。問菩薩造作</a><a name="0889b29" id="0889b29">增長相異熟業已。未至最後身來。於諸有</span><a name="0889c01" id="0889c01">情有異相可識知不。答有。謂生貴族形貌</a><a name="0889c02" id="0889c02">端嚴具丈夫身諸根圓滿。得宿命念深信</a><a name="0889c03" id="0889c03">因果。喜樂多聞尊重正法。智見猛利有勝</a><a name="0889c04" id="0889c04">辯才。志性調柔言音和雅。所作決定終無退</a><a name="0889c05" id="0889c05">屈。見他受苦情不堪忍。要當拔濟。所修無</a><a name="0889c06" id="0889c06">不迴向菩提。樂與有情作饒益事。而不</a><a name="0889c07" id="0889c07">求報。此等名為彼菩薩相</a><a name="0889c08" id="0889c08"><p>問如契經說佛一一相百福莊嚴。何謂百</a><a name="0889c09" id="0889c09">福。答此中百思名為百福。何謂百思。謂如</a><a name="0889c10" id="0889c10">菩薩造作增長足善住相業時。先起五十</a><a name="0889c11" id="0889c11">思。修治身器令淨調柔。次起一思正牽引</a><a name="0889c12" id="0889c12">彼。後復起五十思令其圓滿。譬如農夫先</a><a name="0889c13" id="0889c13">治畦壟次下種子後以糞水而覆溉之。</a><a name="0889c14" id="0889c14">彼亦如是。如足善住相業有如是百思莊</a><a name="0889c15" id="0889c15">嚴。乃至頂上烏瑟膩沙相業亦復如是。由此</a><a name="0889c16" id="0889c16">故說。佛一一相百福莊嚴。問何者是五十思</a><a name="0889c17" id="0889c17">耶。答依十業道各有五思。謂依離殺業道</a><a name="0889c18" id="0889c18">有五思。一離殺思。二勸導思。三讚美思。四</a><a name="0889c19" id="0889c19">隨喜思。五迴向思。謂迴所修向菩提故。乃</a><a name="0889c20" id="0889c20">至正見亦爾。是名五十思。有說。依十業道</a><a name="0889c21" id="0889c21">各起下中上上勝上極。五品善思如雜修靜</a><a name="0889c22" id="0889c22">慮。有說。依十業道各起五思。一加行淨。二</a><a name="0889c23" id="0889c23">根本淨。三後起淨。四非尋所害。五念攝受。</a><a name="0889c24" id="0889c24">有說。緣佛一相起五十剎那。未曾習思相</a><a name="0889c25" id="0889c25">續而轉。問如是百福一一量云何。答有說。</a><a name="0889c26" id="0889c26">若業能感轉輪王位。於四大洲自在而轉。</a><a name="0889c27" id="0889c27">是一福量。有說。若業能感天帝釋位。於二</a><a name="0889c28" id="0889c28">天眾自在而轉。是一福量。有說。若業能感</a><a name="0889c29" id="0889c29">他化自在天王位。於一切欲界天眾自在而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270889b.htm'><img src='up.gif' border=0></a>
<a href='T270890a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>