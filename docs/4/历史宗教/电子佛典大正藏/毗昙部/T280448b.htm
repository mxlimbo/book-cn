<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0448b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷5)</font> 解十門大章 十八界處第十七 <font face='Arial'>T28, p0448b</h2></font><hr>
<span class='old'>
</a><a name="0448a28" id="0448a28">恐怖作是念。世尊能異名異句異味異法異</a><a name="0448a29" id="0448a29">義。若說法者。恐不能知。如地不畏懼堪受龍</span><a name="0448b01" id="0448b01">雨。如是尊者舍利弗六十劫中長養智見。堪</a><a name="0448b02" id="0448b02">受世尊略說廣說。能有知法者。因此略說廣</a><a name="0448b03" id="0448b03">說故。問曰。如有法如舍利弗百千那術數。非</a><a name="0448b04" id="0448b04">其境界所知。何以故舍利弗堪受世尊。答曰。</a><a name="0448b05" id="0448b05">堪受聲聞境界非佛境界。堪受聲聞智非佛</a><a name="0448b06" id="0448b06">智。堪受聲聞行非佛行。或曰。堪受依佛。尊者</a><a name="0448b07" id="0448b07">舍利弗作是念。此世尊等說饒益不空說法。</a><a name="0448b08" id="0448b08">一向滿具隨器說法。以是故尊者舍利弗堪</a><a name="0448b09" id="0448b09">受世尊。十八界者。眼界乃至意界。問曰。名十</a><a name="0448b10" id="0448b10">八界種有幾。答曰。名十八界種或十七或十</a><a name="0448b11" id="0448b11">二。若取六識者失意界。如是名十八種十七。</a><a name="0448b12" id="0448b12">若取意界失六識。如是名十八種十二。是名</a><a name="0448b13" id="0448b13">十八界種或十七或十二。如名如種。如是名</a><a name="0448b14" id="0448b14">數種數名相種相名異種異名別種別名覺種</a><a name="0448b15" id="0448b15">覺盡當知。問曰。若十八界種或十七或十二。</a><a name="0448b16" id="0448b16">云何名立十八界。答曰。以三事故身依緣。謂</a><a name="0448b17" id="0448b17">十八界六身六依六緣。六身者六內界。眼界</a><a name="0448b18" id="0448b18">耳鼻舌身意界。六依者六識界。眼識界耳鼻</a><a name="0448b19" id="0448b19">舌身意識界。六緣者六外界。色界聲香味細</a><a name="0448b20" id="0448b20">滑法界。是謂三事故身依緣。是立十八界。如</a><a name="0448b21" id="0448b21">佛契經所說。六十二界彼盡入中。此三事故</a><a name="0448b22" id="0448b22">身依緣。問曰。何以故世尊說六十二界。答曰。</a><a name="0448b23" id="0448b23">斷異學意故。此身見六十二見根。斷身見故。</a><a name="0448b24" id="0448b24">佛契經說六十二界。如彼佛契經所說。拘翼。</a><a name="0448b25" id="0448b25">此世種種界無量界。彼謂知界。於彼彼界強</a><a name="0448b26" id="0448b26">力盜一向入說。此佛契經以見名說界。此盡</a><a name="0448b27" id="0448b27">入十八界中。以三事故身依緣。佛所說契經</a><a name="0448b28" id="0448b28">以大樹作喻說。諸比丘如大樹葉。界亦爾數。</a><a name="0448b29" id="0448b29">此佛契經以見名說界。此亦盡入十八界中。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280448a.htm'><img src='up.gif' border=0></a>
<a href='T280448c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>