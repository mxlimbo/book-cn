<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0205b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷7)</font> 釋論中分別世間品第三 <font face='Arial'>T29, p0205b</h2></font><hr>
<span class='old'>
</a><a name="0205a28" id="0205a28">變異成柯羅邏不。不得世尊。廣說如經。有</a><a name="0205a29" id="0205a29">時說緣生有二種。有屬前際攝緣生。有屬後</span><a name="0205b01" id="0205b01">際攝緣生。於中七分說名前際。謂從無明乃</a><a name="0205b02" id="0205b02">至受。所餘五分說名後際。合前後際因果為</a><a name="0205b03" id="0205b03">二分故。何法名無明等。偈曰。宿惑位無明。</a><a name="0205b04" id="0205b04">釋曰。於宿世中一切惑位。於今名無明。與無</a><a name="0205b05" id="0205b05">明共行故。由無明力所餘得起故。譬如於說</a><a name="0205b06" id="0205b06">王行中說導從行亦名王行。偈曰。及宿業名</a><a name="0205b07" id="0205b07">行。釋曰。位言次第流。於宿世中福等業位。</a><a name="0205b08" id="0205b08">於今名行。若今有是彼果報。偈曰。託生陰</a><a name="0205b09" id="0205b09">名識。釋曰。於母胎中初託生剎那。所有五</a><a name="0205b10" id="0205b10">陰名識。偈曰。此後稱名色。先於六入生。釋</a><a name="0205b11" id="0205b11">曰。從託生心。後乃至六入未生。此位稱名</a><a name="0205b12" id="0205b12">色。應說先於四入生。云何言六。六者如此</a><a name="0205b13" id="0205b13">量立入故。是時四生。六圓滿故。偈曰。此先</a><a name="0205b14" id="0205b14">三和合。釋曰。若六入已生。此位說名六入。</a><a name="0205b15" id="0205b15">乃至根塵識三和合未起。偈曰。觸先樂苦捨。</a><a name="0205b16" id="0205b16">能分別因智。釋曰。由三和合名觸。此人乃</a><a name="0205b17" id="0205b17">至未能了別三受因異。此位名觸。若已能了</a><a name="0205b18" id="0205b18">別三受因。偈曰。受先婬欲愛。釋曰。受位者。</a><a name="0205b19" id="0205b19">了別三受因為體乃至未起婬欲愛。偈曰。求</a><a name="0205b20" id="0205b20">婬樂具愛。釋曰。於欲塵及情色愛欲生起位</a><a name="0205b21" id="0205b21">名愛。乃至未能尋求五塵。偈曰。四取謂生</a><a name="0205b22" id="0205b22">具。為得故遍尋釋曰。若於此位中著心尋</a><a name="0205b23" id="0205b23">覓五塵。為得故於一切處馳求。此位名取。如</a><a name="0205b24" id="0205b24">此馳求。偈曰。當來有果報。能造業名有。釋</a><a name="0205b25" id="0205b25">曰。此人因求得欲塵心馳求。能生長感未來</a><a name="0205b26" id="0205b26">有報業。此位名有。由此業從今生更退。於未</a><a name="0205b27" id="0205b27">來世正託生位。偈曰。更接有名生。釋曰。此</a><a name="0205b28" id="0205b28">位名更接。何以故。於今生是識分。於未來</a><a name="0205b29" id="0205b29">名生。從此後偈曰。老死乃至受。釋曰。除生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290205a.htm'><img src='up.gif' border=0></a>
<a href='T290205c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>