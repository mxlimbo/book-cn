<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0081a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷11)</font> 雜犍度智品第二 <font face='Arial'>T28, p0081a</h2></font><hr>
<span class='old'>
</a><a name="0080c28" id="0080c28">一果。善不善色二陰。作報因得一果。得生老</a><a name="0080c29" id="0080c29">住無常一陰。作報因得一果。初禪地有心迴</span><a name="0081a01" id="0081a01">轉五陰。作報因得一果。善心無迴轉四陰。</a><a name="0081a02" id="0081a02">作報因得一果。善身口有作二陰。作報因得</a><a name="0081a03" id="0081a03">一果。得生老住無常一陰。作報因得一果。二</a><a name="0081a04" id="0081a04">禪三禪四禪有心迴轉五陰。作報因得一果。</a><a name="0081a05" id="0081a05">無迴轉善心四陰。作報因得一果。得生老住</a><a name="0081a06" id="0081a06">無常。及無想定一陰。作報因得一果。無色界</a><a name="0081a07" id="0081a07">善心四陰。作報因得一果。得生老住無常。及</a><a name="0081a08" id="0081a08">滅盡定一陰。作報因得一果。</a><a name="0081a09" id="0081a09"><p>有業得一入報。謂法入中命根。有業得二</a><a name="0081a10" id="0081a10">入報。謂意入法入。觸入法入亦如是。若得報</a><a name="0081a11" id="0081a11">眼入。得四入。眼入身入觸入法入。如眼入耳</a><a name="0081a12" id="0081a12">鼻舌入亦如是。若得身入。得三入。身入觸入</a><a name="0081a13" id="0081a13">法入。如身入色香味入亦如是。諸作是說。一</a><a name="0081a14" id="0081a14">切四大。能生色聲。一切欲界色香味。終不相</a><a name="0081a15" id="0081a15">離。若業報得眼入爾時得七入。眼身色香味</a><a name="0081a16" id="0081a16">觸法。如眼耳鼻舌入亦如是。若得身入。得六</a><a name="0081a17" id="0081a17">入。身色香味觸法。若得色入。得五入。色香味</a><a name="0081a18" id="0081a18">觸法。如色入香味觸入亦如是。有業報得八</a><a name="0081a19" id="0081a19">入九入十入十一入。問曰。何故業或報得多</a><a name="0081a20" id="0081a20">入。或報得少入。答曰。有業得種種果。有業不</a><a name="0081a21" id="0081a21">得種種果。得種種果者得入多。不得種種果</a><a name="0081a22" id="0081a22">者得入少。如小種子法。有得果多者。有得</a><a name="0081a23" id="0081a23">果少者。得多果者。如甘蔗蒲萄稻藕花子等。</a><a name="0081a24" id="0081a24">得少果者。如種娑羅樹子。後生極高。唯有</a><a name="0081a25" id="0081a25">一葉。其形如蓋。如修芝草等。生雖極高。唯</a><a name="0081a26" id="0081a26">有一葉彼亦如是。問曰。何故一世業得三世</a><a name="0081a27" id="0081a27">報。無三世業得一世報耶。答曰。無有多業生</a><a name="0081a28" id="0081a28">於少果。如是有一剎那業得多剎那報。無有</a><a name="0081a29" id="0081a29">多剎那業得一剎那報<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280080c.htm'><img src='up.gif' border=0></a>
<a href='T280081b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>