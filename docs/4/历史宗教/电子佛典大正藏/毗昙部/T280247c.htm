<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0247c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷34)</font> 使犍度人品第三上 <font face='Arial'>T28, p0247c</h2></font><hr>
<span class='old'>
</a><a name="0247b28" id="0247b28">者。凡夫人有一事。畢竟離色愛而命終不退。</a><a name="0247b29" id="0247b29">所以者何。色界無退。無漸離欲而命終者</span><a name="0247c01" id="0247c01"><p>問曰。何故聖人有漸離欲而命終。凡夫人不</a><a name="0247c02" id="0247c02">爾耶。答曰。聖人以無漏道自持。彼道牢固。凡</a><a name="0247c03" id="0247c03">夫人以世俗道自持。彼道羸劣。復次聖人成</a><a name="0247c04" id="0247c04">就定慧分故。漸斷結而命終。凡夫人不成就</a><a name="0247c05" id="0247c05">定慧分故。不能漸斷結而命終。復次聖人成</a><a name="0247c06" id="0247c06">就無漏分故。漸斷結而命終。凡夫人無無漏</a><a name="0247c07" id="0247c07">分故。不能漸斷結而命終。復次聖人有業力</a><a name="0247c08" id="0247c08">道力。以業力故。能漸斷結而命終。以道力故。</a><a name="0247c09" id="0247c09">能畢竟離欲而命終。凡夫人無業力。以道力</a><a name="0247c10" id="0247c10">強。能畢竟離欲而命終者則退。復次欲界聖</a><a name="0247c11" id="0247c11">人分中。有漸離欲人。若斷三種四種結名家</a><a name="0247c12" id="0247c12">家。若斷六種結。名斯陀含。若斷七種八種結。</a><a name="0247c13" id="0247c13">名一種子。是故聖人有漸離欲而命終者。凡</a><a name="0247c14" id="0247c14">夫人分中。無漸離欲而命終。是故凡夫人無</a><a name="0247c15" id="0247c15">漸離欲而命終者。尊者僧伽婆修說曰。凡夫</a><a name="0247c16" id="0247c16">人亦有漸離欲而命終者。住相續心。還成就</a><a name="0247c17" id="0247c17">本所斷結。評曰。不應作是說。如前說者好</a><a name="0247c18" id="0247c18"><p>以世俗道。離欲時。無礙道有幾行。解脫道有</a><a name="0247c19" id="0247c19">幾行。答曰。無礙道有三行。謂麤行。苦行。麤</a><a name="0247c20" id="0247c20">壞行。解脫道有三行。謂止行。妙行。離行</a><a name="0247c21" id="0247c21"><p>問曰。若無礙道中。有麤行。彼解脫道中有止</a><a name="0247c22" id="0247c22">行耶。若無礙道中有苦行。彼解脫道中有妙</a><a name="0247c23" id="0247c23">行耶。若無礙道中有麤壞行。彼解脫道中。有</a><a name="0247c24" id="0247c24">離行耶。答曰。或有說者如所問。若無礙道有</a><a name="0247c25" id="0247c25">麤行者。彼解脫道必有止行。若無礙道。有苦</a><a name="0247c26" id="0247c26">行者彼解脫道必有妙行。若無礙道有麤壞</a><a name="0247c27" id="0247c27">行者。彼解脫道必有離行。評曰。此事不定。若</a><a name="0247c28" id="0247c28">無礙道中有麤行。彼解脫道中三行。展轉現</a><a name="0247c29" id="0247c29">在前。若無礙道中。有苦行麤壞行者。解脫道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280247b.htm'><img src='up.gif' border=0></a>
<a href='T280248a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>