<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0518a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷100)</font> 智蘊第三中他心智納息第三之一 <font face='Arial'>T27, p0518a</h2></font><hr>
<span class='old'>
</a><a name="0517c28" id="0517c28">世尊於過去諸宿住事。若有色若無色。若有</a><a name="0517c29" id="0517c29">想若無想。種種相狀及所言說皆能憶知。</span><a name="0518a01" id="0518a01">有作是說。若有色者。謂欲色界生本死有色</a><a name="0518a02" id="0518a02">相麤故。若無色者。謂中有位色微細故。評曰。</a><a name="0518a03" id="0518a03">彼不應作是說。所以者何。若作是說。聲聞</a><a name="0518a04" id="0518a04">亦知與佛何異。而舍利子以此讚佛無上</a><a name="0518a05" id="0518a05">德耶。應作是說。若有色者。謂欲色界。若無</a><a name="0518a06" id="0518a06">色者。謂無色界。然佛不以宿住隨念智憶</a><a name="0518a07" id="0518a07">知無色界諸宿住事。但以比智知無色界諸</a><a name="0518a08" id="0518a08">宿住事。問若爾外道及諸聲聞亦有比智與</a><a name="0518a09" id="0518a09">佛何異。而舍利子以此讚佛無上德耶。答</a><a name="0518a10" id="0518a10">應知比智略有三種。一外道。二聲聞。三佛。</a><a name="0518a11" id="0518a11">外道欲觀諸宿住事。若觀欲色界或二萬</a><a name="0518a12" id="0518a12">劫不見。或四萬劫不見。或六萬劫不見。或</a><a name="0518a13" id="0518a13">八萬劫不見。便謂斷滅。聲聞欲觀諸宿住</a><a name="0518a14" id="0518a14">事。若觀欲色界二萬劫不見。便謂彼生空</a><a name="0518a15" id="0518a15">無邊處。而彼或生上地壽量不盡而死。若</a><a name="0518a16" id="0518a16">觀欲色界四萬劫不見。便謂彼生識無邊</a><a name="0518a17" id="0518a17">處。而彼或再生空無邊處。或生上地壽量</a><a name="0518a18" id="0518a18">不盡而死。若觀欲色界六萬劫不見。便謂</a><a name="0518a19" id="0518a19">彼生無所有處。而彼或三生空無邊處。或一</a><a name="0518a20" id="0518a20">生半生識無邊處。或生非想非非想處壽量</a><a name="0518a21" id="0518a21">不盡而死。若觀欲色界八萬劫不見。便謂</a><a name="0518a22" id="0518a22">彼生非想非非想處。而彼或四生空無邊處。</a><a name="0518a23" id="0518a23">或再生識無邊處。或一生一分生無所有處。</a><a name="0518a24" id="0518a24">世尊欲觀諸宿住事。若觀欲色界命終時</a><a name="0518a25" id="0518a25">心。或結生時心。即如實知。如是有情當生</a><a name="0518a26" id="0518a26">空無邊處。或從彼歿。如是有情當生識無</a><a name="0518a27" id="0518a27">邊處。或從彼歿。如是有情當生無所有處。</a><a name="0518a28" id="0518a28">或從彼歿。如是有情當生非想非非想處。</a><a name="0518a29" id="0518a29">或從彼歿。於此四處或壽量盡而死。或壽<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270517c.htm'><img src='up.gif' border=0></a>
<a href='T270518b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>