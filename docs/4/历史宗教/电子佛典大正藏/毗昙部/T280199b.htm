<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0199b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷27)</font> 使揵度不善品第一之二 <font face='Arial'>T28, p0199b</h2></font><hr>
<span class='old'>
</a><a name="0199a28" id="0199a28">諍。世間與我諍。尊者佛陀提婆說曰。佛則正</a><a name="0199a29" id="0199a29">論。世間不正論。正論不與不正論者諍。如</span><a name="0199b01" id="0199b01">一馬行於邪道言行惡道。如是外道行邪道</a><a name="0199b02" id="0199b02">故。言行諍道。復次佛見義見法見善見好。是</a><a name="0199b03" id="0199b03">故不與世間諍。問曰。何故名邪見。答曰。行邪</a><a name="0199b04" id="0199b04">行故說邪見。問曰。五見盡行邪行。皆是邪見</a><a name="0199b05" id="0199b05">耶。答曰。以名以行故。若五見不立名立行者。</a><a name="0199b06" id="0199b06">五見盡是邪見。所以者何。行邪行故。若五見</a><a name="0199b07" id="0199b07">立名立行。此見名邪見行。無所有行。是名</a><a name="0199b08" id="0199b08">邪見。復次行邪行壞前法是邪見。餘見雖行</a><a name="0199b09" id="0199b09">邪行。無如是事。復次若邪行謗一切因果。是</a><a name="0199b10" id="0199b10">名邪見。餘見雖行邪行。無如是事。復次行於</a><a name="0199b11" id="0199b11">邪行。與施戒修相違。餘見雖行邪行。無如是</a><a name="0199b12" id="0199b12">事。復次若行邪行。謗過去未來現在等正覺</a><a name="0199b13" id="0199b13">道及三漏處。是名邪見。餘見雖行邪行。無如</a><a name="0199b14" id="0199b14">是事。復次若行邪行。謗二種恩。謂法恩眾生</a><a name="0199b15" id="0199b15">恩。謗法恩者。言無施無祠祀無善惡業果報</a><a name="0199b16" id="0199b16">無今世後世。謗眾生恩者。言無父無母無化</a><a name="0199b17" id="0199b17">生眾生。言世無阿羅漢無趣正道。乃至廣說。</a><a name="0199b18" id="0199b18">餘見雖行邪行。無如是事。復次若行邪行。能</a><a name="0199b19" id="0199b19">起二種無恩。謂法無恩眾生無恩。起法無恩</a><a name="0199b20" id="0199b20">者。言無施。乃至廣說。起眾生無恩者。言無父</a><a name="0199b21" id="0199b21">母。乃至廣說。是名邪見。餘見雖行邪行。無如</a><a name="0199b22" id="0199b22">是事。復次邪見若行邪行。壞現見事。如人墮</a><a name="0199b23" id="0199b23">火坑中。欲令世人生希有想。而作是說。我今</a><a name="0199b24" id="0199b24">快樂。如是眾生。墮熾然陰界入中。以邪見故。</a><a name="0199b25" id="0199b25">言無有苦。餘見雖行邪行。無如是事。復次若</a><a name="0199b26" id="0199b26">行邪行。說名是惡。如說比丘當知。若人邪見。</a><a name="0199b27" id="0199b27">所有身口意業。及迴轉法。其所願求。盡生不</a><a name="0199b28" id="0199b28">愛不好不妙法。所以者何。比丘當知。以見惡</a><a name="0199b29" id="0199b29">故。餘見雖行邪行。無如是事。不名邪見。問曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280199a.htm'><img src='up.gif' border=0></a>
<a href='T280199c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>