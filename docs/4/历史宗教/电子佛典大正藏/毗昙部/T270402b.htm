<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0402b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷78)</font> 結蘊第二中十門納息第四之一 <font face='Arial'>T27, p0402b</h2></font><hr>
<span class='old'>
</a><a name="0402a28" id="0402a28">共興諍論。諸異生說諸行是常樂淨有我諸</a><a name="0402a29" id="0402a29">聖者說諸行無常苦空非我。諸異生說我言</span><a name="0402b01" id="0402b01">是諦。聖者復說我言是諦。為滅諍故。共詣</a><a name="0402b02" id="0402b02">佛所請佛決之。佛作是言。聖言是諦餘言</a><a name="0402b03" id="0402b03">非諦。所以者何。聖於苦等現知見覺所言</a><a name="0402b04" id="0402b04">是諦異生不爾。是故四諦唯屬聖者非諸</a><a name="0402b05" id="0402b05">異生故名聖諦。尊者世友作如是說。如是</a><a name="0402b06" id="0402b06">四諦唯諸聖者聖慧通達故名聖諦</a><a name="0402b07" id="0402b07"><p>問苦聖諦云何。答如契經說。生苦老苦病苦</a><a name="0402b08" id="0402b08">死苦非愛會苦愛別離苦求不得苦。略說一</a><a name="0402b09" id="0402b09">切五取蘊苦是名苦聖諦。應知此中與生</a><a name="0402b10" id="0402b10">相合故名生苦。與住異相合故名老苦。與</a><a name="0402b11" id="0402b11">逼惱相合故名病苦。與滅相合故名死苦。</a><a name="0402b12" id="0402b12">與非愛會相合故名非愛會苦。與愛別離</a><a name="0402b13" id="0402b13">相合故名愛別離苦。與不自在不隨所欲</a><a name="0402b14" id="0402b14">相合故名求不得苦。如是諸苦皆是有漏取</a><a name="0402b15" id="0402b15">蘊所攝。故名略說一切五取蘊苦。復次生是</a><a name="0402b16" id="0402b16">一切苦安足處苦之良田故名生苦。老能衰</a><a name="0402b17" id="0402b17">變可愛盛年故名老苦。病能損壞可愛安</a><a name="0402b18" id="0402b18">適故名病苦。死能斷滅可愛壽命故名死</a><a name="0402b19" id="0402b19">苦。不可愛境與身合時引生眾苦故名非</a><a name="0402b20" id="0402b20">愛會苦。諸可愛境遠離身時引生眾苦故</a><a name="0402b21" id="0402b21">名愛別離苦。求如意事不果遂時引生眾</a><a name="0402b22" id="0402b22">苦故名求不得苦。如是諸苦皆是有漏取</a><a name="0402b23" id="0402b23">蘊所攝。故名略說一切五取蘊苦。問五取蘊</a><a name="0402b24" id="0402b24">苦其量廣大何故名略。答苦雖廣大而略</a><a name="0402b25" id="0402b25">說之故名為略。謂五取蘊苦患極多不可</a><a name="0402b26" id="0402b26">廣說欲令所化總生厭離故略說之。譬如</a><a name="0402b27" id="0402b27">有人多諸過惡不可廣說。有問彼過但</a><a name="0402b28" id="0402b28">可總答是極惡人言雖是略而過甚廣。此</a><a name="0402b29" id="0402b29">亦如是故名略說五取蘊苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270402a.htm'><img src='up.gif' border=0></a>
<a href='T270402c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>