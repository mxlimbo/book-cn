<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0935c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷33)</font> 辯賢聖品第七之一 <font face='Arial'>T29, p0935c</h2></font><hr>
<span class='old'>
</a><a name="0935b28" id="0935b28">有一類。根性殊勝志不怯弱。所獲功德遇勝</a><a name="0935b29" id="0935b29">退緣亦必不退。故名不動。有餘復釋此六異</span><a name="0935c01" id="0935c01">相。謂六種性先學位中。初二闕恒時及尊</a><a name="0935c02" id="0935c02">重加行。然至無學。思法小勤。護法唯有恒</a><a name="0935c03" id="0935c03">時加行。安住唯有尊重加行。堪達具二而是</a><a name="0935c04" id="0935c04">鈍根。不動具二而是利根。有作是言。退法必</a><a name="0935c05" id="0935c05">退。乃至堪達必達不動。若不爾者立名唐</a><a name="0935c06" id="0935c06">損。彼執欲界具足有六。色無色界中唯安</a><a name="0935c07" id="0935c07">住不動。彼無退失。自害自防及修練根。故唯</a><a name="0935c08" id="0935c08">有二。理實無定。然退應果。唯從先來退種性</a><a name="0935c09" id="0935c09">退。乃至得不動唯堪達。所能立退等名。約</a><a name="0935c10" id="0935c10">容有說故。六阿羅漢通三界皆有。六中前五</a><a name="0935c11" id="0935c11">從信解生。即此總名時愛心解脫。以一切時</a><a name="0935c12" id="0935c12">愛心解脫故。亦說名為時解脫者。謂待時處</a><a name="0935c13" id="0935c13">補特伽羅。資具等合時方得解脫故。以所依</a><a name="0935c14" id="0935c14">止功能薄劣。要待勝時。方解脫故。或復一</a><a name="0935c15" id="0935c15">切勝定現前。要待勝時。是此時義。離繫縛故</a><a name="0935c16" id="0935c16">名為解脫。此即待時及解脫義。略初言故。</a><a name="0935c17" id="0935c17">如言酥瓶。不動法性。說名為後。即此名為</a><a name="0935c18" id="0935c18">不動心解脫。彼心解脫非惑所動故。亦說名</a><a name="0935c19" id="0935c19">為不時解脫。以不待時得解脫故。或復勝定</a><a name="0935c20" id="0935c20">隨處隨時隨所遇緣隨欲便起離繫縛故名為</a><a name="0935c21" id="0935c21">解脫。即不待時及解脫義。有餘釋此二差別</a><a name="0935c22" id="0935c22">言。以於暫時得解脫故。名時解脫。後容退</a><a name="0935c23" id="0935c23">故。以能畢竟得解脫故。名不時解脫。後無容</a><a name="0935c24" id="0935c24">退故。此從前位見至性生。如是所明六阿羅</a><a name="0935c25" id="0935c25">漢所有種性。為是先有。為後方得。不定云何。</a><a name="0935c26" id="0935c26">頌曰</a><a name="0935c27" id="0935c27"><p class='lg'>　　有是先種性　　　有後練根得　</p></a><a name="0935c28" id="0935c28"><p>論曰。退法種性必是先有。思法等五亦有後</a><a name="0935c29" id="0935c29">得。謂有先來是思法性。乃至不動有先退法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290935b.htm'><img src='up.gif' border=0></a>
<a href='T290936a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>