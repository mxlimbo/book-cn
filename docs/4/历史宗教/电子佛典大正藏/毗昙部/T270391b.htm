<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0391b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷76)</font> 結蘊第二中十門納息第四之一 <font face='Arial'>T27, p0391b</h2></font><hr>
<span class='old'>
</a><a name="0391a28" id="0391a28">有形質是有對義。若無形質是無對義。復</a><a name="0391a29" id="0391a29">次若能容受。及能障礙是有對義。若不能容</span><a name="0391b01" id="0391b01">受及不能障礙是無對義。脅尊者言。若可</a><a name="0391b02" id="0391b02">分析則可積集。若可積集則有障礙。若有</a><a name="0391b03" id="0391b03">障礙則有形質。若有形質則能容受及能障</a><a name="0391b04" id="0391b04">礙。若能容受及能障礙是有對義。與上相違</a><a name="0391b05" id="0391b05">是無對義。尊者世友作如是說。有細分相</a><a name="0391b06" id="0391b06">有障礙相是有對相。無細分相無障礙相</a><a name="0391b07" id="0391b07">是無對相。大德說曰。若能容受及能障礙相</a><a name="0391b08" id="0391b08">是有對相。若不能容受及不能障礙是無</a><a name="0391b09" id="0391b09">對相。尊者妙音作如是說。若可施設極</a><a name="0391b10" id="0391b10">微積聚性。顯色長短性。隨生音響性者。是有</a><a name="0391b11" id="0391b11">對相。與此相違是無對相。此中極微積聚</a><a name="0391b12" id="0391b12">性者。說八處顯色。長短性者說色處。隨生</a><a name="0391b13" id="0391b13">音響性者說聲處。尊者世友作如是說。極</a><a name="0391b14" id="0391b14">微雜合積集住相是有對相。與此相違是無</a><a name="0391b15" id="0391b15">對相。尊者覺天作如是說。能據處所展轉相</a><a name="0391b16" id="0391b16">礙是有對相。與此相違是無對相</a><a name="0391b17" id="0391b17"><p>應知有對總有三種。一障礙有對。二境界有</a><a name="0391b18" id="0391b18">對。三所緣有對。障礙有對者。如以手擊手</a><a name="0391b19" id="0391b19">以手擊石以石擊石以石擊手以杵擊</a><a name="0391b20" id="0391b20">鍾。此等展轉更相障礙。如是名為障礙有</a><a name="0391b21" id="0391b21">對。境界有對者。如眼根等諸有境法各於</a><a name="0391b22" id="0391b22">自境界有所拘礙。如是名為境界有對。所</a><a name="0391b23" id="0391b23">緣有對者。如心心所有所緣法。各於自所</a><a name="0391b24" id="0391b24">緣有所拘礙。如是名為所緣有對。如是三</a><a name="0391b25" id="0391b25">種。有對法中。此中但說障礙有對。問障礙有</a><a name="0391b26" id="0391b26">對十色處中。幾處展轉有相礙義。有作是</a><a name="0391b27" id="0391b27">說。唯有觸處有相礙義。餘十一處無相礙</a><a name="0391b28" id="0391b28">義非所觸故。或有說者。唯有五處有相礙</a><a name="0391b29" id="0391b29">義。謂內處中唯有身處。若外處中色香味觸。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270391a.htm'><img src='up.gif' border=0></a>
<a href='T270391c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>