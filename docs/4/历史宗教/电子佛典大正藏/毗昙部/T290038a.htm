<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0038a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷7)</font> 分別根品第二之一 <font face='Arial'>T29, p0038a</h2></font><hr>
<span class='old'>
</a><a name="0037c28" id="0037c28">謂彼欲令此法今起此法今滅此於後時。</a><a name="0037c29" id="0037c29">是則應成非一因起。亦由樂欲差別生故。</span><a name="0038a01" id="0038a01">或差別欲應一時生。所因自在無差別故。</a><a name="0038a02" id="0038a02">若欲差別更待餘因不俱起者。則非一切</a><a name="0038a03" id="0038a03">唯用自在一法為因。或所待因亦應更待</a><a name="0038a04" id="0038a04">餘因差別方次第生。則所待因應無邊際。</a><a name="0038a05" id="0038a05">若更不待餘差別因。此因應無次第生義。</a><a name="0038a06" id="0038a06">則差別欲非次第生。若許諸因展轉差別無</a><a name="0038a07" id="0038a07">有邊際信無始故。徒執自在為諸法因</a><a name="0038a08" id="0038a08">不越釋門因緣正理。若言自在欲雖頓生</a><a name="0038a09" id="0038a09">而諸世間不俱起者。由隨自在欲所生故。</a><a name="0038a10" id="0038a10">理亦不然。彼自在欲前位與後無差別故。</a><a name="0038a11" id="0038a11">又彼自在作大功力。生諸世間得何義利。</a><a name="0038a12" id="0038a12">若為發喜生諸世間。此喜離餘方便不發。</a><a name="0038a13" id="0038a13">是則自在於發喜中既必待餘。應非自在。</a><a name="0038a14" id="0038a14">於喜既爾。餘亦應然。差別因緣不可得故。</a><a name="0038a15" id="0038a15">或若自在生地獄等無量苦具逼害有情。</a><a name="0038a16" id="0038a16">為見如斯發生自喜。咄哉何用此自在為。</a><a name="0038a17" id="0038a17">依彼頌言。誠為善說</a><a name="0038a18" id="0038a18"><p class='lg'>　　由險利能燒　　　可畏恒逼害</a><br><a name="0038a19" id="0038a19">　　樂食血肉髓　　　故名魯達羅　</p></a><a name="0038a20" id="0038a20"><p>又若信受一切世間唯自在天一因所起。則</a><a name="0038a21" id="0038a21">為誹撥現見世間所餘因緣人功等事。若</a><a name="0038a22" id="0038a22">言自在待餘因緣助發功能方成因者。但</a><a name="0038a23" id="0038a23">是朋敬自在天言。離所餘因緣不見別用</a><a name="0038a24" id="0038a24">故。或彼自在要餘因緣助方能生。應非自</a><a name="0038a25" id="0038a25">在。若執初起自在為因餘後續生待餘因</a><a name="0038a26" id="0038a26">者。則初所起不待餘因。應無始成猶如自</a><a name="0038a27" id="0038a27">在。我勝性等隨其所應如自在天應廣徵</a><a name="0038a28" id="0038a28">遣。故無有法唯一因生。奇哉世間不修勝</a><a name="0038a29" id="0038a29">慧。如愚禽獸。良足可悲。彼彼生中別別造<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290037c.htm'><img src='up.gif' border=0></a>
<a href='T290038b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>