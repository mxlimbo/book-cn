<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0918a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷183)</font> 定蘊第七中不還納息第四之一 <font face='Arial'>T27, p0918a</h2></font><hr>
<span class='old'>
</a><a name="0917c28" id="0917c28">彼若滅時正法則滅。故契經說我之正法不</a><a name="0917c29" id="0917c29">依牆壁柱等而住。但依行法有情相續而</span><a name="0918a01" id="0918a01">住。問何故世尊不決定說法住時分耶。答</a><a name="0918a02" id="0918a02">欲顯正法隨行法者住久近故。謂行法者</a><a name="0918a03" id="0918a03">若行正行恒如佛在世時。及如滅度未久</a><a name="0918a04" id="0918a04">時者則佛正法常住於世無有滅沒。若無</a><a name="0918a05" id="0918a05">如是行正法者則彼正法速疾滅沒。如佛</a><a name="0918a06" id="0918a06">告阿難陀言。於我善說法毘柰耶中。若當</a><a name="0918a07" id="0918a07">不度女人出家者我之正法應住千歲。或</a><a name="0918a08" id="0918a08">復過此。由度女人出家故令我正法減五</a><a name="0918a09" id="0918a09">百歲。問若正法住猶滿千年何故世尊作如</a><a name="0918a10" id="0918a10">是說。答此依解脫堅固密意而說。謂若不</a><a name="0918a11" id="0918a11">度女人出家應經千歲解脫堅固。而今後</a><a name="0918a12" id="0918a12">五百歲唯有戒聞等持堅固非解脫者。皆是</a><a name="0918a13" id="0918a13">度女人出家之過失耳。有餘師說。此依若</a><a name="0918a14" id="0918a14">不行八尊重法密意而說。謂若度女人出家</a><a name="0918a15" id="0918a15">不令行八尊重法者則佛正法應減五百</a><a name="0918a16" id="0918a16">歲住。由佛令彼行八尊重法故正法住世</a><a name="0918a17" id="0918a17">還滿千歲</a><a name="0918a18" id="0918a18"><p>問如來正法云何滅耶。答如來正法將欲滅</a><a name="0918a19" id="0918a19">時此贍部洲當有三王出世。一王有法。二</a><a name="0918a20" id="0918a20">王無法。其有法者生在東方威德慈仁伏五</a><a name="0918a21" id="0918a21">印度。其無法者生在達絮篾戾車中。性皆頑</a><a name="0918a22" id="0918a22">囂憎賤佛法相與合縱。從西侵食漸入印</a><a name="0918a23" id="0918a23">度轉至東方。志與佛法為大衰損。隨所到</a><a name="0918a24" id="0918a24">處破窣堵波壞僧伽藍。殺苾芻眾多聞持</a><a name="0918a25" id="0918a25">戒無得免者。燒滅經典無有遺餘。時東方</a><a name="0918a26" id="0918a26">王聞彼達絮篾戾車王侵食印度漸至東</a><a name="0918a27" id="0918a27">方。乃率兵士與之交戰。彼王軍眾即時退</a><a name="0918a28" id="0918a28">走擒獲二王皆斷其命。尋時遣使遍諸方</a><a name="0918a29" id="0918a29">維召命一切沙門釋子。請都集會住我國<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270917c.htm'><img src='up.gif' border=0></a>
<a href='T270918b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>