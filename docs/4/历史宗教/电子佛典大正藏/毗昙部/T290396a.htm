<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0396a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷11)</font> 辯差別品第二之一 <font face='Arial'>T29, p0396a</h2></font><hr>
<span class='old'>
</a><a name="0395c28" id="0395c28">能知他心及心所法。而記別言。汝意如是。汝</a><a name="0395c29" id="0395c29">意如此。汝有此尋。汝有此伺。乃至廣說。不應</span><a name="0396a01" id="0396a01">即心名為心所。如前已辯。由是等類諸阿笈</a><a name="0396a02" id="0396a02">摩。證知離心別有心所。由正理者。如前所說。</a><a name="0396a03" id="0396a03">謂於眼識所了色中。取相名想。若於後時。想</a><a name="0396a04" id="0396a04">方起者。前色已滅。云何今時有相可取。乃至</a><a name="0396a05" id="0396a05">廣說。有餘復言。如契經說</a><a name="0396a06" id="0396a06"><p class='lg'>　　名映於一切　　　無有過名者</a><br><a name="0396a07" id="0396a07">　　由此名一法　　　皆隨自在行　</p></a><a name="0396a08" id="0396a08"><p>名者即是受相行識。既言一法。故知唯心無</a><a name="0396a09" id="0396a09">別心所。此言非理。以名如色多體成故。如契</a><a name="0396a10" id="0396a10">經言。法有二種。謂名及色。非大種等差別相</a><a name="0396a11" id="0396a11">法一法為性。此亦應爾。有餘復言。若心心所。</a><a name="0396a12" id="0396a12">其體各異。於一心品。應有眾多。能覺了用。故</a><a name="0396a13" id="0396a13">心所法應不異心。此亦不然。能覺了用。體唯</a><a name="0396a14" id="0396a14">一故。覺了謂慧。非心心所皆慧為體。如何令</a><a name="0396a15" id="0396a15">餘非覺了性成覺了體。故無斯過。有餘復言。</a><a name="0396a16" id="0396a16">我等現見唯有一識。漸次而轉。故知離心。無</a><a name="0396a17" id="0396a17">別心所。此亦非理。受等如心體相分明。現可</a><a name="0396a18" id="0396a18">取故。又心心所。雖體俱生。而其功用。非無先</a><a name="0396a19" id="0396a19">後用增強位。體方可知。如諸大種。此亦應爾。</a><a name="0396a20" id="0396a20">有何定因。唯心心所俱時而起。說名相應。非</a><a name="0396a21" id="0396a21">諸大種。或所造色。由大種等體有增不增故。</a><a name="0396a22" id="0396a22">若爾心所體亦應然。不爾一相體無增故。又</a><a name="0396a23" id="0396a23">契經說。見為根信證智相應。故諸大種。或所</a><a name="0396a24" id="0396a24">造色。無相應義。若言不爾不遮餘故。非彼經</a><a name="0396a25" id="0396a25">中說諸色法無相應義。又亦說色有相應故。</a><a name="0396a26" id="0396a26">謂於諍處。說二相應。此言非理。太過失故。如</a><a name="0396a27" id="0396a27">於一分佛說色言。應一切法皆色為體。若言</a><a name="0396a28" id="0396a28">世尊唯說大種所造為色。此亦非理。不遮餘</a><a name="0396a29" id="0396a29">故。若謂變壞故名為色。知此色言。已遮餘法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290395c.htm'><img src='up.gif' border=0></a>
<a href='T290396b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>