<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0425c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷82)</font> 結蘊第二中十門納息第四之一 <font face='Arial'>T27, p0425c</h2></font><hr>
<span class='old'>
</a><a name="0425b28" id="0425b28">梵住。對治戲論行名為無量。復次修梵行</a><a name="0425b29" id="0425b29">者身可得名為梵住。離戲論者身中可得名</span><a name="0425c01" id="0425c01">為無量。復次對治不信名為梵住。對治放</a><a name="0425c02" id="0425c02">逸名為無量。復次在梵世者名為梵住。在</a><a name="0425c03" id="0425c03">上地者名為無量。復次在未至定及梵世</a><a name="0425c04" id="0425c04">者名為梵住。在上地者名為無量。復次在</a><a name="0425c05" id="0425c05">未至定及梵世者名為梵住。亦名無量。在</a><a name="0425c06" id="0425c06">上地者唯名為無量。復次曾所得者名為</a><a name="0425c07" id="0425c07">梵住。未曾得者名為無量。復次內道所得名</a><a name="0425c08" id="0425c08">為梵住。亦名無量。外道所得唯名梵住。復</a><a name="0425c09" id="0425c09">次共所得者名為梵住。不共得者名為無量。</a><a name="0425c10" id="0425c10">是故尊者妙音說曰。梵住是共。異生與聖者</a><a name="0425c11" id="0425c11">共競此法故。無量是不共。聖者與異生不</a><a name="0425c12" id="0425c12">共競此法故。梵住無量是謂差別</a><a name="0425c13" id="0425c13"><p>佛說有四補特伽羅能生梵福。云何為四。</a><a name="0425c14" id="0425c14">謂有一類補特伽羅。於未曾立窣堵波處。</a><a name="0425c15" id="0425c15">為佛舍利起窣堵波。是名第一補特伽羅</a><a name="0425c16" id="0425c16">能生梵福。復有一類補特伽羅。於未曾立</a><a name="0425c17" id="0425c17">僧伽藍處。為佛弟子起僧伽藍。是名第二</a><a name="0425c18" id="0425c18">補特伽羅能生梵福。復有一類補特伽羅。佛</a><a name="0425c19" id="0425c19">弟子眾既破壞已還令和合。是名第三補特</a><a name="0425c20" id="0425c20">伽羅能生梵福。復有一類補特伽羅。修四</a><a name="0425c21" id="0425c21">梵住。是名第四補特伽羅能生梵福。譬喻者</a><a name="0425c22" id="0425c22">說。如是契經非皆佛說。此中前三亦非一</a><a name="0425c23" id="0425c23">切皆生梵福。彼所得果不相似故。謂若有</a><a name="0425c24" id="0425c24">人在佛生處。得菩提處。轉法輪處。般涅槃</a><a name="0425c25" id="0425c25">處。起大制多眾寶嚴飾。復有餘人。更於諸</a><a name="0425c26" id="0425c26">處。聚砂石等作小制多。彼二生福豈得相</a><a name="0425c27" id="0425c27">似。又若有人。為佛弟子造僧伽藍高廣嚴</a><a name="0425c28" id="0425c28">飾。如誓多林竹林大林闇林寺等。復有餘</a><a name="0425c29" id="0425c29">人。為佛弟子隨宜造立小僧伽藍。彼二生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270425b.htm'><img src='up.gif' border=0></a>
<a href='T270426a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>