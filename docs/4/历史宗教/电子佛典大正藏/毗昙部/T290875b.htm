<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0875b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷21)</font> 辯業品第五之一 <font face='Arial'>T29, p0875b</h2></font><hr>
<span class='old'>
</a><a name="0875a28" id="0875a28"><p>論曰。諸善業中。始從欲界至第三靜慮名順</a><a name="0875a29" id="0875a29">樂受業。以諸樂受唯至此故。諸不善業名</span><a name="0875b01" id="0875b01">順苦受。第四靜慮及無色善業。說名為順不</a><a name="0875b02" id="0875b02">苦不樂受。此上都無苦樂受故。非此諸業唯</a><a name="0875b03" id="0875b03">感受果。應知亦感彼受資糧。受及資糧。此中</a><a name="0875b04" id="0875b04">名受。隨所化欲。總立受名。下諸地中為亦許</a><a name="0875b05" id="0875b05">有。順非二業。為決定無。有餘師言。下地亦有</a><a name="0875b06" id="0875b06">順非二業。以定中間既無苦樂應無業故。又</a><a name="0875b07" id="0875b07">更有證。謂本論說頗有三業非前非後受異</a><a name="0875b08" id="0875b08">熟耶。曰有。謂順樂受業色。順苦受業心心所</a><a name="0875b09" id="0875b09">法。順不苦不樂受業心不相應行。乃至廣說。</a><a name="0875b10" id="0875b10">由此證知下地亦有順非二業。非離欲界有</a><a name="0875b11" id="0875b11">此三業。俱時熟故。此俱非定證。然於下地中</a><a name="0875b12" id="0875b12">理應定有順非二業。如順正理廣辯應知。此</a><a name="0875b13" id="0875b13">業為善為不善耶。有作是言。是善而劣。又不</a><a name="0875b14" id="0875b14">可別示。而可總言。於諸善業中。或有一類能</a><a name="0875b15" id="0875b15">感樂受及受資糧。或有一類能感非二。應知</a><a name="0875b16" id="0875b16">此業能益樂受。名順樂受。如順馬處。或復此</a><a name="0875b17" id="0875b17">業能受於樂。名順樂受。如順浴散。順餘受業</a><a name="0875b18" id="0875b18">應知亦然。此業非唯感受異熟。如何總得順</a><a name="0875b19" id="0875b19">受業名。諸業為因所感異熟。皆似於受。得受</a><a name="0875b20" id="0875b20">名故。所以者何。彼皆如受為身損益及平等</a><a name="0875b21" id="0875b21">故。如水火等。於樹枝等為益為損。為等義成。</a><a name="0875b22" id="0875b22">又順受多略說有五。一自性順受。謂諸受體。</a><a name="0875b23" id="0875b23">如契經說。受樂受時如實了知受於樂受。乃</a><a name="0875b24" id="0875b24">至廣說。二相應順受。謂一切觸。如契經言。順</a><a name="0875b25" id="0875b25">樂受觸。乃至廣說。三所緣順受。謂一切境如</a><a name="0875b26" id="0875b26">契經言。眼見色已唯受於色不受色貪。乃至</a><a name="0875b27" id="0875b27">廣說。由色等是受所緣故。四異熟順受。謂感</a><a name="0875b28" id="0875b28">異熟業。如契經說。順樂受業。乃至廣說。五現</a><a name="0875b29" id="0875b29">前順受。謂現行受。如契經說。受樂受時二受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290875a.htm'><img src='up.gif' border=0></a>
<a href='T290875c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>