<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0092b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷12)</font> 雜犍度智品第二 <font face='Arial'>T28, p0092b</h2></font><hr>
<span class='old'>
</a><a name="0092a26" id="0092a26">曇人。非謂但誦持其文</a><a name="0092a27" id="0092a27"><p class='juan'>
阿毘曇毘婆沙論卷第十二</p>
</span><a name="0092b01" id="0092b01"></a><a name="0092b02" id="0092b02"><p class='juan'>
阿毘曇毘婆沙論卷第十三</p>
</a><a name="0092b03" id="0092b03"></a><a name="0092b04" id="0092b04"><p><span class='byline'>　　　　迦旃延子造　五百羅漢釋</span><br></a><a name="0092b05" id="0092b05"><p><span class='byline'>　　　　北涼天竺沙門浮陀跋摩</a><a name="0092b06" id="0092b06">共道泰等譯</span><br></a><a name="0092b07" id="0092b07"><p><b>　　<A NAME="n28"></A>雜揵度人品第三上</b></a><a name="0092b08" id="0092b08"><p>一人此生十二支緣。幾在過去幾在未來幾</a><a name="0092b09" id="0092b09">在現在。如是章及解章義。此中應廣說優波</a><a name="0092b10" id="0092b10">提舍。問曰何故作此論。答曰為止他義故。如</a><a name="0092b11" id="0092b11">毘婆闍婆提說緣起是無為法。問曰彼以何</a><a name="0092b12" id="0092b12">義故說緣起是無為法。答曰彼依佛經。佛經</a><a name="0092b13" id="0092b13">說若佛出世若不出世。法住法界。如來成等</a><a name="0092b14" id="0092b14">正覺。為他顯現乃至廣說。彼以是義故說緣</a><a name="0092b15" id="0092b15">起法是無為。為止如是說者意故。緣起法墮</a><a name="0092b16" id="0092b16">在世中。若墮在世。當知緣起法定是有為非</a><a name="0092b17" id="0092b17">是無為。所以者何。無有無為法墮在世中。問</a><a name="0092b18" id="0092b18">曰若緣起是有為法。彼經云何通。若佛出世。</a><a name="0092b19" id="0092b19">若不出世。法住法界。乃至廣說。答曰應知彼</a><a name="0092b20" id="0092b20">經意趣。問曰彼經意趣云何。答曰彼經說因</a><a name="0092b21" id="0092b21">果決定義故。若佛出世若不出世。無明常是</a><a name="0092b22" id="0092b22">行因。行常是無明果。如是乃至生是老死因。</a><a name="0092b23" id="0092b23">老死是生果。如此義是彼經意趣。若如汝所</a><a name="0092b24" id="0092b24">解。彼經意趣。若佛出世若不出世。地常堅相。</a><a name="0092b25" id="0092b25">乃至風常動相。四大可是無為法耶。若佛出</a><a name="0092b26" id="0092b26">世若不出世。色常色相。乃至識常識相。如是</a><a name="0092b27" id="0092b27">諸陰。復是無為法耶。若佛出世若不出世。訶</a><a name="0092b28" id="0092b28">梨勒果迦中伽盧醯尼藥。常是苦味。復是無</a><a name="0092b29" id="0092b29">為法耶。如汝所說。若佛出世若不出世。四大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280092a.htm'><img src='up.gif' border=0></a>
<a href='T280092c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>