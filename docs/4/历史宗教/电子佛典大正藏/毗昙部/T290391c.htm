<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0391c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷11)</font> 辯差別品第二之一 <font face='Arial'>T29, p0391c</h2></font><hr>
<span class='old'>
</a><a name="0391b28" id="0391b28"><p>論曰。云何如是六種。名大煩惱地法。以恒唯</a><a name="0391b29" id="0391b29">與諸染心俱。頌言染者。是染心義。又放逸等</span><a name="0391c01" id="0391c01">及與無明。如其次第。應知即是前不放逸勤</a><a name="0391c02" id="0391c02">信輕安捨等所治。癡謂愚癡。於所知境。障如</a><a name="0391c03" id="0391c03">理解。無辯了相。說名愚癡。即是無明無智</a><a name="0391c04" id="0391c04">無顯。逸謂放逸。於專己利棄捨縱情。名為放</a><a name="0391c05" id="0391c05">逸。怠謂懈怠。於善事業。闕減勝能。於惡事</a><a name="0391c06" id="0391c06">業。順成勇悍。無明等流。名為懈怠。由此說</a><a name="0391c07" id="0391c07">為鄙劣勤性勤習鄙穢。故名懈怠。不信者。謂</a><a name="0391c08" id="0391c08">心不澄淨。邪見等流。於諸諦實靜慮等至。</a><a name="0391c09" id="0391c09">現前輕毀。於施等因。及於彼果。心不現許。名</a><a name="0391c10" id="0391c10">為不信。惛謂惛沈。[<a href='javascript:showpic("images/032592.gif")'>夢-夕+登</a>]瞢不樂等所生心。重</a><a name="0391c11" id="0391c11">性說名昏沈。由斯覆蔽心。便惛昧無所堪</a><a name="0391c12" id="0391c12">任。瞢憒性故。由是說為輕安所治。心為大種</a><a name="0391c13" id="0391c13">能生因故。由此為先。起身重性。假說惛沈。</a><a name="0391c14" id="0391c14">實非惛沈。彼是身識。所緣境故然此惛沈。</a><a name="0391c15" id="0391c15">無明覆故。本論不說為大煩惱地法。有言。彼</a><a name="0391c16" id="0391c16">論說無明名。唯目惛沈。相相似故。無明性</a><a name="0391c17" id="0391c17">是大遍行故。是此地法不說而成。有說此名。</a><a name="0391c18" id="0391c18">總目二義。掉謂掉舉。親里尋等所生。令心不</a><a name="0391c19" id="0391c19">寂靜性。說名掉舉。心與此合。越路而行。非理</a><a name="0391c20" id="0391c20">作意。失念心亂。不正知邪勝解。前已說在大</a><a name="0391c21" id="0391c21">地法中。故此地法中。雖有而不說。如於大善</a><a name="0391c22" id="0391c22">地法不說無癡善根。唯諸染心。恒有此六。如</a><a name="0391c23" id="0391c23">是已說大煩惱地法。大不善之地。名大不善</a><a name="0391c24" id="0391c24">地。此中若法大不善地所有。名大不善地法。</a><a name="0391c25" id="0391c25">謂法恒於不善心有。彼法是何。頌曰</a><a name="0391c26" id="0391c26"><p class='lg'>　　唯遍不善心　　　無慚及無愧　</p></a><a name="0391c27" id="0391c27"><p>論曰。唯二心所。但與一切不善心俱。謂無慚</a><a name="0391c28" id="0391c28">愧。故唯二種。名此地法。此二法相。如後頌中</a><a name="0391c29" id="0391c29">自當顯示。故此不說。如是已說大不善地法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290391b.htm'><img src='up.gif' border=0></a>
<a href='T290392a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>