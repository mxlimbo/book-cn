<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0659c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷57)</font> 辯賢聖品第六之一 <font face='Arial'>T29, p0659c</h2></font><hr>
<span class='old'>
</a><a name="0659b28" id="0659b28">集。觸集故受集。豈非愛受亦苦亦集。由此苦</a><a name="0659b29" id="0659b29">集非物故異。是故一切有漏五蘊。為因性邊</span><a name="0659c01" id="0659c01">皆集諦攝。上座於此意謂不然。由契經中無</a><a name="0659c02" id="0659c02">此說故。說苦應知集應斷故。謂廣分別聖諦</a><a name="0659c03" id="0659c03">經中。曾不說言五種取蘊。皆集諦攝唯說是</a><a name="0659c04" id="0659c04">愛。又薄伽梵明二諦別說苦應知說集應斷。</a><a name="0659c05" id="0659c05">是故唯愛是集諦攝。又諸無學者後有不續</a><a name="0659c06" id="0659c06">故。謂阿羅漢有五取蘊。有苦集故應續後有。</a><a name="0659c07" id="0659c07">然無是事故知唯愛。是集諦攝非餘取蘊。此</a><a name="0659c08" id="0659c08">雖有語而實無義。言契經中無此說者。且不</a><a name="0659c09" id="0659c09">應理違自宗故。謂彼上座自作是言。苦因理</a><a name="0659c10" id="0659c10">通一切煩惱。以愛勝故說愛非餘。非契經</a><a name="0659c11" id="0659c11">中辯聖諦處。說諸煩惱皆是苦因但作是言</a><a name="0659c12" id="0659c12">愛為集諦。故彼所說唯率己情。若謂餘經說</a><a name="0659c13" id="0659c13">餘煩惱。是集性故知諸煩惱。皆是苦因並集</a><a name="0659c14" id="0659c14">諦攝。但就勝故說愛非餘。豈不所言經不說</a><a name="0659c15" id="0659c15">故。唯愛是集言有義空。又非此經不說取</a><a name="0659c16" id="0659c16">蘊。愛聲通顯諸有漏故。此前已說後更當辯。</a><a name="0659c17" id="0659c17">故彼所言空無有義。又彼所說應知應斷。二</a><a name="0659c18" id="0659c18">諦別者理亦不然。二諦俱通由此成故。謂契</a><a name="0659c19" id="0659c19">經說五種取蘊。一切應斷前已顯成。既說皆</a><a name="0659c20" id="0659c20">是苦諦所攝。故非苦集由物故異。又佛於苦</a><a name="0659c21" id="0659c21">亦說斷言。謂說世醫拔毒箭者。不能了達</a><a name="0659c22" id="0659c22">一切世間。生為本苦永斷良藥。廣說乃至。唯</a><a name="0659c23" id="0659c23">有諸佛究竟了達。一切世間生為本苦永斷</a><a name="0659c24" id="0659c24">良藥。又經說苦滅滅是斷異名。又應知言亦</a><a name="0659c25" id="0659c25">通集諦。經說眾苦盡由遍知法。故由此不應</a><a name="0659c26" id="0659c26">就應知斷。辯苦集諦二相差別。言諸無學者</a><a name="0659c27" id="0659c27">後有不續。故證知唯愛是集諦者。理亦不然</a><a name="0659c28" id="0659c28">餘因闕故。後有不續猶如愛等。謂如經中說</a><a name="0659c29" id="0659c29">受緣愛。諸阿羅漢非無有受。但餘緣闕故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290659b.htm'><img src='up.gif' border=0></a>
<a href='T290660a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>