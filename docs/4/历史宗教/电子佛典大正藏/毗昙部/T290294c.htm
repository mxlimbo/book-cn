<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0294c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷20)</font> 分別慧品第七之一 <font face='Arial'>T29, p0294c</h2></font><hr>
<span class='old'>
</a><a name="0294b28" id="0294b28">宿住念死生流盡通慧。說此三為無學明得。</a><a name="0294b29" id="0294b29">云何唯此三名明得。所餘非。偈曰。前際。等無</span><a name="0294c01" id="0294c01">明對治。釋曰。此三能次第斷除前際後際中</a><a name="0294c02" id="0294c02">際無明故。是故唯三名明得。三中若真實無</a><a name="0294c03" id="0294c03">學。偈曰。最後無學。釋曰。流盡證智定是無學。</a><a name="0294c04" id="0294c04">偈曰。二。同名彼續生。釋曰。所餘二通慧。由</a><a name="0294c05" id="0294c05">生於無學相續中故。說名無學。此二自性非</a><a name="0294c06" id="0294c06">有學非無學。若爾云何不許此二通慧名有</a><a name="0294c07" id="0294c07">學。偈曰。於學不說明。續有無明故。釋曰。由</a><a name="0294c08" id="0294c08">佛不說此二通慧是有學法。云何不說。若相</a><a name="0294c09" id="0294c09">續有無明。於中安立明得。則不應理。更為無</a><a name="0294c10" id="0294c10">明所制伏故。於六通慧中。偈曰。一三六是導。</a><a name="0294c11" id="0294c11">釋曰。如意成他心差別流盡通慧。此三如次</a><a name="0294c12" id="0294c12">第。即是三導。謂如意成導記心導正教導。此</a><a name="0294c13" id="0294c13">三各從初最能引受化人意故。有增礙心未</a><a name="0294c14" id="0294c14">信心不欲修心。此受化人。由此三起歸向心</a><a name="0294c15" id="0294c15">信受心修行心故。說此三為導。偈曰。三中正</a><a name="0294c16" id="0294c16">教勝。釋曰。於三導中。正教導為最勝。何以</a><a name="0294c17" id="0294c17">故。偈曰。非不決定故。生善愛果故。釋曰。如</a><a name="0294c18" id="0294c18">意成導記心導。由明可作。有明處名乾陀梨。</a><a name="0294c19" id="0294c19">誦此明咒。即能飛行空中。復有明處。名伊</a><a name="0294c20" id="0294c20">叉尼柯。通此明處能知他心。如實正教。不可</a><a name="0294c21" id="0294c21">由別方便作。由此非不決定。故勝前二。由前</a><a name="0294c22" id="0294c22">二導。但能迴轉事成。由正教導。一能生善果。</a><a name="0294c23" id="0294c23">二能生可愛果。由此能顯正方便故勝前二。</a><a name="0294c24" id="0294c24">前已說如意成。此是何法。若順毘婆沙道理。</a><a name="0294c25" id="0294c25">偈曰。如意成定。釋曰。由彼如意事成就故。</a><a name="0294c26" id="0294c26">定名如意成。何事由彼成。應說此事。偈曰。</a><a name="0294c27" id="0294c27">中。行空及化生。釋曰。此中行空有三種。一引</a><a name="0294c28" id="0294c28">將身行。二願成行。三心疾行。此中偈曰。心疾</a><a name="0294c29" id="0294c29">行唯佛。釋曰。此行最迅速如心。唯佛世尊有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290294b.htm'><img src='up.gif' border=0></a>
<a href='T290295a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>