<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0018a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷4)</font> 雜蘊第一中世第一法納息第一之一 <font face='Arial'>T27, p0018a</h2></font><hr>
<span class='old'>
</a><a name="0017c28" id="0017c28">有執。世第一法。唯有尋有伺。有相有警覺。</a><a name="0017c29" id="0017c29">非等引屬異生緣諸行。唯有尋有伺者。思</span><a name="0018a01" id="0018a01">搆轉故。有相者緣名起故。有警覺者。有</a><a name="0018a02" id="0018a02">功用故。非等引者相續轉故。屬異生者。異</a><a name="0018a03" id="0018a03">生得故。緣諸行者。緣有為故。為止彼執。</a><a name="0018a04" id="0018a04">顯此善根。通在三地。云何有尋有伺。答若</a><a name="0018a05" id="0018a05">依有尋有伺三摩地。入正性離生。彼所得世</a><a name="0018a06" id="0018a06">第一法。謂依未至及初靜慮。入正性離生</a><a name="0018a07" id="0018a07">者。所得世第一法。問此中依言。欲顯何法。</a><a name="0018a08" id="0018a08">有作是說。此俱生定說名為依。謂世第一</a><a name="0018a09" id="0018a09">法。相應定以依聲說。此俱生依。有成文證。</a><a name="0018a10" id="0018a10">如智蘊說。若依空三摩地。入正性離生。彼</a><a name="0018a11" id="0018a11">於苦法智忍相應定。以依聲說。此亦如是。</a><a name="0018a12" id="0018a12">有餘師說。此等無間緣定。說名為依。謂增</a><a name="0018a13" id="0018a13">上忍相應定。以依聲說。如是說者。即彼三</a><a name="0018a14" id="0018a14">地。說名為依。後所說依。應知亦爾。云何無</a><a name="0018a15" id="0018a15">尋唯伺。答若依無尋唯伺三摩地。入正性離</a><a name="0018a16" id="0018a16">生。彼所得世第一法。謂依靜慮中間。入</a><a name="0018a17" id="0018a17">正性離生者。所得世第一法。云何無尋無伺。</a><a name="0018a18" id="0018a18">答若依無尋無伺三摩地。入正性離生。彼所</a><a name="0018a19" id="0018a19">得世第一法。謂依第二第三第四靜慮。入正</a><a name="0018a20" id="0018a20">性離生者。所得世第一法</a><a name="0018a21" id="0018a21"><p>若依未至定。入正性離生。彼修一地。見道</a><a name="0018a22" id="0018a22">一地。世第一法。二地現觀邊世俗智。若依初</a><a name="0018a23" id="0018a23">靜慮。入正性離生。彼修二地。見道一地。世</a><a name="0018a24" id="0018a24">第一法。三地現觀邊世俗智。若依靜慮中</a><a name="0018a25" id="0018a25">間。入正性離生。彼修三地。見道一地。世第</a><a name="0018a26" id="0018a26">一法。四地現觀邊世俗智。若依第二靜慮</a><a name="0018a27" id="0018a27">入正性離生。彼修四地。見道一地。世第一</a><a name="0018a28" id="0018a28">法。五地現觀邊世俗智。若依第三靜慮。入</a><a name="0018a29" id="0018a29">正性離生。彼修五地。見道一地。世第一法。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270017c.htm'><img src='up.gif' border=0></a>
<a href='T270018b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>