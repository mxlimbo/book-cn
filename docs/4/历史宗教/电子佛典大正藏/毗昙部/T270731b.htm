<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0731b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷142)</font> 根蘊第六中根納息第一之一 <font face='Arial'>T27, p0731b</h2></font><hr>
<span class='old'>
</a><a name="0731a28" id="0731a28">識等依。四作不共事。莊嚴自身者。雖有妙</a><a name="0731a29" id="0731a29">身支分具足。三根隨缺人不喜觀。導養自</span><a name="0731b01" id="0731b01">身者。由此三根受用段食令身久住。以</a><a name="0731b02" id="0731b02">段食是香味觸故。為識等依者。鼻識及相</a><a name="0731b03" id="0731b03">應法依鼻根生。舌識及相應法依舌根生。</a><a name="0731b04" id="0731b04">身識及相應法依身根生。作不共事者。唯</a><a name="0731b05" id="0731b05">鼻能嗅。唯舌能嘗。唯身覺觸。各非餘根。意</a><a name="0731b06" id="0731b06">根於二處增上。一能續後有。二自在隨轉。</a><a name="0731b07" id="0731b07">能續後有者。如說識若不託母胎名色得</a><a name="0731b08" id="0731b08">成羯邏藍不。不也世尊。自在隨轉者。如說</a><a name="0731b09" id="0731b09"><p class='lg'>　　世間心所引　　　亦為心所勞</a><br><a name="0731b10" id="0731b10">　　心若於彼生　　　皆自在隨轉　</p></a><a name="0731b11" id="0731b11"><p>有說。意根於染淨品增上。如說心雜染故</a><a name="0731b12" id="0731b12">有情雜染。心清淨故有情清淨。男女二根於</a><a name="0731b13" id="0731b13">二處增上。一有情異。二分別異。有情異者。</a><a name="0731b14" id="0731b14">由此二根令諸有情男女類別分別異者。</a><a name="0731b15" id="0731b15">由此二根形相言音乳房等別。謂劫初時無</a><a name="0731b16" id="0731b16">女男差別。後於是處少造色生。便有男女</a><a name="0731b17" id="0731b17">體類狀貌。顯形言音衣著飲食受用差別。有</a><a name="0731b18" id="0731b18">說。此二於染淨品增上。於染勝者。非於婬</a><a name="0731b19" id="0731b19">欲此無疑故。但由此二若壞若闕。於不律</a><a name="0731b20" id="0731b20">儀。五無間業。不能受作。亦復不能斷諸善</a><a name="0731b21" id="0731b21">根。於淨勝者。此男女根若壞若闕。便不能</a><a name="0731b22" id="0731b22">起一切律儀。亦復不能離三界染。不能</a><a name="0731b23" id="0731b23">種植三乘種子。命根於二處增上。一令說</a><a name="0731b24" id="0731b24">有根。二令根不斷。命根若在可說有根。及</a><a name="0731b25" id="0731b25">令諸根相續住故。有說。命根於四處勝。一</a><a name="0731b26" id="0731b26">續眾同分。二持眾同分。三護養眾同分。四令</a><a name="0731b27" id="0731b27">眾同分不斷。五受根於雜染品增上。以諸</a><a name="0731b28" id="0731b28">有情由受勢力。四方追求遊於鐵鎖。鉤索</a><a name="0731b29" id="0731b29">嶮路登山越谷。匍匐偃倒。或入大海遇諸<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270731a.htm'><img src='up.gif' border=0></a>
<a href='T270731c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>