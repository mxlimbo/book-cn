<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0340c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷2)</font> 辯本事品第一之一 <font face='Arial'>T29, p0340c</h2></font><hr>
<span class='old'>
</a><a name="0340b28" id="0340b28"><p class='lg'>　　愚夫著欲而興諍　　　諸仙無諍由離欲</a><br><a name="0340b29" id="0340b29">　　是故應除一切欲　　　猶如麟角獨遊行　</p></span><a name="0340c01" id="0340c01"><p>耽著境界興諸鬥諍。境實非欲。是欲資糧故</a><a name="0340c02" id="0340c02">亦名欲。是故經言</a><a name="0340c03" id="0340c03"><p class='lg'>　　世諸妙境非真欲　　　真欲謂人分別貪　</p></a><a name="0340c04" id="0340c04"><p>又如經說。增色隨眠。色非隨眠。是彼資糧故</a><a name="0340c05" id="0340c05">同彼說。又如經說</a><a name="0340c06" id="0340c06"><p class='lg'>　　女為梵行垢　　　女惱害眾生　</p></a><a name="0340c07" id="0340c07"><p>女實非垢。垢謂貪等。是垢資糧故亦名垢。又</a><a name="0340c08" id="0340c08">契經中宣說七漏。實漏唯二。餘皆非漏。是漏</a><a name="0340c09" id="0340c09">資糧故亦名漏。由此等經。證貪瞋等意業資</a><a name="0340c10" id="0340c10">糧故名意業。而非業體。道理成就。非黑非白。</a><a name="0340c11" id="0340c11">無異熟業。能盡諸業。此以思名說聖道故。知</a><a name="0340c12" id="0340c12">作意等思為體者。理亦不然。如想等名此無</a><a name="0340c13" id="0340c13">失故。如契經言。修無常想能除欲愛色無色</a><a name="0340c14" id="0340c14">愛。彼以想名說諸聖道。既許聖道非想差別。</a><a name="0340c15" id="0340c15">此亦應然。故無有失。又說受意能斷煩惱。故</a><a name="0340c16" id="0340c16">契經說。修喜覺支依離貪意能破巢窟。聖道</a><a name="0340c17" id="0340c17">既非受意差別。此亦應然。故無有失。有聞經</a><a name="0340c18" id="0340c18">說。業縛眾生。謂一切業皆能繫縛。為遣如是</a><a name="0340c19" id="0340c19">邪僻執故。說此思業能盡諸業。又顯業勝故</a><a name="0340c20" id="0340c20">作是說。說諸靜慮無量無色。以為白白異熟</a><a name="0340c21" id="0340c21">業故。知作意等思為體者。此非審察。諸靜慮</a><a name="0340c22" id="0340c22">等。五蘊四蘊為自性故。如契經言。此中所有</a><a name="0340c23" id="0340c23">若色若受。廣說乃至。名靜慮等。非譬喻師業</a><a name="0340c24" id="0340c24">有色性。為顯諸業於感異熟力最強故。此中</a><a name="0340c25" id="0340c25">一切善五蘊法。皆說為業。又如此中受想及</a><a name="0340c26" id="0340c26">識。雖說為業。而體非思。如是此中作意等法。</a><a name="0340c27" id="0340c27">亦應說業。而體非思。若言受等別蘊攝故無</a><a name="0340c28" id="0340c28">斯過者。是則成立得以異名說於異法。此既</a><a name="0340c29" id="0340c29">成立如上所言。說貪瞋等名意業故。謂即是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290340b.htm'><img src='up.gif' border=0></a>
<a href='T290341a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>