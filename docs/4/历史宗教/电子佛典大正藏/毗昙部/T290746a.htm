<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0746a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷74)</font> 辯智品第七之一 <font face='Arial'>T29, p0746a</h2></font><hr>
<span class='old'>
</a><a name="0745c28" id="0745c28">果。滅非有果。故不應修。又由擇滅無增減故。</a><a name="0745c29" id="0745c29">謂可修法。依下至中依中至上。擇滅不爾。於</span><a name="0746a01" id="0746a01">修無用故不可修</a><a name="0746a02" id="0746a02"><p class='juan'>
說一切有部順正理論卷第七十四</p>
</a><a name="0746a03" id="0746a03"></a><a name="0746a04" id="0746a04"></a><a name="0746a05" id="0746a05"><p class='juan'>
阿毘達磨順正理論卷第七十五</a><a name="0746a06" id="0746a06"></a><a name="0746a07" id="0746a07"><p><span class='byline'>　　　　尊者眾賢造</span><br></a><a name="0746a08" id="0746a08"><p><span class='byline'>　　　　三藏法師玄奘奉　詔譯</span><br></a><a name="0746a09" id="0746a09"><p><b>　　<A NAME="n278"></A>辯智品第七之三</b></p>
</a><a name="0746a10" id="0746a10"><p>如是已辯諸智差別。智所成德今當顯示。於</a><a name="0746a11" id="0746a11">中先辯佛不共德。且初成佛盡智位修不共</a><a name="0746a12" id="0746a12">佛法有十八種。何謂十八。頌曰</a><a name="0746a13" id="0746a13"><p class='lg'>　　十八不共法　　　謂佛十力等　</p></a><a name="0746a14" id="0746a14"><p>論曰。佛十力四無畏三念住及大悲。如是合</a><a name="0746a15" id="0746a15">名為十八不共法。唯於諸佛盡智時修。餘聖</a><a name="0746a16" id="0746a16">所無。故名不共。且佛十力差別云何。頌曰</a><a name="0746a17" id="0746a17"><p class='lg'>　　力處非處十　　　業八除滅道</a><br><a name="0746a18" id="0746a18">　　定根解界九　　　遍趣九或十</a><br><a name="0746a19" id="0746a19">　　宿住死生俗　　　盡六或十智</a><br><a name="0746a20" id="0746a20">　　宿住死生智　　　依靜慮餘通</a><br><a name="0746a21" id="0746a21">　　贍部男佛身　　　於境無礙故　</p></a><a name="0746a22" id="0746a22"><p>論曰。佛十力者。一處非處智力具以如來十</a><a name="0746a23" id="0746a23">智為性。為依何義立此力名。佛於經中自作</a><a name="0746a24" id="0746a24">是說。苾芻諦聽。如來於處如實知處。如來於</a><a name="0746a25" id="0746a25">非處如實知非處。乃至廣說。知一切法自性</a><a name="0746a26" id="0746a26">功能理定是有。名為處智。知一切法自性功</a><a name="0746a27" id="0746a27">能理定非有。名非處智。此智通緣情非情</a><a name="0746a28" id="0746a28">境。與一切智皆不相違。恐於略說少功難悟。</a><a name="0746a29" id="0746a29">故復此中析出餘九。如薄伽梵多界經中自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290745c.htm'><img src='up.gif' border=0></a>
<a href='T290746b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>