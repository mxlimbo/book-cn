<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0647c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷124)</font> 業蘊第四中表無表納息第四之一 <font face='Arial'>T27, p0647c</h2></font><hr>
<span class='old'>
</a><a name="0647b28" id="0647b28">嚴身者。必須棄捨方受此戒。床座等具准</a><a name="0647b29" id="0647b29">此應知。問齊何時受。答齊一晝夜不增不</span><a name="0647c01" id="0647c01">減。謂清旦時從師受得。至明清旦律儀便</a><a name="0647c02" id="0647c02">捨。問若有頓受半月一月。或復多時得律</a><a name="0647c03" id="0647c03">儀不。答應言不得。所以者何。一晝夜時分</a><a name="0647c04" id="0647c04">限定故光闇往來易了知故。一齋食時非時</a><a name="0647c05" id="0647c05">定故非一晝夜。近住律儀可使頓經二晝</a><a name="0647c06" id="0647c06">夜受。況多晝夜可頓受得。如近事等盡壽</a><a name="0647c07" id="0647c07">律儀不可頓受。二眾同分。況多同分可頓</a><a name="0647c08" id="0647c08">受得晝夜律儀。理亦應爾。律儀分齊唯有</a><a name="0647c09" id="0647c09">二故。問受晝非夜。受夜非晝。得此戒不。</a><a name="0647c10" id="0647c10">有說不得。所以者何。佛說此為晝夜戒故。</a><a name="0647c11" id="0647c11">問若爾者。尊者迦多衍那所說因緣當云何</a><a name="0647c12" id="0647c12">通。如說時彼尊者告屠兒言。汝等皆應離</a><a name="0647c13" id="0647c13">此惡業。勿於來世受大苦果。屠兒答言。我</a><a name="0647c14" id="0647c14">以此業而自存活如何能離。尊者告言。汝等</a><a name="0647c15" id="0647c15">所作屠羊等業何時分造。屠兒答言。唯於晝</a><a name="0647c16" id="0647c16">分。尊者告曰。汝等可於夜分受持近住八</a><a name="0647c17" id="0647c17">戒。諸屠兒輩歡喜奉行。命終皆生曠野鬼</a><a name="0647c18" id="0647c18">趣。每於晝日有黑駁狗欻然而現噉食其</a><a name="0647c19" id="0647c19">肉。唯餘骸骨俄頃肉生平復如舊。還被食</a><a name="0647c20" id="0647c20">噉受諸苦惱如地獄趣。每至夜分五欲自</a><a name="0647c21" id="0647c21">娛。遊戲受樂猶如天趣。尊者復詣諸欲邪</a><a name="0647c22" id="0647c22">行婬女等處告言。汝等應離此業。勿於來</a><a name="0647c23" id="0647c23">世受大苦果。彼人答言。我等久習如是事</a><a name="0647c24" id="0647c24">業非卒能離。尊者告言。汝等所作邪穢事</a><a name="0647c25" id="0647c25">業在何時分。彼人答言。唯於夜分。尊者告</a><a name="0647c26" id="0647c26">曰。汝等可於晝分受持近住八戒。諸邪行</a><a name="0647c27" id="0647c27">者歡喜奉行。命終皆生曠野鬼趣。每於夜</a><a name="0647c28" id="0647c28">分有百足蟲欻爾而生唼食其肉。唯餘骸</a><a name="0647c29" id="0647c29">骨俄頃肉生平復如舊。還被唼食受諸苦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270647b.htm'><img src='up.gif' border=0></a>
<a href='T270648a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>