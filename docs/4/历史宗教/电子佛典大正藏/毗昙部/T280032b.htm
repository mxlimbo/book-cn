<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0032b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷5)</font> 雜犍度智品第二 <font face='Arial'>T28, p0032b</h2></font><hr>
<span class='old'>
</a><a name="0032a28" id="0032a28">眼緣色生眼識。是三等觸。然有此觸生。是以</a><a name="0032a29" id="0032a29">無有自體能知自體。復有說者。若自體知自</span><a name="0032b01" id="0032b01">體者。則無邪見。若邪見能自知我是邪見。此</a><a name="0032b02" id="0032b02">則正見。不名邪見。復有說者。若自體知自體</a><a name="0032b03" id="0032b03">者。此智畢竟性能自知。不能知他。然能知他。</a><a name="0032b04" id="0032b04">是故不知自體。復有說者。若自體知自體者。</a><a name="0032b05" id="0032b05">則無取所取。如取所取。智所知亦如是。復有</a><a name="0032b06" id="0032b06">說者。若自體知自體者云何知耶。為知自體</a><a name="0032b07" id="0032b07">是自體。為知他體亦如知自體耶。為知他體</a><a name="0032b08" id="0032b08">是他體。為知自體亦如知他體耶。若知自體</a><a name="0032b09" id="0032b09">是自體。若知他體是他體。是則為正。若知</a><a name="0032b10" id="0032b10">自體如知他體。是則為邪。若此智生。能知自</a><a name="0032b11" id="0032b11">體。亦知他體者。一智則有二作相。有二作相</a><a name="0032b12" id="0032b12">則有二智。有二智則有眾多自體。問曰。若自</a><a name="0032b13" id="0032b13">體不知自體者。摩訶僧祇喻云何通。答曰。此</a><a name="0032b14" id="0032b14">喻不必須通。所以者何。此喻非修多羅毘尼</a><a name="0032b15" id="0032b15">阿毘曇中說。不可以世俗現喻難賢聖法。賢</a><a name="0032b16" id="0032b16">聖所作法異世俗所作法異若必欲通者。當</a><a name="0032b17" id="0032b17">云何通。答曰。應說其喻過。若喻有過。所喻法</a><a name="0032b18" id="0032b18">亦有過。云何喻有過。答曰。燈無根無心。非眾</a><a name="0032b19" id="0032b19">生數。彼智亦非根非心。非眾生數耶。復次</a><a name="0032b20" id="0032b20">燈眾微塵所成。彼智亦眾微塵所成耶。若不</a><a name="0032b21" id="0032b21">爾者。則不相似。復次如燈體性是照。不若是</a><a name="0032b22" id="0032b22">照性。復何所照。若體性非照。應當是闇。則無</a><a name="0032b23" id="0032b23">明性。為破闇故取燈。若燈體性是闇。則有大</a><a name="0032b24" id="0032b24">不相似過。以何等故。不知相應。答曰。同緣一</a><a name="0032b25" id="0032b25">法生故。是諸心心數法。同緣一法生。以同緣</a><a name="0032b26" id="0032b26">一法故。不能展轉相緣。如眾多人仰視虛空。</a><a name="0032b27" id="0032b27">不能展轉自相見面彼亦如是。復次若慧緣</a><a name="0032b28" id="0032b28">自相應受。彼受為自緣為緣他。若自緣者。有</a><a name="0032b29" id="0032b29">上自緣之過。若緣他者則不與慧共同一緣。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280032a.htm'><img src='up.gif' border=0></a>
<a href='T280032c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>