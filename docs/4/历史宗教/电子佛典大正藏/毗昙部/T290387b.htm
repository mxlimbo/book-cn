<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0387b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷10)</font> 辯差別品第二之一 <font face='Arial'>T29, p0387b</h2></font><hr>
<span class='old'>
</a><a name="0387a28" id="0387a28">說聖道安住所緣。說有差別言者。謂三和觸。</a><a name="0387a29" id="0387a29">非一合故。不可如瓶等說一有眾分。如名色</span><a name="0387b01" id="0387b01">等。亦有如是所說義者。謂如名色六處等支。</a><a name="0387b02" id="0387b02">非一法成。雖非實有。而有如上所說諸義。此</a><a name="0387b03" id="0387b03">亦應然。故無有失。如是一切理皆不成。且彼</a><a name="0387b04" id="0387b04">眼等因果和合。說名為觸。如先已破。謂先已</a><a name="0387b05" id="0387b05">說。非彼宗中不許俱起互為因果義可成等。</a><a name="0387b06" id="0387b06">如是所執。後更當破。又眼色等因果和合。於</a><a name="0387b07" id="0387b07">受何為非唯因果合即能有所生。如先已辯。</a><a name="0387b08" id="0387b08">又契經說。眼色為因。生受等果。如是因果。應</a><a name="0387b09" id="0387b09">合生識及為觸緣。或於此中。應說差別。若言</a><a name="0387b10" id="0387b10">無處如是說故。謂世尊言。眼色為緣。生於眼</a><a name="0387b11" id="0387b11">識。三和合觸。無處說言。眼色為因。生受等</a><a name="0387b12" id="0387b12">果。可言如是因果和合生識及觸。是故不應</a><a name="0387b13" id="0387b13">如是說者。此亦非理。有處說故。即此經說。受</a><a name="0387b14" id="0387b14">等俱生。此俱生言。顯與識等同時起義。後當</a><a name="0387b15" id="0387b15">成立。然彼經說。眼色為緣。生眼識者。由識是</a><a name="0387b16" id="0387b16">彼受等所依。相用強故。世尊慮有執眼色緣</a><a name="0387b17" id="0387b17">唯生眼識。故此經說。眼色為因。生受等果。又</a><a name="0387b18" id="0387b18">伽他說。眼色二緣。生諸心所。足為明證。故眼</a><a name="0387b19" id="0387b19">色緣。非唯生識。唯執眼等因果合故。名觸生</a><a name="0387b20" id="0387b20">受。理定不然。假法無能及不定故。所言眼等</a><a name="0387b21" id="0387b21">因果合觸。六處為因。離內六處無三和者。理</a><a name="0387b22" id="0387b22">亦不然。豈不離境及識隨一。亦無三和。非諸</a><a name="0387b23" id="0387b23">假法三事合成。於所依中。隨闕一種。而得</a><a name="0387b24" id="0387b24">有假。猶如伊字。說觸為實心所法者。雖依根</a><a name="0387b25" id="0387b25">境及識而生。然內六處。生用最勝。為勝生因</a><a name="0387b26" id="0387b26">及所依故。所以偏說。即由如是殊勝所依。標</a><a name="0387b27" id="0387b27">六觸名。謂眼等觸假法用既無。如何生受果。</a><a name="0387b28" id="0387b28">言三和觸為受因故。希求方便生雜染者。重</a><a name="0387b29" id="0387b29">言無用。已別說故。謂前已說。於眼於色於眼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290387a.htm'><img src='up.gif' border=0></a>
<a href='T290387c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>