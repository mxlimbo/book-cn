<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0387a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷75)</font> 結蘊第二中十門納息第四之一 <font face='Arial'>T27, p0387a</h2></font><hr>
<span class='old'>
</a><a name="0386c28" id="0386c28">謂依此故貪瞋癡慢見疑纏垢。皆得生長。</a><a name="0386c29" id="0386c29">應知此中依同分取立取蘊名。謂依欲界</span><a name="0387a01" id="0387a01">取名欲界取蘊。依色界取名色界取蘊。依</a><a name="0387a02" id="0387a02">無色界取名無色界取蘊。如依三界同分</a><a name="0387a03" id="0387a03">取立取蘊名。依九地取應知亦爾。此於界</a><a name="0387a04" id="0387a04">地無雜亂故。若於相續容有雜亂。謂依</a><a name="0387a05" id="0387a05">自取他蘊名取蘊亦依他取自蘊名取蘊。</a><a name="0387a06" id="0387a06">若於相續無雜亂者。一切外物應非取蘊。</a><a name="0387a07" id="0387a07">以外物中無諸取故。然諸外物依有情取</a><a name="0387a08" id="0387a08">立取蘊名互生長故</a><a name="0387a09" id="0387a09"><p>問蘊與取蘊有何差別。答名即差別彼名為</a><a name="0387a10" id="0387a10">蘊此名取蘊。復次蘊通有漏無漏。取蘊唯</a><a name="0387a11" id="0387a11">有漏。復次蘊攝三諦取蘊攝二諦。復次蘊</a><a name="0387a12" id="0387a12">攝十七界一界少分。取蘊攝十五界三界少</a><a name="0387a13" id="0387a13">分。復次蘊攝十一處一處少分。取蘊攝十處</a><a name="0387a14" id="0387a14">二處少分。復次蘊攝五蘊取蘊攝五蘊各</a><a name="0387a15" id="0387a15">少分。復次於蘊中有流轉者受訶責。有還</a><a name="0387a16" id="0387a16">滅者受讚歎。於取蘊中有流轉者受訶責。</a><a name="0387a17" id="0387a17">無還滅者受讚歎。蘊與取蘊是謂差別</a><a name="0387a18" id="0387a18">六界者。謂地界水界火界風界空界識界。問</a><a name="0387a19" id="0387a19">何故作此論。答是作論者意欲爾故。謂本論</a><a name="0387a20" id="0387a20">師隨自意欲而作此論不違法相故不應</a><a name="0387a21" id="0387a21">責。復次不應詰問此本論師。所以者何。世</a><a name="0387a22" id="0387a22">尊施設十八界已。復於此中略出少分施</a><a name="0387a23" id="0387a23">設六界。故此六界十八界中攝五界全四界</a><a name="0387a24" id="0387a24">少分。五界全者。謂前五識界。四界少分者。謂</a><a name="0387a25" id="0387a25">色觸意及意識界。此中空界攝色界少分。地</a><a name="0387a26" id="0387a26">水火風界攝觸界少分。識界攝意界意識界</a><a name="0387a27" id="0387a27">少分。以此二界通有漏無漏。識界唯攝有</a><a name="0387a28" id="0387a28">漏分故。由此六界十八界中攝五界全四</a><a name="0387a29" id="0387a29">界少分。問置本論師。世尊何故十八界中略<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270386c.htm'><img src='up.gif' border=0></a>
<a href='T270387b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>