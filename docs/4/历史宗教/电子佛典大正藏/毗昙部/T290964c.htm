<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0964c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷38)</font> 辯定品第九之一 <font face='Arial'>T29, p0964c</h2></font><hr>
<span class='old'>
</a><a name="0964b28" id="0964b28">生。現見世間色非色法。亦有展轉相依起故。</a><a name="0964b29" id="0964b29">謂心異故色差別生。色根有別識生便異。故</span><a name="0964c01" id="0964c01">從無色將生下時。順色生心相續而住。由彼</a><a name="0964c02" id="0964c02">勢力引下色生。然不可言唯從彼起。亦以先</a><a name="0964c03" id="0964c03">世色俱行心相續為緣久已滅色為自種子今</a><a name="0964c04" id="0964c04">色方起許同類因通過現故諸阿羅漢般涅槃</a><a name="0964c05" id="0964c05">已。諸蘊相續無餘斷故。現無少分諸蘊生緣。</a><a name="0964c06" id="0964c06">不可例同從無色歿。如是已釋無色總名。何</a><a name="0964c07" id="0964c07">故別名空無邊等。且前三種名從加行。修加</a><a name="0964c08" id="0964c08">行位思無邊空及無邊識無所有故。若由勝</a><a name="0964c09" id="0964c09">解思惟無邊。空加行所成名空無邊處。謂若</a><a name="0964c10" id="0964c10">有法雖與色俱。而其自體不依屬色。諸有於</a><a name="0964c11" id="0964c11">色求出離者。必應最初思惟彼法。謂虛空體</a><a name="0964c12" id="0964c12">雖與色俱。而待色無方得顯了。外法所攝</a><a name="0964c13" id="0964c13">其相無邊。思惟彼時易能離色。故加行位思</a><a name="0964c14" id="0964c14">惟虛空。成時隨應亦緣餘法。但從加行建立</a><a name="0964c15" id="0964c15">此名。若由勝解思惟無邊。識加行所成名識</a><a name="0964c16" id="0964c16">無邊處。謂於純淨六種識身能了別中。善取</a><a name="0964c17" id="0964c17">相已安住勝解。由假想力思惟觀察無邊識</a><a name="0964c18" id="0964c18">相。由此加行為先所成。隨其所應亦緣餘</a><a name="0964c19" id="0964c19">法。但從加行建立此名。若由勝解捨一切所</a><a name="0964c20" id="0964c20">有加行所成名無所有處。謂見無邊行相麤</a><a name="0964c21" id="0964c21">動。為欲厭捨起此加行。是故此處名最勝捨。</a><a name="0964c22" id="0964c22">以於此中不復樂作無邊行相。心於所緣捨</a><a name="0964c23" id="0964c23">諸所有寂然住故。由想昧劣立第四名。謂</a><a name="0964c24" id="0964c24">此地中想不明勝如無想故。得非想名。而想</a><a name="0964c25" id="0964c25">非全無。故名非非想。此地猶有昧劣想故。</a><a name="0964c26" id="0964c26">此言顯示有頂地想。非如下七地故得非想</a><a name="0964c27" id="0964c27">名。非如三無心故名非非想。豈不有頂加</a><a name="0964c28" id="0964c28">行位中。諸瑜伽師亦作是念。諸想如病如</a><a name="0964c29" id="0964c29">箭如癰。無想天中如癡如闇。唯有非想非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290964b.htm'><img src='up.gif' border=0></a>
<a href='T290965a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>