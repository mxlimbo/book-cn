<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0658b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷57)</font> 辯賢聖品第六之一 <font face='Arial'>T29, p0658b</h2></font><hr>
<span class='old'>
</a><a name="0658a28" id="0658a28">違正理。經說有漏法皆是苦諦故。謂諸有漏</a><a name="0658a29" id="0658a29">皆取蘊攝。佛說取蘊名為苦諦。云何知然。略</span><a name="0658b01" id="0658b01">說一切五取蘊苦契經說故。又說有苦非苦諦</a><a name="0658b02" id="0658b02">言於理有闕相無別故。又彼何緣不作是執。</a><a name="0658b03" id="0658b03">有眼等是色非色蘊。有青等是色非色處。然</a><a name="0658b04" id="0658b04">此俱名身非身。念住境既不可爾故理有闕。</a><a name="0658b05" id="0658b05">又愛非苦諦與至教相違。如說云何苦滅聖</a><a name="0658b06" id="0658b06">諦。謂即諸愛究竟斷盡。非愛自性苦諦不攝。</a><a name="0658b07" id="0658b07">可愛斷盡名苦滅諦。若謂諸愛是眾苦因故。</a><a name="0658b08" id="0658b08">愛斷盡時說眾苦皆滅此亦無失。許殊勝苦</a><a name="0658b09" id="0658b09">得永斷時眾苦滅故。如取蘊一分得永斷盡</a><a name="0658b10" id="0658b10">時。可說一切取蘊皆滅。如說於色應斷貪欲。</a><a name="0658b11" id="0658b11">貪欲斷時便名色斷。乃至於識說亦如是。復</a><a name="0658b12" id="0658b12">有何理決定說愛非苦諦攝。若謂經言是集</a><a name="0658b13" id="0658b13">故者有太過失。如說慣諦名趣苦滅。應不能</a><a name="0658b14" id="0658b14">斷集執義如言故。又詳至教意愛亦苦諦攝。</a><a name="0658b15" id="0658b15">如契經中問見諦者。汝於眼觸所生諸愛。復</a><a name="0658b16" id="0658b16">等隨觀見為我我所不。彼便答言不爾大德。</a><a name="0658b17" id="0658b17">又伽他言未如實見苦便見彼為我。乃至廣</a><a name="0658b18" id="0658b18">說。頌顯身見唯見苦所斷。前經顯愛為身見</a><a name="0658b19" id="0658b19">所緣。故知契經意許愛苦諦攝。又說愛之集</a><a name="0658b20" id="0658b20">應如實了知。若愛定非苦諦攝者。則愛唯是</a><a name="0658b21" id="0658b21">苦果之集。如何復勸知愛之因。愛既有因</a><a name="0658b22" id="0658b22">故亦是果。既亦是果亦苦諦攝。故有漏法為</a><a name="0658b23" id="0658b23">果性邊。皆是苦諦理善成立。諸有漏法為因</a><a name="0658b24" id="0658b24">性邊。皆集諦攝非唯是愛。以契經說是應斷</a><a name="0658b25" id="0658b25">故。謂世尊言集諦應斷。復作是說苾芻當知。</a><a name="0658b26" id="0658b26">若有於色乃至於識。未達未遍知未斷未離</a><a name="0658b27" id="0658b27">染。彼定不能永盡眾苦。既於五蘊皆說斷</a><a name="0658b28" id="0658b28">言。故非唯愛是集諦攝。此非誠證以愛斷時</a><a name="0658b29" id="0658b29">假於色等說斷言故。如說於色應斷貪欲。貪<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290658a.htm'><img src='up.gif' border=0></a>
<a href='T290658c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>