<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0918b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷183)</font> 定蘊第七中不還納息第四之一 <font face='Arial'>T27, p0918b</h2></font><hr>
<span class='old'>
</a><a name="0918a28" id="0918a28">走擒獲二王皆斷其命。尋時遣使遍諸方</a><a name="0918a29" id="0918a29">維召命一切沙門釋子。請都集會住我國</span><a name="0918b01" id="0918b01">中。我當盡形供給奉施衣服飲食臥具湯藥。</a><a name="0918b02" id="0918b02">及餘所須令無乏短。於是一切贍部洲中所</a><a name="0918b03" id="0918b03">有苾芻皆來集會憍餉彌國。時王日日設五</a><a name="0918b04" id="0918b04">年會種種供養。然諸苾芻由多得利養故。</a><a name="0918b05" id="0918b05">及由多有先為活命而出家故。不能精勤</a><a name="0918b06" id="0918b06">讀誦經典。不樂獨處靜慮思惟。晝則群聚</a><a name="0918b07" id="0918b07">談說世事擾動喧雜。夜則疲怠耽著睡眠無</a><a name="0918b08" id="0918b08">所覺察。由此於佛所有教誡。皆悉慢緩而</a><a name="0918b09" id="0918b09">不遵行。是時贍部洲中唯有二行法者。一是</a><a name="0918b10" id="0918b10">阿羅漢名蘇剌多。一是三藏名室史迦。亦</a><a name="0918b11" id="0918b11">名般株。而為眾首。即於是日正法將滅。日</a><a name="0918b12" id="0918b12">初分時憍餉彌城中王為上首。五百淨信長</a><a name="0918b13" id="0918b13">者。同時造立五百僧伽藍。以彼先聞法將</a><a name="0918b14" id="0918b14">滅故舉手議言。佛涅槃時以法付囑二部弟</a><a name="0918b15" id="0918b15">子。一者在家二者出家。勿謂今由在家弟</a><a name="0918b16" id="0918b16">子。不能給施諸出家人。令乏短故正法滅</a><a name="0918b17" id="0918b17">沒。但由仁等出家弟子無正行故令正法</a><a name="0918b18" id="0918b18">滅。有說。如待客法初及後時皆設豐膳。如</a><a name="0918b19" id="0918b19">是正法初出現時及後將滅。皆致豐厚資緣</a><a name="0918b20" id="0918b20">供養。有說。彼作是念乃至佛法未滅世間</a><a name="0918b21" id="0918b21">猶有無量福田。佛法若滅世間但有有量福</a><a name="0918b22" id="0918b22">田。我等幸因佛法未滅。當共及時作所應</a><a name="0918b23" id="0918b23">作。有說。釋迦為菩薩時見過去佛或由資</a><a name="0918b24" id="0918b24">緣闕故。或由遭疾疫故令正法滅。即時發</a><a name="0918b25" id="0918b25">願。願我成佛勿由此事令法滅盡。故法雖</a><a name="0918b26" id="0918b26">滅而資緣豐厚住處增廣。是夜僧伽藍內為</a><a name="0918b27" id="0918b27">布灑陀故。無量苾芻皆共聚集。時悅眾者</a><a name="0918b28" id="0918b28">請眾首三藏室史迦為眾說般羅底木叉</a><a name="0918b29" id="0918b29">三藏許之而欲略說。時阿羅漢蘇剌多從座<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270918a.htm'><img src='up.gif' border=0></a>
<a href='T270918c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>