<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0653a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷56)</font> 辯隨眠品第五之一 <font face='Arial'>T29, p0653a</h2></font><hr>
<span class='old'>
</a><a name="0652c28" id="0652c28">解脫。就依未至入見諦者。及次第者說故無</a><a name="0652c29" id="0652c29">失。或諸證得阿羅漢者。定得無學法智品攝。</span><a name="0653a01" id="0653a01">厭患對治由此數能厭患欲界。令欲界結無</a><a name="0653a02" id="0653a02">復繫能。依此故言彼從欲漏心得解脫。由此</a><a name="0653a03" id="0653a03">即釋契經所言。阿羅漢果永斷瞋恚。就厭患</a><a name="0653a04" id="0653a04">彼說為斷故。若爾何故引此契經。證後果時。</a><a name="0653a05" id="0653a05">得前離繫。經言從欲漏心得解脫者。有具二</a><a name="0653a06" id="0653a06">因有一因故。謂於欲離繫得。無漏得者二因</a><a name="0653a07" id="0653a07">故言心脫欲漏。一得彼無學離繫得故。二得</a><a name="0653a08" id="0653a08">彼無學厭患治故。若不得者唯由一因。故此</a><a name="0653a09" id="0653a09">契經義皆成立。此中理趣如前已辯。復云何</a><a name="0653a10" id="0653a10">知得阿羅漢二界離繫。必捨學得得無學得</a><a name="0653a11" id="0653a11">非欲界耶。學位定應先得彼故。謂設先離無</a><a name="0653a12" id="0653a12">所有染。隨依何地入見諦時。必得二界諸見</a><a name="0653a13" id="0653a13">所斷無漏斷治。彼見所斷是一斷治頓所斷</a><a name="0653a14" id="0653a14">故。上地見道現在前時。必修未來下地道故。</a><a name="0653a15" id="0653a15">下靜慮遍能為上斷治故。豈不已離無所有</a><a name="0653a16" id="0653a16">處染。依第三定等入見諦時。應修未來上地</a><a name="0653a17" id="0653a17">見道。同為有頂斷對治故。不爾未離此地染</a><a name="0653a18" id="0653a18">者。即依此地入見諦時。自及上諸地見諦所</a><a name="0653a19" id="0653a19">斷。見一一諦時能頓斷故。如有未離第四定</a><a name="0653a20" id="0653a20">染。依第四定入見諦時。頓斷五地見所斷染。</a><a name="0653a21" id="0653a21">乃至未離初靜慮染。依初靜慮入見諦時。頓</a><a name="0653a22" id="0653a22">斷八地見所斷染。上地曾無斷下地故。非第</a><a name="0653a23" id="0653a23">四等與第三等。所對治法一切皆同。由是已</a><a name="0653a24" id="0653a24">離第三等染。依第三等入見諦時。雖上地能</a><a name="0653a25" id="0653a25">治自上地。而非與下所治恒同。故依下時不</a><a name="0653a26" id="0653a26">能修上。諸異生位以世俗道斷見所斷。所有</a><a name="0653a27" id="0653a27">離繫唯由下地。見道勢力於自上地無漏得</a><a name="0653a28" id="0653a28">起。謂依上地見道現前。必修未來下地見道。</a><a name="0653a29" id="0653a29">由彼勢力於下離繫。得無漏得非上地故。由<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290652c.htm'><img src='up.gif' border=0></a>
<a href='T290653b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>