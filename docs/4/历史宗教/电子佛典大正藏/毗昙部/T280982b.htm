<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1554 入阿毘達磨論 0982b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1554 入阿毘達磨論</font> <font face='Arial'>(卷1)</font> <font face='Arial'>T28, p0982b</h2></font><hr>
<span class='old'>
</a><a name="0982a28" id="0982a28"><p>信謂令心於境澄淨。謂於三寶因果相屬有</a><a name="0982a29" id="0982a29">性等中。現前忍許故名為信。是能除遣心濁</span><a name="0982b01" id="0982b01">穢法。如清水珠置於池內。令濁穢水皆即澄</a><a name="0982b02" id="0982b02">清。如是信珠在心池內。心諸濁穢皆即除遣。</a><a name="0982b03" id="0982b03">信佛證菩提信法是善說信僧具妙行。亦信</a><a name="0982b04" id="0982b04">一切外道所迷。緣起法性是信事業。精進謂</a><a name="0982b05" id="0982b05">於善不善法生滅事中勇悍為性。即是沈溺</a><a name="0982b06" id="0982b06">生死泥者。能策勵心令速出義。慚謂隨順正</a><a name="0982b07" id="0982b07">理白法。增上所生違愛等流心自在性。由此</a><a name="0982b08" id="0982b08">勢力於諸功德及有德者恭敬而住。愧謂修</a><a name="0982b09" id="0982b09">習功德為先。違癡等流訶毀劣法。由此勢力</a><a name="0982b10" id="0982b10">於罪見怖。不放逸謂修諸善法。違害放逸守</a><a name="0982b11" id="0982b11">護心性。心堪任性說名輕安。違害惛沈隨順</a><a name="0982b12" id="0982b12">善法。心堅善性說名不害。由此勢力不損惱</a><a name="0982b13" id="0982b13">他。能違於他樂為損事。心平等性說名為捨。</a><a name="0982b14" id="0982b14">捨背非理及向理故。由此勢力令心於理。及</a><a name="0982b15" id="0982b15">於非理無向無背。平等而住如持秤縷。欣謂</a><a name="0982b16" id="0982b16">欣尚於還滅品。見功德已令心欣慕。隨順修</a><a name="0982b17" id="0982b17">善。心有此故欣樂涅槃。與此相應名欣作意。</a><a name="0982b18" id="0982b18">厭謂厭患於流轉品。見過失已令心厭離。隨</a><a name="0982b19" id="0982b19">順離染。心有此故厭惡生死。與此相應名厭</a><a name="0982b20" id="0982b20">作意。心不澄淨名為不信。是前所說。信相違</a><a name="0982b21" id="0982b21">法心心不勇悍名為懈怠。與前所說精進相</a><a name="0982b22" id="0982b22">違。不修善法為放逸。違前所說不放逸性。</a><a name="0982b23" id="0982b23">即是不能守護心義。如是所說不信等三。不</a><a name="0982b24" id="0982b24">立隨眠及纏垢者。過失輕故。易除遣故</a><a name="0982b25" id="0982b25"><p>善根有三種。一無貪是違貪法。二無瞋是違</a><a name="0982b26" id="0982b26">瞋法。三無癡是違癡法。即前所說慧為自性。</a><a name="0982b27" id="0982b27">如是三法是善自性。亦能為根生餘善法。故</a><a name="0982b28" id="0982b28">名善根。安隱義是善義。能引可愛有及解脫</a><a name="0982b29" id="0982b29">牙故。或已習學成巧便義是善義。由此能辨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280982a.htm'><img src='up.gif' border=0></a>
<a href='T280982c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>