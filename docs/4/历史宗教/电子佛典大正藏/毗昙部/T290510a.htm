<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0510a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷30)</font> 辯緣起品第三之一 <font face='Arial'>T29, p0510a</h2></font><hr>
<span class='old'>
</a><a name="0509c28" id="0509c28">在北俱盧洲。離段吞噉。壽豈斷壞。雖不斷壞。</a><a name="0509c29" id="0509c29">而所依身。形色瘦損。若為存活。若爾如何</span><a name="0510a01" id="0510a01">彼由食住。香等為食。非要吞噉。彼定常嗅如</a><a name="0510a02" id="0510a02">意妙香。或觸可愛風等妙觸。又彼身中。有</a><a name="0510a03" id="0510a03">能益煖。或非欲界皆資段食。亦非段食。定唯</a><a name="0510a04" id="0510a04">欲界從多就勝。故作是言。下有上無。不應為</a><a name="0510a05" id="0510a05">難。然段食體。事別十三。以處總收。唯有三</a><a name="0510a06" id="0510a06">種。謂唯欲界香味觸三。一切皆為段食自體。</a><a name="0510a07" id="0510a07">可成段別而吞噉故。謂以口鼻分分受之。以</a><a name="0510a08" id="0510a08">少從多。故作是說。雖非吞噉。但能益身。令</a><a name="0510a09" id="0510a09">得久住。亦細食攝。猶如影光炎涼塗洗。又劫</a><a name="0510a10" id="0510a10">初位。地味等食。亦名段食。分段受故。又諸</a><a name="0510a11" id="0510a11">飲等。亦名段食。皆可段別而受用故。有餘師</a><a name="0510a12" id="0510a12">說。一切食中。此最為勝。以於攝益根大種中。</a><a name="0510a13" id="0510a13">強而速故。豈不求食為除飢渴。如何飢渴亦</a><a name="0510a14" id="0510a14">名為食。由此二種。亦於根大能增益故。如按</a><a name="0510a15" id="0510a15">摩等。又於飲食。無希欲心。身便瘦損。故二名</a><a name="0510a16" id="0510a16">食。又有飢渴。方名無病。故為食事。此二勝餘</a><a name="0510a17" id="0510a17">色處。應言是段食。不應言是段段別噉故。</a><a name="0510a18" id="0510a18">若爾何故言三處為體。以約食說故。但言三</a><a name="0510a19" id="0510a19">色處何緣不名為食。是不至取根所行故。以</a><a name="0510a20" id="0510a20">契經說。段食非在手中器中。可成食事。要入</a><a name="0510a21" id="0510a21">鼻口。牙齒咀嚼。津液浸潤。進度喉嚨。墮生</a><a name="0510a22" id="0510a22">藏中。漸漸消化。味勢熟德。流諸脈中。攝益</a><a name="0510a23" id="0510a23">諸蟲乃名為食。爾時方得成食事故。若在手</a><a name="0510a24" id="0510a24">器以當為名。如天授名那落迦等。雖彼分段</a><a name="0510a25" id="0510a25">總得食名。而成食時。唯香味觸。爾時唯此為</a><a name="0510a26" id="0510a26">根境故。若總分段。皆名食者。聲不相應。亦應</a><a name="0510a27" id="0510a27">是食。非聲等物在彼段中。可如香等亦名為</a><a name="0510a28" id="0510a28">食。以不相續。無形段故。非無形段。不相續</a><a name="0510a29" id="0510a29">物。能住持身。可成食事。又如何知色處非食。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290509c.htm'><img src='up.gif' border=0></a>
<a href='T290510b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>