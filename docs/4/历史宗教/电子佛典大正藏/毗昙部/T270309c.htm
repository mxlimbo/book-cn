<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0309c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷60)</font> 結蘊第二中一行納息第二之一 <font face='Arial'>T27, p0309c</h2></font><hr>
<span class='old'>
</a><a name="0309b28" id="0309b28">欲界一切隨眠隨增。色有色界遍行及修所</a><a name="0309b29" id="0309b29">斷隨眠隨增。無色有無色界遍行及修所斷</span><a name="0309c01" id="0309c01">隨眠隨增。而不爾者。有別意趣。謂五部結</a><a name="0309c02" id="0309c02">有心是有眷屬。故亦假說為有。故說一切</a><a name="0309c03" id="0309c03">隨眠隨增。有說。彼論有章有門。章中但說</a><a name="0309c04" id="0309c04">業及異熟名有不說取緣。門中具說彼業</a><a name="0309c05" id="0309c05">異熟及說取緣。故說一切隨眠隨增。評曰。</a><a name="0309c06" id="0309c06">彼不應作是說。所以者何。彼論師先立章</a><a name="0309c07" id="0309c07">義後以門通。如何門中與章說異。是故前</a><a name="0309c08" id="0309c08">說於理為善</a><a name="0309c09" id="0309c09"><p>問何故名有。答有增有減故名為有。問若</a><a name="0309c10" id="0309c10">爾。聖道亦有增減應亦名有。答若有增減</a><a name="0309c11" id="0309c11">亦能長養攝益任持有者說名為有。聖道</a><a name="0309c12" id="0309c12">雖有增減。而損減違害破壞諸有。故不名</a><a name="0309c13" id="0309c13">有。復次若有增減亦令諸有生老病死不</a><a name="0309c14" id="0309c14">斷絕者說名為有。聖道雖有增減。而令諸</a><a name="0309c15" id="0309c15">有生老病死皆斷不續故不名有。復次若有</a><a name="0309c16" id="0309c16">增減亦是趣苦集行。趣有世間生老病死</a><a name="0309c17" id="0309c17">集行者說名為有。聖道雖有增減。而是趣</a><a name="0309c18" id="0309c18">苦滅行趣有世間生老病死滅行故不名</a><a name="0309c19" id="0309c19">有。復次若有增減亦是薩迦耶見事。顛倒事</a><a name="0309c20" id="0309c20">愛事隨眠事。貪瞋癡安足處。有垢有毒有過</a><a name="0309c21" id="0309c21">有刺有濁墮有墮苦集諦者說名為有。聖</a><a name="0309c22" id="0309c22">道雖有增減。而與此一切相違故不名有。</a><a name="0309c23" id="0309c23">復有說者。此可怖畏故名為有。問若爾。涅</a><a name="0309c24" id="0309c24">槃亦可怖畏。應亦名有。如契經說。苾芻當</a><a name="0309c25" id="0309c25">知。無聞異生。以愚癡故怖畏涅槃。謂於是</a><a name="0309c26" id="0309c26">處我不有。我所亦不有。我當不有。我所亦</a><a name="0309c27" id="0309c27">當不有。答若有怖畏是正見者起說名為</a><a name="0309c28" id="0309c28">有涅槃。雖有怖畏而是邪見者起故不名</a><a name="0309c29" id="0309c29">有。復次若有怖畏通異生及聖者起說名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270309b.htm'><img src='up.gif' border=0></a>
<a href='T270310a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>