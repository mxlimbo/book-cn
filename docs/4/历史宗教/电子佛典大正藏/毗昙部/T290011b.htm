<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0011b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷2)</font> 分別界品第一 <font face='Arial'>T29, p0011b</h2></font><hr>
<span class='old'>
</a><a name="0011a28" id="0011a28">所得眼識所受說名所見。是故但說眼</a><a name="0011a29" id="0011a29">名能見。不名能識。唯識現前說能識色。譬</span><a name="0011b01" id="0011b01">如說日名能作晝。經部諸師有作是說。如</a><a name="0011b02" id="0011b02">何共聚楂掣虛空眼色等緣生於眼識。此</a><a name="0011b03" id="0011b03">等於見孰為能所。唯法因果實無作用。為</a><a name="0011b04" id="0011b04">順世情假興言說。眼名能見。識名能了。</a><a name="0011b05" id="0011b05">智者於中不應封著。如世尊說。方域言詞</a><a name="0011b06" id="0011b06">不應堅執。世俗名想不應固求。然迦濕彌</a><a name="0011b07" id="0011b07">羅國毘婆沙宗。說眼能見耳能聞鼻能嗅舌</a><a name="0011b08" id="0011b08">能嘗身能覺意能了。於見色時。為一眼見。</a><a name="0011b09" id="0011b09">為二眼見。此無定准。頌曰</a><a name="0011b10" id="0011b10"><p class='lg'>　　或二眼俱時　　　見色分明故　</p></a><a name="0011b11" id="0011b11"><p>論曰。阿毘達磨諸大論師咸言。或時二眼俱</a><a name="0011b12" id="0011b12">見。以開二眼見色分明。開一眼時不分</a><a name="0011b13" id="0011b13">明故。又開一眼觸一眼時。便於現前見</a><a name="0011b14" id="0011b14">二月等。閉一觸一此事則無。是故或時二眼</a><a name="0011b15" id="0011b15">俱見。非所依別識成二分。住無方故不同</a><a name="0011b16" id="0011b16">礙色。若此宗說眼見耳聞乃至意了。彼所取</a><a name="0011b17" id="0011b17">境根正取時。為至不至。頌曰</a><a name="0011b18" id="0011b18"><p class='lg'>　　眼耳意根境　　　不至三相違　</p></a><a name="0011b19" id="0011b19"><p>論曰。眼耳意根取非至境。謂眼能見遠處諸</a><a name="0011b20" id="0011b20">色。眼中藥等則不能觀。耳亦能聞遠處聲</a><a name="0011b21" id="0011b21">響。逼耳根者則不能聞。若眼耳根唯取至</a><a name="0011b22" id="0011b22">境。則修定者應不修生天眼耳根。如鼻根</a><a name="0011b23" id="0011b23">等。若眼能見不至色者。何故不能普見一</a><a name="0011b24" id="0011b24">切遠有障等不至諸色。如何磁石吸不至鐵。</a><a name="0011b25" id="0011b25">非吸一切不至鐵耶。執見至境亦同此</a><a name="0011b26" id="0011b26">難。何故不能普見一切眼藥籌等至眼諸</a><a name="0011b27" id="0011b27">色。又如鼻等能取至境。然不能取一切與</a><a name="0011b28" id="0011b28">根俱有香等。如是眼根雖見不至而非一</a><a name="0011b29" id="0011b29">切。耳根亦爾。意無色故非能有至。有執。耳<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290011a.htm'><img src='up.gif' border=0></a>
<a href='T290011c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>