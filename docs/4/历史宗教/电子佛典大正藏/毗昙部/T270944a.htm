<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0944a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷188)</font> 見蘊第八中念住納息第一之一 <font face='Arial'>T27, p0944a</h2></font><hr>
<span class='old'>
</a><a name="0943c28" id="0943c28">趣涅槃宮而無異趣。如明眼者引諸盲人</a><a name="0943c29" id="0943c29">令隨正路不行非道。念住亦爾。是故。彼經</span><a name="0944a01" id="0944a01">唯說念住名一趣道而不說餘</a><a name="0944a02" id="0944a02"><p>如契經說。有一趣道能令有情清淨超滅</a><a name="0944a03" id="0944a03">憂苦。乃至能證隨正理法。謂聖正三摩地及</a><a name="0944a04" id="0944a04">彼因緣彼眾具。問何故世尊或說般若為一</a><a name="0944a05" id="0944a05">趣道。或說等持為一趣道耶。答隨所化有</a><a name="0944a06" id="0944a06">情所未具者而說故。謂所化有情或有闕</a><a name="0944a07" id="0944a07">奢摩他。或有闕毘缽舍那。若闕奢摩他者</a><a name="0944a08" id="0944a08">為說等持為一趣道。若闕毘缽舍那者。為</a><a name="0944a09" id="0944a09">說般若為一趣道。般若者則前所說念住。</a><a name="0944a10" id="0944a10">以念住慧為性故</a><a name="0944a11" id="0944a11"><p>如契經說。若有能辦四念住則能辦正</a><a name="0944a12" id="0944a12">如理。若能辦正如理則能辦聖道。若能</a><a name="0944a13" id="0944a13">辦聖道則能辦甘露。若能辦甘露則</a><a name="0944a14" id="0944a14">能解脫生老病死愁歎憂苦諸熱惱法。問念</a><a name="0944a15" id="0944a15">住正如理聖道。甘露何差別。答名則差別謂</a><a name="0944a16" id="0944a16">名念住乃至名甘露。有說。念住則顯念</a><a name="0944a17" id="0944a17">住。正如理顯正斷神足根力覺支。聖道顯道</a><a name="0944a18" id="0944a18">支甘露顯彼果。有說。念住顯所緣念住。正</a><a name="0944a19" id="0944a19">如理顯相雜念住。聖道顯自性念住。甘露</a><a name="0944a20" id="0944a20">顯彼果。有說。念住顯聞所成念住。正如理</a><a name="0944a21" id="0944a21">顯思所成念住。聖道顯修所成念住。甘露</a><a name="0944a22" id="0944a22">顯彼果。有說。念住顯言說究竟念住。正如</a><a name="0944a23" id="0944a23">理顯思惟究竟念住。聖道顯出離究竟念住。</a><a name="0944a24" id="0944a24">甘露顯彼果。有說。念住顯見道。正如理顯</a><a name="0944a25" id="0944a25">修道。聖道顯無學道。見地修地無學地說亦</a><a name="0944a26" id="0944a26">爾。甘露顯彼果。有說。念住顯未知當知根</a><a name="0944a27" id="0944a27">正如理顯已知根。聖道顯具知根。甘露顯</a><a name="0944a28" id="0944a28">彼果。是謂念住正如理聖道甘露差別</a><a name="0944a29" id="0944a29"><p>若修身念住彼受耶。乃至廣說。修有四種。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270943c.htm'><img src='up.gif' border=0></a>
<a href='T270944b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>