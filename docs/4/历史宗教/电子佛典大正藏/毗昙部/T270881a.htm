<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0881a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷175)</font> 定蘊第七中不還納息第四之一 <font face='Arial'>T27, p0881a</h2></font><hr>
<span class='old'>
</a><a name="0880c28" id="0880c28">定或有十五皆未曾得。或有十五皆是曾</a><a name="0880c29" id="0880c29">得。或有少分曾得少分未曾得。問此十五心</span><a name="0881a01" id="0881a01">幾是轉。幾是隨轉。答有說。前五是轉後十是</a><a name="0881a02" id="0881a02">隨轉。有說。前十是轉後五是隨轉。如是說</a><a name="0881a03" id="0881a03">者。此則不定。或一切皆是轉或一切皆是隨</a><a name="0881a04" id="0881a04">轉。或少分是轉少分是隨轉。問若此品類轉</a><a name="0881a05" id="0881a05">則此品類隨轉亦餘品類耶。答有說。若此</a><a name="0881a06" id="0881a06">品類轉則此品類隨轉。謂智所緣行相念住</a><a name="0881a07" id="0881a07">前後相順方成雜修。是故若此轉必此隨轉</a><a name="0881a08" id="0881a08">不爾便於雜修為障。有說。若此品類轉餘</a><a name="0881a09" id="0881a09">品類隨轉。謂智所緣行相念住異類相間方</a><a name="0881a10" id="0881a10">成雜修。是故若此轉必餘隨轉不爾便應</a><a name="0881a11" id="0881a11">乖雜修義。如是說者。此則不定。謂若法智</a><a name="0881a12" id="0881a12">為轉。或法智或類智為隨轉。若類智為轉。</a><a name="0881a13" id="0881a13">或類智或法智為隨轉。餘智亦爾。若緣有</a><a name="0881a14" id="0881a14">為為轉。或緣有為或緣無為為隨轉。緣</a><a name="0881a15" id="0881a15">餘法亦爾。若無常行相為轉。或無常或苦等</a><a name="0881a16" id="0881a16">行相為隨轉。餘行相亦爾。若身念住為轉。</a><a name="0881a17" id="0881a17">或身念住或受念住等為隨轉。餘念住亦爾。</a><a name="0881a18" id="0881a18">問若轉隨轉或不同者行相所緣有雜亂故。</a><a name="0881a19" id="0881a19">云何不於雜修靜慮而作留難。答先加行</a><a name="0881a20" id="0881a20">位已熟修故。逕路已成雖復雜亂而於雜</a><a name="0881a21" id="0881a21">修不作留難。如見道中及世俗道雜染。</a><a name="0881a22" id="0881a22">雖行相所緣上下雜亂。而無留難此亦如</a><a name="0881a23" id="0881a23">是。問若轉隨轉或亦同者云何得名雜修靜</a><a name="0881a24" id="0881a24">慮非於一類行相所緣得名雜故。答有漏</a><a name="0881a25" id="0881a25">無漏相間相雜說名雜修。非謂智等前後</a><a name="0881a26" id="0881a26">異故說名為雜。問何故修雜修靜慮要有</a><a name="0881a27" id="0881a27">漏無漏相雜起耶。答欲顯於此二類靜慮</a><a name="0881a28" id="0881a28">中俱得入出自在故。復次欲以無漏置於</a><a name="0881a29" id="0881a29">前後。熏中間有漏令轉勝妙生淨居故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270880c.htm'><img src='up.gif' border=0></a>
<a href='T270881b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>