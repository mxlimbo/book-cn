<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0758b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷77)</font> 辯定品第八之一 <font face='Arial'>T29, p0758b</h2></font><hr>
<span class='old'>
</a><a name="0758a28" id="0758a28">生因。有漏造色則不如是。勿有界地相雜過</a><a name="0758a29" id="0758a29">故。無漏不然。隨身大造。彼無身故。無無漏</span><a name="0758b01" id="0758b01">色。又隨轉色彼界定無。以契經言彼有受類</a><a name="0758b02" id="0758b02">乃至識類。不言有色。若有色者應作是說。彼</a><a name="0758b03" id="0758b03">有色類如靜慮中。又無色界決定無色。以契</a><a name="0758b04" id="0758b04">經言無色解脫。最為寂靜超諸色故。非無色</a><a name="0758b05" id="0758b05">界有不超色。為簡異彼說超色言。但為顯</a><a name="0758b06" id="0758b06">成諸無色地。乃至細色亦決定無。是故說彼</a><a name="0758b07" id="0758b07">超過諸色。若謂所說超諸色言。依超麤色密</a><a name="0758b08" id="0758b08">意說者。此亦非理。說一切故。謂契經說。無色</a><a name="0758b09" id="0758b09">有情一切色想皆超越故。乃至廣說。若謂無</a><a name="0758b10" id="0758b10">色實有色者。彼色自相定應可知。如何可言</a><a name="0758b11" id="0758b11">超色想等。故無色界細色亦無。教理極成不</a><a name="0758b12" id="0758b12">可傾動。如是已釋無色總名。何故別名空無</a><a name="0758b13" id="0758b13">邊等。且前三種名從加行。修加行位思無邊</a><a name="0758b14" id="0758b14">空。及無邊識無所有故。若由勝解思惟無邊。</a><a name="0758b15" id="0758b15">空加行所成。名空無邊處。謂若有法雖與色</a><a name="0758b16" id="0758b16">俱。而其自體不依屬色。諸有於色求出離者。</a><a name="0758b17" id="0758b17">必應最初思惟彼法。謂虛空體雖與色俱。而</a><a name="0758b18" id="0758b18">待色無方得顯了。外法所攝其相無邊。思惟</a><a name="0758b19" id="0758b19">彼時易能離色。故加行位思惟虛空。成時隨</a><a name="0758b20" id="0758b20">應亦緣餘法。但從加行建立此名。有餘師說。</a><a name="0758b21" id="0758b21">初離色地創違色故假立空名。有餘復言。諸</a><a name="0758b22" id="0758b22">觀行者由解脫色。即於此地受等蘊中。多住</a><a name="0758b23" id="0758b23">空想。依此建立空無邊名。若由勝解思惟無</a><a name="0758b24" id="0758b24">邊識加行所成。名識無邊處。謂於純淨六種</a><a name="0758b25" id="0758b25">識身。能了別中善取相已。安住勝解。由假想</a><a name="0758b26" id="0758b26">力思惟觀察無邊識相。由此加行為先所成。</a><a name="0758b27" id="0758b27">隨其所應亦緣餘法。但從加行建立此名。有</a><a name="0758b28" id="0758b28">餘師言。由意樂故及等流故。建立此名。謂瑜</a><a name="0758b29" id="0758b29">伽師將入此定。先起意樂緣無邊識。從此定<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290758a.htm'><img src='up.gif' border=0></a>
<a href='T290758c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>