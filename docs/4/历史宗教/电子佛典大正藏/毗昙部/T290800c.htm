<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0800c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷6)</font> 辯差別品第三之一 <font face='Arial'>T29, p0800c</h2></font><hr>
<span class='old'>
</a><a name="0800b28" id="0800b28">目惛沈相相似故。無明性是大遍行故。是</a><a name="0800b29" id="0800b29">此地法不說而成。有說此名總目二義。掉謂</span><a name="0800c01" id="0800c01">掉舉。親里尋等所生。令心不寂靜性。說名</a><a name="0800c02" id="0800c02">掉舉。心與此合越路而行。非理作意。失念</a><a name="0800c03" id="0800c03">心亂。不正知。邪勝解。前已說為大地法故。於</a><a name="0800c04" id="0800c04">此地法中雖有而不說。如於大善地法不說</a><a name="0800c05" id="0800c05">無癡善根。唯諸染心恒有此六。如是已說大</a><a name="0800c06" id="0800c06">煩惱地法。大不善法地名大不善地。此中若</a><a name="0800c07" id="0800c07">法大不善地所有名大不善地法。謂法恒於</a><a name="0800c08" id="0800c08">不善心有。彼法是何頌曰</a><a name="0800c09" id="0800c09"><p class='lg'>　　唯遍不善心　　　無慚及無愧　</p></a><a name="0800c10" id="0800c10"><p>論曰。唯二心所但與一切不善心俱。謂無慚</a><a name="0800c11" id="0800c11">愧。故唯二種名此地法。此二法相如後當顯。</a><a name="0800c12" id="0800c12">如是已說大不善地法。小煩惱法地名小煩</a><a name="0800c13" id="0800c13">惱地。此中若法小煩惱地所有名小煩惱地</a><a name="0800c14" id="0800c14">法。謂法少分染污心俱。彼法是何。頌曰</a><a name="0800c15" id="0800c15"><p class='lg'>　　忿覆慳嫉惱　　　害恨諂誑憍</a><br><a name="0800c16" id="0800c16">　　如是類名為　　　小煩惱地法　</p></a><a name="0800c17" id="0800c17"><p>論曰。類言為攝不忍不樂憤發等義。小是少</a><a name="0800c18" id="0800c18">義。顯非一切染污心俱。又無相應。唯修所</a><a name="0800c19" id="0800c19">斷。意識俱起無明相應。隨煩惱中當釋其相。</a><a name="0800c20" id="0800c20">此諸心所皆實有性。非一品類所緣義中。種</a><a name="0800c21" id="0800c21">種行相俱時起故。一體同時如所緣義。差別</a><a name="0800c22" id="0800c22">行相無容有故。然由餘法所制伏故。見其相</a><a name="0800c23" id="0800c23">續變異而起。現見清油垢水風等。勢力制持</a><a name="0800c24" id="0800c24">燈相續中。便有明昧聲動等故。如是已說大</a><a name="0800c25" id="0800c25">地法等品類決定心所差別。復有此餘不定</a><a name="0800c26" id="0800c26">心所。惡作睡眠尋伺等類。總說名為不定地</a><a name="0800c27" id="0800c27">法。今應決擇。一切心所諸心品中俱生數量。</a><a name="0800c28" id="0800c28">何心品內有幾心所。頌曰</a><a name="0800c29" id="0800c29"><p class='lg'>　　欲有尋伺故　　　於善心品中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290800b.htm'><img src='up.gif' border=0></a>
<a href='T290801a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>