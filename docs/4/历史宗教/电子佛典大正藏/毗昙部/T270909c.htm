<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0909c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷181)</font> 定蘊第七中不還納息第四之一 <font face='Arial'>T27, p0909c</h2></font><hr>
<span class='old'>
</a><a name="0909b28" id="0909b28">知。遠離四種世間事業故名無雜染。四事</a><a name="0909b29" id="0909b29">業者謂農務商估傭作自在。一切功德由此</span><a name="0909c01" id="0909c01">具故名不可訶責。於自於他俱無損害故。</a><a name="0909c02" id="0909c02">一切世間沙門。婆羅門天魔梵等無能如法</a><a name="0909c03" id="0909c03">說其過者</a><a name="0909c04" id="0909c04"><p>如薄伽梵於契經中說伽他言</a><a name="0909c05" id="0909c05"><p class='lg'>　　諸有伏愛憎　　　常居邊臥具</a><br><a name="0909c06" id="0909c06">　　恒住不放逸　　　拔有貪隨眠　</p></a><a name="0909c07" id="0909c07"><p>問此伽他中為辯何義答愛謂貪愛。憎謂憎</a><a name="0909c08" id="0909c08">恚。佛聖弟子若伏此二。居邊臥具住不放</a><a name="0909c09" id="0909c09">逸。便能永拔有貪隨眠。復次若於正法毘奈</a><a name="0909c10" id="0909c10">耶中。隨有所得味著心轉說名為愛。於所</a><a name="0909c11" id="0909c11">未得愁慼心轉說名為憎。佛聖弟子於已</a><a name="0909c12" id="0909c12">得不味於未得不慼。故能俱伏。由俱伏故</a><a name="0909c13" id="0909c13">居邊臥具。住不放逸則能永拔有貪隨眠。</a><a name="0909c14" id="0909c14">復次若於上妙衣服飲食貪求名愛。若於麤</a><a name="0909c15" id="0909c15">弊衣服飲食嫌逆名憎。佛聖弟子二俱能伏。</a><a name="0909c16" id="0909c16">此句顯示於衣服飲食喜足聖種。第二句</a><a name="0909c17" id="0909c17">顯示於臥具喜足聖種。後二句顯示樂斷</a><a name="0909c18" id="0909c18">樂修聖種</a><a name="0909c19" id="0909c19"><p>問樂斷樂修有何差別。答樂斷煩惱。樂修</a><a name="0909c20" id="0909c20">聖道。復次無間慣名樂斷。解脫道名樂修。</a><a name="0909c21" id="0909c21">復次見道名樂斷。修道名樂修。如見道修</a><a name="0909c22" id="0909c22">道。如是見地修地未知當知根已知根應知</a><a name="0909c23" id="0909c23">亦爾。復次樂斷者顯諸忍。樂修者顯諸智。</a><a name="0909c24" id="0909c24">樂斷樂修是謂差別</a><a name="0909c25" id="0909c25"><p>如說大名學多住五蓋漸斷乃至廣說。問何</a><a name="0909c26" id="0909c26">故作此論。答為欲分別契經故。如契經</a><a name="0909c27" id="0909c27">說。佛告大名。學多住五蓋漸斷。契經雖作</a><a name="0909c28" id="0909c28">是說而不分別。云何學云何學多住五蓋漸</a><a name="0909c29" id="0909c29">斷。彼經是此論所依根本。彼所未說者今應<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270909b.htm'><img src='up.gif' border=0></a>
<a href='T270910a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>