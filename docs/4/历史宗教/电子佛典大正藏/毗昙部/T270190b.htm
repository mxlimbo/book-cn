<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0190b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷37)</font> 雜蘊第一中無慚愧納息第五之一 <font face='Arial'>T27, p0190b</h2></font><hr>
<span class='old'>
</a><a name="0190a28" id="0190a28">此義復引契經如世尊說汝等苾芻。設被</a><a name="0190a29" id="0190a29">怨賊鋸解汝身或諸支節。汝等於彼心勿變</span><a name="0190b01" id="0190b01">壞。亦當護口勿出惡言。若心變壞及出惡</a><a name="0190b02" id="0190b02">言於自所求深為障礙。此證瞋心名為變</a><a name="0190b03" id="0190b03">壞。怨謂怨對賊謂劫盜。問何故但說鋸解身</a><a name="0190b04" id="0190b04">支。答欲顯能為多苦因故。謂刀槊等傷害</a><a name="0190b05" id="0190b05">身時有入時苦出時不苦有出時苦入時不</a><a name="0190b06" id="0190b06">苦。若以鋸解入出皆苦。於此極苦尚不應</a><a name="0190b07" id="0190b07">瞋。況於輕苦而當瞋恨。自所求者善趣涅</a><a name="0190b08" id="0190b08">槃。又世尊說。汝等苾芻於妙欲境不應發</a><a name="0190b09" id="0190b09">起變壞之心。此證貪心名為變壞。妙欲境者</a><a name="0190b10" id="0190b10">謂五妙欲。變壞心者謂婬欲心。問若現在至</a><a name="0190b11" id="0190b11">過去說摔去法名世變壞者。未來至現在</a><a name="0190b12" id="0190b12">何故現在法不名世變壞耶。答若變壞已不</a><a name="0190b13" id="0190b13">復變壞名世變壞。現在變壞復當變壞。是</a><a name="0190b14" id="0190b14">故不說為世變壞。復次若世具有世變及作</a><a name="0190b15" id="0190b15">用壞者名世變壞。現在雖有世變而無作</a><a name="0190b16" id="0190b16">用壞。以現在法有作用故不名世變壞。復</a><a name="0190b17" id="0190b17">次世間共許已謝滅法名世變壞不說現</a><a name="0190b18" id="0190b18">在。是故現在非世變壞。問一切煩惱無不</a><a name="0190b19" id="0190b19">違理皆應名理變壞。何故但說貪瞋二心</a><a name="0190b20" id="0190b20">名變壞耶。答是作論者意欲爾故乃至廣說</a><a name="0190b21" id="0190b21">有說此中亦應說餘煩惱相應心名為變</a><a name="0190b22" id="0190b22">壞。而不說者當知此義有餘。有說不應責</a><a name="0190b23" id="0190b23">問作論者意。以作論者依經造論。經中但</a><a name="0190b24" id="0190b24">說貪瞋相應名為變壞。非餘煩惱是故不</a><a name="0190b25" id="0190b25">說。問置作論者世尊何故但說貪瞋相應</a><a name="0190b26" id="0190b26">之心名為變壞不說餘耶。答佛觀所化應</a><a name="0190b27" id="0190b27">聞貪瞋相應之心名為變壞而得悟解辦</a><a name="0190b28" id="0190b28">所作事。故說此二非餘煩惱。復次佛觀此二</a><a name="0190b29" id="0190b29">變壞所依及所緣境是故偏說。貪變壞所依<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270190a.htm'><img src='up.gif' border=0></a>
<a href='T270190c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>