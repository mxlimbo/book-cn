<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0508c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷11)</font> 緣起品第二十一之一 <font face='Arial'>T26, p0508c</h2></font><hr>
<span class='old'>
</a><a name="0508b28" id="0508b28">熱時。熱渴所逼。入清涼池。恣意飲浴。便起身</a><a name="0508b29" id="0508b29">中彼俱大種。此中若清冷水。若彼俱大種。名</span><a name="0508c01" id="0508c01">為色。即彼所生受想行識。名為名。由此名色。</a><a name="0508c02" id="0508c02">六根增長。是名名色緣六處。復次教誨頗勒</a><a name="0508c03" id="0508c03">窶那經中。佛作是說。頗勒窶那。識為食故。後</a><a name="0508c04" id="0508c04">有生起。此識云何。謂健達縛。廣說乃至。與羯</a><a name="0508c05" id="0508c05">剌藍自體和合。此羯剌藍自體和合。名為色。</a><a name="0508c06" id="0508c06">即彼所生受想行識。名為名。爾時非理作意</a><a name="0508c07" id="0508c07">俱生名色為緣。母胎藏中。六根生起。是名名</a><a name="0508c08" id="0508c08">色緣六處。復次教誨莎底經中。佛作是說。三</a><a name="0508c09" id="0508c09">事和合。入母胎藏。廣說乃至。此識無間。入</a><a name="0508c10" id="0508c10">母胎藏。此所託胎。名為色。即彼所生受想行</a><a name="0508c11" id="0508c11">識。名為名。爾時非理作意俱生名色為緣。母</a><a name="0508c12" id="0508c12">胎藏中。六根生起。是名名色緣六處。復有</a><a name="0508c13" id="0508c13">一類。由貪瞋癡纏縛心故。造身語意三種惡</a><a name="0508c14" id="0508c14">行。此中身語惡行。名為色。意惡行。名為名</a><a name="0508c15" id="0508c15">由此惡行。名色為緣。身壞命終。墮於地獄。六</a><a name="0508c16" id="0508c16">根生起。是名名色緣六處。如說地獄。傍生</a><a name="0508c17" id="0508c17">鬼界。應知亦爾。復有一類。於人趣樂。繫心</a><a name="0508c18" id="0508c18">希求。因此希求。造能感人趣身語意妙行。此</a><a name="0508c19" id="0508c19">中身語妙行。名為色。意妙行。名為名。由此</a><a name="0508c20" id="0508c20">妙行名色為緣。身壞命終。生於人趣。六根生</a><a name="0508c21" id="0508c21">起。是名名色緣六處。如說人趣。四大王眾</a><a name="0508c22" id="0508c22">天。乃至他化自在天。應知亦爾。復有一類。</a><a name="0508c23" id="0508c23">於梵眾天。繫心希求。因此希求。勤修加行。離</a><a name="0508c24" id="0508c24">欲惡不善法。乃至初靜慮具足住。於此定中。</a><a name="0508c25" id="0508c25">諸身律儀。語律儀。命清淨。名為色。即彼所生</a><a name="0508c26" id="0508c26">受想行識。名為名。由此為緣。身壞命終。生梵</a><a name="0508c27" id="0508c27">眾天眾同分中。六根生起。是名名色緣六處。</a><a name="0508c28" id="0508c28">如說梵眾天。梵輔天。乃至非想非非想處天。</a><a name="0508c29" id="0508c29">隨其所應。當知亦爾。是名名色緣六處。如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260508b.htm'><img src='up.gif' border=0></a>
<a href='T260509a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>