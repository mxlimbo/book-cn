<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0880c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷22)</font> 辯業品第五之一 <font face='Arial'>T29, p0880c</h2></font><hr>
<span class='old'>
</a><a name="0880b28" id="0880b28">行殺罪如何成。以起惡心行殺加行。令所殺</a><a name="0880b29" id="0880b29">者。現命滅時。不能為因。引同類命。障應生</span><a name="0880c01" id="0880c01">命。令永不生。故名殺生。由斯獲罪。已分別殺</a><a name="0880c02" id="0880c02">生。當辯不與取。頌曰</a><a name="0880c03" id="0880c03"><p class='lg'>　　不與取他物　　　力竊取屬己　</p></a><a name="0880c04" id="0880c04"><p>論曰。前不誤等言如應流至後。謂要先發欲</a><a name="0880c05" id="0880c05">盜故思。於他物中起他物想。或力或竊。起盜</a><a name="0880c06" id="0880c06">加行。不誤而取。令屬己身。齊此名為不與取</a><a name="0880c07" id="0880c07">罪。若有盜取窣堵波物。於佛得罪。佛將涅</a><a name="0880c08" id="0880c08">槃總受世間所施物故。盜亡僧物已作羯磨。</a><a name="0880c09" id="0880c09">於界內僧得偷盜罪。羯磨未了於一切僧。若</a><a name="0880c10" id="0880c10">盜他人及象馬等。出所住處業道方成。已辯</a><a name="0880c11" id="0880c11">不與取。當辯欲邪行。頌曰</a><a name="0880c12" id="0880c12"><p class='lg'>　　欲邪行四種　　　行所不應行　</p></a><a name="0880c13" id="0880c13"><p>論曰。總有四種行不應行。皆得名為欲邪行</a><a name="0880c14" id="0880c14">罪。一於非境。謂他所護。或母或父或父母親。</a><a name="0880c15" id="0880c15">乃至或失所守護境。二於非道。謂設己妻口</a><a name="0880c16" id="0880c16">及餘道。三於非處。謂於制多寺中迥處。四</a><a name="0880c17" id="0880c17">於非時。謂懷胎時。飲兒乳時。受齋戒時有說</a><a name="0880c18" id="0880c18">若夫許受齋戒而有所犯。方謂非時。既不誤</a><a name="0880c19" id="0880c19">言亦流至此。若於他婦謂是己妻。或於己妻</a><a name="0880c20" id="0880c20">謂為他婦。道非道等但有誤心。雖有所行而</a><a name="0880c21" id="0880c21">非業道。若於此他婦作餘他婦想行非梵行。</a><a name="0880c22" id="0880c22">有說亦成。加行受用時並於他境故。有說如</a><a name="0880c23" id="0880c23">殺業道不成加行。究竟時前境各別故。苾</a><a name="0880c24" id="0880c24">芻尼等如有戒妻若有侵陵亦成業道。已辯</a><a name="0880c25" id="0880c25">欲邪行當辯虛誑語。頌曰</a><a name="0880c26" id="0880c26"><p class='lg'>　　染異想發言　　　解義虛誑語　</p></a><a name="0880c27" id="0880c27"><p>論曰。說聽力故成虛誑語。謂於所說異想發</a><a name="0880c28" id="0880c28">言。及所誑者解所說義。染心不誤方成業道。</a><a name="0880c29" id="0880c29">所誑未解。雜穢語收語多字成。要最後念<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290880b.htm'><img src='up.gif' border=0></a>
<a href='T290881a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>