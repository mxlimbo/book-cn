<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0626c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷120)</font> 業蘊第四中害生納息第三之一 <font face='Arial'>T27, p0626c</h2></font><hr>
<span class='old'>
</a><a name="0626b28" id="0626b28">故不說。答彼皆卵生。問若爾彼命終已應</a><a name="0626b29" id="0626b29">有尸骸。云何諸天見穢色耶。答彼命終未</span><a name="0626c01" id="0626c01">久有暴風飄舉其尸遠棄他處。有餘師說。</a><a name="0626c02" id="0626c02">彼皆化生。問前化生中何故不說。答應說而</a><a name="0626c03" id="0626c03">不說者。當知此義有餘。有說彼已攝在前</a><a name="0626c04" id="0626c04">所說一類妙翅鳥中。是以無過。問如是四</a><a name="0626c05" id="0626c05">生以何為自性。答四蘊五蘊以為自性。謂</a><a name="0626c06" id="0626c06">欲色界五蘊。無色界四蘊。此中有說。唯異</a><a name="0626c07" id="0626c07">熟蘊以為自性。有說亦通長養。是名四生</a><a name="0626c08" id="0626c08">自性。已說自性。所以今當說。問何故名生。</a><a name="0626c09" id="0626c09">答諸有情類和合而起故名為生。問三界五</a><a name="0626c10" id="0626c10">趣皆和合起。亦名為生。何獨此四。答此四</a><a name="0626c11" id="0626c11">唯令有情數起。亦遍攝有情數。界趣不爾。</a><a name="0626c12" id="0626c12">以界雖遍有情數。而非但有情數起通非</a><a name="0626c13" id="0626c13">情故。趣雖但有情起。而非遍有情數。不</a><a name="0626c14" id="0626c14">攝中有故。由此但四說名為生。問生是何</a><a name="0626c15" id="0626c15">義。答有情現義是生義。有情起義有情出義。</a><a name="0626c16" id="0626c16">是生義</a><a name="0626c17" id="0626c17"><p>問於何界趣。有幾生可得。答於欲界中四</a><a name="0626c18" id="0626c18">生可得。色無色界唯有化生。彼受生時無</a><a name="0626c19" id="0626c19">所託故。於五趣中天及地獄。唯有化生。有</a><a name="0626c20" id="0626c20">說。鬼趣亦唯化生。有說。鬼趣亦有胎生。如</a><a name="0626c21" id="0626c21">餓鬼女白目連曰</a><a name="0626c22" id="0626c22"><p class='lg'>　　我夜生五子　　　隨生皆自食</a><br><a name="0626c23" id="0626c23">　　晝生五亦然　　　雖盡而無飽　</p></a><a name="0626c24" id="0626c24"><p>傍生人趣皆具四生。人卵生者。昔於此洲</a><a name="0626c25" id="0626c25">有商人。入海得一雌鶴。形色偉麗奇而悅</a><a name="0626c26" id="0626c26">之。遂生二卵。於後卵開出二童子端正聰</a><a name="0626c27" id="0626c27">慧。年長出家。皆得阿羅漢果。小者名鄔波</a><a name="0626c28" id="0626c28">世羅。大者名世羅。又如毘舍佉母生三十</a><a name="0626c29" id="0626c29">二卵。般遮羅王妃生五百卵等。人胎生者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270626b.htm'><img src='up.gif' border=0></a>
<a href='T270627a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>