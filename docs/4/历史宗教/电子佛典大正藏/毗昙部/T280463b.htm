<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0463b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷7)</font> 解十門大章 有漏無漏處第二十五 <font face='Arial'>T28, p0463b</h2></font><hr>
<span class='old'>
</a><a name="0463a28" id="0463a28">世間長世間。不著世間法行。如來無所著等</a><a name="0463a29" id="0463a29">正覺。出一切世間上。彼從此契經起。欲令佛</span><a name="0463b01" id="0463b01">身一向無漏。欲斷彼意故。於此佛身說有漏。</a><a name="0463b02" id="0463b02">問曰。若佛身是無漏者。當有何咎。答曰。若佛</a><a name="0463b03" id="0463b03">身一向無漏者。彼無喻女不應起婬意。鴦掘</a><a name="0463b04" id="0463b04">魔不應起瞋恚。慢高兒不應起慢。鬱鞞羅迦</a><a name="0463b05" id="0463b05">葉不應起癡意。如此此中或有著或有瞋或癡</a><a name="0463b06" id="0463b06">或有慢。以是故知佛身是有漏。問曰。若佛身</a><a name="0463b07" id="0463b07">一向有漏者。此鞞婆闍婆提契經云何通。答</a><a name="0463b08" id="0463b08">曰。彼契經因法身故說。如來生世間長世間</a><a name="0463b09" id="0463b09">者。此說生身不著世間法行。如來無所著等</a><a name="0463b10" id="0463b10">正覺出一切世間上者。此說法身。或曰。離世</a><a name="0463b11" id="0463b11">八法故說。世八法者。隨順世間。世間亦隨順</a><a name="0463b12" id="0463b12">八法。八法雖順世尊。然世尊不隨順八法。</a><a name="0463b13" id="0463b13">是謂離八法故說。世八法者。利不利稱不稱</a><a name="0463b14" id="0463b14">譽不譽樂苦。此世八法攝十八界十二入五</a><a name="0463b15" id="0463b15">陰。此總說世八法攝十八界十二入五陰。但</a><a name="0463b16" id="0463b16">利有二種。有眾生數非眾生數。眾生數利者。</a><a name="0463b17" id="0463b17">象馬牛羊[<a href='javascript:showpic("images/072352.gif")'>犛-未+牙</a>]牛奴婢妻子利是眾生數。非眾</a><a name="0463b18" id="0463b18">生數利者。穀珍寶金銀水精琉璃摩尼真珠</a><a name="0463b19" id="0463b19">車渠馬瑙是非眾生數利。於中眾生數利攝</a><a name="0463b20" id="0463b20">十八界十二入五陰。非眾生數利攝六界六入</a><a name="0463b21" id="0463b21">二陰。稱不稱譽不譽樂苦攝一界一入二陰。</a><a name="0463b22" id="0463b22">彼一切總已說。世八法攝十八界十二入五</a><a name="0463b23" id="0463b23">陰。世八法者。利不利稱不稱譽不譽樂苦。問</a><a name="0463b24" id="0463b24">曰。利云何。答曰。前已說利有二種。眾生數非</a><a name="0463b25" id="0463b25">眾生數。此已得當得今得。是謂為利。非利云</a><a name="0463b26" id="0463b26">何。答曰。如此法非已得非當得非今得。是謂</a><a name="0463b27" id="0463b27">非利。稱云何。答曰。面稱其德是謂稱。不稱</a><a name="0463b28" id="0463b28">云何。答曰。面前譏貶其闕是謂不稱。譽云何。</a><a name="0463b29" id="0463b29">答曰。不面前稱揚其德是謂譽。不譽云何。答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280463a.htm'><img src='up.gif' border=0></a>
<a href='T280463c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>