<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0056b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷10)</font> 分別世品第三之一 <font face='Arial'>T29, p0056b</h2></font><hr>
<span class='old'>
</a><a name="0056a28" id="0056a28">生言應知。亦攝初結中有。死生唯許捨受</a><a name="0056a29" id="0056a29">相應。捨相應心不明利故。餘受明利不順</span><a name="0056b01" id="0056b01">死生。又此二時唯散非定。要有心位必非無</a><a name="0056b02" id="0056b02">心。非在定心有死生義。界地別故。加行生</a><a name="0056b03" id="0056b03">故。能攝益故。亦非無心有死生義。以無心</a><a name="0056b04" id="0056b04">位命必無損。若所依身將欲變壞。必定還</a><a name="0056b05" id="0056b05">起屬所依心。然後命終。更無餘理。又無心</a><a name="0056b06" id="0056b06">者不能受生。以無因故。離起煩惱無受</a><a name="0056b07" id="0056b07">生故。雖說死有通三性心。然入涅槃唯二</a><a name="0056b08" id="0056b08">無記。若說欲界有捨異熟。彼說欲界入涅</a><a name="0056b09" id="0056b09">槃心亦具威儀異熟無記。若說欲界無捨異</a><a name="0056b10" id="0056b10">熟。彼說欲界入涅槃心但有威儀而無異</a><a name="0056b11" id="0056b11">熟。何故唯無記得入涅槃。無記勢力微順</a><a name="0056b12" id="0056b12">心斷故。於命終位何身分中識最後滅。頓</a><a name="0056b13" id="0056b13">命終者意識身根欻然總滅。若漸死者往下</a><a name="0056b14" id="0056b14">人天。於足齊心如次識滅。謂墮惡趣說名</a><a name="0056b15" id="0056b15">往下。彼識最後於足處滅。若往人趣識滅</a><a name="0056b16" id="0056b16">於臍若往生天識滅心處。諸阿羅漢說名</a><a name="0056b17" id="0056b17">不生。彼最後心亦心處滅。有餘師說。彼滅</a><a name="0056b18" id="0056b18">在頂。正命終時於足等處身根滅故。意識</a><a name="0056b19" id="0056b19">隨滅。臨命終時身根漸滅。至足等處欻然</a><a name="0056b20" id="0056b20">都滅。如以少水置炎石上。漸減漸消一處</a><a name="0056b21" id="0056b21">都盡。又漸命終者。臨命終時多為斷末摩</a><a name="0056b22" id="0056b22">苦受所逼。無有別物名為末摩。然於身</a><a name="0056b23" id="0056b23">中有異支節觸便致死。是謂末摩。若水</a><a name="0056b24" id="0056b24">火風隨一增盛。如利刀刃觸彼末摩。因此</a><a name="0056b25" id="0056b25">便生增上苦受。從斯不久遂致命終。非如</a><a name="0056b26" id="0056b26">斬薪說名為斷。如斷無覺故得斷名。地界</a><a name="0056b27" id="0056b27">何緣無斯斷用。以無第四內災患故。內三</a><a name="0056b28" id="0056b28">災患。謂風熱淡水火風增隨所應起。有說。</a><a name="0056b29" id="0056b29">此似外器三災。此斷末摩天中非有。然諸天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290056a.htm'><img src='up.gif' border=0></a>
<a href='T290056c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>