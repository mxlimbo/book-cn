<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0415b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷80)</font> 結蘊第二中十門納息第四之一 <font face='Arial'>T27, p0415b</h2></font><hr>
<span class='old'>
</a><a name="0415a28" id="0415a28">覆無記。不違聖道非自性斷。彼若斷已猶</a><a name="0415a29" id="0415a29">可成就。是故不說。然有漏善無覆無記。斷</span><a name="0415b01" id="0415b01">惡不善時亦隨說斷。同一對治故一時斷故。</a><a name="0415b02" id="0415b02">如燈違暗非炷油器。而破暗時亦能燒炷</a><a name="0415b03" id="0415b03">盡油熱器。復次惡不善法難斷難破難可</a><a name="0415b04" id="0415b04">越度。是故偏說。復次惡不善法多諸過患熾</a><a name="0415b05" id="0415b05">盛堅牢。是故偏說。復次惡不善法離欲染</a><a name="0415b06" id="0415b06">時。極為障礙留難繫縛。如暴獄卒故偏說</a><a name="0415b07" id="0415b07">之。復次諸瑜伽師專為斷彼惡不善法修</a><a name="0415b08" id="0415b08">初靜慮。是故偏說。復次諸瑜伽師憎惡彼</a><a name="0415b09" id="0415b09">故總捨欲界。故偏說離惡不善法。復次惡</a><a name="0415b10" id="0415b10">不善法上地所無故偏說離。由如是等種</a><a name="0415b11" id="0415b11">種因緣唯說離欲惡不善法。問此中何者是</a><a name="0415b12" id="0415b12">欲。何者是惡不善法耶。答事具欲是欲。煩惱</a><a name="0415b13" id="0415b13">欲是惡不善法。復次欲。謂五欲。惡不善法。謂</a><a name="0415b14" id="0415b14">五蓋。復次欲。謂欲愛。惡不善法。謂欲界諸餘</a><a name="0415b15" id="0415b15">煩惱。復次欲。謂欲尋。惡不善法。謂恚害尋。</a><a name="0415b16" id="0415b16">復次欲。謂欲界。惡不善法。謂恚害界。復次</a><a name="0415b17" id="0415b17">欲。謂欲想。惡不善法。謂恚害想。復次欲。謂</a><a name="0415b18" id="0415b18">欲愛。惡不善法。謂即欲愛。此即說離種種</a><a name="0415b19" id="0415b19">欲愛。有尋有伺者與尋俱法名有尋。與伺</a><a name="0415b20" id="0415b20">俱法名有伺。離生者。問上地中離勝妙清淨</a><a name="0415b21" id="0415b21">過初靜慮。何故唯說此名離生。答此中舉</a><a name="0415b22" id="0415b22">初以顯後故。作如是說。世尊有處舉後顯</a><a name="0415b23" id="0415b23">初。如說。云何非自他害。謂在非想非非想</a><a name="0415b24" id="0415b24">處。如舉初後始入已度加行究竟應知亦</a><a name="0415b25" id="0415b25">爾。復次初得離生發希奇想。後時不爾故</a><a name="0415b26" id="0415b26">作是說。復次以初靜慮唯從離生。後諸靜</a><a name="0415b27" id="0415b27">慮亦從定生。從離生故名為離生。如水生</a><a name="0415b28" id="0415b28">者說名水生。陸地生者說名陸生。復次初靜</a><a name="0415b29" id="0415b29">慮離二無漏定為眷屬故。獨名離生。謂未<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270415a.htm'><img src='up.gif' border=0></a>
<a href='T270415c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>