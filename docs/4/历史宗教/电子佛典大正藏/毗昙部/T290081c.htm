<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0081c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷15)</font> 分別業品第四之一 <font face='Arial'>T29, p0081c</h2></font><hr>
<span class='old'>
</a><a name="0081b28" id="0081b28">異熟業。如契經說。順現受業。乃至廣說。五</a><a name="0081b29" id="0081b29">現前順受。謂正現行受。如契經言。受樂受</span><a name="0081c01" id="0081c01">時二受便滅。乃至廣說。非此樂受現在前時</a><a name="0081c02" id="0081c02">有餘受能受此樂受。但據樂受自體現前</a><a name="0081c03" id="0081c03">即說名為受於樂受。此中但說異熟順受。</a><a name="0081c04" id="0081c04">由業能招受異熟故。雖業與受體性有殊。</a><a name="0081c05" id="0081c05">而得名為順樂受等。如是三業有定不定。</a><a name="0081c06" id="0081c06">其相云何。頌曰</a><a name="0081c07" id="0081c07"><p class='lg'>　　此有定不定　　　定三順現等</a><br><a name="0081c08" id="0081c08">　　或說業有五　　　餘師說四句　</p></a><a name="0081c09" id="0081c09"><p>論曰。此上所說順樂受等。應知各有定不定</a><a name="0081c10" id="0081c10">異。非定受故立不定名。定復有三。一順現</a><a name="0081c11" id="0081c11">法受。二順次生受。三順後次受。此三定業并</a><a name="0081c12" id="0081c12">前不定總成四種。或有欲令不定受業復</a><a name="0081c13" id="0081c13">有二種。謂於異熟有定不定。并定業三合</a><a name="0081c14" id="0081c14">成五種順現法受者。謂此生造即此生熟。順</a><a name="0081c15" id="0081c15">次生受者。謂此生造第二生熟。順後次受者。</a><a name="0081c16" id="0081c16">謂此生造從第三生後次第熟。有餘師說。順</a><a name="0081c17" id="0081c17">現法受業。餘生亦得熟。隨初熟位建立業</a><a name="0081c18" id="0081c18">名為順現等。勿強力業異熟果少。毘婆沙</a><a name="0081c19" id="0081c19">師不許此義。以或有業果近非勝。或有相</a><a name="0081c20" id="0081c20">違。譬如外種經三半月葵便結實。要經六</a><a name="0081c21" id="0081c21">月麥方結實。譬喻者說業有四句。一者有</a><a name="0081c22" id="0081c22">業於時分定異熟不定。謂順現等三非定</a><a name="0081c23" id="0081c23">得異熟。二者有業於異熟定時分不定。謂</a><a name="0081c24" id="0081c24">不定業定得異熟。三者有業於二俱定。謂</a><a name="0081c25" id="0081c25">順現等定得異熟。四者有業於二俱不定。</a><a name="0081c26" id="0081c26">謂不定業非定得異熟。彼說諸業總成八</a><a name="0081c27" id="0081c27">種。謂順現受有定不定。乃至不定亦有二</a><a name="0081c28" id="0081c28">種。於此所說業差別中。頌曰</a><a name="0081c29" id="0081c29"><p class='lg'>　　四善容俱作　　　引同分唯三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290081b.htm'><img src='up.gif' border=0></a>
<a href='T290082a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>