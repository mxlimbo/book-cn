<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0253c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷49)</font> 結蘊第二中不善納息第一之一 <font face='Arial'>T27, p0253c</h2></font><hr>
<span class='old'>
</a><a name="0253b28" id="0253b28">即無色界修所斷愛為一事。掉舉慢無明即</a><a name="0253b29" id="0253b29">色無色界各修所斷掉舉慢無明為六事。由</span><a name="0253c01" id="0253c01">此五順上分結以八事為自性。已說自性</a><a name="0253c02" id="0253c02">所以今當說。問何故名順上分結。順上分</a><a name="0253c03" id="0253c03">結是何義答令趣上義。令向上義。令上生</a><a name="0253c04" id="0253c04">相續義。是順上分結義。問若趣上等義是順</a><a name="0253c05" id="0253c05">上分結義者。順上分結應非瀑流。墜溺等</a><a name="0253c06" id="0253c06">是瀑流義故。答瀑流義異順上分義。謂依</a><a name="0253c07" id="0253c07">界地立順上分。彼令有情趣上生故。依解</a><a name="0253c08" id="0253c08">脫道立為瀑流。雖生有頂而令有情沈</a><a name="0253c09" id="0253c09">沒生死不至解脫及聖道故。問何故色界無</a><a name="0253c10" id="0253c10">色界貪各別立為順上分結。餘三二界合立</a><a name="0253c11" id="0253c11">一耶。答餘三亦應依界別立。而不爾者當</a><a name="0253c12" id="0253c12">知有餘。復次欲令所說義易解故以種種</a><a name="0253c13" id="0253c13">語種種文說。復次世尊欲現二門二略二階</a><a name="0253c14" id="0253c14">二蹬二明二炬二文二影。如愛依界別立二</a><a name="0253c15" id="0253c15">結。掉舉慢無明亦應各立二。如掉舉等二</a><a name="0253c16" id="0253c16">界合立愛亦應爾。如是便應順上分結。或</a><a name="0253c17" id="0253c17">八或四為現二門乃至二影互相顯照故作</a><a name="0253c18" id="0253c18">是說。復次愛令界別地別部別愛能增長一</a><a name="0253c19" id="0253c19">切煩惱。愛有愛處所說多過故依界別立</a><a name="0253c20" id="0253c20">為二結。掉舉等三無如是事故。上二界合</a><a name="0253c21" id="0253c21">立為一。問何故唯修所斷立為順上分結。</a><a name="0253c22" id="0253c22">答令趣上生名順上分。見所斷結亦令墮</a><a name="0253c23" id="0253c23">下故不立為順上分結。復次上人所行名</a><a name="0253c24" id="0253c24">順上分。上人是聖非諸異生。見所斷結唯</a><a name="0253c25" id="0253c25">異生起故不立為順上分結。於聖者中唯</a><a name="0253c26" id="0253c26">不還者所起諸結立順上分。問因論生論何</a><a name="0253c27" id="0253c27">故預流及一來者所起諸結非順上分。答順</a><a name="0253c28" id="0253c28">上分者。謂趣上生預流一來所起諸結亦令</a><a name="0253c29" id="0253c29">生下故不立為順上分結。復次若越度界<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270253b.htm'><img src='up.gif' border=0></a>
<a href='T270254a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>