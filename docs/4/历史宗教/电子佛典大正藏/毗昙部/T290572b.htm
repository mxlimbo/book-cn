<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0572b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷40)</font> 辯業品第四之一 <font face='Arial'>T29, p0572b</h2></font><hr>
<span class='old'>
</a><a name="0572a28" id="0572a28">無尋業感有尋果。諸不善業能感受者。應知</a><a name="0572a29" id="0572a29">但感身受非心。以不善因苦受為果。意地苦</span><a name="0572b01" id="0572b01">受決定名憂。憂受必非異熟果攝。故不善業</a><a name="0572b02" id="0572b02">唯感身受。若執憂根定非異熟。諸有情類所</a><a name="0572b03" id="0572b03">發心狂。在何識中何因所感。依何處起非異</a><a name="0572b04" id="0572b04">熟耶。頌曰</a><a name="0572b05" id="0572b05"><p class='lg'>　　心狂唯意識　　　由業異熟生</a><br><a name="0572b06" id="0572b06">　　及怖害違憂　　　除北洲在欲　</p></a><a name="0572b07" id="0572b07"><p>論曰。有情心狂唯在意識。若在五識必無心</a><a name="0572b08" id="0572b08">狂。以五識身無分別故。由何因故有情心狂。</a><a name="0572b09" id="0572b09">由諸有情業異熟起。由何等業異熟起耶。謂</a><a name="0572b10" id="0572b10">由彼用藥物咒術令他心狂。或復令他飲非</a><a name="0572b11" id="0572b11">所欲若毒若酒。或現威嚴怖禽獸等。或放猛</a><a name="0572b12" id="0572b12">火焚燒山澤。或作坑阱陷墜眾生。或餘事業</a><a name="0572b13" id="0572b13">令他失念。由此業因於當來世。感得異類大</a><a name="0572b14" id="0572b14">種異熟。由彼勢力令心發狂。由此心狂體非</a><a name="0572b15" id="0572b15">異熟。善惡心等皆容狂故。由斯但說業異熟</a><a name="0572b16" id="0572b16">生。謂惡業因感不平等異熟大種。依此大</a><a name="0572b17" id="0572b17">種心便失念故說為狂。如是心狂對於心亂</a><a name="0572b18" id="0572b18">應作四句。謂有心狂而非心亂。乃至廣說。狂</a><a name="0572b19" id="0572b19">非亂者。謂諸狂者不染污心。亂非狂者。謂</a><a name="0572b20" id="0572b20">不狂者諸染污心。狂亦亂者。謂諸狂者諸染</a><a name="0572b21" id="0572b21">污心。非狂亂者。謂不狂者不染污心。有情</a><a name="0572b22" id="0572b22">心狂為但由此。更由四種。其四者何。一由</a><a name="0572b23" id="0572b23">驚怖。謂非人等現可怖形來相逼迫。有情見</a><a name="0572b24" id="0572b24">已遂致心狂。二由傷害。謂因事業惱非人等。</a><a name="0572b25" id="0572b25">由彼瞋故傷其支節遂致心狂。有情身中有</a><a name="0572b26" id="0572b26">別支節。若被打觸心即發狂。三由乖違。謂</a><a name="0572b27" id="0572b27">由身內風熱痰界互相違反。大種乖適故致</a><a name="0572b28" id="0572b28">心狂。四由愁憂。謂因喪失親愛等事。愁毒纏</a><a name="0572b29" id="0572b29">懷心遂發狂如婆私等。何有情類有此心狂。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290572a.htm'><img src='up.gif' border=0></a>
<a href='T290572c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>