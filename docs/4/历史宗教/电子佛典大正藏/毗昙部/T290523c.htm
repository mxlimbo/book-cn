<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0523c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷32)</font> 辯緣起品第三之一 <font face='Arial'>T29, p0523c</h2></font><hr>
<span class='old'>
</a><a name="0523b28" id="0523b28">熱際。烈日逼身。雖用旃檀烏施羅末及冰雪</a><a name="0523b29" id="0523b29">等。而為對治。便有增上身安樂生。爾時欻遭</span><a name="0523c01" id="0523c01">小刺所刺。頓忘眾樂。唯覺有苦。如是若遇恩</a><a name="0523c02" id="0523c02">愛別離。心中所生。增上苦受。重於恩愛。和合</a><a name="0523c03" id="0523c03">生樂。由如是等。知生死中。樂少苦多。其理決</a><a name="0523c04" id="0523c04">定。諸劫唯用五蘊為體。除此時體不可得故。</a><a name="0523c05" id="0523c05">經說三劫阿僧企耶精進修行得成佛者。於</a><a name="0523c06" id="0523c06">前所說四種劫中。積大劫成三劫無數。謂從</a><a name="0523c07" id="0523c07">初種大菩提種。經三大劫阿僧企耶。方乃得</a><a name="0523c08" id="0523c08">成大菩提果。既稱無數。何復言三。有釋此言。</a><a name="0523c09" id="0523c09">諸善算者。依算計論算至數窮。初不能知。名</a><a name="0523c10" id="0523c10">一無數。如是無數。積至第三。餘復釋言。六十</a><a name="0523c11" id="0523c11">數內。別有一數。立無數名。謂有經中。說六十</a><a name="0523c12" id="0523c12">數。此言無數。當彼一名。積此至三。名三無</a><a name="0523c13" id="0523c13">數。非諸算計不能數知。菩薩經斯三劫無數。</a><a name="0523c14" id="0523c14">方乃證得無上菩提。如是已辯劫量差別。諸</a><a name="0523c15" id="0523c15">佛獨覺。出現世間。為劫增時。為劫減位。頌</a><a name="0523c16" id="0523c16">曰</a><a name="0523c17" id="0523c17"><p class='lg'>　　減八萬至百　　　諸佛現世間</a><br><a name="0523c18" id="0523c18">　　獨覺增減時　　　麟角喻百劫　</p></a><a name="0523c19" id="0523c19"><p>論曰。從此洲人壽八萬歲。漸減乃至壽極百</a><a name="0523c20" id="0523c20">年。於此中間。諸佛出現。何緣增位無佛出耶。</a><a name="0523c21" id="0523c21">有情樂增。難教厭故。多行妙行故。少有墮三</a><a name="0523c22" id="0523c22">塗。減百年時。何故無佛。現於如是壽短促</a><a name="0523c23" id="0523c23">時。不能具成佛所作故。謂一切佛。出現世間。</a><a name="0523c24" id="0523c24">決定捨於第五分壽。從定所起命行依身。非</a><a name="0523c25" id="0523c25">於爾時所化樂見。以設出世為佛事少。故於</a><a name="0523c26" id="0523c26">爾時。佛不出世。經主於此。作是釋言。五濁極</a><a name="0523c27" id="0523c27">增。難可化故。豈不今世人減百年五濁雖增。</a><a name="0523c28" id="0523c28">而有能辦入正決定離染得果。佛唯為此。應</a><a name="0523c29" id="0523c29">出世間。故彼所言。非為善釋。非百年位佛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290523b.htm'><img src='up.gif' border=0></a>
<a href='T290524a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>