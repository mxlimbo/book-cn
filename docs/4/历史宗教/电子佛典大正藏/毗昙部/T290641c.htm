<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0641c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷53)</font> 辯隨眠品第五之一 <font face='Arial'>T29, p0641c</h2></font><hr>
<span class='old'>
</a><a name="0641b28" id="0641b28">無明能蓋有情類。然於餘處說蓋有五。此經</a><a name="0641b29" id="0641b29">亦爾。隨所化生現相續中。為愛所惱故略為</span><a name="0641c01" id="0641c01">彼說愛無失。欲有二軛可略舉愛愛彼攝故。</a><a name="0641c02" id="0641c02">見軛云何。愛與見軛性各別故舉亦無失。以</a><a name="0641c03" id="0641c03">見軛名依訓釋門通二義故。若見即軛名為</a><a name="0641c04" id="0641c04">見軛如無明軛。若於見軛名為見軛。猶如有</a><a name="0641c05" id="0641c05">軛佛令弟子知二義故。雖亦於愛立見軛名。</a><a name="0641c06" id="0641c06">而亦無有違法性失如是已辯隨眠并纏。經</a><a name="0641c07" id="0641c07">說為漏瀑流軛取。此隨眠等名有何義。頌曰</a><a name="0641c08" id="0641c08"><p class='lg'>　　微細二隨增　　　隨逐與隨縛</a><br><a name="0641c09" id="0641c09">　　住流漂合執　　　是隨眠等義　</p></a><a name="0641c10" id="0641c10"><p>論曰。根本煩惱現在前時。行相難知故名微</a><a name="0641c11" id="0641c11">細。是故聖者阿難陀言。我今不知於同梵行</a><a name="0641c12" id="0641c12">起慢心不。不說全無以慢隨眠行相微細。彼</a><a name="0641c13" id="0641c13">尚不了慢心有無。況諸異生餘例應爾。有釋。</a><a name="0641c14" id="0641c14">於一剎那極微亦有隨增故名微細。二隨增</a><a name="0641c15" id="0641c15">者。謂於所緣及所相應。皆隨增故。如何煩惱</a><a name="0641c16" id="0641c16">有於所緣相應隨增。如前已辯。或如怨害伺</a><a name="0641c17" id="0641c17">求瑕隙。及如見毒。應知煩惱於自所緣有隨</a><a name="0641c18" id="0641c18">增義。如熱鐵丸能令水熱及如觸毒。應知煩</a><a name="0641c19" id="0641c19">惱於自相應有隨增義。二皆同乳母令嬰兒</a><a name="0641c20" id="0641c20">隨增。乳母能令嬰兒增長。及令伎藝漸次積</a><a name="0641c21" id="0641c21">集。所緣相應令諸煩惱相續增長及得積集。</a><a name="0641c22" id="0641c22">言隨逐者。謂無始來於相續中起得隨逐。言</a><a name="0641c23" id="0641c23">隨縛者。極難離故。如四日瘧及鼠毒等。有</a><a name="0641c24" id="0641c24">說。隨縛謂得恒隨。如海水行隨空行影。由此</a><a name="0641c25" id="0641c25">所說諸因緣故。十種煩惱立隨眠名。依訓詞</a><a name="0641c26" id="0641c26">門釋此名者。謂隨流者相續中眠故名隨眠。</a><a name="0641c27" id="0641c27">即順流者身中安住增惛滯義。或隨勝者相</a><a name="0641c28" id="0641c28">續中眠故名隨眠。即是趣入如實解位為惛</a><a name="0641c29" id="0641c29">迷義。或有獄中長時隨逐。覆有情類故名隨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290641b.htm'><img src='up.gif' border=0></a>
<a href='T290642a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>