<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0354c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷5)</font> 辯本事品第一之一 <font face='Arial'>T29, p0354c</h2></font><hr>
<span class='old'>
</a><a name="0354b28" id="0354b28">觸所損害者。火界增時能攝益故。損害因增</a><a name="0354b29" id="0354b29">轉應損害。誰有智者作如是執。被少火害歸</span><a name="0354c01" id="0354c01">投大火。若謂彼由匱乏火故有損害者。理必</a><a name="0354c02" id="0354c02">不然。定有餘因能損害故。謂火少故。有餘冷</a><a name="0354c03" id="0354c03">增能為損害。非即由火。由此准說冷攝益者。</a><a name="0354c04" id="0354c04">謂為少因。所攝益者。此因若增。轉應攝益。是</a><a name="0354c05" id="0354c05">故彼論非為應理。又彼所說。熱增減時。無所</a><a name="0354c06" id="0354c06">造生唯即火者。亦不應理。現見二法更互相</a><a name="0354c07" id="0354c07">違。一法增時餘法減故。如能斷道與所斷惑。</a><a name="0354c08" id="0354c08">非道增時無別惑起。例道退位無別惑生。又</a><a name="0354c09" id="0354c09">冷生時和合異故。謂水風界增盛聚中。有冷</a><a name="0354c10" id="0354c10">生因。非由火界。不應就火增盛為難。又執火</a><a name="0354c11" id="0354c11">界少為冷者。彼雪聚中火微極少。不應於此</a><a name="0354c12" id="0354c12">冷微極多。智不應言如如火界漸漸微少。如</a><a name="0354c13" id="0354c13">是如是火界轉多。為應理論。彼執冷火無別</a><a name="0354c14" id="0354c14">體故。不可金少即為非金。故有別物異諸大</a><a name="0354c15" id="0354c15">種。由火界減。彼物體增。是所造觸。說名為冷。</a><a name="0354c16" id="0354c16">有執此宗。謂有大種增生冷觸。冷觸即是此</a><a name="0354c17" id="0354c17">大種者。理亦不然。冷與水風相各異故。又二</a><a name="0354c18" id="0354c18">物成。體應是假便應不為身識所緣。以非冷</a><a name="0354c19" id="0354c19">煖無別性故。例無別冷。理亦不然。彼即冷等</a><a name="0354c20" id="0354c20">下等品類。分位別故有餘師說。冷等唯用煖</a><a name="0354c21" id="0354c21">無為體此亦不然。品類異故。猶如煖等。不容</a><a name="0354c22" id="0354c22">無法有異品類。或應地等用無為性。謂亦可</a><a name="0354c23" id="0354c23">說唯水等無。名地等界。故彼所說。非破冷觸</a><a name="0354c24" id="0354c24">是造色因。又冷能為覺生緣故。如火界等非</a><a name="0354c25" id="0354c25">即煖無。應有色聚全無有火。有非有俱不應</a><a name="0354c26" id="0354c26">理故。諸色聚中既必有火。是則冷觸應畢竟</a><a name="0354c27" id="0354c27">無。故知離火別有冷觸。又諸冷觸其體實有。</a><a name="0354c28" id="0354c28">相狀分明。現可覺故。猶如煖等。又契經中。如</a><a name="0354c29" id="0354c29">煖說故。體必應有。故契經言。我於冷煖皆能<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290354b.htm'><img src='up.gif' border=0></a>
<a href='T290355a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>