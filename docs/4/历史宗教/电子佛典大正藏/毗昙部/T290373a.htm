<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0373a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷8)</font> 辯本事品第一之一 <font face='Arial'>T29, p0373a</h2></font><hr>
<span class='old'>
</a><a name="0372c28" id="0372c28">所觸。餘觸所觸。理不相違若異此者。極微展</a><a name="0372c29" id="0372c29">轉無相攝持。應不和合。若謂攝持是風界力。</span><a name="0373a01" id="0373a01">風界豈似手所捧持。攝持諸微。令不散墜。此</a><a name="0373a02" id="0373a02">難非理。且如水輪風輪攝持。令不散墜。風輪</a><a name="0373a03" id="0373a03">豈似手所捧持。如彼攝持。此亦應爾。若言我</a><a name="0373a04" id="0373a04">許極微相觸。由相觸故。相攝持者。似手捧難。</a><a name="0373a05" id="0373a05">則為唐捐。如汝所言。極微相觸。次第安布。能</a><a name="0373a06" id="0373a06">相攝持。我亦說言。由風界力。鄰近安布。能相</a><a name="0373a07" id="0373a07">攝持。故不應言。若異此者。極微展轉無相攝</a><a name="0373a08" id="0373a08">持。應不和合。異汝所言。極微展轉。有相攝</a><a name="0373a09" id="0373a09">持。和合成故。又不相觸。亦能攝持。譬如身根</a><a name="0373a10" id="0373a10">不觸身識能攝持識。令起現前。又彼所言。此</a><a name="0373a11" id="0373a11">若觸彼。彼定觸此。既成所觸。餘觸所觸。理無</a><a name="0373a12" id="0373a12">違者。彼不審思。而作是說。如前已說。境與身</a><a name="0373a13" id="0373a13">根。實不相觸。應境有境相雜過故。遍體一分</a><a name="0373a14" id="0373a14">觸違理故。諸有對法。體是障礙有對攝故。處</a><a name="0373a15" id="0373a15">所展轉。互不相容。不應相觸。無細分故。非觸</a><a name="0373a16" id="0373a16">一分。各別性故。非觸全體。同處多微。過如前</a><a name="0373a17" id="0373a17">說。如何可言。此若觸彼。彼定觸此。乃至廣</a><a name="0373a18" id="0373a18">說。又准此說。應亦可言。此若見彼。彼定見</a><a name="0373a19" id="0373a19">此。既成所見。餘見所見。理不相違。此若聞</a><a name="0373a20" id="0373a20">彼。彼定聞此。既成所聞。餘聞所聞。理無違</a><a name="0373a21" id="0373a21">等。彼既不然。此云何爾。若所觸界。亦不相</a><a name="0373a22" id="0373a22">觸如何大種展轉相望。互為攝益。或相損害。</a><a name="0373a23" id="0373a23">豈要相觸方能損益。異此云何。若必爾者。觀</a><a name="0373a24" id="0373a24">雪日等眼云何損。觀月輪等眼云何益。眼不</a><a name="0373a25" id="0373a25">應至日等大種。汝又不許有彼光明俱行大</a><a name="0373a26" id="0373a26">種。汝許光明依日月輪大種生故。由彼上座</a><a name="0373a27" id="0373a27">自說是言。大種造色。多不相離。亦有少分得</a><a name="0373a28" id="0373a28">相離者。謂諸日月燈寶光明。及離諸花。孤遊</a><a name="0373a29" id="0373a29">香等因論生論。身根既唯取至境故。日光中<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290372c.htm'><img src='up.gif' border=0></a>
<a href='T290373b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>