<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0733b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷72)</font> 辯賢聖品第六之一 <font face='Arial'>T29, p0733b</h2></font><hr>
<span class='old'>
</a><a name="0733a28" id="0733a28">亦無攬他顯理。而共於彼見異顯色。隔彼見</a><a name="0733a29" id="0733a29">他所依顯故。設許彼體有異顯生。亦不應言</span><a name="0733b01" id="0733b01">頗胝迦寶。本體恒在有異色生。前餘色俱頗</a><a name="0733b02" id="0733b02">胝迦滅。後與餘色俱新生故。由此彼喻輕爾</a><a name="0733b03" id="0733b03">而立。所引至教與理相違。故應此文定非真</a><a name="0733b04" id="0733b04">說。且應徵詰諸有染心。云何名為本性清淨。</a><a name="0733b05" id="0733b05">彼言心性本是不染。若爾與染心所相應。爾</a><a name="0733b06" id="0733b06">時此心轉成染者。是則煩惱應轉成淨。由與</a><a name="0733b07" id="0733b07">清淨心體相應。此彼別因不可得故。又心性</a><a name="0733b08" id="0733b08">淨理無被染。先後與俱皆不成故。謂若先有</a><a name="0733b09" id="0733b09">自性淨心。後煩惱生方被染者。應淨心體非</a><a name="0733b10" id="0733b10">剎那滅。若先有惑後淨心生。被先已生惑所</a><a name="0733b11" id="0733b11">染者。應此惑體非剎那滅。若心與惑俱時而</a><a name="0733b12" id="0733b12">生。則不應言心本性淨。有時客塵煩惱所染。</a><a name="0733b13" id="0733b13">許心與煩惱是一時。生一果一等流一異熟</a><a name="0733b14" id="0733b14">法。而說心本淨煩惱為客塵。是戾正言非應</a><a name="0733b15" id="0733b15">理論。又於三世推徵煩惱畢竟無力能。染</a><a name="0733b16" id="0733b16">淨心過去未來無作用故。現在俱墮一剎那</a><a name="0733b17" id="0733b17">故。又若說心以淨為性。後與煩惱相應位中。</a><a name="0733b18" id="0733b18">轉成染者應失自性。既失自性應不名心。故</a><a name="0733b19" id="0733b19">不應說心本性淨。有時客塵煩惱所染。若抱</a><a name="0733b20" id="0733b20">愚信不敢非撥言此非經。應知此經違正理</a><a name="0733b21" id="0733b21">故非了義說。若爾此經依何密意。依本客性</a><a name="0733b22" id="0733b22">密作是說。謂本性心必是清淨。若客性心容</a><a name="0733b23" id="0733b23">有染污。本性心者。謂無記心。非慼非欣任</a><a name="0733b24" id="0733b24">運轉位。諸有情類多住此心。一切位中皆容</a><a name="0733b25" id="0733b25">有故。此心必淨非染污故。客性心者。謂所餘</a><a name="0733b26" id="0733b26">心。非諸有情多分安住。亦有諸位非皆容</a><a name="0733b27" id="0733b27">有。斷善根者。必無善心。無學位中必無染故。</a><a name="0733b28" id="0733b28">此心有染非唯淨故。如言。河水本性澄清。有</a><a name="0733b29" id="0733b29">時客塵坌少令濁。如是但約心相續中。住本<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290733a.htm'><img src='up.gif' border=0></a>
<a href='T290733c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>