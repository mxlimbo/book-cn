<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0632c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷52)</font> 辯隨眠品第五之一 <font face='Arial'>T29, p0632c</h2></font><hr>
<span class='old'>
</a><a name="0632b28" id="0632b28">應常非無。故不應言作用已滅。及此未有法</a><a name="0632b29" id="0632b29">名去來。對法諸師豈亦曾有成立作用為去</span><a name="0632c01" id="0632c01">來耶而汝今時責非無理。即未來法作用已</a><a name="0632c02" id="0632c02">生名為現在。即現在法作用已息名為過去。</a><a name="0632c03" id="0632c03">於中彼難豈理相應。非我說去來亦有作用。</a><a name="0632c04" id="0632c04">如何責作用得有去來。若說去來無有作用。</a><a name="0632c05" id="0632c05">應說作用本無今有有已還無。如仁所言我</a><a name="0632c06" id="0632c06">決定說。諸法作用本無今有有已還無。作用</a><a name="0632c07" id="0632c07">唯於現在有故。若爾作用是法差別。應說與</a><a name="0632c08" id="0632c08">法為異不異。若異應言別有自體。本無今有</a><a name="0632c09" id="0632c09">有已還無。諸行亦應同此作用。若言不異應</a><a name="0632c10" id="0632c10">說如何。非異法體而有差別。又寧作用本無</a><a name="0632c11" id="0632c11">今有有已還無。非彼法體我許作用。是法差</a><a name="0632c12" id="0632c12">別而不可言與法體異。如何不異而有差別。</a><a name="0632c13" id="0632c13">如何汝宗於善心內。有不善等別類諸法。所</a><a name="0632c14" id="0632c14">引差別種子功能。非異善心而有差別。又何</a><a name="0632c15" id="0632c15">種子非同品類。又彼上座即苦受體。如何說</a><a name="0632c16" id="0632c16">有攝益差別。又如諸受領納相同。於中非無</a><a name="0632c17" id="0632c17">樂等差別。又如汝等於相續住。雖前後念法</a><a name="0632c18" id="0632c18">相不殊。外緣亦同而前後異。若不爾者異相</a><a name="0632c19" id="0632c19">應無。如火等緣所合之物。雖前後念麤住相</a><a name="0632c20" id="0632c20">同。而諸剎那非無細異。我宗亦爾法體雖住</a><a name="0632c21" id="0632c21">而遇別緣。或法爾力於法體上差別用起本</a><a name="0632c22" id="0632c22">無今有有已還無。法體如前自相恒住。此於</a><a name="0632c23" id="0632c23">理教有何相違。前已辯成體相無異。諸法性</a><a name="0632c24" id="0632c24">類非無差別。體相性類非異非一。故有為法</a><a name="0632c25" id="0632c25">自相恒存。而勝功能有起有息。若謂我許法</a><a name="0632c26" id="0632c26">相續時。剎那剎那自相差別。本無今有有已</a><a name="0632c27" id="0632c27">還無。汝許有為自相恒住。唯有差別本無今</a><a name="0632c28" id="0632c28">有有已還無。如何為喻。若我亦許自相本無。</a><a name="0632c29" id="0632c29">或汝亦言自相本有義則是一。豈應為喻。喻<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290632b.htm'><img src='up.gif' border=0></a>
<a href='T290633a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>