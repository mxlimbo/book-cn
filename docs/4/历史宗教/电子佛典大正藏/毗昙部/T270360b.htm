<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0360b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷69)</font> 結蘊第二中有情納息第三之一 <font face='Arial'>T27, p0360b</h2></font><hr>
<span class='old'>
</a><a name="0360a28" id="0360a28">緣有此生相現前。遂起邪見撥無善惡及</a><a name="0360a29" id="0360a29">異熟果。若有善惡異熟果者我不應然。由</span><a name="0360b01" id="0360b01">謗因果邪見力故。天趣生相便即隱歿。地</a><a name="0360b02" id="0360b02">獄生相欻爾現前。從此命終生於地獄。彼本</a><a name="0360b03" id="0360b03">有位有此移轉非中有位故不違理。問若</a><a name="0360b04" id="0360b04">中有於處不可轉者。彼影堅王事當云何</a><a name="0360b05" id="0360b05">通。摩揭陀國昔有大王名曰影堅。恒樂修</a><a name="0360b06" id="0360b06">集睹史多天勝妙善業。命終乘彼中有之身</a><a name="0360b07" id="0360b07">往彼天處。至妙高山脅多聞王宮邊。正遇</a><a name="0360b08" id="0360b08">為王造諸飲食。其色鮮潔香氣美妙。見已起</a><a name="0360b09" id="0360b09">愛作是念言。願且生此受斯飲食。然後乃</a><a name="0360b10" id="0360b10">趣睹史多天。作是念時彼天中有尋即隱</a><a name="0360b11" id="0360b11">歿。多聞天子中有現前。因此便生多聞天</a><a name="0360b12" id="0360b12">處。是則中有於處可轉。寧說中有不可轉</a><a name="0360b13" id="0360b13">耶。答彼本有時有此移轉非中有位故不</a><a name="0360b14" id="0360b14">相違。謂影堅王為假名子未生怨王閉在囹</a><a name="0360b15" id="0360b15">圄。斷諸飲食削足下皮。飢渴所逼受諸苦</a><a name="0360b16" id="0360b16">惱。爾時佛在鷲峰山中。憐愍彼故身放慈</a><a name="0360b17" id="0360b17">光從窗牖入照觸王身。令王少時身心安</a><a name="0360b18" id="0360b18">隱。便作是念。世尊大慈。寧不垂愍救我苦</a><a name="0360b19" id="0360b19">厄。爾時世尊知王心念。便告尊者大目揵</a><a name="0360b20" id="0360b20">連。汝可速詣影堅王所。如我辭曰。大王當</a><a name="0360b21" id="0360b21">知。我於大王所應作者皆已作訖。謂已永</a><a name="0360b22" id="0360b22">拔諸惡趣苦。人中少時定受惡業。佛尚不</a><a name="0360b23" id="0360b23">免。況王小聖而得免耶。宜自安心勿甚憂</a><a name="0360b24" id="0360b24">惱。爾時尊者大目揵連承佛語已。即入勝</a><a name="0360b25" id="0360b25">定。起神境通鷲峰山沒於王宮出。如處泉</a><a name="0360b26" id="0360b26">池出沒自在。欻然踊現影堅王前。告彼王</a><a name="0360b27" id="0360b27">曰。大王當知。如來大慈所言無二。深見因</a><a name="0360b28" id="0360b28">果能善記別故。遣我來慰問於汝。令告汝</a><a name="0360b29" id="0360b29">曰。大王當知。我於大王所應作者皆已作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270360a.htm'><img src='up.gif' border=0></a>
<a href='T270360c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>