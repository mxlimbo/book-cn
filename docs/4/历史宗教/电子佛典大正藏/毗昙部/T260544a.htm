<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1539 阿毘達磨識身足論 0544a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1539 阿毘達磨識身足論</font> <font face='Arial'>(卷3)</font> <font face='Arial'>T26, p0544a</h2></font><hr>
<span class='old'>
</a><a name="0543c28" id="0543c28">舌識相應。則不緣有情。以諸舌識唯緣味故。</a><a name="0543c29" id="0543c29">若言身識相應。則不緣有情。以諸身識唯緣</span><a name="0544a01" id="0544a01">觸故。若言意識相應。則不緣有情。以諸意</a><a name="0544a02" id="0544a02">識唯緣法故。若言不與眼識耳鼻舌身意識</a><a name="0544a03" id="0544a03">相應。即應別有第七有情之識慈與彼相應。</a><a name="0544a04" id="0544a04">此識世尊不現等覺。具壽。世尊於無畏中作</a><a name="0544a05" id="0544a05">如是說。我於諸法現正等覺。若有沙門或</a><a name="0544a06" id="0544a06">婆羅門天魔梵等。如法詰難或令憶念。於是</a><a name="0544a07" id="0544a07">法中不現等覺。我於如是正見。無緣我正見。</a><a name="0544a08" id="0544a08">彼無有緣故。得安隱住無怖無畏。自稱我處</a><a name="0544a09" id="0544a09">大仙尊位轉大梵輪。於大眾中正師子吼。具</a><a name="0544a10" id="0544a10">壽若爾。豈不難佛為無智耶。彼言。具壽。我</a><a name="0544a11" id="0544a11">不難佛以為無智。世尊於此雖現等覺而不</a><a name="0544a12" id="0544a12">宣說。具壽世尊曾為具壽阿難陀說。汝阿難</a><a name="0544a13" id="0544a13">陀。我於諸法無間宣傳。謂四念住四正斷四</a><a name="0544a14" id="0544a14">如意足五根五力七等覺支八聖道支。汝阿</a><a name="0544a15" id="0544a15">難陀。如來於法無有師拳。謂自覆藏恐他知</a><a name="0544a16" id="0544a16">我無所識解。具壽若爾。為不難佛有師拳耶。</a><a name="0544a17" id="0544a17">彼言。具壽。我不難佛以為無智。亦不難佛為</a><a name="0544a18" id="0544a18">有師拳。世尊於彼雖現等覺而不宣說。具壽。</a><a name="0544a19" id="0544a19">世尊昇攝波林。契經中說。汝等苾芻。乃至</a><a name="0544a20" id="0544a20">大地昇攝波林葉之齊量。我於彼法自然了</a><a name="0544a21" id="0544a21">知。雖現等覺不為他說。是故世尊。於如是識</a><a name="0544a22" id="0544a22">雖現等覺而不宣說。應問彼言。具壽即彼契</a><a name="0544a23" id="0544a23">經。為不更有餘廣句耶。謂世尊言。汝等苾芻。</a><a name="0544a24" id="0544a24">然彼諸法。不能引義。不能引善。不能引法。不</a><a name="0544a25" id="0544a25">引梵行。不證神通。不證等覺。不證涅槃。設有</a><a name="0544a26" id="0544a26">如是補特伽羅。不能引義。不能引善。不能引</a><a name="0544a27" id="0544a27">法。不引梵行。不證神通。不證等覺。不證涅</a><a name="0544a28" id="0544a28">槃。即無所用。是故無有補特伽羅。性空論者。</a><a name="0544a29" id="0544a29">作如是言。諦義勝義補特伽羅。非可得非可<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260543c.htm'><img src='up.gif' border=0></a>
<a href='T260544b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>