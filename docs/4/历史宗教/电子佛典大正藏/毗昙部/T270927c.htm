<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0927c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷185)</font> 定蘊第七中一行納息第五之一 <font face='Arial'>T27, p0927c</h2></font><hr>
<span class='old'>
</a><a name="0927b28" id="0927b28">所有處。修所斷結亦世俗道斷。何故但說空</a><a name="0927b29" id="0927b29">等斷耶。答前文應說彼結亦是世俗道斷。</span><a name="0927c01" id="0927c01">而不說者有何意耶。應知聖者無漏道所</a><a name="0927c02" id="0927c02">顯故不說世俗道。異生無無漏道故依世</a><a name="0927c03" id="0927c03">俗道說。是以前說無過</a><a name="0927c04" id="0927c04"><p>云何作意入正性離生。乃至廣說。問何故</a><a name="0927c05" id="0927c05">作此論。答欲止他宗顯己義故。謂或有</a><a name="0927c06" id="0927c06">說。三三摩地隨一皆能入正性離生。今遮彼</a><a name="0927c07" id="0927c07">意顯唯二三摩地隨一能入。而非無相</a><a name="0927c08" id="0927c08">故作斯論。或復有說。唯無相三摩地能入</a><a name="0927c09" id="0927c09">正性離生。如達摩鞠多部說。彼說以無相三</a><a name="0927c10" id="0927c10">摩地於涅槃起寂靜作意入正性離生。為</a><a name="0927c11" id="0927c11">遮彼執顯唯無相三摩地不能入正性離</a><a name="0927c12" id="0927c12">生故作斯論。云何作意入正性離生。答或</a><a name="0927c13" id="0927c13">無常或苦或空或無我。由此則止三三摩地</a><a name="0927c14" id="0927c14">及唯無相。能入正性離生者意。此中無常苦</a><a name="0927c15" id="0927c15">作意與無願三摩地相應。空無我作意與空</a><a name="0927c16" id="0927c16">三摩地相應。問何故唯此行相入正性離生</a><a name="0927c17" id="0927c17">非餘耶。答入正性離生者有二種。一愛行。</a><a name="0927c18" id="0927c18">二見行。愛行者依無願入見行者依空入。</a><a name="0927c19" id="0927c19">菩薩雖是愛行而能依空入正性離生。愛</a><a name="0927c20" id="0927c20">行者復有二種。謂我慢增。懈怠增。我慢增者</a><a name="0927c21" id="0927c21">以無常行相入。懈怠增者以苦行相入。見</a><a name="0927c22" id="0927c22">行者亦有二種。謂我見增。我所見增。我見增</a><a name="0927c23" id="0927c23">者以無我行相入。我所見增者以空行相</a><a name="0927c24" id="0927c24">入。是故唯作此四行相。問此四行相與何位</a><a name="0927c25" id="0927c25">法相應。有說。與世第一法相應。以說入</a><a name="0927c26" id="0927c26">正性離生故。有說。與苦法智忍相應。問若</a><a name="0927c27" id="0927c27">爾。何故言入。答此說已入名入。於近說遠</a><a name="0927c28" id="0927c28">聲。如言大王從何處來。彼於已來名來。</a><a name="0927c29" id="0927c29">此亦如是。問爾時亦有餘心所法。何故但<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270927b.htm'><img src='up.gif' border=0></a>
<a href='T270928a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>