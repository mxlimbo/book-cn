<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0796a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷5)</font> 辯差別品第三之一 <font face='Arial'>T29, p0796a</h2></font><hr>
<span class='old'>
</a><a name="0795c28" id="0795c28">謂諸善想正慧映奪。諸染污想顛倒映奪。非</a><a name="0795c29" id="0795c29">增上故不立為根。又諸煩惱亦非增上。受於</span><a name="0796a01" id="0796a01">其中成增上故。唯受於彼可立為根。或損善</a><a name="0796a02" id="0796a02">品壞樂果事。下劣鄙穢如何立根。根是世間</a><a name="0796a03" id="0796a03">增上法故。又於諸法涅槃雖勝。滅諸根故不</a><a name="0796a04" id="0796a04">立為根。如破諸瓶。破非瓶體。又語具等亦不</a><a name="0796a05" id="0796a05">名根。不定雜亂太過失故。不定失者。何等語</a><a name="0796a06" id="0796a06">具立為語根。能發言音名為語具。此即是</a><a name="0796a07" id="0796a07">舌。若爾則應尋伺等法。及能引起語業諸風</a><a name="0796a08" id="0796a08">亦立為根。能發語故。謂尋伺等依脣齒齶咽</a><a name="0796a09" id="0796a09">喉等緣發起言音。非但依舌無異因故。又尋</a><a name="0796a10" id="0796a10">伺等於發言音是勝因故。又諸手腋管弦息</a><a name="0796a11" id="0796a11">等。皆能為因發言音故。不應唯立舌為語根。</a><a name="0796a12" id="0796a12">若謂了色亦由言故。不應獨立眼為根者。理</a><a name="0796a13" id="0796a13">必不然。諸生盲人雖聞說色。不了青等差</a><a name="0796a14" id="0796a14">別相故。手於執取不應名根。口等亦能執取</a><a name="0796a15" id="0796a15">物故。足於行動不應名根。蛇魚等類不由於</a><a name="0796a16" id="0796a16">足有行動故。出大便處於能棄捨不應名根。</a><a name="0796a17" id="0796a17">口等亦能有棄捨故。雜亂失者。彼所立根應</a><a name="0796a18" id="0796a18">成雜亂。口能執取及棄捨故。手足俱有執行</a><a name="0796a19" id="0796a19">用故。有如是等雜亂過失太過失者。彼所立</a><a name="0796a20" id="0796a20">根應無限量。若舌根異語根異者。應許鼻根</a><a name="0796a21" id="0796a21">與息根異。如舌能語鼻通息故。若此於彼少</a><a name="0796a22" id="0796a22">有作用即立為根。是則咽喉齒脣肚等。於諸</a><a name="0796a23" id="0796a23">吞嚼攝持等事。有增上故應立為根。或一切</a><a name="0796a24" id="0796a24">因於生自果。皆增上故應並立根。故迦比</a><a name="0796a25" id="0796a25">羅如童子戲。不應許彼語具等根。已說根義</a><a name="0796a26" id="0796a26">及建立因。當說諸根一一自體。此中眼等乃</a><a name="0796a27" id="0796a27">至男根。前此品中已辯其相。謂彼識依五種</a><a name="0796a28" id="0796a28">淨色名眼等根。女男二根從身一分差別而</a><a name="0796a29" id="0796a29">立。命根體是不相應故。不相應中至時當<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290795c.htm'><img src='up.gif' border=0></a>
<a href='T290796b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>