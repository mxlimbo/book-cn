<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0165a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷32)</font> 雜蘊第一中愛敬納息第四之一 <font face='Arial'>T27, p0165a</h2></font><hr>
<span class='old'>
</a><a name="0164c29" id="0164c29">如住一趣。一界一地一處亦爾</a><a name="0164c30" id="0164c30"><p>問由何善法諸修行者於諸惡趣得非擇滅。</span><a name="0165a01" id="0165a01">答或由布施。或由持戒。或由聞慧。或由思</a><a name="0165a02" id="0165a02">慧或由修慧。諸修行者於諸惡趣得非擇</a><a name="0165a03" id="0165a03">滅。由布施者。有雖十二年開門大施而於</a><a name="0165a04" id="0165a04">惡趣不得非擇滅。如吠邏摩屈路羅等由</a><a name="0165a05" id="0165a05">彼不能厭生死故。有雖於一施一團食</a><a name="0165a06" id="0165a06">而於惡趣得非擇滅。由彼深能厭生死故。</a><a name="0165a07" id="0165a07">由持戒者有雖盡壽持別解脫戒而於惡</a><a name="0165a08" id="0165a08">趣不得非擇滅。如前說故。有雖能持一</a><a name="0165a09" id="0165a09">晝夜戒而於惡趣得非擇滅。如前說故。</a><a name="0165a10" id="0165a10">由聞慧者。有雖具解了三藏文義而於惡</a><a name="0165a11" id="0165a11">趣不得非擇滅。如前說故。有雖解了一</a><a name="0165a12" id="0165a12">四句頌而於惡趣得非擇滅。如前說故。</a><a name="0165a13" id="0165a13">由思慧者。有雖具思惟外內書論而於惡</a><a name="0165a14" id="0165a14">趣不得非擇滅。如前說故。有雖思惟少</a><a name="0165a15" id="0165a15">分觀法而於惡趣得非擇滅。如前說故。即</a><a name="0165a16" id="0165a16">不淨觀持息念等及諸念住。由修慧者。有</a><a name="0165a17" id="0165a17">雖具得八地世俗定而於惡趣不得非擇</a><a name="0165a18" id="0165a18">滅。如前說故。即是外道猛喜子等。有雖修</a><a name="0165a19" id="0165a19">習少分觀門而於惡趣得非擇滅。如前說</a><a name="0165a20" id="0165a20">故。即煖頂忍極鈍根者。得下品忍時。於諸</a><a name="0165a21" id="0165a21">惡趣皆得非擇滅。大德說曰要無漏慧覺知</a><a name="0165a22" id="0165a22">緣起方於惡趣得非擇滅。離聖道不能越</a><a name="0165a23" id="0165a23">諸惡趣故。評曰。彼不應作是說。菩薩九十</a><a name="0165a24" id="0165a24">一劫不墮惡趣。豈由以無漏慧覺知緣起。</a><a name="0165a25" id="0165a25">應作是說。或施或戒乃至下忍。皆於惡趣</a><a name="0165a26" id="0165a26">得非擇滅。問三惡趣非擇滅為一時得。為</a><a name="0165a27" id="0165a27">別得耶。有作是說。必一時得。問若爾天授</a><a name="0165a28" id="0165a28">如何已得二惡趣非擇滅非地獄耶。答彼</a><a name="0165a29" id="0165a29">於地獄唯除一生。餘一切生與二惡趣皆<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270164c.htm'><img src='up.gif' border=0></a>
<a href='T270165b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>