<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0495c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷27)</font> 辯緣起品第三之一 <font face='Arial'>T29, p0495c</h2></font><hr>
<span class='old'>
</a><a name="0495b28" id="0495b28">有說言。我不依空。能起無相及無所有。若</a><a name="0495b29" id="0495b29">智若見。離增上慢。無有是處。此中豈有標釋</span><a name="0495c01" id="0495c01">二文。而許此經是了義說。或應更釋。有何別</a><a name="0495c02" id="0495c02">意。又有彼亦許定是了義經。謂契經言。若有</a><a name="0495c03" id="0495c03">一類。於諸行法。非理思惟。能起世間第一</a><a name="0495c04" id="0495c04">法者。無有是處。然此經中。無別標釋。如斯等</a><a name="0495c05" id="0495c05">說。其類寔煩。有具標釋非了義者。謂契經言。</a><a name="0495c06" id="0495c06">云何內地界。謂髮毛爪等。乃至廣說。地界但</a><a name="0495c07" id="0495c07">以堅為自性。髮等具以色等合成。此中如何</a><a name="0495c08" id="0495c08">說假為實。此經雖具標釋二文。而復於中。應</a><a name="0495c09" id="0495c09">求意趣。又契經說。佛告苾芻。此彼中間言何</a><a name="0495c10" id="0495c10">所表。如是標已。佛自釋言。此言表觸。彼謂觸</a><a name="0495c11" id="0495c11">集中間。謂受非受。應在六處觸中間。又無餘</a><a name="0495c12" id="0495c12">經曾決判此義。此經亦具標釋二文。然亦於</a><a name="0495c13" id="0495c13">中。應求別意。又即於此緣起契經。雖佛於中</a><a name="0495c14" id="0495c14">自標自釋。而彼上座。自以多門。解釋彼經。深</a><a name="0495c15" id="0495c15">隱理趣。且佛意趣。結生有識。名為識支。而</a><a name="0495c16" id="0495c16">自釋言。識者即是眼等六識。然唯意識。能結</a><a name="0495c17" id="0495c17">生有。此豈不應更詳意趣。誰有智者。執著如</a><a name="0495c18" id="0495c18">斯。有別意經。名為了義。又經處處。以種種</a><a name="0495c19" id="0495c19">門。廣說緣起。多非了義。皆隨所應。當求意</a><a name="0495c20" id="0495c20">旨。如是不達了不了義經差別相。而稱我用</a><a name="0495c21" id="0495c21">經為定量。甚為非理。故招我等毘婆沙師。於</a><a name="0495c22" id="0495c22">彼所宗。數為嗤誚。經主於此。假作是言。經部</a><a name="0495c23" id="0495c23">諸師。作如是白。此中所說。為述己情。為是經</a><a name="0495c24" id="0495c24">義。若是經義。經義不然。所以者何。經異說</a><a name="0495c25" id="0495c25">故。如契經說。云何為無明。謂前際無智。乃</a><a name="0495c26" id="0495c26">至廣說。此了義說。不可抑令成不了義。故前</a><a name="0495c27" id="0495c27">所說。分位緣起。經義相違。此如上座宗應廣</a><a name="0495c28" id="0495c28">遮遣。又但如標舉。而解釋故。謂雖有貪等亦</a><a name="0495c29" id="0495c29">為行緣。而但標無明。觀別因故。又雖十二處<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290495b.htm'><img src='up.gif' border=0></a>
<a href='T290496a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>