<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0193c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷26)</font> 使揵度不善品第一之二 <font face='Arial'>T28, p0193c</h2></font><hr>
<span class='old'>
</a><a name="0193b28" id="0193b28">欲造自身時。須俱。須境界。須具。色界諸煩</a><a name="0193b29" id="0193b29">惱。造自身時。不因欲。不須俱。不須境界。不</span><a name="0193c01" id="0193c01">須具。復次欲界諸煩惱。因欲故生。因境界</a><a name="0193c02" id="0193c02">故生。因具故生。因他故生樂。色無色界諸</a><a name="0193c03" id="0193c03">煩惱。不因欲。不因境界。不因具。不因他生</a><a name="0193c04" id="0193c04">樂。但因我生。復次欲界諸煩惱。不因定。能</a><a name="0193c05" id="0193c05">造自身。亦因內物。亦因外物。色無色界諸煩</a><a name="0193c06" id="0193c06">惱。因定造自身。因內物。不因外物。復次欲界</a><a name="0193c07" id="0193c07">諸煩惱。不能造廣大自身。亦不久遠相續。色</a><a name="0193c08" id="0193c08">無色界諸煩惱。能造廣大身。久遠相續。如阿</a><a name="0193c09" id="0193c09">迦貳吒天。身長萬六千由旬。是故欲界諸煩</a><a name="0193c10" id="0193c10">惱。除見立欲取。色無色界諸煩惱。除見立我</a><a name="0193c11" id="0193c11">語取</a><a name="0193c12" id="0193c12"><p>佛經說此四取皆以無明為本。因無明生。因</a><a name="0193c13" id="0193c13">無明集。問曰。如諸經說。皆愛緣取。此中何故</a><a name="0193c14" id="0193c14">說無明為本。乃至廣說。答曰。以近因故。說愛</a><a name="0193c15" id="0193c15">緣取。以遠因故。說無明為本因集。如近遠。在</a><a name="0193c16" id="0193c16">此在彼。俱不俱。此身他身。說亦如是。復次以</a><a name="0193c17" id="0193c17">相似因故。說愛緣取。以相似因一切遍因故。</a><a name="0193c18" id="0193c18">說無明為本因集。復次為諸外道故。作如是</a><a name="0193c19" id="0193c19">說。諸外道無有居家。亦不積聚。不以貪著</a><a name="0193c20" id="0193c20">境界。作諸惡行故。墮於惡趣。以無明故。漂</a><a name="0193c21" id="0193c21">著諸見。墮於惡道。問曰。如愛攝在趣中。何</a><a name="0193c22" id="0193c22">以說愛緣取耶。答曰。始生愛名。愛增廣名取。</a><a name="0193c23" id="0193c23">故名愛緣取。復次下者名愛。上者名取</a><a name="0193c24" id="0193c24"><p>四縛。貪身縛。恚身縛。戒取身縛。見取身縛。</a><a name="0193c25" id="0193c25">問曰。四縛體性是何。答曰。有二十八種。貪身</a><a name="0193c26" id="0193c26">縛是欲愛有五種。通六識身。恚身縛有五種。</a><a name="0193c27" id="0193c27">通六識身。戒取身縛。三界有六種。見取身縛。</a><a name="0193c28" id="0193c28">三界有十二種。此二十八種。是四縛體。乃至</a><a name="0193c29" id="0193c29">廣說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280193b.htm'><img src='up.gif' border=0></a>
<a href='T280194a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>