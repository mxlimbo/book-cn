<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0456b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷21)</font> 辯緣起品第三之一 <font face='Arial'>T29, p0456b</h2></font><hr>
<span class='old'>
</a><a name="0456a28" id="0456a28">睹史多天。五樂變化天。六他化自在天。如是</a><a name="0456a29" id="0456a29">欲界地獄趣等。并器世間。總有十處。地獄洲</span><a name="0456b01" id="0456b01">異。分為二十。八大地獄。名地獄異。一等活地</a><a name="0456b02" id="0456b02">獄。二黑繩地獄。三眾合地獄。四號叫地獄。五</a><a name="0456b03" id="0456b03">大叫地獄。六炎熱地獄。七大熱地獄。八無間</a><a name="0456b04" id="0456b04">地獄。言洲異者。謂四大洲。一南贍部洲。二東</a><a name="0456b05" id="0456b05">勝身洲。三西牛貨洲。四北俱盧洲。如是十二。</a><a name="0456b06" id="0456b06">并六欲天。傍生餓鬼。處成二十。若有情界。從</a><a name="0456b07" id="0456b07">自在天。至無間獄。若器世界。乃至風輪。皆</a><a name="0456b08" id="0456b08">欲界攝。已說欲界并處不同。此欲界上。處有</a><a name="0456b09" id="0456b09">十七。謂三靜慮處各有三。第四靜慮處獨有</a><a name="0456b10" id="0456b10">八。器及有情。總名色界。第一靜慮處有三者。</a><a name="0456b11" id="0456b11">一梵眾天。二梵輔天。三大梵天。第二靜慮處</a><a name="0456b12" id="0456b12">有三者。一少光天。二無量光天。三極光淨天。</a><a name="0456b13" id="0456b13">第三靜慮處有三者。一少淨天。二無量淨天。</a><a name="0456b14" id="0456b14">三遍淨天。第四靜慮處有八者。一無雲天。二</a><a name="0456b15" id="0456b15">福生天。三廣果天。并五淨居處合成八。五淨</a><a name="0456b16" id="0456b16">居者。一無繁天。二無熱天。三善現天四善見</a><a name="0456b17" id="0456b17">天。五色究竟天。廣善所生故名為梵。此梵即</a><a name="0456b18" id="0456b18">大。故名大梵。由彼獲得中間定故。最初生故。</a><a name="0456b19" id="0456b19">最後歿故。威德等勝故。名為大。大梵所有所</a><a name="0456b20" id="0456b20">化所領。故名梵眾。於大梵前。行列侍衛。故名</a><a name="0456b21" id="0456b21">梵輔。自地天內光明最小。故名少光。光明轉</a><a name="0456b22" id="0456b22">勝量難測故。名無量光。淨光遍照自地處故。</a><a name="0456b23" id="0456b23">名極光淨。意地受樂。說名為淨。於自地中此</a><a name="0456b24" id="0456b24">淨最劣。故名少淨。此淨轉增量難測故。名無</a><a name="0456b25" id="0456b25">量淨。此淨周普。故名遍淨。意顯更無樂能過</a><a name="0456b26" id="0456b26">此。以下空中天所居地。如雲密合。故說名雲。</a><a name="0456b27" id="0456b27">此上諸天。更無雲地。在無雲首。故說無雲。更</a><a name="0456b28" id="0456b28">有異生勝福方所可往生故。說名福生。居在</a><a name="0456b29" id="0456b29">方所。異生果中此最殊勝。故名廣果。離欲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290456a.htm'><img src='up.gif' border=0></a>
<a href='T290456c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>