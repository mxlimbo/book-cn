<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0381c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷9)</font> 辯差別品第二之一 <font face='Arial'>T29, p0381c</h2></font><hr>
<span class='old'>
</a><a name="0381b28" id="0381b28">然。陰藏隱密非醜陋故。前說為善。然佛置彼</a><a name="0381b29" id="0381b29">在男品中。如契經說。無處無容女身為梵。有</span><a name="0381c01" id="0381c01">處有容男為梵者離欲威猛似男用故。如有</a><a name="0381c02" id="0381c02">稱讚大梵王言</a><a name="0381c03" id="0381c03"><p class='lg'>　　大梵如丈夫　　　所得皆已得</a><br><a name="0381c04" id="0381c04">　　離欲道威猛　　　故說為丈夫　</p></a><a name="0381c05" id="0381c05"><p>除苦根者。色界中無損害事故。苦是損害業</a><a name="0381c06" id="0381c06">異熟故。有說彼身極淨妙故。除憂根者。彼處</a><a name="0381c07" id="0381c07">無有違逆相故。又奢摩他潤相續故。有說色</a><a name="0381c08" id="0381c08">界具離欲智。憂是無智等流果故。無色如前</a><a name="0381c09" id="0381c09">除三無漏女男憂苦。并除五色及喜樂根准</a><a name="0381c10" id="0381c10">知餘八根。通無色界繫。如是已說欲界繫等。</a><a name="0381c11" id="0381c11">二十二根中。幾見所斷幾修所斷幾非所斷。</a><a name="0381c12" id="0381c12">頌曰</a><a name="0381c13" id="0381c13"><p class='lg'>　　意三受通三　　　憂見修所斷</a><br><a name="0381c14" id="0381c14">　　九唯修所斷　　　五修非三非　</p></a><a name="0381c15" id="0381c15"><p>論曰。意喜樂捨。一一通三。憂根唯通見修所</a><a name="0381c16" id="0381c16">斷。非無漏故。七色命苦。唯修所斷。有色無染</a><a name="0381c17" id="0381c17">非六生故。非無漏故。信等五根。或修所斷。或</a><a name="0381c18" id="0381c18">非所斷。通善有漏及無漏故。最後三根。唯非</a><a name="0381c19" id="0381c19">所斷。皆是無漏無過法故。豈不聖道亦所斷</a><a name="0381c20" id="0381c20">耶。如契經言。應知聖道猶如船筏。法尚應斷</a><a name="0381c21" id="0381c21">何況非法。此非見修二道所斷。入無餘依涅</a><a name="0381c22" id="0381c22">槃界位捨故名斷。已說諸門義類差別。當說</a><a name="0381c23" id="0381c23">初得異熟諸根。幾異熟根何界初得。須問初</a><a name="0381c24" id="0381c24">得異熟根者。遮無染心能續生故。頌曰</a><a name="0381c25" id="0381c25"><p class='lg'>　　欲胎卵濕生　　　初得二異熟</a><br><a name="0381c26" id="0381c26">　　化生六七八　　　色六上唯命　</p></a><a name="0381c27" id="0381c27"><p>論曰。欲胎卵濕生。初受生位。唯得身與命二</a><a name="0381c28" id="0381c28">異熟根。觀行者言。此初生位。亦有具得眼等</a><a name="0381c29" id="0381c29">種子。然但身根。能生自識。眼等不爾。故唯說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290381b.htm'><img src='up.gif' border=0></a>
<a href='T290382a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>