<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0092b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷17)</font> 分別業品第四之一 <font face='Arial'>T29, p0092b</h2></font><hr>
<span class='old'>
</a><a name="0092a28" id="0092a28">生三十三天。七生人中為轉輪聖帝。最後</a><a name="0092a29" id="0092a29">生在大釋迦家豐足珍財多受快樂。彼由</span><a name="0092b01" id="0092b01">一業感一生中大貴多財及宿生智。乘斯更</a><a name="0092b02" id="0092b02">造感餘生福。如是展轉至最後身生富貴</a><a name="0092b03" id="0092b03">家得究竟果。顯由初力故作是言。譬如</a><a name="0092b04" id="0092b04">有人持金錢一。展轉貿易得千金錢。唱如</a><a name="0092b05" id="0092b05">是言。我本由有一金錢故獲大富樂。復有</a><a name="0092b06" id="0092b06">說者。彼於昔時一施食。為依起多勝思</a><a name="0092b07" id="0092b07">願有感天上。有感人中。剎那不同熟有</a><a name="0092b08" id="0092b08">先後。故非一業能引多生。亦無一生多業</a><a name="0092b09" id="0092b09">所引。勿眾同分分分差別。雖但一業引一</a><a name="0092b10" id="0092b10">同分。而彼圓滿許由多業。譬如畫師先以</a><a name="0092b11" id="0092b11">一色圖其形狀後填眾彩。是故雖有同稟</a><a name="0092b12" id="0092b12">人身。而於其中有具支體諸根形量色力</a><a name="0092b13" id="0092b13">莊嚴。或有於前多缺減者。非唯業力能引</a><a name="0092b14" id="0092b14">滿生。一切不善善有漏法有異熟故皆容</a><a name="0092b15" id="0092b15">引滿。以業勝故但標業名。然於其中業俱</a><a name="0092b16" id="0092b16">有者能引能滿。隨業勝故。若不與業為俱</a><a name="0092b17" id="0092b17">有者。能滿非引。勢力劣故。如是二類其體</a><a name="0092b18" id="0092b18">是何。頌曰</a><a name="0092b19" id="0092b19"><p class='lg'>　　二無心定得　　　不能引餘通　</p></a><a name="0092b20" id="0092b20"><p>論曰。二無心定雖有異熟。而無勢力引眾</a><a name="0092b21" id="0092b21">同分。以與諸業非俱有故。得亦無力引</a><a name="0092b22" id="0092b22">眾同分。以與諸業非一果故。所餘一切皆</a><a name="0092b23" id="0092b23">通引滿。薄伽梵說。重障有三。謂業障煩惱</a><a name="0092b24" id="0092b24">障異熟障。如是三障其體是何。頌曰</a><a name="0092b25" id="0092b25"><p class='lg'>　　三障無間業　　　及數行煩惱</a><br><a name="0092b26" id="0092b26">　　并一切惡趣　　　北洲無想天　</p></a><a name="0092b27" id="0092b27"><p>論曰。言無間業者。謂五無間業。其五者</a><a name="0092b28" id="0092b28">何。一者害母。二者害父。三者害阿羅漢。四者</a><a name="0092b29" id="0092b29">破和合僧。五者惡心出佛身血。如是五種名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290092a.htm'><img src='up.gif' border=0></a>
<a href='T290092c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>