<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0109a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷21)</font> 分別隨眠品第五之一 <font face='Arial'>T29, p0109a</h2></font><hr>
<span class='old'>
</a><br><a name="0108c28" id="0108c28">　　能障趣解脫　　　故唯說斷三　</p></a><a name="0108c29" id="0108c29"><p>論曰。何等為五。謂有身見戒禁取疑欲貪瞋</span><a name="0109a01" id="0109a01">恚。何緣此五名順下分。此五順益下分界</a><a name="0109a02" id="0109a02">故。謂唯欲界得下分名。此五於彼能為順</a><a name="0109a03" id="0109a03">益。由後二種不能超欲界。設有能超由</a><a name="0109a04" id="0109a04">前三還下。如守獄卒防邏人故。有餘師說。</a><a name="0109a05" id="0109a05">言下分者。謂下有情即諸異生。及下界即欲</a><a name="0109a06" id="0109a06">界。前三能障超下有情。後二能令不超下</a><a name="0109a07" id="0109a07">界。故五皆得順下分名。諸得預流六煩惱</a><a name="0109a08" id="0109a08">斷。何緣但說斷三結耶。理實應言斷六煩</a><a name="0109a09" id="0109a09">惱。攝門根故但說斷三。謂所斷中類有三</a><a name="0109a10" id="0109a10">種。唯一通二通四部故。說斷三種攝彼</a><a name="0109a11" id="0109a11">三門。又所斷中三隨三轉。謂邊執見隨身</a><a name="0109a12" id="0109a12">見轉。見取隨戒取轉。邪見隨疑轉。說斷</a><a name="0109a13" id="0109a13">三種攝彼三根。故說斷三已說斷六。有</a><a name="0109a14" id="0109a14">作是釋。凡趣異方有三種障。一不欲發。</a><a name="0109a15" id="0109a15">二迷正道。依邪道故。三疑正道。趣解脫</a><a name="0109a16" id="0109a16">者亦有如斯相似三障。謂由身見怖畏解</a><a name="0109a17" id="0109a17">脫不欲發趣。由戒禁取依執邪道迷失</a><a name="0109a18" id="0109a18">正路。由疑於道深懷猶預。佛顯預流永斷</a><a name="0109a19" id="0109a19">如是趣解脫障故說斷三。佛於餘經如</a><a name="0109a20" id="0109a20">順下分。說順上分亦有五種。頌曰</a><a name="0109a21" id="0109a21"><p class='lg'>　　順上分亦五　　　色無色二貪</a><br><a name="0109a22" id="0109a22">　　掉舉慢無明　　　令不超上故　</p></a><a name="0109a23" id="0109a23"><p>論曰。如是五種若未斷時。能令有情不超</a><a name="0109a24" id="0109a24">上界。順益上界故名順上分結。已辯結。縛</a><a name="0109a25" id="0109a25">云何。頌曰</a><a name="0109a26" id="0109a26"><p class='lg'>　　縛三由三受　</p></a><a name="0109a27" id="0109a27"><p>論曰。縛有三種。一貪縛。謂一切貪。二瞋縛。</a><a name="0109a28" id="0109a28">謂一切瞋。三癡縛。謂一切癡。何緣唯說此</a><a name="0109a29" id="0109a29">三為縛。由隨三受說縛有三。謂於樂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290108c.htm'><img src='up.gif' border=0></a>
<a href='T290109b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>