<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0448a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷87)</font> 結蘊第二中十門納息第四之一 <font face='Arial'>T27, p0448a</h2></font><hr>
<span class='old'>
</a><a name="0447c28" id="0447c28">謂除有漏緣不共無明。諸餘有漏緣隨眠。此</a><a name="0447c29" id="0447c29">即總說。若別說者若於彼為所緣縛即於</span><a name="0448a01" id="0448a01">彼非相應縛。若於彼為相應縛即於彼非</a><a name="0448a02" id="0448a02">所緣縛。或有隨眠。於諸隨眠非所緣縛亦</a><a name="0448a03" id="0448a03">非相應縛。謂無漏緣不共無明。於此義中。</a><a name="0448a04" id="0448a04">霧尊者說。四句有異。或有隨眠。於諸隨眠</a><a name="0448a05" id="0448a05">為所緣縛非相應縛。謂自地不共無明緣</a><a name="0448a06" id="0448a06">彼未斷。或有隨眠。於諸隨眠為相應縛</a><a name="0448a07" id="0448a07">非所緣縛。謂除自地他界緣。或他地緣。或</a><a name="0448a08" id="0448a08">自界他界緣。或自地餘法緣。或無漏緣不共</a><a name="0448a09" id="0448a09">無明諸餘自地他界緣。或他地緣。或自界他</a><a name="0448a10" id="0448a10">界緣。或自地餘法緣。或無漏緣隨眠未斷。或</a><a name="0448a11" id="0448a11">有隨眠。於諸隨眠為所緣縛亦相應縛。謂</a><a name="0448a12" id="0448a12">除自地緣彼不共無明。諸餘自地緣彼隨眠</a><a name="0448a13" id="0448a13">未斷。此即總說。若別說者。若於彼為所緣</a><a name="0448a14" id="0448a14">縛即於彼非相應縛。若於彼為相應縛。即</a><a name="0448a15" id="0448a15">於彼非所緣縛。或有隨眠。於諸隨眠非所</a><a name="0448a16" id="0448a16">緣縛亦非相應縛。謂諸隨眠已斷。設未斷</a><a name="0448a17" id="0448a17">者。若他地隨眠。若自地他界緣。或他地緣。或</a><a name="0448a18" id="0448a18">自界他界緣。或自地餘法緣。或無漏緣不共</a><a name="0448a19" id="0448a19">無明</a><a name="0448a20" id="0448a20"><p>問若諸隨眠有尋有伺。彼於有尋有伺法為</a><a name="0448a21" id="0448a21">所緣縛耶。答應作四句。有諸隨眠。有尋有</a><a name="0448a22" id="0448a22">伺而於有尋有伺法非所緣縛。謂諸隨眠</a><a name="0448a23" id="0448a23">有尋有伺而已斷。設未斷而他界緣。或他地</a><a name="0448a24" id="0448a24">緣。或自界他界緣。或自地餘法緣。或無漏緣。</a><a name="0448a25" id="0448a25">有諸隨眠。於有尋有伺法為所緣縛而非</a><a name="0448a26" id="0448a26">有尋有伺。謂諸隨眠無尋唯伺。是有漏緣緣</a><a name="0448a27" id="0448a27">彼未斷。有諸隨眠。有尋有伺亦於有尋有</a><a name="0448a28" id="0448a28">伺法為所緣縛。謂諸隨眠有尋有伺。是自地</a><a name="0448a29" id="0448a29">有漏緣緣彼未斷。有諸隨眠非有尋有伺。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270447c.htm'><img src='up.gif' border=0></a>
<a href='T270448b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>