<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0186c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷25)</font> 使揵度不善品第一之一 <font face='Arial'>T28, p0186c</h2></font><hr>
<span class='old'>
</a><a name="0186b28" id="0186b28">後乃得。或有說者。在家亦得。得已不住於家。</a><a name="0186b29" id="0186b29">於餘法出家受其法服。如是比有五百辟支</span><a name="0186c01" id="0186c01">佛。住仙人山中。本是聲聞</a><a name="0186c02" id="0186c02"><p>天上人中者。天來人中。人住天中。猶如世</a><a name="0186c03" id="0186c03">人從林至園中從園至林中。彼亦如是。生者。</a><a name="0186c04" id="0186c04">生中有本有中</a><a name="0186c05" id="0186c05"><p>得盡苦際者。問曰。苦際為在苦中為在苦外。</a><a name="0186c06" id="0186c06">若在苦中。不應言苦際。若在苦外。世間現喻</a><a name="0186c07" id="0186c07">云何通。猶如金籌。初亦是金。中亦是金。後亦</a><a name="0186c08" id="0186c08">是金。苦亦如是。初亦是苦。中亦是苦。後亦是</a><a name="0186c09" id="0186c09">苦。何者是苦際耶。答曰。或有說者。阿羅漢最</a><a name="0186c10" id="0186c10">後陰是苦際。或有說者。滅盡涅槃是苦際。若</a><a name="0186c11" id="0186c11">作是說。阿羅漢最後陰是苦際者。不應言苦</a><a name="0186c12" id="0186c12">際。所以者何。體盡是苦故。答曰。以是事故。</a><a name="0186c13" id="0186c13">應言苦際。所以者何。更不生苦。更不與苦相</a><a name="0186c14" id="0186c14">續。更不造苦因。是故名苦際。若作是說。滅盡</a><a name="0186c15" id="0186c15">涅槃是苦際者。世間金籌現喻云何通。答曰。</a><a name="0186c16" id="0186c16">此不必須通。所以者何。此非修多羅毘尼阿</a><a name="0186c17" id="0186c17">毘曇。不可以世間現喻難賢聖法。所以者何。</a><a name="0186c18" id="0186c18">賢聖法異世間法異</a><a name="0186c19" id="0186c19"><p>三不善根。貪不善根。恚不善根。癡不善根。問</a><a name="0186c20" id="0186c20">曰。三不善根體性是何。答曰。有十五種。貪不</a><a name="0186c21" id="0186c21">善根。欲界五行所斷愛。通六識身。恚不善根。</a><a name="0186c22" id="0186c22">五行所斷恚。通六識身。癡不善根。欲界全四</a><a name="0186c23" id="0186c23">種所斷無明。四種者。謂集滅道修道。苦諦所</a><a name="0186c24" id="0186c24">斷種當分別。苦諦斷無明有十種。謂與五見</a><a name="0186c25" id="0186c25">愛恚慢疑相應。及不共法八。是不善根。二非</a><a name="0186c26" id="0186c26">不善根。謂欲界身見邊見相應者。問曰。因是</a><a name="0186c27" id="0186c27">根義。身見邊見相應無明。是一切不善法因。</a><a name="0186c28" id="0186c28">何故不名根耶。答曰。若法體是不善。為一切</a><a name="0186c29" id="0186c29">不善法。作因者立根。身見邊見相應無明。雖<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280186b.htm'><img src='up.gif' border=0></a>
<a href='T280187a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>