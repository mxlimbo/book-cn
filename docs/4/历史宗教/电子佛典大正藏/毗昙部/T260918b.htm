<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1544 阿毘達磨發智論 0918b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1544 阿毘達磨發智論</font> <font face='Arial'>(卷1)</font> 雜蘊第一中世第一法納息第一 <font face='Arial'>T26, p0918b</h2></font><hr>
<span class='old'>
</a><a name="0918a28" id="0918a28">色界繫耶。答入正性離生。先現觀欲界苦為</a><a name="0918a29" id="0918a29">苦。後合現觀色無色界苦為苦聖道起。先辯</span><a name="0918b01" id="0918b01">欲界事。後合辯色無色界事。若入正性離生。</a><a name="0918b02" id="0918b02">先現觀無色界苦為苦。後合現觀欲色界苦</a><a name="0918b03" id="0918b03">為苦聖道起。先辯無色界事。後合辯欲色界</a><a name="0918b04" id="0918b04">事。如是世第一法。應言無色界繫。然入正性</a><a name="0918b05" id="0918b05">離生。先現觀欲界苦為苦。後合現觀色無色</a><a name="0918b06" id="0918b06">界苦為苦聖道起。先辯欲界事。後合辯色無</a><a name="0918b07" id="0918b07">色界事。是故世第一法。不應言無色界繫。復</a><a name="0918b08" id="0918b08">次入無色定。除去色想。非除色想。能知欲</a><a name="0918b09" id="0918b09">界若緣此法。起苦法智忍。即緣此法。起世第</a><a name="0918b10" id="0918b10">一法。世第一法。當言有尋有伺。無尋唯伺。</a><a name="0918b11" id="0918b11">無尋無伺耶。答應言或有尋有伺。或無尋唯</a><a name="0918b12" id="0918b12">伺。或無尋無伺。云何有尋有伺。答若依有</a><a name="0918b13" id="0918b13">尋有伺三摩地。入正性離生。彼所得世第一</a><a name="0918b14" id="0918b14">法。云何無尋唯伺。答若依無尋。唯伺三摩地。</a><a name="0918b15" id="0918b15">入正性離生。彼所得世第一法。云何無尋無</a><a name="0918b16" id="0918b16">伺。答若依無尋無伺三摩地。入正性離生。彼</a><a name="0918b17" id="0918b17">所得世第一法。世第一法。當言樂根相應。喜</a><a name="0918b18" id="0918b18">根相應。捨根相應耶。答應言或樂根相應。或</a><a name="0918b19" id="0918b19">喜根相應。或捨根相應。云何樂根相應。答若</a><a name="0918b20" id="0918b20">依第三靜慮。入正性離生。彼所得世第一法。</a><a name="0918b21" id="0918b21">云何喜根相應。答若依初二靜慮。入正性離</a><a name="0918b22" id="0918b22">生。彼所得世第一法。云何捨根相應。答若依</a><a name="0918b23" id="0918b23">未至第四靜慮。入正性離生。彼所得世第一</a><a name="0918b24" id="0918b24">法。世第一法。當言一心多心耶。答應言一心。</a><a name="0918b25" id="0918b25">何故此法非多心耶。答從此心心所法。無間</a><a name="0918b26" id="0918b26">不起餘世間心。唯起出世心。若當起餘世間</a><a name="0918b27" id="0918b27">心者。為劣為等為勝。若當劣者。應不能入正</a><a name="0918b28" id="0918b28">性離生。何以故。非以退道能入正性離生故。</a><a name="0918b29" id="0918b29">若當等者。亦不能入正性離生。何以故。先以<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260918a.htm'><img src='up.gif' border=0></a>
<a href='T260918c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>