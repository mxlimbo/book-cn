<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0197b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷5)</font> 俱舍釋論中分別根品第二之一 <font face='Arial'>T29, p0197b</h2></font><hr>
<span class='old'>
</a><a name="0197a28" id="0197a28">如有學五心。除有學心。此心從五心次第生。</a><a name="0197a29" id="0197a29">三界加行心。有學無學心。復有何因。從加行</span><a name="0197b01" id="0197b01">心。次第生果報威儀工巧心。而此心不從彼</a><a name="0197b02" id="0197b02">生。由加行力能引威儀工巧故。羸弱心相續。</a><a name="0197b03" id="0197b03">不能引將加行故。是故不隨從加行心。出觀</a><a name="0197b04" id="0197b04">心不由功用起。從加行心後此生可然。若爾</a><a name="0197b05" id="0197b05">從染污心不應得生加行心。無德故。雖然若</a><a name="0197b06" id="0197b06">人厭極。或逼行加行心。能令相離故。從染污</a><a name="0197b07" id="0197b07">心後。得生加行心。欲界生得心。由明了故。</a><a name="0197b08" id="0197b08">從有學無學心。色界加行心次第得生。不由</a><a name="0197b09" id="0197b09">功用起故。從此彼心不得生。從色界染污心。</a><a name="0197b10" id="0197b10">欲界生得心得生。由明了故。從無色界染污</a><a name="0197b11" id="0197b11">心。色界生得心不得生。由不明了故。思惟有</a><a name="0197b12" id="0197b12">三種。一自相思惟。如色以變壞為相。乃至識</a><a name="0197b13" id="0197b13">以了別為相。如是等名自相思惟。二通相思</a><a name="0197b14" id="0197b14">惟。謂四諦十六取相相應思惟。三欲樂思</a><a name="0197b15" id="0197b15">惟。不淨觀。無量。解脫。制入。遍入等思惟。</a><a name="0197b16" id="0197b16">從三思惟。次第能生聖道令現前。從聖道生</a><a name="0197b17" id="0197b17">思惟亦爾。若爾此言相應不相違。謂觀行人。</a><a name="0197b18" id="0197b18">修習念覺分。與不淨觀相應。餘師說。通相思</a><a name="0197b19" id="0197b19">惟現前即是聖道。從此亦得次第生三思惟。</a><a name="0197b20" id="0197b20">若人由不淨觀調伏心已。從通相思惟。次第</a><a name="0197b21" id="0197b21">生聖道。約此傳傳故。說此言。修習念覺分</a><a name="0197b22" id="0197b22">與不淨觀相應。有餘師說。從聖道次第但生</a><a name="0197b23" id="0197b23">通相思惟。此義亦可然。若依止非至等三地。</a><a name="0197b24" id="0197b24">入正定聚。從三地聖道。次第生欲界通相思</a><a name="0197b25" id="0197b25">惟。若依止第二定等入正定聚。此義云何。何</a><a name="0197b26" id="0197b26">以故。此欲界心無能應此道。以地最遠故。欲</a><a name="0197b27" id="0197b27">界地通相思惟。非第二定地所得。除決擇分</a><a name="0197b28" id="0197b28">能。復次聖人更生決擇分。能令現前。無有是</a><a name="0197b29" id="0197b29">處。何以故。若人已至得果。更令加行果向<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290197a.htm'><img src='up.gif' border=0></a>
<a href='T290197c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>