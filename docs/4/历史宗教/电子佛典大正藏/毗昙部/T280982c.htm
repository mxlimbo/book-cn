<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1554 入阿毘達磨論 0982c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1554 入阿毘達磨論</font> <font face='Arial'>(卷1)</font> <font face='Arial'>T28, p0982c</h2></font><hr>
<span class='old'>
</a><a name="0982b28" id="0982b28">名善根。安隱義是善義。能引可愛有及解脫</a><a name="0982b29" id="0982b29">牙故。或已習學成巧便義是善義。由此能辨</span><a name="0982c01" id="0982c01">妙色像故。如彩畫師造妙色像世稱為善。不</a><a name="0982c02" id="0982c02">善根有三種。即前所治貪瞋癡三。貪謂欲界</a><a name="0982c03" id="0982c03">五部貪。瞋謂五部瞋。癡謂欲界三十四無明。</a><a name="0982c04" id="0982c04">除有身見及邊執見相應無明。如是三法是</a><a name="0982c05" id="0982c05">不善自性。亦能為根生餘不善故。名不善根。</a><a name="0982c06" id="0982c06">不安隱義是不善義。能引非愛諸有牙故。或</a><a name="0982c07" id="0982c07">未習學非巧便義是不善義。由此能辦惡色</a><a name="0982c08" id="0982c08">像故。如彩畫師所造不妙世稱不善。無記根</a><a name="0982c09" id="0982c09">有四種。謂愛見慢無明。愛謂色無色界各五</a><a name="0982c10" id="0982c10">部貪。見謂色無色界各十二見。及欲界有身</a><a name="0982c11" id="0982c11">見邊執見。慢謂色無色界各五部慢。無明謂</a><a name="0982c12" id="0982c12">色無色界一切無明。及欲界有身見邊執見</a><a name="0982c13" id="0982c13">相應無明。此四無記根。是自所許。修靜慮者</a><a name="0982c14" id="0982c14">有三種異故。一愛上靜慮者。二見上靜慮者。</a><a name="0982c15" id="0982c15">三慢上靜慮者。此三皆因無明力起。毘婆沙</a><a name="0982c16" id="0982c16">者立無記根唯有三種。謂無記愛無明慧三。</a><a name="0982c17" id="0982c17">疑不堅住慢性高舉。非根法故。於善不善義</a><a name="0982c18" id="0982c18">俱不記故名無記。又不能記愛非愛果故名</a><a name="0982c19" id="0982c19">無記。以不能招異熟果故。是無記性亦能生</a><a name="0982c20" id="0982c20">餘無記染法或諸無記法。故名無記根</a><a name="0982c21" id="0982c21"><p>結有九種。謂愛結恚結慢結無明結見結取</a><a name="0982c22" id="0982c22">結疑結嫉結慳結。愛結者。謂三界貪。是染著</a><a name="0982c23" id="0982c23">相如融膠漆。故名為愛。愛即是結故名愛結。</a><a name="0982c24" id="0982c24">恚結者。謂五部瞋。於有情等樂為損苦。不</a><a name="0982c25" id="0982c25">饒益相如辛苦種。故名為恚。恚即是結故是</a><a name="0982c26" id="0982c26">名恚結。慢結者。謂三界慢。以自方他德類差</a><a name="0982c27" id="0982c27">別。心恃舉相說名為慢。如傲逸者凌篾於他。</a><a name="0982c28" id="0982c28">此復七種。一慢二過慢三慢過慢四我慢五</a><a name="0982c29" id="0982c29">增上慢六卑慢七邪慢。謂因族姓財位色力<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280982b.htm'><img src='up.gif' border=0></a>
<a href='T280983a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>