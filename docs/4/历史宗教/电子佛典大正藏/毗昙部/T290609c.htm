<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0609c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷47)</font> 辯隨眠品第五之一 <font face='Arial'>T29, p0609c</h2></font><hr>
<span class='old'>
</a><a name="0609b28" id="0609b28">聖者相續。常我二倒決定非有。樂淨想心託</a><a name="0609b29" id="0609b29">有事故。於聖相續亦得現行。有得亂倒名無。</span><a name="0609c01" id="0609c01">名顛倒者。倒唯迷理分別起故。然彼所引安</a><a name="0609c02" id="0609c02">隱契經不能證聖有常我想心倒。不成倒義</a><a name="0609c03" id="0609c03">如前已辯。如是詳察上座所言。於聖教理無</a><a name="0609c04" id="0609c04">不違害。故彼所說不可信依。辯見隨眠差別</a><a name="0609c05" id="0609c05">相已。為餘亦有差別相耶。亦有。云何。頌曰</a><a name="0609c06" id="0609c06"><p class='lg'>　　慢七九從三　　　皆通見修斷</a><br><a name="0609c07" id="0609c07">　　聖如殺纏等　　　有修斷不行　</p></a><a name="0609c08" id="0609c08"><p>論曰。有愚癡者。先於有事非有事中。校量自</a><a name="0609c09" id="0609c09">他心生高舉。說名為慢。由行轉異分為七種。</a><a name="0609c10" id="0609c10">一慢二過慢。三慢過慢。四我慢。五增上慢。</a><a name="0609c11" id="0609c11">六卑慢。七邪慢。於他劣等族朋等中。謂己勝</a><a name="0609c12" id="0609c12">等高舉名慢。豈不此二俱於境中如實而轉</a><a name="0609c13" id="0609c13">不應成慢。方劣言勝。方等言等。稱量而知。何</a><a name="0609c14" id="0609c14">失名慢。於可愛事心生愛染如實而轉。如何</a><a name="0609c15" id="0609c15">成貪。此既耽求諸可意事。無有顛倒應非煩</a><a name="0609c16" id="0609c16">惱。然由此起能染惱心。既許成貪是煩惱性。</a><a name="0609c17" id="0609c17">如是雖實勝劣處生。而能令心高舉染惱。名</a><a name="0609c18" id="0609c18">慢煩惱。於理何失。故先略述慢。總相中說</a><a name="0609c19" id="0609c19">訖。有非有二俱容起慢。如於處非處憤恚俱</a><a name="0609c20" id="0609c20">名瞋。於他等勝族朋等中。謂己勝等。名為過</a><a name="0609c21" id="0609c21">慢。於他殊勝族朋等中。謂己勝彼。名慢過</a><a name="0609c22" id="0609c22">慢。於五取蘊執我我所心便高舉。名為我慢。</a><a name="0609c23" id="0609c23">由此證知於未缺減有身見位。可言有我想</a><a name="0609c24" id="0609c24">心二倒。非缺減時於未證得地道斷等殊勝</a><a name="0609c25" id="0609c25">得中謂已證得。名增上慢。未得得言。其義</a><a name="0609c26" id="0609c26">何別。前得後得義無異故。此言為顯未得</a><a name="0609c27" id="0609c27">德得。得復有得宗所許故。諸有在家或出家</a><a name="0609c28" id="0609c28">者。於他工巧尸羅等德多分勝中。謂己少劣</a><a name="0609c29" id="0609c29">心生高舉。名為卑慢。此中於己心高舉者。於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290609b.htm'><img src='up.gif' border=0></a>
<a href='T290610a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>