<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0615b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷48)</font> 辯隨眠品第五之一 <font face='Arial'>T29, p0615b</h2></font><hr>
<span class='old'>
</a><a name="0615a28" id="0615a28">中知是真滅。無貪愛者相續淨故。於能謗滅</a><a name="0615a29" id="0615a29">邪見等中。所生厭背皆無過失。若於知有涅</span><a name="0615b01" id="0615b01">槃正見。所起瞋恚見何所斷。此不應責見所</a><a name="0615b02" id="0615b02">斷瞋。理必無容緣善法故。此緣正見。定修所</a><a name="0615b03" id="0615b03">斷。然已見諦者此不復行。緣謗滅見貪已永</a><a name="0615b04" id="0615b04">斷故。寧不信有緣無漏瞋。豈不此瞋世現知</a><a name="0615b05" id="0615b05">有。謂有外道言。涅槃中永滅諸根。是大衰損</a><a name="0615b06" id="0615b06">故。我於此定不欣求。此本非瞋乃是邪見。</a><a name="0615b07" id="0615b07">故本論說。於樂計苦。是見滅斷邪見所攝。理</a><a name="0615b08" id="0615b08">必應然。以一切苦至極樂處方得永滅。極樂</a><a name="0615b09" id="0615b09">處者。唯真涅槃。此極樂言。顯勝義樂。彼不能</a><a name="0615b10" id="0615b10">了此樂相故。又不能知生死過故。耽著諸有</a><a name="0615b11" id="0615b11">不樂出離。故起邪見非撥涅槃。寧執此為緣</a><a name="0615b12" id="0615b12">滅瞋恚。然上座說。許邪見疑及二無明緣無</a><a name="0615b13" id="0615b13">漏者。則應滅道俱成有漏。若謂滅道非惑所</a><a name="0615b14" id="0615b14">魅。要有漏事惑所魅者。是則若有於彼事中。</a><a name="0615b15" id="0615b15">有所求得可起煩惱。定無滅道成有漏失。由</a><a name="0615b16" id="0615b16">彼不成有漏相故。以佛說有漏唯是愛恚事。</a><a name="0615b17" id="0615b17">滅道既非愛恚事攝。故彼雖被邪見等緣。而</a><a name="0615b18" id="0615b18">決定無成有漏失。若爾不許貪瞋隨眠是共</a><a name="0615b19" id="0615b19">相惑。非一切境皆為貪瞋所繫縛故。應有有</a><a name="0615b20" id="0615b20">漏事亦成無漏失。彼定不了對法義宗。以許</a><a name="0615b21" id="0615b21">未來自相煩惱。定能繫縛諸有漏事。非滅道</a><a name="0615b22" id="0615b22">諦與三時中貪瞋隨眠為依為境。故與彼事</a><a name="0615b23" id="0615b23">不可例同。豈不世間諸外道類。現於無漏亦</a><a name="0615b24" id="0615b24">有起瞋。謂現有於他正見等真涅槃道。及涅</a><a name="0615b25" id="0615b25">槃中起極憎嫌。經中處處亦見廣說憎滅道</a><a name="0615b26" id="0615b26">者。又諸煩惱依總相說。皆入貪瞋二品攝故。</a><a name="0615b27" id="0615b27">如說三隨眠。復說七隨眠。有說三結。復說九</a><a name="0615b28" id="0615b28">結。非三隨眠不攝七隨眠。非三結不攝九</a><a name="0615b29" id="0615b29">結。又如經說大病有三。豈身見等非大病攝。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290615a.htm'><img src='up.gif' border=0></a>
<a href='T290615c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>