<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0372b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷8)</font> 辯本事品第一之一 <font face='Arial'>T29, p0372b</h2></font><hr>
<span class='old'>
</a><a name="0372a28" id="0372a28">續。不轉成麤。名非觸因生於非觸。是細聚</a><a name="0372a29" id="0372a29">因。生細聚義。此謂彼言所有別意。又於非色</span><a name="0372b01" id="0372b01">亦說觸言。如契經說。出滅定時。當觸幾觸。當</a><a name="0372b02" id="0372b02">觸三觸。謂不動觸。無所有觸。及無相觸。然非</a><a name="0372b03" id="0372b03">此中可計實有互相觸義。是故所言此彼大</a><a name="0372b04" id="0372b04">種。定不相觸。其理極成。若許相觸。復有何</a><a name="0372b05" id="0372b05">過。豈不前說。若諸極微遍體相觸。即有實物</a><a name="0372b06" id="0372b06">體相雜過。若觸一分。成有分失。然彼上座。於</a><a name="0372b07" id="0372b07">此復言。諸極微體。即是方分。如何有體。言無</a><a name="0372b08" id="0372b08">方分。此言非理。若許極微更無細分。有自體</a><a name="0372b09" id="0372b09">故。是方分者。諸無色法。既有自體。無差別</a><a name="0372b10" id="0372b10">故。應是方分。若謂無色無和合義。是故不應</a><a name="0372b11" id="0372b11">名方分者。此亦非理。諸無色法。有處亦說有</a><a name="0372b12" id="0372b12">和合故。又彼所宗。色有和合。亦不應理。應成</a><a name="0372b13" id="0372b13">一故。不應一體可名和合。又上座說。二類極</a><a name="0372b14" id="0372b14">微。俱無分故。住處無別。此亦非理。彼論自</a><a name="0372b15" id="0372b15">言。有說極微處不相障。是宗有失。違聖教中</a><a name="0372b16" id="0372b16">有對言故。何緣復說二類極微。俱無分故。住</a><a name="0372b17" id="0372b17">處無別。又彼所言。即由此故。許依同處說不</a><a name="0372b18" id="0372b18">相離。又言極少許五極微。同在一處。不相妨</a><a name="0372b19" id="0372b19">礙。此皆非理。若容五微同一處者。何物為障</a><a name="0372b20" id="0372b20">百千俱胝。不許同處。如是便應一極微處。包</a><a name="0372b21" id="0372b21">容一切所有極微。是則世間總一微量。或應</a><a name="0372b22" id="0372b22">不許極少五微同在一處。不相妨礙。多微聚</a><a name="0372b23" id="0372b23">集。處寬廣故。是故應許極微有分。或許諸微</a><a name="0372b24" id="0372b24">互不相觸不相離義。異此可成無一極微。現在</a><a name="0372b25" id="0372b25">獨住而不聚集。如前已辯。是故一切和合聚</a><a name="0372b26" id="0372b26">中。隨其所應。皆有一切。由此故說不相離言。</a><a name="0372b27" id="0372b27">非約處同名不相離。然無分故。不觸義成。若</a><a name="0372b28" id="0372b28">爾身根及與觸界。如何能觸所觸得成。已成</a><a name="0372b29" id="0372b29">極微互不相觸。能所觸義。今應共思。若謂我<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290372a.htm'><img src='up.gif' border=0></a>
<a href='T290372c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>