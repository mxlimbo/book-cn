<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0038b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷7)</font> 分別根品第二之一 <font face='Arial'>T29, p0038b</h2></font><hr>
<span class='old'>
</a><a name="0038a28" id="0038a28">遣。故無有法唯一因生。奇哉世間不修勝</a><a name="0038a29" id="0038a29">慧。如愚禽獸。良足可悲。彼彼生中別別造</span><a name="0038b01" id="0038b01">業。自受異熟及士用果。而妄計有自在等</a><a name="0038b02" id="0038b02">因。且止破邪應辯正義。前言餘法由二緣</a><a name="0038b03" id="0038b03">生。於中云何大種所造。自他相望互為因緣。</a><a name="0038b04" id="0038b04">頌曰</a><a name="0038b05" id="0038b05"><p class='lg'>　　大為大二因　　　為所造五種</a><br><a name="0038b06" id="0038b06">　　造為造三種　　　為大唯一因　</p></a><a name="0038b07" id="0038b07"><p>論曰。初言大為大二因者。是諸大種更互相</a><a name="0038b08" id="0038b08">望。但為俱有同類因義。大於所造能為五</a><a name="0038b09" id="0038b09">因。何等為五。謂生依立持養別故。如是五</a><a name="0038b10" id="0038b10">因。但是能作因之差別。從彼起故說為生因。</a><a name="0038b11" id="0038b11">生已隨逐大種轉故。如依師等說為依因。</a><a name="0038b12" id="0038b12">能任持故。如壁持畫說為立因。不斷因故說</a><a name="0038b13" id="0038b13">為持因。增長因故說為養因。如是則顯大</a><a name="0038b14" id="0038b14">與所造為起變持住長因性。諸所造色自</a><a name="0038b15" id="0038b15">互相望容有三因。所謂俱有同類異熟。其能</a><a name="0038b16" id="0038b16">作因無差別轉故不恒數。俱有因者。謂隨</a><a name="0038b17" id="0038b17">心轉身語二業。非餘造色。同類因者。一切前</a><a name="0038b18" id="0038b18">生於後同類。異熟因者。謂身語業能招異熟</a><a name="0038b19" id="0038b19">眼根等果。所造於大但為一因。謂異熟因。</a><a name="0038b20" id="0038b20">身語二業能招異熟大種果故。前已總說諸</a><a name="0038b21" id="0038b21">心心所前能為後等無間緣。未決定說何心</a><a name="0038b22" id="0038b22">無間有幾心生復從幾心有何心起。今當</a><a name="0038b23" id="0038b23">定說。謂且略說有十二心。云何十二。頌曰</a><a name="0038b24" id="0038b24"><p class='lg'>　　欲界有四心　　　善惡覆無覆</a><br><a name="0038b25" id="0038b25">　　色無色除惡　　　無漏有二心　</p></a><a name="0038b26" id="0038b26"><p>論曰。且於欲界有四種心。謂善不善有覆</a><a name="0038b27" id="0038b27">無記無覆無記。色無色界各有三心。謂除不</a><a name="0038b28" id="0038b28">善。餘如上說。如是十種說有漏心。若無漏</a><a name="0038b29" id="0038b29">心唯有二種。謂學無學。合成十二。此十二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290038a.htm'><img src='up.gif' border=0></a>
<a href='T290038c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>