<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0934b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷32)</font> 辯賢聖品第七之一 <font face='Arial'>T29, p0934b</h2></font><hr>
<span class='old'>
</a><a name="0934a28" id="0934a28">門即婆羅門。如契經說。此初沙門乃至第四。</a><a name="0934a29" id="0934a29">在正法外無真沙門及婆羅門。乃至廣說。</span><a name="0934b01" id="0934b01">以能遣除惡不善法。與勤止息相極相似。故</a><a name="0934b02" id="0934b02">沙門體即婆羅門。如說能遣除惡不善法。廣</a><a name="0934b03" id="0934b03">說乃至。故名婆羅門。即婆羅門性亦名為梵</a><a name="0934b04" id="0934b04">輪。是真梵王力所轉故。佛與無上梵德相應。</a><a name="0934b05" id="0934b05">是故世尊獨應名梵。由契經說。佛亦名梵。亦</a><a name="0934b06" id="0934b06">名寂靜。亦名清涼。寂默沖虛蕭然名梵。佛具</a><a name="0934b07" id="0934b07">此德。故立梵名。既自覺悟為令他覺。轉此授</a><a name="0934b08" id="0934b08">彼故名梵輪。即梵輪中唯依見道。世尊有</a><a name="0934b09" id="0934b09">處說名法輪。以阿若多憍<span class='corr'>陳</span>那等五苾芻眾</a><a name="0934b10" id="0934b10">見道生時。地空天神即傳宣告。世尊已轉正</a><a name="0934b11" id="0934b11">法輪故。如何見道說名為輪。以速行等似世</a><a name="0934b12" id="0934b12">輪故。如聖王輪旋環不息。速行捨取能伏未</a><a name="0934b13" id="0934b13">伏。鎮壓已伏上下迴轉。見道亦爾。故名法</a><a name="0934b14" id="0934b14">輪。謂聖王輪旋環不息。見道亦爾。無中歇</a><a name="0934b15" id="0934b15">故。如聖王輪行用速疾。見道亦爾。各一念</a><a name="0934b16" id="0934b16">故。如聖王輪取前捨後。見道亦爾。捨苦等境</a><a name="0934b17" id="0934b17">取集等故。此則顯示見四聖諦必不俱時。如</a><a name="0934b18" id="0934b18">聖王輪降伏未伏鎮壓已伏。見道亦爾。能見</a><a name="0934b19" id="0934b19">未見能斷未斷。已見斷者無速退故。如聖王</a><a name="0934b20" id="0934b20">輪上下迴轉。見道亦爾。觀上苦等已觀下苦</a><a name="0934b21" id="0934b21">等故。由此見道獨名法輪。尊者妙音作如是</a><a name="0934b22" id="0934b22">說。如世間輪有輻轂輞。八支聖道似彼名輪。</a><a name="0934b23" id="0934b23">謂正見正思惟正勤正念似世輪輻。正語正</a><a name="0934b24" id="0934b24">業正命似轂。正定似輞。故名法輪。毘婆沙師</a><a name="0934b25" id="0934b25">本意總說一切聖道皆名法輪。以說三轉三</a><a name="0934b26" id="0934b26">道攝故。於他相續見道生時。已至轉初故</a><a name="0934b27" id="0934b27">名已轉。然唯見道是法輪初。故說法輪。</a><a name="0934b28" id="0934b28">唯是見道。諸天神類。即就最初。言轉法輪。</a><a name="0934b29" id="0934b29">不依二道。然諸師多說見道名法輪。以地空<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290934a.htm'><img src='up.gif' border=0></a>
<a href='T290934c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>