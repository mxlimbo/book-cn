<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0363c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷70)</font> 結蘊第二中有情納息第三之一 <font face='Arial'>T27, p0363c</h2></font><hr>
<span class='old'>
</a><a name="0363b28" id="0363b28">若女中有將入胎時。於父起愛於母起恚。</a><a name="0363b29" id="0363b29">作如是念。若彼女人離此處者我當與此</span><a name="0363c01" id="0363c01">丈夫交會。作是念已顛倒想生。見彼女人</a><a name="0363c02" id="0363c02">遠離此處。尋自見與丈夫和合。父母交會</a><a name="0363c03" id="0363c03">精血出時。便謂母血是自所有。見已生喜而</a><a name="0363c04" id="0363c04">便迷悶。以迷悶故中有麤重。既麤重已便入</a><a name="0363c05" id="0363c05">母胎。自見己身在母左脅向腹蹲坐。爾時</a><a name="0363c06" id="0363c06">中有諸蘊便滅生有蘊生名結生已。諸有情</a><a name="0363c07" id="0363c07">類多起如是顛倒想已而入母胎。唯除菩</a><a name="0363c08" id="0363c08">薩將入胎時。於父父想於母母想。雖能正</a><a name="0363c09" id="0363c09">知而於其母起親附愛。乘斯愛力便入母</a><a name="0363c10" id="0363c10">胎。餘隨所應義如前說</a><a name="0363c11" id="0363c11"><p>問中有何處入於母胎。有作是說。中有無礙</a><a name="0363c12" id="0363c12">隨所樂處而便入胎。問若中有身無能障</a><a name="0363c13" id="0363c13">礙如何依住此母胎中。答業力所拘故依此</a><a name="0363c14" id="0363c14">住。有情業力不可思議。無障礙物令有障</a><a name="0363c15" id="0363c15">礙。是故於此不應為難。應作是說。中有</a><a name="0363c16" id="0363c16">入胎必從生門是所愛故。由此理趣諸雙</a><a name="0363c17" id="0363c17">生者後生為長。所以者何。先入胎者必後出</a><a name="0363c18" id="0363c18">故。問菩薩中有何處入胎。答從右脅入正</a><a name="0363c19" id="0363c19">知入胎於母母想無婬愛故。復有說者。從</a><a name="0363c20" id="0363c20">生門入諸卵胎生法應爾故。問輪王獨覺先</a><a name="0363c21" id="0363c21">中有位何處入胎。答從右脅入正知入胎</a><a name="0363c22" id="0363c22">於母母想無婬愛故。復有說者。從生門入</a><a name="0363c23" id="0363c23">諸卵胎生法應爾故。有餘師說。菩薩福慧極</a><a name="0363c24" id="0363c24">增上故將入胎時無顛倒想不起婬愛。輪</a><a name="0363c25" id="0363c25">王獨覺雖有福慧非極增上。將入胎時雖</a><a name="0363c26" id="0363c26">無倒想亦起婬愛故。入胎位必從生門</a><a name="0363c27" id="0363c27">施設論說。若彼父母福業增上。子福業劣不</a><a name="0363c28" id="0363c28">得入胎。若彼父母福業劣薄。子福業勝不</a><a name="0363c29" id="0363c29">得入胎。要父母子三福業等方得入胎。問<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270363b.htm'><img src='up.gif' border=0></a>
<a href='T270364a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>