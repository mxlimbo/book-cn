<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0122b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷23)</font> 分別賢聖品第六之一 <font face='Arial'>T29, p0122b</h2></font><hr>
<span class='old'>
</a><a name="0122a28" id="0122a28">如習曾見。故修道攝。豈不爾時觀道類忍</a><a name="0122a29" id="0122a29">見道諦理未見今見。此中約諦不約剎那。</span><a name="0122b01" id="0122b01">非一剎那未見今見可名今見未見諦理。</a><a name="0122b02" id="0122b02">如刈畦稻唯餘一科不可名為此畦未</a><a name="0122b03" id="0122b03">刈。又道類智是果攝故。頓修八智十六行</a><a name="0122b04" id="0122b04">故。捨前道故。相續起故。如餘修道。非見道</a><a name="0122b05" id="0122b05">攝。然道類智必不退者。任持見道所斷斷</a><a name="0122b06" id="0122b06">故。即由此故應見道攝。此難不然。太過失</a><a name="0122b07" id="0122b07">故。何緣七智亦見道攝。見諸諦理未究竟</a><a name="0122b08" id="0122b08">故。謂未周遍見諸諦理中間起故。亦見道</a><a name="0122b09" id="0122b09">攝。已說見修二道生異。當依此道分位差</a><a name="0122b10" id="0122b10">別建立眾聖補特伽羅。且依見道十五心</a><a name="0122b11" id="0122b11">位建立眾聖有差別者。頌曰</a><a name="0122b12" id="0122b12"><p class='lg'>　　名隨信法行　　　由根鈍利別</a><br><a name="0122b13" id="0122b13">　　具修惑斷一　　　至五向初果</a><br><a name="0122b14" id="0122b14">　　斷次三向二　　　離八地向三　</p></a><a name="0122b15" id="0122b15"><p>論曰。見道位中聖者有二。一隨信行。二隨法</a><a name="0122b16" id="0122b16">行。由根鈍利別立二名。諸鈍根名隨信行</a><a name="0122b17" id="0122b17">者。諸利根名隨法行者。由信隨行名隨信</a><a name="0122b18" id="0122b18">行。彼有隨信行名隨信行者。或由串習</a><a name="0122b19" id="0122b19">此隨信行以成其性故名隨信行者。彼先</a><a name="0122b20" id="0122b20">信他隨行義故。准此應釋隨法行者。彼</a><a name="0122b21" id="0122b21">於先時由自披閱契經等法隨行義故。即</a><a name="0122b22" id="0122b22">二聖者。由於修惑具斷有殊立為三向。謂</a><a name="0122b23" id="0122b23">彼二聖若於先時未以世道斷修斷惑名</a><a name="0122b24" id="0122b24">為具縛。或先已斷欲界一品乃至五品至</a><a name="0122b25" id="0122b25">此位中名初果向。趣初果故。言初果者。</a><a name="0122b26" id="0122b26">謂預流果。此於一切沙門果中必初得故。若</a><a name="0122b27" id="0122b27">先已斷欲界六品或七八品至此位中名</a><a name="0122b28" id="0122b28">第二果向。趣第二果故。第二果者。謂一來</a><a name="0122b29" id="0122b29">果。遍得果中此第二故。若先已離欲界九<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290122a.htm'><img src='up.gif' border=0></a>
<a href='T290122c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>