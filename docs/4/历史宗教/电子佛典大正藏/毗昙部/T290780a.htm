<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0780a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷1)</font> 辯本事品第二之一 <font face='Arial'>T29, p0780a</h2></font><hr>
<span class='old'>
</a><a name="0779c28" id="0779c28">取義廣說乃至。識亦如是。與此相違是無漏</a><a name="0779c29" id="0779c29">法。有漏無漏略相如是。或有漏者。謂墮世間。</span><a name="0780a01" id="0780a01">若出世間名為無漏。世間所攝名墮世間。謂</a><a name="0780a02" id="0780a02">處世間不出為義。依苦諦體立世間名。故契</a><a name="0780a03" id="0780a03">經說。吾當為汝宣說世間及世間集。又五取</a><a name="0780a04" id="0780a04">蘊名苦有漏。故知有漏。謂墮世間。寧知墮世</a><a name="0780a05" id="0780a05">間皆是有漏法。如世尊說。吾當為汝宣說有</a><a name="0780a06" id="0780a06">漏及無漏法。有漏法者。謂諸所有眼諸所有</a><a name="0780a07" id="0780a07">色。諸所有眼識。諸所有眼觸。諸所有眼觸為</a><a name="0780a08" id="0780a08">緣內所生。或樂受或苦受或不苦不樂受。如</a><a name="0780a09" id="0780a09">是乃至。墮世間意。墮世間法。墮世間意識。墮</a><a name="0780a10" id="0780a10">世間意觸。廣說乃至。名有漏法。無漏法者。謂</a><a name="0780a11" id="0780a11">出世間意。出世間法。出世間意識。出世間意</a><a name="0780a12" id="0780a12">觸。廣說乃至。名無漏法。依此聖教及由正理。</a><a name="0780a13" id="0780a13">知墮世間皆是有漏。已辯有漏及有漏因。云</a><a name="0780a14" id="0780a14">何無漏。謂道聖諦及三無為。名為無漏。道聖</a><a name="0780a15" id="0780a15">諦者。謂非有漏色等五蘊。三無為者。謂即虛</a><a name="0780a16" id="0780a16">空擇非擇滅。此虛空等及道聖諦。名無漏因。</a><a name="0780a17" id="0780a17">次前已說其道聖諦後當廣辯。於略所說三</a><a name="0780a18" id="0780a18">無為中。虛空但以無礙為性。於中諸法最極</a><a name="0780a19" id="0780a19">顯現。無障為相。故名虛空。謂諸大種及造色</a><a name="0780a20" id="0780a20">聚。一切不能遍覆障故。或非所障亦非能障。</a><a name="0780a21" id="0780a21">故說虛空。無障為相。擇滅即以離繫為性。擇</a><a name="0780a22" id="0780a22">謂如理勤所成慧。於四聖諦各別行相。如理</a><a name="0780a23" id="0780a23">思擇。故名為擇。由擇所得諸有漏法永離繫</a><a name="0780a24" id="0780a24">性。此定能礙諸繫得生。故名擇滅。或有是滅</a><a name="0780a25" id="0780a25">而非離繫。為簡彼故說離繫言。有作是言。諸</a><a name="0780a26" id="0780a26">所斷法同一擇滅。無同類故阿毘達磨。諸大</a><a name="0780a27" id="0780a27">論師咸作是言。隨繫事別。所以者何。此若一</a><a name="0780a28" id="0780a28">者。修餘治道有無用過。若諸所斷同一擇滅。</a><a name="0780a29" id="0780a29">證得苦法智忍所斷煩惱滅時。餘煩惱滅為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290779c.htm'><img src='up.gif' border=0></a>
<a href='T290780b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>