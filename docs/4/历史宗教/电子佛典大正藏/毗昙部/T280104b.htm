<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0104b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷14)</font> 雜揵度人品第三上 <font face='Arial'>T28, p0104b</h2></font><hr>
<span class='old'>
</a><a name="0104a28" id="0104a28">真實義故。而作此論。入息出息當言依身迴</a><a name="0104a29" id="0104a29">耶。當言依心迴耶。答曰當言依身迴依心迴。</span><a name="0104b01" id="0104b01">隨其宜便。問曰云何隨宜便。答曰。或有說者。</a><a name="0104b02" id="0104b02">如嬰孩入息出息少。中年中。老年多。復有說</a><a name="0104b03" id="0104b03">者。此有四事故言隨宜便云何為四。一者依</a><a name="0104b04" id="0104b04">身。二者風道通。三者諸孔開。四者入息出</a><a name="0104b05" id="0104b05">息地麤心現在前。此四事說隨其宜便。若當</a><a name="0104b06" id="0104b06">入出息。但依身不依心者。入無想滅盡定。</a><a name="0104b07" id="0104b07">入出息亦應迴。何以故。彼亦有入出息所依</a><a name="0104b08" id="0104b08">身。風道亦通。諸毛孔亦開。雖無麤心現在</a><a name="0104b09" id="0104b09">故。入出息不迴。若入出息。但依心不依身者。</a><a name="0104b10" id="0104b10">無色界眾生。亦應入出息迴。然彼無此四</a><a name="0104b11" id="0104b11">事故不迴。若入出息但依身心不隨宜便者。</a><a name="0104b12" id="0104b12">此則在卵等中時。乃至廣說。在卵等中身。</a><a name="0104b13" id="0104b13">非入出息所依。風道不通。諸孔不開。唯有</a><a name="0104b14" id="0104b14">入出息地麤心故。是以不迴。若當迴者則應</a><a name="0104b15" id="0104b15">躁動。復有說者。以卵迦羅邏時軟薄故。入</a><a name="0104b16" id="0104b16">出息不迴。阿浮陀。卑尸時。身諸孔未開故。</a><a name="0104b17" id="0104b17">入出息不迴。入第四禪。雖有入出息所依</a><a name="0104b18" id="0104b18">身風道亦通。諸孔不開。以定力故。身體盡</a><a name="0104b19" id="0104b19">合。復不起入出息地麤心。彼地心微細故。</a><a name="0104b20" id="0104b20">問曰以何等故。說入第四禪者。不說生第四</a><a name="0104b21" id="0104b21">禪者耶。答曰或有說者。作經者意欲爾。乃</a><a name="0104b22" id="0104b22">至廣說。復有說者。此文應作是說。入第四禪</a><a name="0104b23" id="0104b23">及生第四禪。而不說者。當知此說有餘。乃至</a><a name="0104b24" id="0104b24">廣說。復次若說入定。當知亦說生處。如經說</a><a name="0104b25" id="0104b25">前修此定。後生彼處。是故入出息。依身迴。亦</a><a name="0104b26" id="0104b26">依心迴。隨其宜便。從阿鼻獄。上至遍淨天。於</a><a name="0104b27" id="0104b27">其中間。諸眾生生諸根具者。乃至廣說。此中</a><a name="0104b28" id="0104b28">說諸根具足者。具上四事。非眼等根也。問曰</a><a name="0104b29" id="0104b29">以何等故。入第四禪。入出息不迴耶。答曰麤</a><a name="0104b30" id="0104b30">心能起入出息。彼心心數法細故。復有說者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280104a.htm'><img src='up.gif' border=0></a>
<a href='T280104c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>