<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0488b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷26)</font> 辯緣起品第三之一 <font face='Arial'>T29, p0488b</h2></font><hr>
<span class='old'>
</a><a name="0488a28" id="0488a28">滅。世尊為顯取所攝喜。即是取因。故作是說</a><a name="0488a29" id="0488a29">若作是說。彌令速斷。以於取中。攝多過故。又</span><a name="0488b01" id="0488b01">若餘處分明顯說。愛之與取。條然異類。可</a><a name="0488b02" id="0488b02">判此經。喜即名取。為不了義然無是說。仍有</a><a name="0488b03" id="0488b03">餘經。判愛即取謂世尊說。我當為汝說順取</a><a name="0488b04" id="0488b04">法及諸取體。廣說乃至。云何為取體。謂此中</a><a name="0488b05" id="0488b05">欲貪。上座自言。若薄伽梵。自標自釋。是了</a><a name="0488b06" id="0488b06">義經。不可判斯為不了義。又薄伽梵。告諸苾</a><a name="0488b07" id="0488b07">芻。取非即五蘊。亦非離五蘊。然取即是此中</a><a name="0488b08" id="0488b08">欲貪。是故此經言喜即取。無容判是不了義</a><a name="0488b09" id="0488b09">經。又取攝愛。理定應爾。以諸煩惱皆業因故。</a><a name="0488b10" id="0488b10">如前際惑。皆謂無明。故契經言。取緣有者。是</a><a name="0488b11" id="0488b11">因煩惱。發諸業義。愛於發業。是最勝因。攝在</a><a name="0488b12" id="0488b12">取中。為緣發有。於理何失。而不信依。如前際</a><a name="0488b13" id="0488b13">緣起。說無明緣行。一切煩惱。皆能發業。是</a><a name="0488b14" id="0488b14">業因故。皆謂無明。故後際中。能發業惑。皆取</a><a name="0488b15" id="0488b15">所攝。其理極成。又彼所言。愛還因愛。如是展</a><a name="0488b16" id="0488b16">轉。便致無窮。理實無窮。於宗何失。謂許後愛</a><a name="0488b17" id="0488b17">因前愛生。前愛復因前前愛起。因無始故。理</a><a name="0488b18" id="0488b18">實無窮。此於我宗。是德非失。又彼所說。何所</a><a name="0488b19" id="0488b19">遍知。令愛息者。遍知自性故。及遍知因故。能</a><a name="0488b20" id="0488b20">令愛息。如是愛因。略有二種。一異類謂受。二</a><a name="0488b21" id="0488b21">同類謂愛。有何因證令愛止息。唯由遍知異</a><a name="0488b22" id="0488b22">類因受。非由遍知同類因愛。縱許愛息。唯</a><a name="0488b23" id="0488b23">由遍知。異類因受。豈能違愛。攝在取中。故</a><a name="0488b24" id="0488b24">說愛因亦取中攝。理無傾動。為得種種可意</a><a name="0488b25" id="0488b25">境界。周遍馳求。此位名取。取有四種。謂欲及</a><a name="0488b26" id="0488b26">見戒禁我語取差別故。以能取故。說名為取。</a><a name="0488b27" id="0488b27">即諸煩惱。作相想業。謂欲界繫煩惱隨煩惱。</a><a name="0488b28" id="0488b28">除見名欲取。如馬等車。三界四見。名為見取。</a><a name="0488b29" id="0488b29">彼戒禁取。名戒禁取。色無色界繫。煩惱隨煩<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290488a.htm'><img src='up.gif' border=0></a>
<a href='T290488c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>