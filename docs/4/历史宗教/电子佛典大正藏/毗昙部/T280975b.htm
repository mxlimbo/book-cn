<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1553 阿毘曇甘露味論 0975b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1553 阿毘曇甘露味論</font> <font face='Arial'>(卷2)</font> 禪定品第十二 <font face='Arial'>T28, p0975b</h2></font><hr>
<span class='old'>
</a><a name="0975a28" id="0975a28">淨入四禪。欲等諸善法。亦復觀樂苦垢不苦</a><a name="0975a29" id="0975a29">不樂。善止是道入四禪。四支護念善智一心</span><a name="0975b01" id="0975b01">禪力滅喘息。是謂四禪。一切禪支善。未到禪</a><a name="0975b02" id="0975b02">地有覺有觀。中間禪無覺有觀。是二地護根</a><a name="0975b03" id="0975b03">相應。未到禪地二種淨無漏非味。四禪中三</a><a name="0975b04" id="0975b04">種味淨無漏。是謂禪法。離色憶亦觀無量空。</a><a name="0975b05" id="0975b05">入空定觀色垢空處善止。觀是道趣空定。憶</a><a name="0975b06" id="0975b06">無量識入識處。觀空處垢識處善止。觀是道</a><a name="0975b07" id="0975b07">趣識定。無量識行是為苦。憶不用處行入不</a><a name="0975b08" id="0975b08">用定。觀無量識處垢。不用處善止。觀是道趣</a><a name="0975b09" id="0975b09">不用定。有想處病無想處癡。如是思惟入有</a><a name="0975b10" id="0975b10">想無想定。觀不用處垢。有想無想善止。觀是</a><a name="0975b11" id="0975b11">道趣有想無想定。是謂有想無想定。趣涅槃</a><a name="0975b12" id="0975b12">道二種。一觀身不淨。二念數息。身意止中第</a><a name="0975b13" id="0975b13">一二解脫。四除入中廣說不淨法。入定數息</a><a name="0975b14" id="0975b14">一二乃到十念。守出入息如守門人。觀一切</a><a name="0975b15" id="0975b15">法起滅。是二相自相六種分別。觀身無常苦</a><a name="0975b16" id="0975b16">空非我。如是一切諸法觀。恐畏世界漸漸滅</a><a name="0975b17" id="0975b17">垢。行善法起至涅槃。未到禪地中間禪地</a><a name="0975b18" id="0975b18">四禪地三無色地有二種。有漏無漏。有頂一</a><a name="0975b19" id="0975b19">切有漏十想。無常苦苦無我。觀食一切世間</a><a name="0975b20" id="0975b20">不可樂不淨死斷無欲盡想。憶念諸行無常。</a><a name="0975b21" id="0975b21">是謂無常想。憶念生等苦滿世間。是謂苦想。</a><a name="0975b22" id="0975b22">憶念內外無常苦不自在空。是謂苦無我想。</a><a name="0975b23" id="0975b23">憶念多勤苦得食噉時不淨。是謂觀食想。憶</a><a name="0975b24" id="0975b24">念生老病死等怖畏種種煩惱滿世界。是謂</a><a name="0975b25" id="0975b25">一切世間不可樂想。自身內實觀。是謂不淨</a><a name="0975b26" id="0975b26">想。憶念一切生必得死。是謂死想。憶念滅一</a><a name="0975b27" id="0975b27">切煩惱善止。是謂斷想。憶念非常離欲。是謂</a><a name="0975b28" id="0975b28">無欲想。憶念五受陰更不生盡止妙離涅槃。</a><a name="0975b29" id="0975b29">是謂盡想。是十想常憶念得盡苦際<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280975a.htm'><img src='up.gif' border=0></a>
<a href='T280975c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>