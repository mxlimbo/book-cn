<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0352c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷46)</font> 智犍度八道品第一 <font face='Arial'>T28, p0352c</h2></font><hr>
<span class='old'>
</a><a name="0352b28" id="0352b28">相對法。彼亦如是。復次若不成就無實體者。</a><a name="0352b29" id="0352b29">則無施設有斷煩惱法。所以者何。聖道生</span><a name="0352c01" id="0352c01">時。斷於煩惱。非如以石磨香。聖道生時。斷煩</a><a name="0352c02" id="0352c02">惱得證解脫得故。名斷煩惱。復有說所以作</a><a name="0352c03" id="0352c03">論者。或有說聖道是無為法。如毘婆闍婆提</a><a name="0352c04" id="0352c04">說。聖道是無為法。彼作是說。阿耨多羅三藐</a><a name="0352c05" id="0352c05">三菩提道。是一常住法。諸佛出世。盡覺悟此</a><a name="0352c06" id="0352c06">道。譬如莊嚴象馬之乘。多人更乘人人雖異</a><a name="0352c07" id="0352c07">而乘常一。如是阿耨多羅三藐三菩提道。是</a><a name="0352c08" id="0352c08">一常住。諸佛出世皆悟此道。諸佛雖異。其道</a><a name="0352c09" id="0352c09">常一。問曰。彼何故作如是說。答曰。依於佛經。</a><a name="0352c10" id="0352c10">佛經說。我得過去諸仙所得舊道。以式慣</a><a name="0352c11" id="0352c11">是舊法故。言是無為。為止如是說者意故亦</a><a name="0352c12" id="0352c12">明道在世中。若道在世。必是有為非是無為。</a><a name="0352c13" id="0352c13">所以者何。無有無為法在於世者。若道是無</a><a name="0352c14" id="0352c14">為法者。則違此經。如說毘舍佉優婆夷。往</a><a name="0352c15" id="0352c15">詣檀摩提那比丘尼所。作如是問。道為是有</a><a name="0352c16" id="0352c16">為為是無為耶。彼作是答。毘舍佉優婆夷道</a><a name="0352c17" id="0352c17">是有為非是無為。問曰。若道是有為非無為</a><a name="0352c18" id="0352c18">者。毘婆闍婆提所說經云何通。答曰。以五事</a><a name="0352c19" id="0352c19">同故。說名舊道。一以方便同。二以地同。三以</a><a name="0352c20" id="0352c20">行同。四以境界同。五以所作同。方便同者。如</a><a name="0352c21" id="0352c21">一佛於三阿僧祇劫滿足六波羅蜜。諸佛亦</a><a name="0352c22" id="0352c22">爾。地同者。其道盡在第四禪地。行同者盡行</a><a name="0352c23" id="0352c23">十六行。境界同者盡緣四諦。所作同者。如一</a><a name="0352c24" id="0352c24">佛以道滅煩惱。一切佛亦爾。以此義通彼經。</a><a name="0352c25" id="0352c25">若如經所說。不依義者。即此經中說。我曾過</a><a name="0352c26" id="0352c26">舊城舊村城村。可是無為法耶。雖說城村是</a><a name="0352c27" id="0352c27">舊。而非無為。道亦如是。雖說舊道。而非無</a><a name="0352c28" id="0352c28">為。如偈說</a><a name="0352c29" id="0352c29"><p class='lg'>　　若斷欲無餘　　　如蓮華在水<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280352b.htm'><img src='up.gif' border=0></a>
<a href='T280353a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>