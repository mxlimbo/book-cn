<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0209a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷40)</font> 雜蘊第一中無義納息第七之一 <font face='Arial'>T27, p0209a</h2></font><hr>
<span class='old'>
</a><a name="0208c28" id="0208c28">頃。誓多林沒至於梵世。去底沙梵不遠而</a><a name="0208c29" id="0208c29">出。從三摩地起整理衣服詣底沙梵所。作</span><a name="0209a01" id="0209a01">是問言。何等梵天有此智見。知住有餘無</a><a name="0209a02" id="0209a02">餘依者。問大目乾連有勝智見。過底沙梵</a><a name="0209a03" id="0209a03">多俱胝倍。何故往問底沙梵耶。答大目乾連</a><a name="0209a04" id="0209a04">知而故問。如佛有時知而故問。問有餘梵</a><a name="0209a05" id="0209a05">天勝底沙梵者。何故但問底沙梵耶。答</a><a name="0209a06" id="0209a06">此梵本是大目乾連共住弟子相委故問復次</a><a name="0209a07" id="0209a07">彼底沙梵住不還果。餘梵眾天有未知者。</a><a name="0209a08" id="0209a08">欲顯彼德令餘梵天恭敬尊重。是故偏問。</a><a name="0209a09" id="0209a09">時底沙梵答尊者言。即梵眾天有此智見。</a><a name="0209a10" id="0209a10">知住有餘無餘依者。大目乾連復問彼曰。</a><a name="0209a11" id="0209a11">諸梵眾天皆有如是勝智見不。底沙答曰。</a><a name="0209a12" id="0209a12">非彼皆有此勝智見。若梵眾天於天長壽妙</a><a name="0209a13" id="0209a13">色名譽不生喜足。下如實知勝出離者無</a><a name="0209a14" id="0209a14">此智見。若梵眾天於天長壽妙色名譽能生</a><a name="0209a15" id="0209a15">喜足。亦如實知勝出離者有此智見。尊者</a><a name="0209a16" id="0209a16">復問。彼天如何知住有餘無餘依者。底沙答</a><a name="0209a17" id="0209a17">曰。若有苾芻得阿羅漢是俱解脫。彼梵眾</a><a name="0209a18" id="0209a18">天作如是念。今此大德是俱解脫。乃至有</a><a name="0209a19" id="0209a19">身人天皆見。身壞命終都無見者。若有苾</a><a name="0209a20" id="0209a20">芻得阿羅漢非俱解脫是慧解脫。彼梵眾</a><a name="0209a21" id="0209a21">天作如是念。今此大德是慧解脫。乃至有身</a><a name="0209a22" id="0209a22">人天皆見。身壞命終都無見者。若有苾芻</a><a name="0209a23" id="0209a23">非阿羅漢。非俱解脫。非慧解脫。然是身證。</a><a name="0209a24" id="0209a24">彼梵眾天作如是念。今此大德是身證者。</a><a name="0209a25" id="0209a25">當修勝根親近善友。若得隨順房舍資具。</a><a name="0209a26" id="0209a26">必當漏盡證得無漏心慧解脫。於現法中</a><a name="0209a27" id="0209a27">能自通達證具足住。又自了知。我生已盡。梵</a><a name="0209a28" id="0209a28">行已立。所作已辦。不受後有。若有苾芻雖</a><a name="0209a29" id="0209a29">非身證而是見至。彼梵眾天作如是念。今<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270208c.htm'><img src='up.gif' border=0></a>
<a href='T270209b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>