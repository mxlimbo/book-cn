<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0604a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷46)</font> 辯隨眠品第五之一 <font face='Arial'>T29, p0604a</h2></font><hr>
<span class='old'>
</a><a name="0603c28" id="0603c28">經但說。斷往惡趣。貪瞋癡慢得預流果。故預</a><a name="0603c29" id="0603c29">流果無見及疑。有修所斷貪瞋癡慢。由此為</span><a name="0604a01" id="0604a01">證知六隨眠。約部不同成二十八。部行合分</a><a name="0604a02" id="0604a02">成三十六。部界合分成七十四。約部行界總</a><a name="0604a03" id="0604a03">分隨眠成九十八如前已辨。故對法者隨佛</a><a name="0604a04" id="0604a04">聖教。推求正理分別隨眠。立九十八不可傾</a><a name="0604a05" id="0604a05">動。然彼朽昧上座復言。雖經非無所引名相。</a><a name="0604a06" id="0604a06">而曾無處說此隨眠。是見苦所斷乃至修所</a><a name="0604a07" id="0604a07">斷。今應徵詰入見道時。已見苦諦未見集等。</a><a name="0604a08" id="0604a08">為有現起見所斷惑。而言未拔彼隨眠耶不</a><a name="0604a09" id="0604a09">爾何煩張戲論網。又如汝執煩惱相緣。不見</a><a name="0604a10" id="0604a10">所緣而得永斷。如是煩惱雖緣三諦。見苦諦</a><a name="0604a11" id="0604a11">時何妨頓斷。然有徵難。若見苦時便能頓斷</a><a name="0604a12" id="0604a12">見所斷惑。見後三諦應無用者。理亦不然。彼</a><a name="0604a13" id="0604a13">於此位。不求見集等。不欲斷隨眠。然由先智</a><a name="0604a14" id="0604a14">展轉引發。法爾次第見於集等。若不爾者。現</a><a name="0604a15" id="0604a15">觀中間求見等心應為間雜。又曾無處佛說</a><a name="0604a16" id="0604a16">隨眠有九十八。若有應說佛有說處。我則信</a><a name="0604a17" id="0604a17">受上座如是徵詰隨眠。巨細推尋未為切中。</a><a name="0604a18" id="0604a18">且先已辨。佛於經中說諸隨眠見苦斷等。謂</a><a name="0604a19" id="0604a19">契經說。不見四諦久涉生死。見便都滅。如</a><a name="0604a20" id="0604a20">何可說佛曾無處。說有隨眠見苦斷等。又說</a><a name="0604a21" id="0604a21">於苦等有四無智。如何四無智唯見苦斷。故</a><a name="0604a22" id="0604a22">知定有五部隨眠。又彼詰言。已見苦諦未見</a><a name="0604a23" id="0604a23">集等。為有現起見所斷惑。而言未拔彼隨眠</a><a name="0604a24" id="0604a24">者。此甚浮詞。未見苦時見苦斷惑亦不現起。</a><a name="0604a25" id="0604a25">應言已拔。則不應說見苦時斷。若未見苦既</a><a name="0604a26" id="0604a26">不能拔見苦所斷一切隨眠。餘亦應然。未見</a><a name="0604a27" id="0604a27">集等亦不能斷彼所斷得。能治彼得道未生</a><a name="0604a28" id="0604a28">故。或彼應辯二差別因。何故隨眠等不現</a><a name="0604a29" id="0604a29">起。而一未拔餘已拔耶。故彼所詰有言無理。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290603c.htm'><img src='up.gif' border=0></a>
<a href='T290604b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>