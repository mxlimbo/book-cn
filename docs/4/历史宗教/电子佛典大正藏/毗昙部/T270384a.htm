<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0384a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷74)</font> 結蘊第二中十門納息第四之一 <font face='Arial'>T27, p0384a</h2></font><hr>
<span class='old'>
</a><a name="0383c28" id="0383c28">如是一切總略一處立為色蘊。乃至識蘊</a><a name="0383c29" id="0383c29">略義亦爾。問過去未來現在諸色可略聚耶。</span><a name="0384a01" id="0384a01">答雖不可略聚其體。而可得略聚其名。乃</a><a name="0384a02" id="0384a02">至識蘊應知亦爾。問若爾無為亦應立蘊。</a><a name="0384a03" id="0384a03">諸無為名可略聚故。答諸有為法有作用</a><a name="0384a04" id="0384a04">故有略聚義。雖體有時不可略聚者。而</a><a name="0384a05" id="0384a05">略聚其名立色等蘊。諸無為法無作用故</a><a name="0384a06" id="0384a06">無略聚義。雖可略聚其名。而不可立為</a><a name="0384a07" id="0384a07">蘊。若世施設即蘊施設者。謂色蘊可施設</a><a name="0384a08" id="0384a08">有三世。乃至識蘊亦可施設有三世故。若</a><a name="0384a09" id="0384a09">多增語即蘊增語者。如多財名財蘊。多穀</a><a name="0384a10" id="0384a10">名穀蘊。多軍名軍蘊。雖多人眾不相疊肩。</a><a name="0384a11" id="0384a11">而同一事故名為軍。如是俱胝那庾多等諸</a><a name="0384a12" id="0384a12">極微色。雖相去遠以相同故合立色蘊。乃</a><a name="0384a13" id="0384a13">至識蘊無量剎那雖相去遠。而相同故合立</a><a name="0384a14" id="0384a14">識蘊。問若多增語是蘊增語者。為有一極微</a><a name="0384a15" id="0384a15">名色蘊不。有作是說。非一極微可立色蘊。</a><a name="0384a16" id="0384a16">若立色蘊要多極微。復有說者。一一極微</a><a name="0384a17" id="0384a17">有蘊相故。亦可各別立為色蘊。若一極微</a><a name="0384a18" id="0384a18">無色蘊相。眾多聚集亦應非蘊阿毘達磨諸</a><a name="0384a19" id="0384a19">論師言。若觀假蘊應作是說。一極微是一</a><a name="0384a20" id="0384a20">界一處一蘊少分。若不觀假蘊應作是說。</a><a name="0384a21" id="0384a21">一極微是一界一處一蘊。如人於穀聚上</a><a name="0384a22" id="0384a22">取一粒穀。他人問言汝何所取。彼人若觀</a><a name="0384a23" id="0384a23">穀聚應作是答。我於穀聚取一粒穀。若不</a><a name="0384a24" id="0384a24">觀穀聚應作是答。我今聚穀。乃至識蘊</a><a name="0384a25" id="0384a25">一一剎那問答亦爾</a><a name="0384a26" id="0384a26"><p>如是已釋諸蘊總名。今應分別諸蘊次第。</a><a name="0384a27" id="0384a27">問何故世尊先說色蘊。乃至最後說識蘊</a><a name="0384a28" id="0384a28">耶。答隨順文辭詮表相故</a><a name="0384a29" id="0384a29"><p>復次隨順說者受者持者次第法故。復次<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270383c.htm'><img src='up.gif' border=0></a>
<a href='T270384b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>