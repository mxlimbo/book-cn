<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0342a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷45)</font> 使犍度十門品第四之一 <font face='Arial'>T28, p0342a</h2></font><hr>
<span class='old'>
</a><a name="0341c28" id="0341c28">一切處說亦如是。異者空處一切處。識處一</a><a name="0341c29" id="0341c29">切處。不說色陰。問曰。八一切處。緣上下諸</span><a name="0342a01" id="0342a01">邊可爾。所以者何。彼所緣有方所故。空處一</a><a name="0342a02" id="0342a02">切處。識處一切處。所緣無方所。云何有上下</a><a name="0342a03" id="0342a03">諸邊。答曰。八一切處。應說有上下諸邊。二一</a><a name="0342a04" id="0342a04">切處。無上下諸邊。若如是說者。有何意耶。答</a><a name="0342a05" id="0342a05">曰。行此定者。在上下諸邊故。如人中修空處</a><a name="0342a06" id="0342a06">一切處。是下四天王天中修。識處一切處是</a><a name="0342a07" id="0342a07">上餘方。說亦如是</a><a name="0342a08" id="0342a08"><p>問曰。何故第三禪。無解脫無勝處無一切處</a><a name="0342a09" id="0342a09">耶。答曰。非其田器。乃至廣說。復次對治欲界</a><a name="0342a10" id="0342a10">色愛故。初禪立解脫。對治初禪色愛故。第二</a><a name="0342a11" id="0342a11">禪立解脫。第二禪無色愛故。第三禪不立解</a><a name="0342a12" id="0342a12">脫。以第三禪無解脫故。亦無勝處。亦無一切</a><a name="0342a13" id="0342a13">處。所以者何。以解脫入勝處。以勝處入一切</a><a name="0342a14" id="0342a14">處故。復次以遠故不妙故。第三禪於欲界遠。</a><a name="0342a15" id="0342a15">於四禪不妙。復次以如第三無色定故。空處</a><a name="0342a16" id="0342a16">識處。有無邊行。非想非非想處。有滅定。無所</a><a name="0342a17" id="0342a17">有處。無無邊行。亦無滅定。如第三無色定善</a><a name="0342a18" id="0342a18">根減少。第三禪亦如是。復次第三禪。有一</a><a name="0342a19" id="0342a19">切生死最勝受樂。行者多於中著樂故。不能</a><a name="0342a20" id="0342a20">起解脫勝處一切處。問曰。若然者。何故有無</a><a name="0342a21" id="0342a21">量神通等功德。答曰。一切起不必有一切功</a><a name="0342a22" id="0342a22">德。若當彼地。無無量無神通者。彼地便是空</a><a name="0342a23" id="0342a23">無功德地</a><a name="0342a24" id="0342a24"><p>佛經說入地一切定者。作如是念。地即是我。</a><a name="0342a25" id="0342a25">我即是地。我定與地。無二無別。餘一切處亦</a><a name="0342a26" id="0342a26">如是。問曰。若得一切處。必離第三禪欲。若</a><a name="0342a27" id="0342a27">計地是我。必是第四禪地身見。計第四禪地</a><a name="0342a28" id="0342a28">是我。一切處緣欲界。此云何可爾。答曰。此</a><a name="0342a29" id="0342a29">中說不定名定。如非沙門說名沙門非婆羅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280341c.htm'><img src='up.gif' border=0></a>
<a href='T280342b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>