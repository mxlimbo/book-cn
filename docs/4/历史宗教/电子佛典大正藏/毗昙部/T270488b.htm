<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0488b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷94)</font> 智蘊第三中學支納息第一之一 <font face='Arial'>T27, p0488b</h2></font><hr>
<span class='old'>
</a><a name="0488a28" id="0488a28">說靜慮中間義如前說。現在八者除正思</a><a name="0488a29" id="0488a29">惟。彼無尋故。餘如前說。彼滅已不失。若依</span><a name="0488b01" id="0488b01">無色定無學智現在前。過去九。未來十。現在</a><a name="0488b02" id="0488b02">五。此中無色定者。謂前三無色定。不說第</a><a name="0488b03" id="0488b03">四。義如前說。現在五者。除正思惟正語業</a><a name="0488b04" id="0488b04">命。彼地無故。餘如前說。彼滅已不失。若入</a><a name="0488b05" id="0488b05">滅定或世俗心現在前。過去九。未來十。現在</a><a name="0488b06" id="0488b06">無。此中入滅定者。謂住滅受想定。世俗心</a><a name="0488b07" id="0488b07">者。謂出滅定有漏定心。或復起餘有漏定心。</a><a name="0488b08" id="0488b08">過去九者。謂前最初所起有尋有伺定九支。</a><a name="0488b09" id="0488b09">未來十者。即彼初時所修十支。現在無者爾</a><a name="0488b10" id="0488b10">時聖道不現前故。彼滅已不失。若依有尋有</a><a name="0488b11" id="0488b11">伺定。初無學見現在前。過去現在九。未來十。</a><a name="0488b12" id="0488b12">此中初無學見者。謂無學正見。過去九者。謂</a><a name="0488b13" id="0488b13">初所起有尋有伺定無學智俱生聚九支。現</a><a name="0488b14" id="0488b14">在九者。謂除正智。以見與智不俱起故。未</a><a name="0488b15" id="0488b15">來十者。是先初智及今初見所修十支。餘如</a><a name="0488b16" id="0488b16">前說。彼滅已不失。若復依有尋有伺定。無</a><a name="0488b17" id="0488b17">學若智若見現在前。過去未來十。現在九。此</a><a name="0488b18" id="0488b18">中若智者。盡無生智隨一。若見者無學正見。</a><a name="0488b19" id="0488b19">過去十者。謂前初智初見俱生聚十支。未來</a><a name="0488b20" id="0488b20">十者即彼所修。現在九者。智時除見見時除</a><a name="0488b21" id="0488b21">智餘九支。餘如前說。彼滅已不失。若依無</a><a name="0488b22" id="0488b22">尋無伺定。若智若見現在前。過去未來十。現</a><a name="0488b23" id="0488b23">在八。此中現在八者。除正思惟智見隨一餘</a><a name="0488b24" id="0488b24">八支。餘如前說。彼滅已不失。若依無色定。</a><a name="0488b25" id="0488b25">無學若智若見現在前。過去未來十。現在五。</a><a name="0488b26" id="0488b26">此中現在五者。除正思惟正語業命智見隨</a><a name="0488b27" id="0488b27">一餘五支。餘如前說。彼滅已不失。若入滅</a><a name="0488b28" id="0488b28">定或世俗心現在前。過去未來十。現在無。此</a><a name="0488b29" id="0488b29">中過去未來十者。是前初智初見時所起所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270488a.htm'><img src='up.gif' border=0></a>
<a href='T270488c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>