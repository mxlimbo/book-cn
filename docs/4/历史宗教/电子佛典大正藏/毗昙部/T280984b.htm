<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1554 入阿毘達磨論 0984b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1554 入阿毘達磨論</font> <font face='Arial'>(卷1)</font> <font face='Arial'>T28, p0984b</h2></font><hr>
<span class='old'>
</a><a name="0984a28" id="0984a28">麤名煩惱垢。於此六種煩惱垢中。誑憍二種</a><a name="0984a29" id="0984a29">是貪等流。貪種類故。害恨二種是瞋等流。瞋</span><a name="0984b01" id="0984b01">種類故。惱垢即是見取等流。執已見勝者惱</a><a name="0984b02" id="0984b02">亂自他故。諂垢即是諸見等流。諸見增多諂</a><a name="0984b03" id="0984b03">曲故。如說諂曲謂諸惡見。此垢及纏并餘染</a><a name="0984b04" id="0984b04">污行蘊所攝。諸心所法從煩惱生。故皆名隨</a><a name="0984b05" id="0984b05">煩惱</a><a name="0984b06" id="0984b06"><p>纏有十種。謂惛沈睡眠掉舉惡作嫉慳無慚</a><a name="0984b07" id="0984b07">無愧忿覆。身心相續無堪任性名為惛沈。是</a><a name="0984b08" id="0984b08">昧重義。不能任持。身心相續令心昧略。名為</a><a name="0984b09" id="0984b09">睡眠。此得纏名。唯依染污。掉舉謂令心不寂</a><a name="0984b10" id="0984b10">靜。惡所作體名為惡作。有別心所緣惡作生</a><a name="0984b11" id="0984b11">立惡作名。是追悔義。此於果體假立因名。如</a><a name="0984b12" id="0984b12">緣空名空緣不淨名不淨。世間亦以處而說。</a><a name="0984b13" id="0984b13">依處者。如言一切村邑來等。此立纏名。亦唯</a><a name="0984b14" id="0984b14">依染。嫉慳二相結中已說。於諸功德及有德</a><a name="0984b15" id="0984b15">者令心不敬。說名無慚。即是恭敬所敵對法。</a><a name="0984b16" id="0984b16">於諸罪中不見怖畏。說名無愧。能招惡趣。善</a><a name="0984b17" id="0984b17">士所訶說名為罪。除瞋及害。於情非情令心</a><a name="0984b18" id="0984b18">憤發。說名為忿。隱藏自罪說名為覆。此十纏</a><a name="0984b19" id="0984b19">縛身心相續。故名為纏。此中惛沈睡眠無愧</a><a name="0984b20" id="0984b20">是無明等流。惡作是疑等流。無慚慳掉舉是</a><a name="0984b21" id="0984b21">貪等流。嫉忿是瞋等流。覆是貪無明等流。諸</a><a name="0984b22" id="0984b22">心所法行相微細。一一相續分別尚難。況一</a><a name="0984b23" id="0984b23">剎那俱時而有。微密智者依佛所說。觀果差</a><a name="0984b24" id="0984b24">別知其性異。為諸學者無倒宣說。有劣慧者</a><a name="0984b25" id="0984b25">未親承事無倒解釋佛語諸師。故於心所迷</a><a name="0984b26" id="0984b26">謬誹撥。或說唯三或全非有</a><a name="0984b27" id="0984b27"><p>漏有三種。謂欲漏有漏無明漏。欲界煩惱并</a><a name="0984b28" id="0984b28">纏除無明名欲漏。有四十一物。謂三十一隨</a><a name="0984b29" id="0984b29">眠并十纏。色無色界煩惱并纏除無明名有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280984a.htm'><img src='up.gif' border=0></a>
<a href='T280984c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>