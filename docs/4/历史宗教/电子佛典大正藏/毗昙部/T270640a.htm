<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0640a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷122)</font> 業蘊第四中表無表納息第四之一 <font face='Arial'>T27, p0640a</h2></font><hr>
<span class='old'>
</a><a name="0639c28" id="0639c28">繫。彼業果非欲界繫耶。答諸業果非欲界</a><a name="0639c29" id="0639c29">繫彼業亦爾。有業非欲界繫非彼業果。謂</span><a name="0640a01" id="0640a01">由色界道作欲界化發欲界語。此化及語</a><a name="0640a02" id="0640a02">是色界道士用果。若業非色界繫彼業果非</a><a name="0640a03" id="0640a03">色界繫耶。答諸業非色界繫彼業果亦爾。</a><a name="0640a04" id="0640a04">有業果非色界繫非彼業。謂由色界道作</a><a name="0640a05" id="0640a05">欲界化發欲界語。此化及語是色界道士用</a><a name="0640a06" id="0640a06">果。及由色界道證諸結斷。彼諸斷是此道</a><a name="0640a07" id="0640a07">離繫果士用果。約地分別准前應知。若業</a><a name="0640a08" id="0640a08">非無色界繫。彼業果非無色界繫耶。答諸</a><a name="0640a09" id="0640a09">業非無色界繫彼業果亦爾。有業果非無</a><a name="0640a10" id="0640a10">色界繫非彼業。謂由無色界道證諸結斷。</a><a name="0640a11" id="0640a11">彼諸斷是此道離繫士用果。約地分別准前</a><a name="0640a12" id="0640a12">應知。若業非不繫彼業果非不繫耶。答諸</a><a name="0640a13" id="0640a13">業果非不繫彼業亦爾。有業非不繫非彼</a><a name="0640a14" id="0640a14">業果。謂由色無色界道證諸結斷。彼諸斷</a><a name="0640a15" id="0640a15">是此道離繫士用果。約地分別准前應知</a><a name="0640a16" id="0640a16">問諸所化事由誰化作。為由道耶。為由化</a><a name="0640a17" id="0640a17">心耶。若由道者何故化心說名能化。若由</a><a name="0640a18" id="0640a18">化心者此中所說當云何通。如說由色界</a><a name="0640a19" id="0640a19">道作欲界化發欲界語。有作是說。諸所</a><a name="0640a20" id="0640a20">化事由道化作。問若爾何故化心說名能化。</a><a name="0640a21" id="0640a21">答應名所化心不應名能化。然由道力</a><a name="0640a22" id="0640a22">作化事已。化心與所化俱時起故。名能化</a><a name="0640a23" id="0640a23">心實非能化。有餘師說。諸所化事由化心</a><a name="0640a24" id="0640a24">作。問若爾此說當云何通。如說由色界道</a><a name="0640a25" id="0640a25">作欲界化發欲界語。答依展轉因故作是</a><a name="0640a26" id="0640a26">說。如子孫法。謂神境通道無間而滅。化心</a><a name="0640a27" id="0640a27">與所化俱時而起。化心即是此道近士用果。</a><a name="0640a28" id="0640a28">所化事復是化心近士用果。所化事。謂四處</a><a name="0640a29" id="0640a29">或二處。如是說者。諸所化事由道化作亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270639c.htm'><img src='up.gif' border=0></a>
<a href='T270640b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>