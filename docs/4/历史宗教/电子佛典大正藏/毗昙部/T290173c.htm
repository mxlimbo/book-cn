<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0173c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷2)</font> 俱舍釋論中分別根品第二之一 <font face='Arial'>T29, p0173c</h2></font><hr>
<span class='old'>
</a><a name="0173b28" id="0173b28">於此二性是增上。故立為根。偈曰。住同分染</a><a name="0173b29" id="0173b29">污。於清淨增上。壽命及五受。信等立為根。</span><a name="0173c01" id="0173c01">釋曰。住聚同分中。壽命為增上。於染污五</a><a name="0173c02" id="0173c02">受為增上。云何如此。於樂受欲隨眠。於苦受</a><a name="0173c03" id="0173c03">瞋。於不樂不苦受無明。經中說如此。於清淨</a><a name="0173c04" id="0173c04">信等五為增上。云何如此諸惑是彼所伏。不</a><a name="0173c05" id="0173c05">能上起。聖道由彼引生。是故許立彼一一</a><a name="0173c06" id="0173c06">為根。偈曰。未知欲知知。知已立根爾。至得</a><a name="0173c07" id="0173c07">後後道。涅槃等增上。釋曰。三中一一應立</a><a name="0173c08" id="0173c08">為根。為顯此義故言爾。未知欲知。於至得知</a><a name="0173c09" id="0173c09">中增上。故立為根。知於至得知已中增上。知</a><a name="0173c10" id="0173c10">已於至得涅槃增上。故立為根。何以故。若人</a><a name="0173c11" id="0173c11">心未解脫。無得涅槃義。等言為顯別類義。何</a><a name="0173c12" id="0173c12">者別義。於見諦應除惑滅中。未知欲知根為</a><a name="0173c13" id="0173c13">增上。於修道應除惑滅中。知根為增上。於現</a><a name="0173c14" id="0173c14">世安樂住中。知已為增上。能證受解脫喜樂</a><a name="0173c15" id="0173c15">故。若由增上義立根。無明等惑。亦應立為根。</a><a name="0173c16" id="0173c16">何以故。無明等諸分。於行等中亦有增上。是</a><a name="0173c17" id="0173c17">故應立無明等為根。能言等亦爾。謂舌手腳</a><a name="0173c18" id="0173c18">穀道男女陰。皆應立為根。於言說執捉離向</a><a name="0173c19" id="0173c19">棄捨戲樂中增上。是故應立為根。不可立為</a><a name="0173c20" id="0173c20">根。何以故。由根用如此。偈曰。心依此差</a><a name="0173c21" id="0173c21">別。其住及染污。資糧并清淨。如此量立根。</a><a name="0173c22" id="0173c22">釋曰。此中心依。謂眼等六根。眾生類以六入</a><a name="0173c23" id="0173c23">為根本故。此六種依差別。由女男二根。此一</a><a name="0173c24" id="0173c24">期住由命根。此染污由五受根。清淨資糧由</a><a name="0173c25" id="0173c25">信等五根。實清淨由三無流根。是故不許立</a><a name="0173c26" id="0173c26">無明等為根。偈曰。復有生依生。生住生受</a><a name="0173c27" id="0173c27">用。立十四後八。約解脫立根。釋曰。復言為</a><a name="0173c28" id="0173c28">顯諸部別執。餘部說。生死依者。所謂六根。</a><a name="0173c29" id="0173c29">此依生由何法。由女男二根。此住由命根隨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290173b.htm'><img src='up.gif' border=0></a>
<a href='T290174a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>