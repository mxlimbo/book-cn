<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1551 阿毘曇心論經 0843a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1551 阿毘曇心論經</font> <font face='Arial'>(卷2)</font> 業品第三　別譯 <font face='Arial'>T28, p0843a</h2></font><hr>
<span class='old'>
</a><a name="0842c28" id="0842c28">應一思斷黑白報業。初禪離欲乃至第四禪</a><a name="0842c29" id="0842c29">離欲第九無礙道攝。相應四思斷白白報業。</span><a name="0843a01" id="0843a01">餘非報業。無色善業此中不數。何以故。無二</a><a name="0843a02" id="0843a02">白事。謂鮮潔白可喜樂白。故不說白。此經中</a><a name="0843a03" id="0843a03">世尊說中有。問曰。如世尊說。身口意業曲過</a><a name="0843a04" id="0843a04">澀等何者是耶。答曰</a><a name="0843a05" id="0843a05"><p class='lg'>　　諂生謂為曲　　　過從瞋恚生</a><br><a name="0843a06" id="0843a06">　　欲生謂為澀　　　世尊之所說　</p></a><a name="0843a07" id="0843a07"><p>諂生謂為曲者。方便諂他覆藏己事心曲名</a><a name="0843a08" id="0843a08">諂。此在欲界梵世非上地。彼在意地修道所</a><a name="0843a09" id="0843a09">斷。若業從諂起以果成因。故世尊說。曲彼非</a><a name="0843a10" id="0843a10">曲性。過從瞋恚生者。從瞋生業以果成因。故</a><a name="0843a11" id="0843a11">世尊說摔。欲生謂為澀者。若業從欲生。果中</a><a name="0843a12" id="0843a12">說因。故世尊說澀。問曰。如世尊說。三種清淨</a><a name="0843a13" id="0843a13">三種寂靜。彼相云何。答曰</a><a name="0843a14" id="0843a14"><p class='lg'>　　一切妙行淨　　　無學身口淨</a><br><a name="0843a15" id="0843a15">　　所謂意淨者　　　即是無學心　</p></a><a name="0843a16" id="0843a16"><p>一切妙行淨者。所有身口意有漏無漏妙行</a><a name="0843a17" id="0843a17">一切說淨。問曰。有漏妙行不淨處所云何說</a><a name="0843a18" id="0843a18">淨。答曰。與煩惱不淨相違故。彼少分淨能引</a><a name="0843a19" id="0843a19">道第一義淨故。問曰。云何名淨。答曰。無學</a><a name="0843a20" id="0843a20">身口淨。無學身口妙行。名身口淨。所謂意</a><a name="0843a21" id="0843a21">淨者即是無學心。彼無學心名為意淨。得</a><a name="0843a22" id="0843a22">牟尼相離煩惱語言。斷三界辮髮。揃依有頂</a><a name="0843a23" id="0843a23">煩惱髻。身有起作意不寂靜。是故不說牟尼。</a><a name="0843a24" id="0843a24">牟尼者是寂靜義。為斷樂水洗淨等教是故</a><a name="0843a25" id="0843a25">說淨。為斷牟尼教故說身口意牟尼。已說業</a><a name="0843a26" id="0843a26">和合差別。業果差別今當說</a><a name="0843a27" id="0843a27"><p class='lg'>　　善業不善業　　　是俱說二果</a><br><a name="0843a28" id="0843a28">　　善或成三果　　　餘一果當知　</p></a><a name="0843a29" id="0843a29"><p>善業不善業是俱說二果者。善業有二種果。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280842c.htm'><img src='up.gif' border=0></a>
<a href='T280843b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>