<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0127a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷25)</font> 雜蘊第一中補特伽羅納息第三之一 <font face='Arial'>T27, p0127a</h2></font><hr>
<span class='old'>
</a><a name="0126c28" id="0126c28">善法。及起此類無慚無愧。明為上首。明</a><a name="0126c29" id="0126c29">為前相。生無量種清淨善法。及起此類增</span><a name="0127a01" id="0127a01">上慚愧。復次明與無明近相治故。謂無明</a><a name="0127a02" id="0127a02">是明近對治。明是無明近對治。復次明與</a><a name="0127a03" id="0127a03">無明互相違故。謂無明違明明違無明。復</a><a name="0127a04" id="0127a04">次明與無明互不相攝。而所緣境互相攝</a><a name="0127a05" id="0127a05">故。謂俱緣四聖諦俱緣有漏無漏。俱緣有</a><a name="0127a06" id="0127a06">為無為故。然諸行名義有寬狹。如說無明</a><a name="0127a07" id="0127a07">緣行。阿毘達磨諸論師言。此中意說分位</a><a name="0127a08" id="0127a08">緣起。故此行聲說五取蘊。尊者妙音說。此行</a><a name="0127a09" id="0127a09">聲唯說諸業。如說。造作有損害行。彼行</a><a name="0127a10" id="0127a10">聲說不善業。如說。造作無損害行。彼行聲</a><a name="0127a11" id="0127a11">說善業。如說。造作諸有為行。彼行聲唯說</a><a name="0127a12" id="0127a12">思。如說。色心心所法。心不相應行。無為。彼</a><a name="0127a13" id="0127a13">行聲說不相應行蘊。如說。色受想行識蘊。</a><a name="0127a14" id="0127a14">彼行聲總說相應不相應行蘊。如說色受想</a><a name="0127a15" id="0127a15">行識取蘊。彼行聲唯說有漏相應不相應行</a><a name="0127a16" id="0127a16">蘊。如說。身語意行。彼身行聲說入出息。語</a><a name="0127a17" id="0127a17">行聲說尋伺。意行聲說想思。故彼行聲說</a><a name="0127a18" id="0127a18">一蘊全。二蘊少分。如說。有罪福不動行。彼</a><a name="0127a19" id="0127a19">行聲說有漏善不善業。如說。於諸行中</a><a name="0127a20" id="0127a20">有五過患。有怖有畏有苦觸。無我我所。</a><a name="0127a21" id="0127a21">諸有智者不見此行。能離諸行。有說。彼行</a><a name="0127a22" id="0127a22">聲說不善法。以說彼行有怖有畏有苦</a><a name="0127a23" id="0127a23">觸故。有說。彼行聲說五取蘊。以說彼行</a><a name="0127a24" id="0127a24">無我我所。諸有智者不見此行能離諸行</a><a name="0127a25" id="0127a25">故。如說。諸行無常有生滅法。有說。彼行聲</a><a name="0127a26" id="0127a26">說一切有為法。第三句說由生滅故。有說。</a><a name="0127a27" id="0127a27">彼行聲但說五取蘊。第四句說彼寂為樂</a><a name="0127a28" id="0127a28">以寂樂名唯顯擇滅非無漏法有擇滅故。</a><a name="0127a29" id="0127a29">如說。有罪行無罪行。彼行聲說善不善業。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270126c.htm'><img src='up.gif' border=0></a>
<a href='T270127b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>