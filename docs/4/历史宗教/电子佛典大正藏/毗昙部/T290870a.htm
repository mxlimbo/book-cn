<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0870a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷20)</font> 辯業品第五之一 <font face='Arial'>T29, p0870a</h2></font><hr>
<span class='old'>
</a><a name="0869c28" id="0869c28">故名佛陀。或此圓成智等眾德自然開覺。故</a><a name="0869c29" id="0869c29">名佛陀。或佛陀名顯彼有覺。如質礙物名有</span><a name="0870a01" id="0870a01">質礙。或佛陀名顯彼能說。己所證覺以開覺</a><a name="0870a02" id="0870a02">他。如婆羅門問經廣說。能成佛者。顯彼諸法</a><a name="0870a03" id="0870a03">與佛施設。為建立因。如何此中於無量法而</a><a name="0870a04" id="0870a04">總建立摽一佛名。如依眾多和合人上立一</a><a name="0870a05" id="0870a05">僧寶一勝所歸。又於眾多無漏道上立一道</a><a name="0870a06" id="0870a06">蘊。無有過失。或先已說。先說者何。謂想等</a><a name="0870a07" id="0870a07">想施設言說。即佛相續無學法中。立一佛名</a><a name="0870a08" id="0870a08">無別一佛。能成佛法為是何等。謂盡智等及</a><a name="0870a09" id="0870a09">彼眷屬。由得彼法能覺一切。以彼勝故身得</a><a name="0870a10" id="0870a10">佛名。非色等身前後等故。為歸一佛一切佛</a><a name="0870a11" id="0870a11">耶。理實應言歸一切佛。以諸佛道相無異故。</a><a name="0870a12" id="0870a12">僧伽差別略有五種。一無恥僧。二啞羊僧。三</a><a name="0870a13" id="0870a13">朋黨僧。四世俗僧。五勝義僧。無恥僧者。謂毀</a><a name="0870a14" id="0870a14">禁戒而被法服補特伽羅。啞羊僧者。謂於三</a><a name="0870a15" id="0870a15">藏無所了達補特伽羅。譬如啞羊無辯說用。</a><a name="0870a16" id="0870a16">或言啞者。顯無說法。能復說羊言顯無聽法</a><a name="0870a17" id="0870a17">用即顯。此類補特伽羅於三藏中無聽說用。</a><a name="0870a18" id="0870a18">朋黨僧者。謂於遊散營務鬥諍。方便善巧結</a><a name="0870a19" id="0870a19">構朋黨補特伽羅。此三多分造非法業。世俗</a><a name="0870a20" id="0870a20">僧者。謂善異生。此能通作法非法業。勝義僧</a><a name="0870a21" id="0870a21">者。謂學無學法及彼所依器補特伽羅。此定</a><a name="0870a22" id="0870a22">無容造非法業。五中最勝。是所歸依。如讚歸</a><a name="0870a23" id="0870a23">依伽他中說</a><a name="0870a24" id="0870a24"><p class='lg'>　　此歸依最勝　　　此歸依最尊</a><br><a name="0870a25" id="0870a25">　　必因此歸依　　　能解脫眾苦　</p></a><a name="0870a26" id="0870a26"><p>於如是法補特伽羅二勝義僧中。迦多衍尼</a><a name="0870a27" id="0870a27">子意但以法為所歸僧。故本論中作如是說。</a><a name="0870a28" id="0870a28">歸能成僧學無學法。僧有多種。謂有情人聲</a><a name="0870a29" id="0870a29">聞福田及聖僧等。佛於此內非聲聞僧。可是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290869c.htm'><img src='up.gif' border=0></a>
<a href='T290870b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>