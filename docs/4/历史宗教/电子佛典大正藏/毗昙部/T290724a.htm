<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0724a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷70)</font> 辯賢聖品第六之一 <font face='Arial'>T29, p0724a</h2></font><hr>
<span class='old'>
</a><a name="0723c28" id="0723c28">至地故。不還應果依地不定。或依本地或</a><a name="0723c29" id="0723c29">上或下。有差別者若諸不還。依下練根不得</span><a name="0724a01" id="0724a01">上果。阿羅漢不爾如本得果故。分斷有頂結</a><a name="0724a02" id="0724a02">練根得果時。雖捨彼斷不成彼結。如異生者</a><a name="0724a03" id="0724a03">生上七地。隨應捨下斷而不成下結。俱是進</a><a name="0724a04" id="0724a04">時非退時故。諸無學位補特伽羅。總有幾種</a><a name="0724a05" id="0724a05">由何差別。頌曰</a><a name="0724a06" id="0724a06"><p class='lg'>　　七聲聞二佛　　　差別由九根　</p></a><a name="0724a07" id="0724a07"><p>論曰。居無學位聖者有九。謂七聲聞及二覺</a><a name="0724a08" id="0724a08">者。退法等五不動分二。後先別故名七聲聞。</a><a name="0724a09" id="0724a09">獨覺大覺名二覺者。由下下等九品根異。令</a><a name="0724a10" id="0724a10">無學聖成九差別。有學無學補特伽羅。一切</a><a name="0724a11" id="0724a11">總收無過七種。一隨信行。二隨法行。三信</a><a name="0724a12" id="0724a12">解。四見至。五身證。六慧解脫。七俱解脫。依</a><a name="0724a13" id="0724a13">何立七事別有幾。頌曰</a><a name="0724a14" id="0724a14"><p class='lg'>　　加行根滅定　　　解脫故成七</a><br><a name="0724a15" id="0724a15">　　此事別唯六　　　三道各二故　</p></a><a name="0724a16" id="0724a16"><p>論曰。依加行異立初二種。謂依先時隨信他</a><a name="0724a17" id="0724a17">語及自隨法能於所求。一切義中修加行故。</a><a name="0724a18" id="0724a18">立隨信行隨法行名。依根不同立次二種。謂</a><a name="0724a19" id="0724a19">依鈍利信慧根增。如次名為信解見至。依得</a><a name="0724a20" id="0724a20">滅定立身證名。由身證得滅盡定故。依解脫</a><a name="0724a21" id="0724a21">異立後二種。謂依唯慧離煩惱障者。立慧解</a><a name="0724a22" id="0724a22">脫依兼得定。離解脫障者立俱解脫。此名雖</a><a name="0724a23" id="0724a23">七事別唯六。謂見道中有二聖者。一隨信行</a><a name="0724a24" id="0724a24">二隨法行。此至修道別立二名。一信解二見</a><a name="0724a25" id="0724a25">至。此至無學復立二名。謂時解脫不時解脫。</a><a name="0724a26" id="0724a26">然唯應說有二聖者。隨信隨法行有異故。即</a><a name="0724a27" id="0724a27">此二種隨道差別。雖立異名而無別體。如是</a><a name="0724a28" id="0724a28">所說補特伽羅。以根性道離染依別。諸門分</a><a name="0724a29" id="0724a29">析數成多千。且如最初一隨信行。根故成三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290723c.htm'><img src='up.gif' border=0></a>
<a href='T290724b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>