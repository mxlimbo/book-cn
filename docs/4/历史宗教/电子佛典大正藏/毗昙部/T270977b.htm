<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0977b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷195)</font> 見蘊第八中想納息第三之一 <font face='Arial'>T27, p0977b</h2></font><hr>
<span class='old'>
</a><a name="0977a28" id="0977a28">果故。離欲染後能現前故。於一切時識不空</a><a name="0977a29" id="0977a29">故。起必無有。彼同分故。但成就者必作用</span><a name="0977b01" id="0977b01">故。是眼耳通所依止故。是厭生死勝根本</a><a name="0977b02" id="0977b02">故。此中說之。餘法不爾。是故不說。此中所</a><a name="0977b03" id="0977b03">說非擇滅者。謂滅非離繫非擇法所得諸</a><a name="0977b04" id="0977b04">補特伽羅得時不離繫縛。所說擇滅者謂滅</a><a name="0977b05" id="0977b05">是離繫是擇法所得諸補特伽羅得時便離</a><a name="0977b06" id="0977b06">繫縛。此二滅廣說如雜蘊愛敬納息。頗有法</a><a name="0977b07" id="0977b07">無緣因緣無緣法緣無緣法俱生乃至廣說。</a><a name="0977b08" id="0977b08">問何故作此論。答欲止他宗顯己義故。謂</a><a name="0977b09" id="0977b09">或有說。諸有為相無實體性。如譬喻者所</a><a name="0977b10" id="0977b10">說。所以者何。彼說諸有為相是不相應行行</a><a name="0977b11" id="0977b11">蘊所攝。諸不相應行皆無實體。或復有說諸</a><a name="0977b12" id="0977b12">有為相是無為法。如分別論者所說。所以者</a><a name="0977b13" id="0977b13">何。彼作是說。若有為相是有為者。其力羸劣</a><a name="0977b14" id="0977b14">何能生他。乃至令滅。以是無為故便能生</a><a name="0977b15" id="0977b15">法乃至滅法。或復有說。有為相中生老住是</a><a name="0977b16" id="0977b16">有為。滅是無為。所以者何。彼說諸法令生老</a><a name="0977b17" id="0977b17">住則易。令滅則難。若無常相是有為者。其</a><a name="0977b18" id="0977b18">性羸劣何能滅他。以是無為故其性強盛能</a><a name="0977b19" id="0977b19">滅諸法。或復有說。色法生老住無常體即是</a><a name="0977b20" id="0977b20">色。餘亦如是。或復有說。諸有為相是相應</a><a name="0977b21" id="0977b21">法。為止如是種種異執。顯有為相是實有</a><a name="0977b22" id="0977b22">性非無為法。非即色等是不相應。故造斯</a><a name="0977b23" id="0977b23">論</a><a name="0977b24" id="0977b24"><p>頗有法無緣因緣無緣法緣無緣法俱生。是</a><a name="0977b25" id="0977b25">有是有性。非無非無性。異色異受想識異相</a><a name="0977b26" id="0977b26">應行耶。答有。謂五識身彼相應法及緣色無</a><a name="0977b27" id="0977b27">為心不相應行意識身彼相應法所有生老住</a><a name="0977b28" id="0977b28">無常此法無緣。是不相應行無所緣故。此因</a><a name="0977b29" id="0977b29">緣無緣法緣無緣法俱生。以前所說六識身<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270977a.htm'><img src='up.gif' border=0></a>
<a href='T270977c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>