<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0177c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷34)</font> 雜蘊第一中愛敬納息第四之一 <font face='Arial'>T27, p0177c</h2></font><hr>
<span class='old'>
</a><a name="0177b28" id="0177b28">自性。此言為遮或有謂。僧但名但想但假施</a><a name="0177b29" id="0177b29">設無有實體。現有者。顯僧體如現實有非</span><a name="0177c01" id="0177c01">曾有等。餘如前釋。問何者所歸依。何者能</a><a name="0177c02" id="0177c02">歸依。歸依是何義。答所歸依者。謂滅諦全道</a><a name="0177c03" id="0177c03">諦少分。謂除菩薩二無漏道。及除獨覺三無</a><a name="0177c04" id="0177c04">漏道。所餘道諦是所歸依。能歸依者。有說。是</a><a name="0177c05" id="0177c05">名等。有說。是語業。有說。亦身業。有說。是</a><a name="0177c06" id="0177c06">信。應作是說。是身語業及能起彼心心所</a><a name="0177c07" id="0177c07">法。并諸隨行如是善五蘊是能歸依體。歸依</a><a name="0177c08" id="0177c08">義者。謂救護義。是歸依義問若救護義是歸</a><a name="0177c09" id="0177c09">依義。天授亦曾歸依三寶。云何復墮無間地</a><a name="0177c10" id="0177c10">獄。答諸有歸依佛法僧寶。不破學處。不犯</a><a name="0177c11" id="0177c11">律儀。不越法則。便能救護。彼破學處。毀犯</a><a name="0177c12" id="0177c12">律儀。違越法則。雖歸依三寶而不為救</a><a name="0177c13" id="0177c13">護。譬如有人怖畏怨敵。依投國王請為</a><a name="0177c14" id="0177c14">救護。王謂之曰汝若常能不違我法不越</a><a name="0177c15" id="0177c15">我界。我能為汝常作救護。若違我法越我</a><a name="0177c16" id="0177c16">界者。我則不能。眾生亦爾。怖畏惡趣及生</a><a name="0177c17" id="0177c17">死苦。歸佛法僧若不毀戒。勤修道者便為</a><a name="0177c18" id="0177c18">救護。餘則不爾復次隨歸依心上中下品。還</a><a name="0177c19" id="0177c19">蒙三寶爾所救護是故天授唯除地獄人趣</a><a name="0177c20" id="0177c20">一生。於餘惡趣善趣生死得非擇滅。豈非</a><a name="0177c21" id="0177c21">三寶救護彼耶。故救護義是歸依義。問歸</a><a name="0177c22" id="0177c22">依佛者為歸依一佛。為一切佛耶。設爾何</a><a name="0177c23" id="0177c23">失。若歸依一佛者。如何不是少分歸依。若</a><a name="0177c24" id="0177c24">歸依一切佛者。如何但言我歸依佛。不言</a><a name="0177c25" id="0177c25">一切。契經所說復云何通。如說。我是勝觀如</a><a name="0177c26" id="0177c26">來弟子。我是頂髻如來弟子。乃至我是能寂</a><a name="0177c27" id="0177c27">如來弟子。答應作是說。歸依佛者。歸依一</a><a name="0177c28" id="0177c28">切過殑伽沙數量諸佛。問若爾何故但言我</a><a name="0177c29" id="0177c29">歸依佛。不言一切。答佛言總攝一切如來。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270177b.htm'><img src='up.gif' border=0></a>
<a href='T270178a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>