<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0276a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷37)</font> 使犍度十門品第四之一 <font face='Arial'>T28, p0276a</h2></font><hr>
<span class='old'>
</a><a name="0275c28" id="0275c28">有不知者。無無畏故。不能問佛。尊者舍利弗</a><a name="0275c29" id="0275c29">無如是過。欲利益他故而問。復次欲說總相</span><a name="0276a01" id="0276a01">令別異故而問。佛為五百比丘說法。聞佛所</a><a name="0276a02" id="0276a02">說。得阿羅漢果。斷未來有。盡可佛意。眾生若</a><a name="0276a03" id="0276a03">能得阿羅漢。斷未來有。是名第一可世尊意。</a><a name="0276a04" id="0276a04">尊者舍利弗作如是念。此諸尊者雖皆得阿</a><a name="0276a05" id="0276a05">羅漢斷未來有。不知誰勤方便。欲說如是總</a><a name="0276a06" id="0276a06">相令別異故而問。復次佛世尊令五百比丘</a><a name="0276a07" id="0276a07">等住於果。舍利弗欲令其道差別故而問。復</a><a name="0276a08" id="0276a08">次佛世尊令五百比丘等住無為解脫。舍利</a><a name="0276a09" id="0276a09">弗欲令有為解脫差別故而問。復次欲顯功</a><a name="0276a10" id="0276a10">德寶藏令世知故而問。譬如寶藏覆在土中</a><a name="0276a11" id="0276a11">多人不見。如是以少欲知足土。覆功德寶藏</a><a name="0276a12" id="0276a12">世無知者。復次欲令施主生信心故而問。有</a><a name="0276a13" id="0276a13">諸檀越。於夏四月中。以衣食等所須之物。供</a><a name="0276a14" id="0276a14">給眾僧。欲令施主知之。汝等所施。值如是等</a><a name="0276a15" id="0276a15">清淨福田故而問。復次彼尊者淨行弟子法</a><a name="0276a16" id="0276a16">故。弟子法應問。師應答。復次為現破憍慢求</a><a name="0276a17" id="0276a17">法情深故而問。復次為壞少有所知生於憍</a><a name="0276a18" id="0276a18">慢不喜問人故而問。尊者舍利弗作如是念。</a><a name="0276a19" id="0276a19">我所有智慧有十六。世人所知有一分。我猶</a><a name="0276a20" id="0276a20">問他。何況汝等少知見而不問耶。復次欲</a><a name="0276a21" id="0276a21">現己身法無慳垢故。若人慳於法者。見他人</a><a name="0276a22" id="0276a22">問。猶尚不喜。何況自問。復次為止誹謗故而</a><a name="0276a23" id="0276a23">問。諸外道等。作如是謗。沙門瞿曇夜從優波</a><a name="0276a24" id="0276a24">提舍拘律陀邊受法。晝為弟子說。若尊者舍</a><a name="0276a25" id="0276a25">利弗合十爪掌。於大眾中而問於佛。彼誹謗</a><a name="0276a26" id="0276a26">便止。復次弟子說善法。欲以如來印印故而</a><a name="0276a27" id="0276a27">問。譬如王家所有符疏。若不以王印印者所</a><a name="0276a28" id="0276a28">經關津而不信用。若以王印印者。所住之處</a><a name="0276a29" id="0276a29">而皆信用。如是弟子所說善法。若不以如來<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280275c.htm'><img src='up.gif' border=0></a>
<a href='T280276b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>