<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0095c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷13)</font> 雜揵度人品第三上 <font face='Arial'>T28, p0095c</h2></font><hr>
<span class='old'>
</a><a name="0095b28" id="0095b28">說一支。老死共說一支耶。尊者波奢說曰。佛</a><a name="0095b29" id="0095b29">知諸法相。餘無能過。乃至廣說。復有說者。隨</span><a name="0095c01" id="0095c01">其事相故。法起時生勢用勝。法滅時老死勢</a><a name="0095c02" id="0095c02">用勝。復有說者。法起時生能使此法相續成</a><a name="0095c03" id="0095c03">立。老死能使不相續不成立。問曰以何等故。</a><a name="0095c04" id="0095c04">病不立有支耶。答曰。或有說者。病無支相故。</a><a name="0095c05" id="0095c05">復有說者。若一切眾生。一切時一切處有者</a><a name="0095c06" id="0095c06">說支病。非一切眾生一切時一切處盡有。如</a><a name="0095c07" id="0095c07">尊者婆拘羅所說。我於佛法中出家。年過八</a><a name="0095c08" id="0095c08">十不曾有小頭痛。何況身病。如此欲界眾生</a><a name="0095c09" id="0095c09">不盡有身病。況色無色界老死緣憂悲苦惱。</a><a name="0095c10" id="0095c10">問曰憂悲苦惱。為是有支非耶。答曰非也。所</a><a name="0095c11" id="0095c11">以者何。有支既立憂悲等法。壞散有支。猶如</a><a name="0095c12" id="0095c12">霜雹。是故非支。問曰如憂悲等法壞散有支。</a><a name="0095c13" id="0095c13">猶如霜雹。十二有支盡為作緣。何以唯說老</a><a name="0095c14" id="0095c14">死耶。答曰或有說者。應作是說。無明緣行。乃</a><a name="0095c15" id="0095c15">至憂悲苦惱。而不說者。當知此說有餘。復有</a><a name="0095c16" id="0095c16">說者。以終顯始故。復有說者。老死時生大憂</a><a name="0095c17" id="0095c17">悲苦惱故。復有說者。當於爾時。行惡行者。生</a><a name="0095c18" id="0095c18">大恐怖故。問曰無明為有因不。老死為有果</a><a name="0095c19" id="0095c19">不。若有者。云何不有十三十四支緣耶。若無</a><a name="0095c20" id="0095c20">者云何無明非是無因法。老死非是無果法</a><a name="0095c21" id="0095c21">耶。答曰應作是說。無明有因。老死有果。但不</a><a name="0095c22" id="0095c22">在有支中。何者是無明因。謂不正念思惟。何</a><a name="0095c23" id="0095c23">者是老死果。謂憂悲苦惱。復有說者。無明有</a><a name="0095c24" id="0095c24">因老死有果。體是有支。非不在有支中。是故</a><a name="0095c25" id="0095c25">有支有非十三十四。無明因是何。謂老死老</a><a name="0095c26" id="0095c26">死果是何。謂無明。現在愛取是過去無明。現</a><a name="0095c27" id="0095c27">在名色六入觸受。此四若在未來名老死。如</a><a name="0095c28" id="0095c28">說受緣愛。當知說老死緣無明。十二支緣當</a><a name="0095c29" id="0095c29">知猶如輪轉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280095b.htm'><img src='up.gif' border=0></a>
<a href='T280096a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>