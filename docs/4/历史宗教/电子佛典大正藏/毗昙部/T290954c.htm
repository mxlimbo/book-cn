<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0954c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷36)</font> 辯智品第八之一 <font face='Arial'>T29, p0954c</h2></font><hr>
<span class='old'>
</a><a name="0954b28" id="0954b28">何緣唯此初盡智時。力能遍修諸有漏德。創</a><a name="0954b29" id="0954b29">能殄滅無始時來一切善根煩惱怨故。如有</span><a name="0954c01" id="0954c01">摧伏國所共怨。一切俱來慶賴稱善。又煩惱</a><a name="0954c02" id="0954c02">縛斷無餘故。如能縛斷所縛氣通。又彼心王</a><a name="0954c03" id="0954c03">登自在位。一切善法起得來朝。譬如大王登</a><a name="0954c04" id="0954c04">祚灌頂。一切境土皆來朝貢。然此生上必</a><a name="0954c05" id="0954c05">不修下。謂身在欲得阿羅漢。通修三界九地</a><a name="0954c06" id="0954c06">善根。至生有頂唯修一地。初盡智言。顯離</a><a name="0954c07" id="0954c07">有頂及五練根位第九解脫道。皆捨前道創</a><a name="0954c08" id="0954c08">得果故。於見道位三類智邊。雖亦能修自下</a><a name="0954c09" id="0954c09">俗智。先已說故此不復論。諸所言修。唯先未</a><a name="0954c10" id="0954c10">得。今起今得。是能所修。謂若先時未得今</a><a name="0954c11" id="0954c11">得。用功得者方是所修。若法先時曾得棄捨。</a><a name="0954c12" id="0954c12">今雖還得而非所修。非設劬勞而證得故。若</a><a name="0954c13" id="0954c13">於先時未得而起。極用功起勢力勝故。此方</a><a name="0954c14" id="0954c14">能修未來功德。若先已得今起現前。彼不能</a><a name="0954c15" id="0954c15">修未來功德。非多功起勢力劣故。修用止息</a><a name="0954c16" id="0954c16">故。不能修未來。若曾得現前。能修未來者。則</a><a name="0954c17" id="0954c17">薄伽梵得盡智時。應未具修一切功德。為具</a><a name="0954c18" id="0954c18">證得應更進修。便同二乘功德不滿。為唯約</a><a name="0954c19" id="0954c19">得說名為修。不爾云何修有四種。一得修。二</a><a name="0954c20" id="0954c20">習修。三對治修。四除遣修。如是四修依何法</a><a name="0954c21" id="0954c21">立。頌曰</a><a name="0954c22" id="0954c22"><p class='lg'>　　立得修習修　　　依善有為法</a><br><a name="0954c23" id="0954c23">　　依諸有漏法　　　立遣修治修　</p></a><a name="0954c24" id="0954c24"><p>論曰。諸未曾得功德現前。及得未來所餘功</a><a name="0954c25" id="0954c25">德。雜修得故皆名得修。曾得未曾功德現起。</a><a name="0954c26" id="0954c26">現修習故皆名習修。此二但依善有為立。未</a><a name="0954c27" id="0954c27">來唯得現具二修。於身等法得能治故。所</a><a name="0954c28" id="0954c28">治身等名對治修。故於身等得對治時。即說</a><a name="0954c29" id="0954c29">名為修於身等。餘有漏法類亦應然。緣身等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290954b.htm'><img src='up.gif' border=0></a>
<a href='T290955a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>