<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1544 阿毘達磨發智論 0919c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1544 阿毘達磨發智論</font> <font face='Arial'>(卷1)</font> 雜蘊第一中智納息第二 <font face='Arial'>T26, p0919c</h2></font><hr>
<span class='old'>
</a><a name="0919b28" id="0919b28">此字。而彼二人。由串習力。得如是同分智。能</a><a name="0919b29" id="0919b29">了自他所造印字。有情亦爾。由串習力。得如</span><a name="0919c01" id="0919c01">是同分智。隨所更事能如是知。又如有二知</a><a name="0919c02" id="0919c02">他心者。互相知心。雖彼二人不往相。問汝云</a><a name="0919c03" id="0919c03">何知我心亦不相。答我如是知汝心。而彼二</a><a name="0919c04" id="0919c04">人由串習力。得如是同分智。互相知心。有情</a><a name="0919c05" id="0919c05">亦爾。由串習力。得如是同分智。隨所更事。能</a><a name="0919c06" id="0919c06">如是知。復次一切心心所法。於所緣定。安住</a><a name="0919c07" id="0919c07">所緣。又以受意為因力。強念便不忘。何緣有</a><a name="0919c08" id="0919c08">情忘而復憶。答有情同分相續轉時。於法能</a><a name="0919c09" id="0919c09">起相屬智見。又以受意為因力。強念便不忘。</a><a name="0919c10" id="0919c10">何緣有情憶而復忘。答有情異分相續轉時。</a><a name="0919c11" id="0919c11">於法不起相屬智見。又以受意。為因力。劣念</a><a name="0919c12" id="0919c12">便忘失。何緣祭祀餓鬼則到。非餘趣耶。答彼</a><a name="0919c13" id="0919c13">趣法爾得如是處事生我分。是故祭祀則到</a><a name="0919c14" id="0919c14">非餘。如鵝雁孔雀鸚鵡舍利命命鳥等。雖如</a><a name="0919c15" id="0919c15">意自在飛翔虛空。而神力威德。不大於人。然</a><a name="0919c16" id="0919c16">彼趣法爾得如是處事生我分。能飛翔虛空。</a><a name="0919c17" id="0919c17">鬼趣亦爾。由法爾力。祭祀則到。餘趣不爾。又</a><a name="0919c18" id="0919c18">如一類那洛迦。能憶宿住。亦知他心。一類傍</a><a name="0919c19" id="0919c19">生。一類餓鬼。能憶宿住。亦知他心。及起煙</a><a name="0919c20" id="0919c20">焰。興雲致雨。作寒熱等。雖能作是事。而神力</a><a name="0919c21" id="0919c21">威德。不大於人。然彼趣法爾得如是處事生</a><a name="0919c22" id="0919c22">我分。能作是事。鬼趣亦爾。由法爾力。祭祀</a><a name="0919c23" id="0919c23">則到。餘趣不爾。復次有人。長夜起如是欲如</a><a name="0919c24" id="0919c24">是愛樂。我當娶婦。為兒娶婦。為孫娶婦。令生</a><a name="0919c25" id="0919c25">子孫紹繼不絕。我命終已。若生鬼趣。彼念我</a><a name="0919c26" id="0919c26">故。當祭祀我由彼長夜有此欲樂。是故祭祀</a><a name="0919c27" id="0919c27">則到。非餘。當言一眼見色二眼見色耶。答應</a><a name="0919c28" id="0919c28">言二眼見色。所以者何。若合一眼。起不淨識。</a><a name="0919c29" id="0919c29">開二眼時。起淨識故。設合一眼。起如是識。開<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260919b.htm'><img src='up.gif' border=0></a>
<a href='T260920a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>