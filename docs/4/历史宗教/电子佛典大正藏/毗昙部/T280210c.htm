<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0210c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷29)</font> 使揵度不善品第一之二 <font face='Arial'>T28, p0210c</h2></font><hr>
<span class='old'>
</a><a name="0210b28" id="0210b28">而言之。與四根相應。問曰。何故欲界疑。不與</a><a name="0210b29" id="0210b29">喜根相應。初禪二禪。則與相應。答曰。欲界疑</span><a name="0210c01" id="0210c01">喜所行各異故。疑所行非喜所行。喜所行非</a><a name="0210c02" id="0210c02">疑所行。所以者何。疑行憂慼。喜行欣踊。同義</a><a name="0210c03" id="0210c03">是相應義。彼不同故。不與相應。初禪二禪。俱</a><a name="0210c04" id="0210c04">行欣踊行故相應。復次欲界喜麤疑細。麤法</a><a name="0210c05" id="0210c05">不與細法相應。所以者何。等義是相應義故。</a><a name="0210c06" id="0210c06">問曰。喜有何麤義耶。答曰。眾生不應起而起。</a><a name="0210c07" id="0210c07">於前物不應起而起。云何眾生不應起而起。</a><a name="0210c08" id="0210c08">眾生性是苦故。云何於前物不應起而起。見</a><a name="0210c09" id="0210c09">他人若顛若墮若謬誤。應起慈愍。而更大笑。</a><a name="0210c10" id="0210c10">在初禪二禪者。俱微細故相應。復次欲界喜</a><a name="0210c11" id="0210c11">輕躁疑居重。輕躁不與居重相應。所以者何。</a><a name="0210c12" id="0210c12">等義是相應義。初禪二禪地。二俱居重。是故</a><a name="0210c13" id="0210c13">相應。復次欲界喜從外法生疑從內法生。從</a><a name="0210c14" id="0210c14">外生法。不與從內生法相應。所以者何。等義</a><a name="0210c15" id="0210c15">是相應義。初禪二禪。俱從內生。是故相應。復</a><a name="0210c16" id="0210c16">次欲界喜是客疑是舊住。客不與舊住相應。</a><a name="0210c17" id="0210c17">所以者何。等義是相應義。初禪二禪。俱是舊</a><a name="0210c18" id="0210c18">住。是故相應。復次欲界疑。雖不與喜根相應。</a><a name="0210c19" id="0210c19">與餘受相應。初禪二禪喜。是地性受。若不與</a><a name="0210c20" id="0210c20">喜根相應者。此則名無受心聚。壞相依法。壞</a><a name="0210c21" id="0210c21">相應法。欲令無如是過故。欲界疑不與喜根</a><a name="0210c22" id="0210c22">相應。初禪二禪疑。與喜根相應。貪與三根相</a><a name="0210c23" id="0210c23">應。除苦根憂根。所以者何。貪行欣踊。憂苦行</a><a name="0210c24" id="0210c24">憂慼。恚與三根相應。除喜根樂根。所以者何。</a><a name="0210c25" id="0210c25">恚行憂慼。喜樂行欣踊。癡欲漏無明漏。與五</a><a name="0210c26" id="0210c26">根相應。所以者何。此三通六識身。所行欣踊。</a><a name="0210c27" id="0210c27">亦行憂慼故。有漏與三根相應。除苦根憂根。</a><a name="0210c28" id="0210c28">所以者何。色無色界。無憂苦故。色無色界。無</a><a name="0210c29" id="0210c29">憂苦義。根揵度中。當廣說。除邪見。餘門義<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280210b.htm'><img src='up.gif' border=0></a>
<a href='T280211a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>