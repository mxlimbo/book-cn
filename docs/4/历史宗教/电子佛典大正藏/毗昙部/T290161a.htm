<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0161a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷1)</font> <font face='Arial'>T29, p0161a</h2></font><hr>
<span class='old'>
<p><p></span><a name="0161a01" id="0161a01"></a><a name="0161a02" id="0161a02"><p><b>　　<A NAME="n63"></A>No. 1559 [No. 1558; cf. Nos. 1560, 1561]</b></a><a name="0161a03" id="0161a03"><p><b>　　<A NAME="n64"></A>阿毘達磨俱舍釋論序</b></a><a name="0161a04" id="0161a04"></a><a name="0161a05" id="0161a05"><p>正教本宗。文唯三藏。梵音所闡。諒無異說。</a><a name="0161a06" id="0161a06">法相深微。名實繁曠。若非圓明獨朗。孰能通</a><a name="0161a07" id="0161a07">達。自日隱頞多之山。月翳羅[<a href='javascript:showpic("images/023523.gif")'>目*侯</a>]之手。時移解</a><a name="0161a08" id="0161a08">昧。部執競興。或以文釋義。或以義判文。雖</a><a name="0161a09" id="0161a09">復得失參差。皆以三藏為本。可謂殊塗同</a><a name="0161a10" id="0161a10">歸一致百慮者也。尋十八部。師及弟子。並各</a><a name="0161a11" id="0161a11">造論。解其所執。於一部中多有諸論。此土先</a><a name="0161a12" id="0161a12">譯薩婆多部。止有毘婆沙及雜心四卷。毘婆</a><a name="0161a13" id="0161a13">沙明義雖廣。而文句來不具足。雜心說乃處</a><a name="0161a14" id="0161a14">中。止述自部宗致四卷。過存省略。旨趣難</a><a name="0161a15" id="0161a15">可尋求。此土先譯經部正。有成實一論。成</a><a name="0161a16" id="0161a16">實乃以經部駁斥餘師。其間所用。或同餘</a><a name="0161a17" id="0161a17">部。又於破立之中。亦未皆盡其妙。且傳譯</a><a name="0161a18" id="0161a18">參差。難可具述。佛滅度後千一百餘年。有出</a><a name="0161a19" id="0161a19">家菩薩。名婆藪盤豆。器度宏曠。神才壯逸。學</a><a name="0161a20" id="0161a20">窮文字。思徹淵源。德隆終古。名蓋當世。造</a><a name="0161a21" id="0161a21">大小乘論。凡數十部。並盛宣行。靡不宗學。法</a><a name="0161a22" id="0161a22">師德業。具如別傳。先於薩婆多部出家。仍學</a><a name="0161a23" id="0161a23">彼部所立三藏。後見彼法多有乖違。故造此</a><a name="0161a24" id="0161a24">論。具述彼執。隨其謬處。以經部破之。故此</a><a name="0161a25" id="0161a25">論本宗是薩婆多部。其中取捨。以經部為正。</a><a name="0161a26" id="0161a26">博綜群籍。妙拔眾師。談玄微窮於奧極。述事</a><a name="0161a27" id="0161a27">象略而周遍。顯成聖旨。備摧異說。立不可</a><a name="0161a28" id="0161a28">闚。破無能擬。義兼數論。而深廣愈之。詞不</a><a name="0161a29" id="0161a29">繁而義顯。義雖深而易入。故天竺咸稱為聰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290159b.htm'><img src='up.gif' border=0></a>
<a href='T290161b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>