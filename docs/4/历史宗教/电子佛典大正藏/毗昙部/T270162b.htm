<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0162b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷31)</font> 雜蘊第一中愛敬納息第四之一 <font face='Arial'>T27, p0162b</h2></font><hr>
<span class='old'>
</a><a name="0162a28" id="0162a28">涅槃時。一切有情亦應皆得。若爾則應不</a><a name="0162a29" id="0162a29">由功用自然解脫。若各別證。云何涅槃名</span><a name="0162b01" id="0162b01">不同類。又契經說當云何通。如說。如來解</a><a name="0162b02" id="0162b02">脫與餘阿羅漢等解脫無異。答應作是說。</a><a name="0162b03" id="0162b03">諸有情類證擇滅時皆共證一。問若爾云何</a><a name="0162b04" id="0162b04">涅槃名不共法。答涅槃體雖實是共。而約</a><a name="0162b05" id="0162b05">得說名不共。以離繫得一一有情自相續中</a><a name="0162b06" id="0162b06">各別起故。問若一有情得涅槃時。諸餘有</a><a name="0162b07" id="0162b07">情何故不得。答若身中有涅槃得者名得</a><a name="0162b08" id="0162b08">涅槃。無則不爾。故無一時一切有情得涅</a><a name="0162b09" id="0162b09">槃失。有餘師說。諸有情類證擇滅時各各</a><a name="0162b10" id="0162b10">別證。問若爾云何涅槃名不同類。答遮同類</a><a name="0162b11" id="0162b11">因故作是說。謂諸擇滅無同類因名不同</a><a name="0162b12" id="0162b12">類。非諸有情無別擇滅展轉相似。問苦法智</a><a name="0162b13" id="0162b13">忍無同類因。亦應名為不同類法。何故有</a><a name="0162b14" id="0162b14">為皆名同類。但說涅槃名不同類。答苦法</a><a name="0162b15" id="0162b15">智忍雖無同類因。而能與他作同類因故</a><a name="0162b16" id="0162b16">亦名同類。涅槃不爾。復次諸有為法同蘊界</a><a name="0162b17" id="0162b17">處三門所攝。同墮三世。同有生滅。同下中上。</a><a name="0162b18" id="0162b18">同有先後。同從因生。同能生果。故名同類。</a><a name="0162b19" id="0162b19">涅槃不爾名不同類。復次一切法中唯有涅</a><a name="0162b20" id="0162b20">槃是善是常。餘不爾故名不同類。謂所餘</a><a name="0162b21" id="0162b21">法有善非常有常非善有二俱非。涅槃獨</a><a name="0162b22" id="0162b22">具善常二義。是故獨名不同類法。問契經所</a><a name="0162b23" id="0162b23">說復云何通。如說。如來解脫與餘阿羅漢等</a><a name="0162b24" id="0162b24">解脫無異。答三乘身中解脫雖異而善常同</a><a name="0162b25" id="0162b25">故說無異。復次此言顯示一相續中有三乘</a><a name="0162b26" id="0162b26">道同證解脫。謂望他身所證解脫。雖各有</a><a name="0162b27" id="0162b27">異而一身中有三乘性同證解脫。隨依何</a><a name="0162b28" id="0162b28">乘引起聖道。皆能證得此涅槃故。評曰。彼</a><a name="0162b29" id="0162b29">不應作是說。應作是說。諸有情類普於一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270162a.htm'><img src='up.gif' border=0></a>
<a href='T270162c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>