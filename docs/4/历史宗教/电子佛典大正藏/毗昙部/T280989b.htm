<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1555 五事毘婆沙論 0989b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1555 五事毘婆沙論</font> <font face='Arial'>(卷1)</font> 分別色品第一 <font face='Arial'>T28, p0989b</h2></font><hr>
<span class='old'>
</a><br><a name="0989a28" id="0989a28">　　欲於對法海　　　探少貞實義</a><br><a name="0989a29" id="0989a29">　　哀愍弟子等　　　當釋能生慧</span><br><a name="0989b01" id="0989b01">　　滅愚五事論　　　令彼覺開發　</p></a><a name="0989b02" id="0989b02"><p>尊者世友為益有情製五事論。我今當釋。問</a><a name="0989b03" id="0989b03">何用釋此五事論耶。答為欲開發深隱義故。</a><a name="0989b04" id="0989b04">若未開發此深隱義。如有伏藏未開發時。世</a><a name="0989b05" id="0989b05">間無能歡喜受用。若為開發此深隱義。如有</a><a name="0989b06" id="0989b06">伏藏已開發時。世間便能歡喜受用。又如日</a><a name="0989b07" id="0989b07">月雖具威光雲等翳時不得顯照。若除彼翳</a><a name="0989b08" id="0989b08">顯照事成。本論文詞應知亦爾。雖已略辯</a><a name="0989b09" id="0989b09">種種勝義。若不廣釋便不光顯。為令光顯故</a><a name="0989b10" id="0989b10">我當釋。問已知須釋五事論因。尊者何緣製</a><a name="0989b11" id="0989b11">造斯論。答有弟子等怖廣聞持。欲令依略覺</a><a name="0989b12" id="0989b12">自共相。謂彼尊者常作是思。云何當令諸</a><a name="0989b13" id="0989b13">弟子等於一切法自相共相依止略文起明了</a><a name="0989b14" id="0989b14">覺。以明了覺喻金剛山。諸惡見風不能傾動。</a><a name="0989b15" id="0989b15">不明了覺如蘆葦花。為惡見風之所飄鼓。旋</a><a name="0989b16" id="0989b16">還飄颺猶豫空中。如是欲令諸弟子等起堅</a><a name="0989b17" id="0989b17">固覺。故作斯論。問何謂諸法自相共相。答堅</a><a name="0989b18" id="0989b18">濕煖等是諸相自法。無常苦等是諸法共相。</a><a name="0989b19" id="0989b19">世間雖於諸法自相有能知者。然於共相皆</a><a name="0989b20" id="0989b20">不能知。如是欲令諸弟子輩於二相法能如</a><a name="0989b21" id="0989b21">實知。故造斯論。問已知須造五事論緣。此復</a><a name="0989b22" id="0989b22">為何名五事論。答由此論中分別五事。是故</a><a name="0989b23" id="0989b23">此論得五事名。依處能生事義無異。阿毘達</a><a name="0989b24" id="0989b24">磨諸大論師咸作是言。事有五種。一自性事。</a><a name="0989b25" id="0989b25">二所緣事。三繫縛事。四所因事。五攝受事。當</a><a name="0989b26" id="0989b26">知此中唯自性事。問若爾何故說有五法。答</a><a name="0989b27" id="0989b27">事之與法義亦無異。問何故此論唯辯五法。</a><a name="0989b28" id="0989b28">有作是說。此責非理。若減若增俱有難故。有</a><a name="0989b29" id="0989b29">說此論略顯諸法體類差別不相雜亂攝一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280989a.htm'><img src='up.gif' border=0></a>
<a href='T280989c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>