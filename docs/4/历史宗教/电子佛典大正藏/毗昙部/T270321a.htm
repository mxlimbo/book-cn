<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0321a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷62)</font> 結蘊第二中一行納息第二之一 <font face='Arial'>T27, p0321a</h2></font><hr>
<span class='old'>
</a><a name="0320c28" id="0320c28">此斷遍知非唯有九。一切擇滅皆得名為</a><a name="0320c29" id="0320c29">斷遍知故。為遮彼說顯斷遍知唯有九</span><a name="0321a01" id="0321a01">種。後當顯說立九因緣。有說。斷遍知唯有</a><a name="0321a02" id="0321a02">一種。以一切擇滅體唯一故。為遮彼意顯</a><a name="0321a03" id="0321a03">斷遍知體非唯一故作斯論</a><a name="0321a04" id="0321a04"><p>問斷是無為不能緣慮。無決了用。何名遍</a><a name="0321a05" id="0321a05">知。答此雖不能緣慮決了。而是智果故名</a><a name="0321a06" id="0321a06">遍知。如阿羅漢是解果故亦名為解。如六</a><a name="0321a07" id="0321a07">觸處是業果故亦名舊業。如天眼耳是通</a><a name="0321a08" id="0321a08">果故亦名為通。此斷亦爾。是智果故亦名遍</a><a name="0321a09" id="0321a09">知問修所斷斷是智果故可名遍知。見所斷</a><a name="0321a10" id="0321a10">斷乃是忍果何名遍知。答彼斷亦是世俗智</a><a name="0321a11" id="0321a11">果。謂世俗道離欲界乃至無所有處染。彼八</a><a name="0321a12" id="0321a12">地中見所斷斷是世俗智果故亦名遍知。問</a><a name="0321a13" id="0321a13">若世俗道有作用處。見所斷斷是智果故可</a><a name="0321a14" id="0321a14">名遍知。此於非想非非想處無斷作用。彼</a><a name="0321a15" id="0321a15">見所斷斷云何名遍知。尊者僧伽筏蘇說曰。</a><a name="0321a16" id="0321a16">彼是慧果故名遍知。斷有二種。一是智果。</a><a name="0321a17" id="0321a17">二是慧果。此中慧果說名遍知。評曰。彼不</a><a name="0321a18" id="0321a18">應作是說。所以者何。契經但說有二遍知。</a><a name="0321a19" id="0321a19">一智遍知。二斷遍知。佛曾不說有慧遍知。</a><a name="0321a20" id="0321a20">又慧非智應名遍慧。何名遍知知。是智故</a><a name="0321a21" id="0321a21">應作是說。忍所得斷金剛喻定現在前時。復</a><a name="0321a22" id="0321a22">能證故亦名智果。謂金剛喻定是勝義。沙門</a><a name="0321a23" id="0321a23">彼所證滅名沙門果。由此定證得阿羅漢</a><a name="0321a24" id="0321a24">果時總證得三界見修所斷斷。是故此斷亦</a><a name="0321a25" id="0321a25">名遍知。復次忍是智眷屬故亦名智。此忍所</a><a name="0321a26" id="0321a26">得滅亦名遍知。復次此斷既由智種族得故</a><a name="0321a27" id="0321a27">名遍知。如瞿答摩種族所出名喬答摩。復</a><a name="0321a28" id="0321a28">次此斷既有遍知相故亦名遍知。由此亦</a><a name="0321a29" id="0321a29">為智所證故。如過去未來眼雖不見色而<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270320c.htm'><img src='up.gif' border=0></a>
<a href='T270321b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>