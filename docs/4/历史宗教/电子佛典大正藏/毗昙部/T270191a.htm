<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0191a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷37)</font> 雜蘊第一中無慚愧納息第五之一 <font face='Arial'>T27, p0191a</h2></font><hr>
<span class='old'>
</a><a name="0190c28" id="0190c28">由愛憎是故偏說。復次此二隨眠遍在六識。</a><a name="0190c29" id="0190c29">皆自力起是故偏說。復次此二隨眠是諸歡慼</span><a name="0191a01" id="0191a01">煩惱根本。又能生長依諸身心種種過患及</a><a name="0191a02" id="0191a02">眾苦惱是故偏說。諸心染著彼心變壞耶乃</a><a name="0191a03" id="0191a03">至廣說。問何故復作此論。答前說於妙欲</a><a name="0191a04" id="0191a04">境。不應起貪。於解身支不應起瞋。勿</a><a name="0191a05" id="0191a05">謂唯欲界修所斷貪瞋名為變壞。欲顯三</a><a name="0191a06" id="0191a06">界貪及五部貪瞋皆名變壞故作斯論。諸心</a><a name="0191a07" id="0191a07">染著彼心變壞耶。答諸心染著彼心皆變壞。</a><a name="0191a08" id="0191a08">謂過去者由世及理二變壞故名變壞心。未</a><a name="0191a09" id="0191a09">來現在者但由理變壞故名變壞心。有心變</a><a name="0191a10" id="0191a10">壞彼心非染著。謂過去貪不相應心。若染污</a><a name="0191a11" id="0191a11">者由二變壞故名變壞心。不染污者但由</a><a name="0191a12" id="0191a12">世變壞故名變壞心。及未來現在瞋相應心。</a><a name="0191a13" id="0191a13">此心但由理變壞故名變壞心。為證此義</a><a name="0191a14" id="0191a14">復引契經。如世尊說汝等苾芻設被怨賊。</a><a name="0191a15" id="0191a15">廣說乃至於自所求深為障礙。此中略故但</a><a name="0191a16" id="0191a16">說染著理。亦應說有憎惡心。諸心憎惡彼</a><a name="0191a17" id="0191a17">心變壞耶。答諸心憎惡彼心皆變壞。謂過去</a><a name="0191a18" id="0191a18">者由二變壞故名變壞心。未來現在者但</a><a name="0191a19" id="0191a19">由理變壞故名變壞心。有心變壞彼心非</a><a name="0191a20" id="0191a20">憎惡。謂過去瞋不相應心。若染污者由二變</a><a name="0191a21" id="0191a21">壞故名變壞心。不染污者但由世變壞故</a><a name="0191a22" id="0191a22">名變壞心。及未來現在貪相應心。此心但由</a><a name="0191a23" id="0191a23">理變壞故名變壞心。為證此義亦應引</a><a name="0191a24" id="0191a24">經。如世尊說汝等苾芻於妙欲境不應發</a><a name="0191a25" id="0191a25">起變壞之心。雖諸染污心皆名變壞而由</a><a name="0191a26" id="0191a26">如前說故但說二種云何掉舉乃至廣說。</a><a name="0191a27" id="0191a27">問何故作此論。答欲令疑者得決定故。謂</a><a name="0191a28" id="0191a28">世尊說掉舉惡作合立一蓋。或有生疑離</a><a name="0191a29" id="0191a29">掉舉無惡作離惡作無掉舉。欲令此疑得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270190c.htm'><img src='up.gif' border=0></a>
<a href='T270191b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>