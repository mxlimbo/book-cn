<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0952c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷190)</font> 見蘊第八中念住納息第一之一 <font face='Arial'>T27, p0952c</h2></font><hr>
<span class='old'>
</a><a name="0952b28" id="0952b28">此中依世所現見貪瞋癡減而作論。貪減</a><a name="0952b29" id="0952b29">者如諸男子。於盛年位起上貪纏。於中年</span><a name="0952c01" id="0952c01">位起中貪纏。於老年位起下貪纏。於彼妻</a><a name="0952c02" id="0952c02">亦爾。瞋減者如諸男子展轉結憾相謀害</a><a name="0952c03" id="0952c03">時起上瞋纏。為興鬥諍遣使往返起中</a><a name="0952c04" id="0952c04">瞋纏。正鬥諍時起下瞋纏。癡減者如諸男</a><a name="0952c05" id="0952c05">子。生外道家學彼書論。已通達時起上癡</a><a name="0952c06" id="0952c06">纏。若聞佛語心中住時起中癡纏。若於佛</a><a name="0952c07" id="0952c07">語少生信時起下癡纏。有說。此中依觀待</a><a name="0952c08" id="0952c08">道理而作論。謂觀上品貪纏故施設中。觀</a><a name="0952c09" id="0952c09">中故施設下。瞋癡亦爾。有說。此中依離染</a><a name="0952c10" id="0952c10">作論謂上品貪纏減故中。中減故下</a><a name="0952c11" id="0952c11"><p>云何死邊際受。乃至廣說。問何故作此論。答</a><a name="0952c12" id="0952c12">為欲解釋契經義故。如契經說。阿難陀當</a><a name="0952c13" id="0952c13">知昔有轉輪王名曰善見。有如是類死邊</a><a name="0952c14" id="0952c14">際受。猶如壯士多食美食須臾迷悶。又契</a><a name="0952c15" id="0952c15">經說。我今已生猛利損害死邊際受。契經雖</a><a name="0952c16" id="0952c16">作是說而不分別。云何死邊際受。齊何當</a><a name="0952c17" id="0952c17">言死邊際受。乃至廣說。故作斯論。有說。所</a><a name="0952c18" id="0952c18">以作論者為止世間於非死邊際受。起死</a><a name="0952c19" id="0952c19">邊際受想故。如世間說。我已受死邊際受。</a><a name="0952c20" id="0952c20">今受當受彼於非死邊際受起死邊際受想。</a><a name="0952c21" id="0952c21">所以者何。若受此受不久便命終者乃名</a><a name="0952c22" id="0952c22">死邊際受故。云何死邊際受。答由此末摩斷</a><a name="0952c23" id="0952c23">命根滅。問此受何故名死邊際耶。答由此引</a><a name="0952c24" id="0952c24">至死邊際位故名死邊際受。問若爾應說</a><a name="0952c25" id="0952c25">最後受名死邊際受。不應說由此末摩斷。</a><a name="0952c26" id="0952c26">所以者何。末摩斷已或經晝夜方命終故。答</a><a name="0952c27" id="0952c27">則斷末摩受亦名最後受。以斷末摩後不</a><a name="0952c28" id="0952c28">久必命終故。有說。一眾同分中有二種受。</a><a name="0952c29" id="0952c29">一身受。二心受。斷末摩受是身受。最後命根<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270952b.htm'><img src='up.gif' border=0></a>
<a href='T270953a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>