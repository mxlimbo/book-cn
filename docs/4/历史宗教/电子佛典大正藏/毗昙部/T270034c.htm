<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0034c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷7)</font> 雜蘊第一中世第一法納息第一之一 <font face='Arial'>T27, p0034c</h2></font><hr>
<span class='old'>
</a><a name="0034b28" id="0034b28">自相故共相故。名者謂此名身念住。乃至此</a><a name="0034b29" id="0034b29">名法念住。自相者。謂此是身念住自相。</span><a name="0034c01" id="0034c01">乃至此是法念住自相。共相者。謂十六行相。</a><a name="0034c02" id="0034c02">所觀四念住。十六種共相。彼緣此念住。修</a><a name="0034c03" id="0034c03">智修止。於四念住修智止已。復生厭倦</a><a name="0034c04" id="0034c04">作如是念。此四念住。除虛空非擇滅。即四</a><a name="0034c05" id="0034c05">聖諦故。應略之入四聖諦。謂有漏法果分</a><a name="0034c06" id="0034c06">即苦諦。因分即集諦。擇滅即滅諦。對治即道</a><a name="0034c07" id="0034c07">諦。彼觀察此四聖諦時。立為三分。謂名故</a><a name="0034c08" id="0034c08">自相故共相故。名者謂此名苦諦。乃至此名</a><a name="0034c09" id="0034c09">道諦自相者。謂此是苦諦自相。乃至此是道</a><a name="0034c10" id="0034c10">諦自相。共相者。謂四行相。所觀苦諦四種</a><a name="0034c11" id="0034c11">共相。一苦二非常三空四非我。四行相所觀</a><a name="0034c12" id="0034c12">集諦。四種共相。一因二集三生四緣。四行相</a><a name="0034c13" id="0034c13">所觀滅諦。四種共相。一滅二靜三妙四離。四</a><a name="0034c14" id="0034c14">行相所觀道諦。四種共相。一道二如三行四</a><a name="0034c15" id="0034c15">出。彼緣此諦修智修止。於四聖諦修智</a><a name="0034c16" id="0034c16">止時。如見道中。漸次觀諦。謂先別觀欲界</a><a name="0034c17" id="0034c17">苦。後合觀色無色界苦。先別觀欲界集。後</a><a name="0034c18" id="0034c18">合觀色無色界集。先別觀欲界滅。後合觀</a><a name="0034c19" id="0034c19">色無色界滅。先別觀欲界道後合觀色無色</a><a name="0034c20" id="0034c20">界道。如是觀察四聖諦時。猶如隔絹觀諸</a><a name="0034c21" id="0034c21">色像。齊此修習聞所成慧。方得圓滿。依此</a><a name="0034c22" id="0034c22">發生思所成慧。修圓滿已。次復發生修所</a><a name="0034c23" id="0034c23">成慧。即名為煖。煖次生頂。頂次生忍。忍次</a><a name="0034c24" id="0034c24">生於世第一法。世第一法次生見道。見道次</a><a name="0034c25" id="0034c25">生修道。修道次生無學道。如是次第善根</a><a name="0034c26" id="0034c26">滿足</a><a name="0034c27" id="0034c27"><p>善根有三種。一順福分。二順解脫分。三順決</a><a name="0034c28" id="0034c28">擇分。順福分善根者。謂種生人生天種子。</a><a name="0034c29" id="0034c29">生人種子者。謂此種子。能生人中高族大<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270034b.htm'><img src='up.gif' border=0></a>
<a href='T270035a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>