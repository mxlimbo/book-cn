<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0366b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷71)</font> 結蘊第二中十門納息第四之一 <font face='Arial'>T27, p0366b</h2></font><hr>
<span class='old'>
</a><a name="0366a28" id="0366a28">亦名廣說。即依自說不對餘經。謂界經中</a><a name="0366a29" id="0366a29">廣說色心。略說心所故。彼處契經亦名略</span><a name="0366b01" id="0366b01">說亦名廣說。即依自說不對餘經。謂處經</a><a name="0366b02" id="0366b02">中廣說色略說心心所故。彼蘊契經亦名</a><a name="0366b03" id="0366b03">略說亦名廣說。即依自說不對餘經。謂蘊</a><a name="0366b04" id="0366b04">經中廣說心所。略說色心故。彼諸所有受</a><a name="0366b05" id="0366b05">皆是苦契經但名略說不名廣說。復有說</a><a name="0366b06" id="0366b06">者。此界契經名為廣說亦攝一切法。彼大</a><a name="0366b07" id="0366b07">譬喻大涅槃等經雖名廣說而不攝一切</a><a name="0366b08" id="0366b08">法。彼處契經雖攝一切法而非廣說。是處</a><a name="0366b09" id="0366b09">中說故。彼蘊契經不名廣說。是略說故。亦</a><a name="0366b10" id="0366b10">不攝一切法。但攝有為非無為故。彼諸所</a><a name="0366b11" id="0366b11">有受皆是苦等經不名廣說。是極略說故。於</a><a name="0366b12" id="0366b12">中亦有攝一切法者如說諸法空無我等。</a><a name="0366b13" id="0366b13">有餘師說。更無略說契經。如世尊說施有</a><a name="0366b14" id="0366b14">二種。一者法施。二者財施經等。更無廣說</a><a name="0366b15" id="0366b15">契經如大譬喻大涅槃經等。如是諸說雖各</a><a name="0366b16" id="0366b16">有義。然佛世尊於所知境。先作廣說後作</a><a name="0366b17" id="0366b17">略說。謂於所知境先廣說十八界。後即於</a><a name="0366b18" id="0366b18">此略說為十二處。復即於此除無為法略</a><a name="0366b19" id="0366b19">說為五蘊。是名世尊廣略說法。即依如是</a><a name="0366b20" id="0366b20">廣略說法。佛告尊者舍利子言。我於法寶</a><a name="0366b21" id="0366b21">能廣略說。而能解者甚為難得。復依如是</a><a name="0366b22" id="0366b22">廣略說法。尊者舍利子白佛言。世尊唯願</a><a name="0366b23" id="0366b23">如來廣略說法此定當有解法寶者。於如</a><a name="0366b24" id="0366b24">是事應作譬喻。如海龍王久處大海。增</a><a name="0366b25" id="0366b25">長威勢上昇虛空。興布大雲遍覆空界。掣</a><a name="0366b26" id="0366b26">電晃曜震大雷音。普告世間我當注雨。</a><a name="0366b27" id="0366b27">一切藥草卉木叢林。聞如是聲皆大驚慴咸</a><a name="0366b28" id="0366b28">作是念。此大龍王處大海中久增威勢。今</a><a name="0366b29" id="0366b29">若注雨未有息期。我等皆當定為漂沒。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270366a.htm'><img src='up.gif' border=0></a>
<a href='T270366c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>