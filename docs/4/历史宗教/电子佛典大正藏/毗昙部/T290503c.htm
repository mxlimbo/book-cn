<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0503c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷29)</font> 辯緣起品第三之一 <font face='Arial'>T29, p0503c</h2></font><hr>
<span class='old'>
</a><a name="0503b28" id="0503b28">謂次第說緣起支中。但一識支。此唯一念。如</a><a name="0503b29" id="0503b29">何可執識與名色定約前後說互為緣。又契</span><a name="0503c01" id="0503c01">經說。如蘆束故。謂契經言。如二蘆束立在</a><a name="0503c02" id="0503c02">空地。展轉為依。若一倒時。餘亦隨倒。如是具</a><a name="0503c03" id="0503c03">壽。二法相依。謂識緣名色。及名色緣識。若離</a><a name="0503c04" id="0503c04">俱起展轉為緣。與蘆束喻。云何相似。謂於</a><a name="0503c05" id="0503c05">識位。名色位未生。名色位生時。識位已滅。定</a><a name="0503c06" id="0503c06">無似蘆束更互相依義。況撥過去未來無者。</a><a name="0503c07" id="0503c07">可言如彼更互相依。隨一有時。隨一無故。非</a><a name="0503c08" id="0503c08">無與有或有與無。可有展轉互相依義。唯有</a><a name="0503c09" id="0503c09">與有。可互相依。故執相依。定前後者。是聖教</a><a name="0503c10" id="0503c10">外。非佛法宗。又契經說。無明作意俱時而起。</a><a name="0503c11" id="0503c11">展轉為緣。謂說無明因非理作意。及非理作</a><a name="0503c12" id="0503c12">意從癡所生。及說此二俱時而起。故契經說。</a><a name="0503c13" id="0503c13">眼色為緣。生癡所生染濁作意。此中癡者。</a><a name="0503c14" id="0503c14">即是無明。乃至廣說。言此中者。意顯即此作</a><a name="0503c15" id="0503c15">意生時。或即所摽。緣和合位。非同屬緣法可</a><a name="0503c16" id="0503c16">前後生。以二俱時起無障礙故。又如燈明同</a><a name="0503c17" id="0503c17">時而起有因果義。前於思擇俱有因中。已曾</a><a name="0503c18" id="0503c18">具辯。如是因果俱起極成。而有救言。燈明非</a><a name="0503c19" id="0503c19">異。此不應理。燈之與明。觸量色處用各別故。</a><a name="0503c20" id="0503c20">世間唯說焰為燈故。如說燈光燈能燒物。</a><a name="0503c21" id="0503c21">阿笈摩說。明依於燈。如日月光。明依日月輪</a><a name="0503c22" id="0503c22">起。又如大地依於水輪。水與地俱生方有為</a><a name="0503c23" id="0503c23">依義。燈明性別。由是極成。因果俱生。於斯</a><a name="0503c24" id="0503c24">義顯。明雖依自大種而生。然於生時。非離燈</a><a name="0503c25" id="0503c25">焰。若謂明焰同一因生。以即焰因是明因者。</a><a name="0503c26" id="0503c26">亦不應理。有差別故。非從一和合有非一果。</a><a name="0503c27" id="0503c27">亦非一果非一和合生。豈不一擊火聲俱起。</a><a name="0503c28" id="0503c28">寧無一和合有非一果生。理亦不然。依各別</a><a name="0503c29" id="0503c29">故。又自類因。各別生故。由此彼救。但有虛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290503b.htm'><img src='up.gif' border=0></a>
<a href='T290504a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>