<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0027b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷5)</font> 分別根品第二之一 <font face='Arial'>T29, p0027b</h2></font><hr>
<span class='old'>
</a><a name="0027a28" id="0027a28">捨離。故不立在有為相中。又無為法有自</a><a name="0027a29" id="0027a29">相住。住相濫彼故經不說。有謂。此經說住</span><a name="0027b01" id="0027b01">與異總合為一名住異相。何用如是總合</a><a name="0027b02" id="0027b02">說為。住是有情所愛著處。為令厭捨與</a><a name="0027b03" id="0027b03">異合說。如示黑耳與吉祥俱。是故定有</a><a name="0027b04" id="0027b04">四有為相。此生等相既是有為。應更別有生</a><a name="0027b05" id="0027b05">等四相。若更有相便致無窮。彼復有餘生</a><a name="0027b06" id="0027b06">等相故。應言更有。然非無窮。所以者何。</a><a name="0027b07" id="0027b07">頌曰</a><a name="0027b08" id="0027b08"><p class='lg'>　　此有生生等　　　於八一有能　</p></a><a name="0027b09" id="0027b09"><p>論曰。此謂前說四種本相。生生等者。謂四隨</a><a name="0027b10" id="0027b10">相。生生住住異異滅滅。諸行有為由四本相。</a><a name="0027b11" id="0027b11">本相有為由四隨相。豈不本相如所相法</a><a name="0027b12" id="0027b12">一一應有四種隨相。此復各四展轉無窮。</a><a name="0027b13" id="0027b13">無斯過失。四本四隨於八於一功能別故。</a><a name="0027b14" id="0027b14">何謂功能。謂法作用或謂士用。四種本相</a><a name="0027b15" id="0027b15">一一皆於八法有用。四種隨相一一皆於</a><a name="0027b16" id="0027b16">一法有用。其義云何。謂法生時并其自體</a><a name="0027b17" id="0027b17">九法俱起。自體為一相隨相八。本相中生除</a><a name="0027b18" id="0027b18">其自性生餘八法。隨相生生於九法內唯</a><a name="0027b19" id="0027b19">生本生。謂如雌雞有生多子有唯生一。</a><a name="0027b20" id="0027b20">生與生生生八生一其力亦爾。本相中住亦</a><a name="0027b21" id="0027b21">除自性住餘八法。隨相住住於九法中唯</a><a name="0027b22" id="0027b22">住本住。異及滅相隨應亦爾。是故生等相復</a><a name="0027b23" id="0027b23">有相。隨相唯四無無窮失。經部師說何緣如</a><a name="0027b24" id="0027b24">是分析虛空。非生等相有實法體如所分</a><a name="0027b25" id="0027b25">別。所以者何。無定量故。謂此諸相非如色</a><a name="0027b26" id="0027b26">等有定現比或至教量證體實有。若爾</a><a name="0027b27" id="0027b27">何故契經中言有為之起亦可了知。盡及住</a><a name="0027b28" id="0027b28">異亦可了知。天愛汝等執文迷義。薄伽梵</a><a name="0027b29" id="0027b29">說義是所依。何謂此經屆粽義。謂愚夫<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290027a.htm'><img src='up.gif' border=0></a>
<a href='T290027c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>