<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0364b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷6)</font> 辯本事品第一之一 <font face='Arial'>T29, p0364b</h2></font><hr>
<span class='old'>
</a><a name="0364a28" id="0364a28">同分眼。同分眼相。如前已說。識所住持。乃成</a><a name="0364a29" id="0364a29">同分。非一切根同時自識各所住持。故無斯</span><a name="0364b01" id="0364b01">咎。若爾即應彼能依識是見非眼。要眼識生</a><a name="0364b02" id="0364b02">方能見故。不爾眼識力所住持。勝用生故。如</a><a name="0364b03" id="0364b03">依薪力勝用火生。若見色用是識生法。此見</a><a name="0364b04" id="0364b04">色用離眼應生。由識長益俱生大種。令起勝</a><a name="0364b05" id="0364b05">根。能見眾色。故不應說能依識見。誰有智者。</a><a name="0364b06" id="0364b06">當作是言。諸有因緣能生了別。如是了別。即</a><a name="0364b07" id="0364b07">彼因緣。識是見因。故非見體。何緣定知眼識</a><a name="0364b08" id="0364b08">非見。理教無故。言理無者。與耳等識無差別</a><a name="0364b09" id="0364b09">故。眼識與彼耳等諸識。有何差別。而獨名見。</a><a name="0364b10" id="0364b10">故不應言識為見體。若謂所依根差別故異</a><a name="0364b11" id="0364b11">餘識者。理不應然。識由所依有差別故。但可</a><a name="0364b12" id="0364b12">想轉得眼識名。不應所依有差別故。法性改</a><a name="0364b13" id="0364b13">易。轉成見體。如依草木牛糞糠火。名雖改易。</a><a name="0364b14" id="0364b14">而煖性同。諸識相望。性類無別。言唯依眼識</a><a name="0364b15" id="0364b15">見非餘。此說隨情不依正理。若此緣色故成</a><a name="0364b16" id="0364b16">見者。緣色意識亦應成見。唯緣現色故成見</a><a name="0364b17" id="0364b17">者。理亦不然。無異因故。緣三世境慧是見極</a><a name="0364b18" id="0364b18">成。緣去來色識。亦應成見。有去來識緣現色</a><a name="0364b19" id="0364b19">境。應許眾盲成現色見。若言意識非見體者。</a><a name="0364b20" id="0364b20">眼識亦應許體非見。非於一類少是見體少</a><a name="0364b21" id="0364b21">非見體。理不相違。如何一類。少分是善少分</a><a name="0364b22" id="0364b22">非善。此亦應然。不應為例。體義別故。眼等諸</a><a name="0364b23" id="0364b23">識。體類雖同。而有善等義類差別。如火體義。</a><a name="0364b24" id="0364b24">了別境相識體類中。有淨非淨義類差別。名</a><a name="0364b25" id="0364b25">善非善。不可義類有差別故。即令體類亦有</a><a name="0364b26" id="0364b26">差別。如火雖有猛盛微劣。有煙無煙。待緣不</a><a name="0364b27" id="0364b27">同。義類差別。而其體類同無分別。煖為自性。</a><a name="0364b28" id="0364b28">如是諸識了別境相。體類雖同。而有善等義</a><a name="0364b29" id="0364b29">類差別。故所引例。不成救義。若謂諸識體類<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290364a.htm'><img src='up.gif' border=0></a>
<a href='T290364c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>