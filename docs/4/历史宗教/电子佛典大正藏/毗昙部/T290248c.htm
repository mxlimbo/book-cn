<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0248c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷13)</font> 中分別業品第四 <font face='Arial'>T29, p0248c</h2></font><hr>
<span class='old'>
</a><a name="0248b28" id="0248b28">人。無離欲及果。釋曰。若人作無間業。方便必</a><a name="0248b29" id="0248b29">定應成。是方便時中。無離欲及得聖果。若不</span><a name="0248c01" id="0248c01">定則不如。若人於餘業道。作前方便道生時。</a><a name="0248c02" id="0248c02">得離欲及聖果。後業道不生。何以故。是今依</a><a name="0248c03" id="0248c03">止與彼業一向相違故。於五無間中何無間業</a><a name="0248c04" id="0248c04">罪最重。偈曰。破僧和妄語。許最大重罪。釋</a><a name="0248c05" id="0248c05">曰。了別法非法人。妄語是僧和合破。因顯翻</a><a name="0248c06" id="0248c06">倒理故。於一切邪行是最大重罪。何以故。能</a><a name="0248c07" id="0248c07">害諸如來法身故。能障礙世間天道及涅槃</a><a name="0248c08" id="0248c08">道故。何以故。大眾正破時。世間入正定聚證</a><a name="0248c09" id="0248c09">果。離欲流盡等悉皆被遮。修定讀誦一切正</a><a name="0248c10" id="0248c10">思事並不得起。一切世間及人天。皆紛擾生</a><a name="0248c11" id="0248c11">憂惱亂心。此事乃至僧未更和合。復次由</a><a name="0248c12" id="0248c12">此業報。於阿毘指地獄熟具滿一劫。故言大</a><a name="0248c13" id="0248c13">重。所餘無間業次第應知。第五第三第一為</a><a name="0248c14" id="0248c14">重。一切中第二最輕。若爾佛世尊說。於三種</a><a name="0248c15" id="0248c15">治罰中。意治罰最重。復說。一切罪中邪見最</a><a name="0248c16" id="0248c16">勝。於無間業中定判破僧為最重罪。此言云</a><a name="0248c17" id="0248c17">何。若約無間一劫果報。無勝破僧妄語。若決</a><a name="0248c18" id="0248c18">判三業。意治罰最重。餘治罰隨此故。若決判</a><a name="0248c19" id="0248c19">諸見邪見最重。非撥彼境界故。復次依大果</a><a name="0248c20" id="0248c20">報。依殺害多眾生。依斷除善根。故說此言。次</a><a name="0248c21" id="0248c21">第應知。於善行中何善行果報最大。偈曰。世</a><a name="0248c22" id="0248c22">有頂故意善中最大果。釋曰。於善業中非想</a><a name="0248c23" id="0248c23">非非想故意果報最大。何以故。於八萬大劫</a><a name="0248c24" id="0248c24">微妙寂靜。是其果報故。此言約果報果說。若</a><a name="0248c25" id="0248c25">約相離果。金剛三摩提故意。於一切中為最</a><a name="0248c26" id="0248c26">大果。一切結滅盡為果故。是故說於世間為</a><a name="0248c27" id="0248c27">由無間業於地獄得無間生。為亦由無間同</a><a name="0248c28" id="0248c28">類。由二種。有餘師說。唯由無間業必定得</a><a name="0248c29" id="0248c29">無間生。由同類不定。何者為無間同類。偈曰。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290248b.htm'><img src='up.gif' border=0></a>
<a href='T290249a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>