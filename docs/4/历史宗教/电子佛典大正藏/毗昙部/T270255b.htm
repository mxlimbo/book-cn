<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0255b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷49)</font> 結蘊第二中不善納息第一之一 <font face='Arial'>T27, p0255b</h2></font><hr>
<span class='old'>
</a><a name="0255a28" id="0255a28">他界地緣。於有身轉者。謂有漏緣或有為</a><a name="0255a29" id="0255a29">緣。於無身轉者。謂無漏緣或無為緣。問邊</span><a name="0255b01" id="0255b01">執見亦於自身轉非他身。於有身轉非無</a><a name="0255b02" id="0255b02">身。彼應名有身見答義雖俱有而初得名。</a><a name="0255b03" id="0255b03">後所立名更隨餘義。謂彼別執斷常二邊</a><a name="0255b04" id="0255b04">故。隨此義名邊執見。復次此見於有身轉</a><a name="0255b05" id="0255b05">執我我所故名有身見。餘見雖亦有於有</a><a name="0255b06" id="0255b06">身轉。而不執我我所故。不名有身見。復</a><a name="0255b07" id="0255b07">次此見於有身轉作我我所行相故。名有</a><a name="0255b08" id="0255b08">身見。餘見雖亦有於有身轉而不作我我</a><a name="0255b09" id="0255b09">所行相故。不名有身見。復次此見於有身</a><a name="0255b10" id="0255b10">轉計我作我受故。名有身見。餘見雖亦有</a><a name="0255b11" id="0255b11">於有身轉而不計我作我受故。不名有</a><a name="0255b12" id="0255b12">身見。復次此見於有身轉順施戒修故名</a><a name="0255b13" id="0255b13">有身見。餘見雖亦有於有身轉。而不順施</a><a name="0255b14" id="0255b14">戒修故。不名有身見。復次此見於有身轉</a><a name="0255b15" id="0255b15">不違業果故。名有身見。餘見雖亦有於</a><a name="0255b16" id="0255b16">有身轉。而違業果故不名有身見。尊者世</a><a name="0255b17" id="0255b17">友作如是說。此見但於自身轉故名有身</a><a name="0255b18" id="0255b18">見。即五取蘊名為自身。問何緣取蘊名自</a><a name="0255b19" id="0255b19">身耶。答自因緣力之所作故。自業煩惱所得</a><a name="0255b20" id="0255b20">果故。對邊執見問答如前。問何故名邊執</a><a name="0255b21" id="0255b21">見。答此見執二邊故名邊執見。謂於斷常</a><a name="0255b22" id="0255b22">二邊轉故。如契經說。迦多衍那若以正慧</a><a name="0255b23" id="0255b23">如實知見世間集者。則於世間不執為無</a><a name="0255b24" id="0255b24">執為無者。即是斷見。謂彼若見後身生時</a><a name="0255b25" id="0255b25">便作是念。如是有情死此生彼必定非斷。</a><a name="0255b26" id="0255b26">若以正慧如實知見世間滅者。不執為有</a><a name="0255b27" id="0255b27">執為有者。即是常見。謂彼若見諸蘊界處別</a><a name="0255b28" id="0255b28">別相續便作是念。如是有情有生有滅必</a><a name="0255b29" id="0255b29">定非常復次此見所執極邊鄙故名邊執見。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270255a.htm'><img src='up.gif' border=0></a>
<a href='T270255c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>