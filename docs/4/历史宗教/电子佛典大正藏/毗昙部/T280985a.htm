<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1554 入阿毘達磨論 0985a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1554 入阿毘達磨論</font> <font face='Arial'>(卷2)</font> <font face='Arial'>T28, p0985a</h2></font><hr>
<span class='old'>
</a><a name="0984c28" id="0984c28">物。戒禁取名戒禁取。有六物。由此獨處聖</a><a name="0984c29" id="0984c29">道怨故。雙誑在家出家眾故。於五見中此別</span><a name="0985a01" id="0985a01">立取。謂在家眾由此誑惑。計自餓服氣及墜</a><a name="0985a02" id="0985a02">山巖等為天道故。諸出家眾由此誑惑。計捨</a><a name="0985a03" id="0985a03">可愛境受杜多功德為淨道故。薪義是取義。</a><a name="0985a04" id="0985a04">能令業火熾然相續而生長故。如有薪故火</a><a name="0985a05" id="0985a05">得熾然。如是有煩惱故有情業得生長。又猛</a><a name="0985a06" id="0985a06">利義是取義。或纏裹義是取義。如蠶處繭自</a><a name="0985a07" id="0985a07">纏而死。如是有情四取所纏。流轉生死喪失</a><a name="0985a08" id="0985a08">慧命。身繫有四種。謂貪欲身繫。瞋恚身繫。戒</a><a name="0985a09" id="0985a09">禁取身繫。此實執身繫。欲界五部貪名初身</a><a name="0985a10" id="0985a10">繫。五部瞋名第二身繫。六戒禁取名第三身</a><a name="0985a11" id="0985a11">繫。十二見取名第四身繫。種種纏縛有情自</a><a name="0985a12" id="0985a12">纏故名身繫。是等罥網有情身義</a><a name="0985a13" id="0985a13"><p>蓋有五種。謂貪欲蓋瞋恚蓋惛沈睡眠蓋掉</a><a name="0985a14" id="0985a14">舉惡作蓋疑蓋。欲界五部貪名初蓋。五部瞋</a><a name="0985a15" id="0985a15">名第二蓋。欲界惛沈及不善睡眠名第三蓋。</a><a name="0985a16" id="0985a16">欲界掉舉及不善惡作名第四蓋。欲界四部</a><a name="0985a17" id="0985a17">疑名第五蓋。覆障聖道及離欲染并此二種</a><a name="0985a18" id="0985a18">加行善根。故名為蓋</a><a name="0985a19" id="0985a19"><p>前說諸界諸趣。諸生諸地。受苦應說。云何界</a><a name="0985a20" id="0985a20">趣生。地界有三種。謂欲界色界無色界。欲界</a><a name="0985a21" id="0985a21">有二十處。謂八大地獄。一等活。二黑繩。三眾</a><a name="0985a22" id="0985a22">合四號叫五大號叫。六炎熱七極炎熱。八無</a><a name="0985a23" id="0985a23">間。并傍生鬼界為十。有四洲人一贍部洲。</a><a name="0985a24" id="0985a24">二勝身洲。三牛貨洲。四俱盧洲。有六欲天。一</a><a name="0985a25" id="0985a25">四大王眾天。二三十三天。三夜摩天。四睹史</a><a name="0985a26" id="0985a26">多天五樂變化天。六他化自在天。合二十處。</a><a name="0985a27" id="0985a27">色界有十六處。謂初靜慮有二處。一梵眾天。</a><a name="0985a28" id="0985a28">二梵輔天。第二靜慮有三天。一少光天。二無</a><a name="0985a29" id="0985a29">量光天。三極光淨天。第三靜慮有三天。一少<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280984c.htm'><img src='up.gif' border=0></a>
<a href='T280985b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>