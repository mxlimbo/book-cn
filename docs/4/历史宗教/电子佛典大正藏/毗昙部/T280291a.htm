<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0291a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷39)</font> 使犍度十門品第四之一 <font face='Arial'>T28, p0291a</h2></font><hr>
<span class='old'>
</a><a name="0290c28" id="0290c28">外法中風者。如四方風有塵風無塵風遍風</a><a name="0290c29" id="0290c29">不遍風小風大風毘嵐風風輪等風。如是等。</span><a name="0291a01" id="0291a01">內外諸風。總名風界。云何虛空界。答曰。佛經</a><a name="0291a02" id="0291a02">說。眼中間空。耳中間空。鼻中間空。口中間</a><a name="0291a03" id="0291a03">空。咽喉中間空。心中間空。心邊空。飲食入</a><a name="0291a04" id="0291a04">處住處。所食飲食。下向在處。是名虛空界。阿</a><a name="0291a05" id="0291a05">毘曇者。作如是說。云何虛空界積聚色邊色。</a><a name="0291a06" id="0291a06">積聚色邊色者。如牆壁邊樹木邊窗向中行</a><a name="0291a07" id="0291a07">來處指中間色。復有說者。此文應如是說。云</a><a name="0291a08" id="0291a08">何虛空界。答曰。不可卻色邊色。色有二種。有</a><a name="0291a09" id="0291a09">可卻不可卻。可卻色。是眾生數。不可卻者。是</a><a name="0291a10" id="0291a10">非眾生數。此虛空界。是不可卻色邊色。謂牆</a><a name="0291a11" id="0291a11">壁邊樹中間葉中間窗向行來處邊色。舊阿</a><a name="0291a12" id="0291a12">毘曇。罽賓沙門。作如是說。骨亦有虛空界。筋</a><a name="0291a13" id="0291a13">肉血皮。晝夜明闇形色。亦有虛空界。問曰。緣</a><a name="0291a14" id="0291a14">彼眼識為生不。答曰。或有說者不生。所以者</a><a name="0291a15" id="0291a15">何。以能緣故名緣。彼識不以生故。復有說者</a><a name="0291a16" id="0291a16">生。問曰。何故不了了現耶。答曰。晝為明所</a><a name="0291a17" id="0291a17">覆。夜為闇所覆。故不了了現。問曰。虛空虛空</a><a name="0291a18" id="0291a18">界。有何差別。答曰。虛空非色。虛空界是色。</a><a name="0291a19" id="0291a19">虛空不可見。虛空界是可見。虛空無對。虛空</a><a name="0291a20" id="0291a20">界是有對。虛空是無為。虛空界是有為。問曰。</a><a name="0291a21" id="0291a21">若虛空是無為者。佛經云何通。佛經說如來</a><a name="0291a22" id="0291a22">以手摩虛空。諸比丘世尊以手摩無為法耶。</a><a name="0291a23" id="0291a23">答曰。此中說虛空界是虛空。如餘經說。比丘</a><a name="0291a24" id="0291a24">當知。若畫師若畫師弟子。作如是言。我能以</a><a name="0291a25" id="0291a25">種種雜色。畫虛空中。乃至廣說。此中說虛空</a><a name="0291a26" id="0291a26">界是虛空。如偈說</a><a name="0291a27" id="0291a27"><p class='lg'>　　麋鹿歸林　　　鳥歸虛空　　　法歸分別</a><br><a name="0291a28" id="0291a28">　　羅漢歸滅　</p></a><a name="0291a29" id="0291a29"><p>此中亦說虛空界是虛空。又如偈說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280290c.htm'><img src='up.gif' border=0></a>
<a href='T280291b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>