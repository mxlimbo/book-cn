<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0396b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷7)</font> 四法品第五之一 <font face='Arial'>T26, p0396b</h2></font><hr>
<span class='old'>
</a><a name="0396a28" id="0396a28">嘗味。身所覺觸。意所了法。一切不可意非可</a><a name="0396a29" id="0396a29">意。不悅意非悅意。不可意相非可意相。不平</span><a name="0396b01" id="0396b01">等相非平等相。彼由此緣純受憂苦。彼感得</a><a name="0396b02" id="0396b02">有損害自體已。生有損害世間者。謂感得地</a><a name="0396b03" id="0396b03">獄中有已。生地獄趣。於此義中意說地獄趣</a><a name="0396b04" id="0396b04">名有損害世間。所以者何。謂生地獄趣已。眼</a><a name="0396b05" id="0396b05">所見色。乃至意所了法。一切不可意非可意。</a><a name="0396b06" id="0396b06">廣說乃至不平等相非平等相。彼由此緣純</a><a name="0396b07" id="0396b07">受憂苦。彼生有損害世間已。觸有損害觸</a><a name="0396b08" id="0396b08">者。謂生地獄趣已觸地獄觸。於此義中意說</a><a name="0396b09" id="0396b09">地獄觸名有損害觸。彼觸有損害觸已。受有</a><a name="0396b10" id="0396b10">損害受者。謂觸如是類觸。定受如是類受。觸</a><a name="0396b11" id="0396b11">順苦受觸時必受苦受。由此故說觸有損害</a><a name="0396b12" id="0396b12">觸已。受有損害受。一向不可愛。一向不可樂。</a><a name="0396b13" id="0396b13">一向不可喜。一向不可意者。謂彼苦受一切</a><a name="0396b14" id="0396b14">有情皆共不愛不樂不喜。亦不可意。由此故</a><a name="0396b15" id="0396b15">說一向不可愛乃至不可意。如那落迦諸有</a><a name="0396b16" id="0396b16">情類者。謂顯趣向地獄世間諸有情類。由此</a><a name="0396b17" id="0396b17">故說如那落迦諸有情類。彼由此類有此類</a><a name="0396b18" id="0396b18">生者。謂彼有情有所依事有因有緣而生於</a><a name="0396b19" id="0396b19">彼。由此故說彼由此類有此類生。生已復觸</a><a name="0396b20" id="0396b20">如是類觸者。謂生地獄已復觸地獄觸。由此</a><a name="0396b21" id="0396b21">故說生已復觸如是類觸。是故我說彼諸有</a><a name="0396b22" id="0396b22">情隨自造業者。謂設若造有損害身語意行。</a><a name="0396b23" id="0396b23">若不造有損害身語意行。俱積集增長有損</a><a name="0396b24" id="0396b24">害法。或俱不積集增長有損害法。若積集增</a><a name="0396b25" id="0396b25">長有損害法。若不積集增長有損害法。俱感</a><a name="0396b26" id="0396b26">得有損害自體。或俱不感得有損害自體。若</a><a name="0396b27" id="0396b27">感得有損害自體。若不感得有損害自體。俱</a><a name="0396b28" id="0396b28">生有損害世間。或俱不生有損害世間。若生</a><a name="0396b29" id="0396b29">有損害世間。若不生有損害世間。俱觸有損<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260396a.htm'><img src='up.gif' border=0></a>
<a href='T260396c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>