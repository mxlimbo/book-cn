<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0757c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷77)</font> 辯定品第八之一 <font face='Arial'>T29, p0757c</h2></font><hr>
<span class='old'>
</a><a name="0757b28" id="0757b28">如說。名色緣生六處。及六觸處名為士夫。豈</a><a name="0757b29" id="0757b29">許彼經通說三界。但依容有作如是說。若謂</span><a name="0757c01" id="0757c01">此經言無簡別不應異釋。理亦不然。無簡別</a><a name="0757c02" id="0757c02">言有義異故。即如向者所引二經。又外物中</a><a name="0757c03" id="0757c03">應有壽識。彼有煖觸及名色故。如此經言雖</a><a name="0757c04" id="0757c04">無簡別而許外煖離壽識生。及外名色不依</a><a name="0757c05" id="0757c05">識轉。如是經言。雖無簡別。應許無色壽識離</a><a name="0757c06" id="0757c06">煖。唯名與識展轉相依。又識住經亦不成證。</a><a name="0757c07" id="0757c07">此經意說。總離四種識有去來。無有是處。不</a><a name="0757c08" id="0757c08">言隨離一識則無去來。故識住經言總意別。</a><a name="0757c09" id="0757c09">如世尊說。五無間等經謂契經言。造五無間</a><a name="0757c10" id="0757c10">者。次生必墮奈落迦中。豈隨闕一無容墮彼。</a><a name="0757c11" id="0757c11">又說地動由四種因。雖無簡別言應作差別</a><a name="0757c12" id="0757c12">解。又說有情由四食住。豈色無色住亦由段</a><a name="0757c13" id="0757c13">食耶。准彼諸經應通此教。若謂經說有一類</a><a name="0757c14" id="0757c14">天超段食故。又說彼天喜為食故。彼無段食。</a><a name="0757c15" id="0757c15">契經亦說。無色有情。故不應言彼界有色。若</a><a name="0757c16" id="0757c16">謂色少得無色名。如食少鹽名無鹽者。亦不</a><a name="0757c17" id="0757c17">應理。以契經言一切色想皆超越故。由此彼</a><a name="0757c18" id="0757c18">所引諸阿笈摩。不能證成無色界有色。彼所</a><a name="0757c19" id="0757c19">立理亦不成證。以彼界中雖都無色後沒生</a><a name="0757c20" id="0757c20">下色從心生。現見世間色非色法。亦有展轉</a><a name="0757c21" id="0757c21">相依起故。謂心異故色差別生。色根有別識</a><a name="0757c22" id="0757c22">生便異。故從無色將生下時。順色生心相續</a><a name="0757c23" id="0757c23">而住。由彼勢力引下色生。然不可言唯從彼</a><a name="0757c24" id="0757c24">起。亦以先世色俱行心相續為緣。久已滅色</a><a name="0757c25" id="0757c25">為自種子。今色方起。許同類因通過現故。諸</a><a name="0757c26" id="0757c26">阿羅漢般涅槃已。諸蘊相續。無餘斷故。現無</a><a name="0757c27" id="0757c27">少分諸蘊生緣。不可例同從無色沒。故所立</a><a name="0757c28" id="0757c28">理為證不成。又無色界決定無色。契經說彼</a><a name="0757c29" id="0757c29">出離色故。謂契經言。出離諸色名無色界。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290757b.htm'><img src='up.gif' border=0></a>
<a href='T290758a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>