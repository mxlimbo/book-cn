<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0271a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷52)</font> 結蘊第二中不善納息第一之一 <font face='Arial'>T27, p0271a</h2></font><hr>
<span class='old'>
</a><a name="0270c28" id="0270c28">結於內門轉。欲界喜根於外門轉故不相</a><a name="0270c29" id="0270c29">應。初二靜慮俱內門轉故得相應。復次欲界</span><a name="0271a01" id="0271a01">疑結如主喜根如客故不相應。初二靜慮二</a><a name="0271a02" id="0271a02">皆如主故得相應。復次欲界疑結雖不與</a><a name="0271a03" id="0271a03">喜受相應而與憂受相應。初二靜慮疑結</a><a name="0271a04" id="0271a04">若不與喜受。相應便為無受。喜是彼地自</a><a name="0271a05" id="0271a05">性受故。若疑心聚全無受者便違相依及相</a><a name="0271a06" id="0271a06">應法勿有斯過。是故疑結初二靜慮喜根相</a><a name="0271a07" id="0271a07">應。三不善根中貪不善根三根相應除苦憂</a><a name="0271a08" id="0271a08">根。以苦憂根慼行相轉。貪不善根歡行相轉</a><a name="0271a09" id="0271a09">故不相應。瞋不善根三根相應除樂喜根。</a><a name="0271a10" id="0271a10">以樂喜根歡行相轉瞋不善根慼行相轉故</a><a name="0271a11" id="0271a11">不相應。癡不善根及欲漏無明漏五根相應。</a><a name="0271a12" id="0271a12">以彼皆通六識身歡慼行相轉故。有漏三</a><a name="0271a13" id="0271a13">根相應除苦憂根。以色無色界無憂苦根</a><a name="0271a14" id="0271a14">故。彼無憂苦因根蘊當廣說。除邪見餘廣</a><a name="0271a15" id="0271a15">說如本論。邪見四根相應除苦根。以苦根</a><a name="0271a16" id="0271a16">在五識邪見在意地故不相應。總說邪見</a><a name="0271a17" id="0271a17">四根相應別分別者若在欲界三根相應除</a><a name="0271a18" id="0271a18">樂苦根。若在初二靜慮喜捨根相應。若在</a><a name="0271a19" id="0271a19">第三靜慮樂捨根相應。若在第四靜慮及無</a><a name="0271a20" id="0271a20">色界。唯捨根相應。問欲界邪見何者喜根相</a><a name="0271a21" id="0271a21">應何者憂根相應耶。答或有本來不好施與</a><a name="0271a22" id="0271a22">不好愛樂不好祠祀。彼後若遇邪見外道。</a><a name="0271a23" id="0271a23">聞說無施與無愛樂無祠祀無妙行無惡行</a><a name="0271a24" id="0271a24">無妙惡行業果異熟聞已歡喜作是念言。我</a><a name="0271a25" id="0271a25">從本來不好施與乃至祠祀甚為好事。以</a><a name="0271a26" id="0271a26">彼無果無異熟故。如是邪見喜根相應。或</a><a name="0271a27" id="0271a27">有本來好行施與好行愛樂好行祠祀。</a><a name="0271a28" id="0271a28">彼後若遇邪見外道。聞說無施與無愛樂</a><a name="0271a29" id="0271a29">無祠祀無妙行無惡行無妙惡行業果異熟。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270270c.htm'><img src='up.gif' border=0></a>
<a href='T270271b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>