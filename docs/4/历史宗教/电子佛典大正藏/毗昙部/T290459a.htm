<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0459a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷21)</font> 辯緣起品第三之一 <font face='Arial'>T29, p0459a</h2></font><hr>
<span class='old'>
</a><a name="0458c28" id="0458c28">言。如欲色界。雖名四蘊。更互相依。而許彼名</a><a name="0458c29" id="0458c29">別依色轉。如是無色心所與心雖相依止。然</span><a name="0459a01" id="0459a01">復應許別有所依。得相續住。是故違背對法</a><a name="0459a02" id="0459a02">正理。必無有能證義真實。如本論說。云何欲</a><a name="0459a03" id="0459a03">界。謂有諸法。欲貪隨增。色無色界。亦復如</a><a name="0459a04" id="0459a04">是。為顯諸法三界現行。非皆彼繫。故作是說。</a><a name="0459a05" id="0459a05">豈不諸法非異界地煩惱隨增。應舉一切自</a><a name="0459a06" id="0459a06">界煩惱隨增顯別。理實應然。但說多分隨眠</a><a name="0459a07" id="0459a07">顯別。以諸有情多分現起貪隨眠故。言欲貪</a><a name="0459a08" id="0459a08">者。謂欲界貪。色無色貪。亦復如是。略說段</a><a name="0459a09" id="0459a09">食。婬所引貪。可立欲名。如經頌說</a><a name="0459a10" id="0459a10"><p class='lg'>　　世諸妙境非真欲　　　真欲謂人分別貪</a><br><a name="0459a11" id="0459a11">　　妙境如本住世間　　　智者於中已除欲　</p></a><a name="0459a12" id="0459a12"><p>為顯貪欲名異體同。故說此頌。欲所屬界。說</a><a name="0459a13" id="0459a13">名欲界。色所屬界。說名色界。略去中言。故作</a><a name="0459a14" id="0459a14">是說。如胡椒飲。如金剛環。於彼界中。色非有</a><a name="0459a15" id="0459a15">故。名為無色。所言色者。是變礙義。或示現</a><a name="0459a16" id="0459a16">義。彼體非色。立無色名。非彼但用色無為</a><a name="0459a17" id="0459a17">體。無色所屬界。說名無色界。略去中言。喻如</a><a name="0459a18" id="0459a18">前說。又欲之界。名為欲界。由此界能任持欲</a><a name="0459a19" id="0459a19">故。色無色界。應知亦然。若界有色而無定者。</a><a name="0459a20" id="0459a20">是名欲界。若界有色亦有定者。是名色界。若</a><a name="0459a21" id="0459a21">界無色而有定者。是無色界。或界有色有欲</a><a name="0459a22" id="0459a22">境者。是名欲界。若界有色無欲境者。是名色</a><a name="0459a23" id="0459a23">界。若界俱無。是無色界。或界雖有五蘊異熟。</a><a name="0459a24" id="0459a24">而無五蘊為異熟因同得一果。是名欲界。若</a><a name="0459a25" id="0459a25">界俱有。是名色界。若界俱無。是無色界。或界</a><a name="0459a26" id="0459a26">多分具一切色。是名欲界。若界一切於色闕</a><a name="0459a27" id="0459a27">減。是名色界。若界一切色法皆無。是無色</a><a name="0459a28" id="0459a28">界。或界有色。亦有多趣。是名欲界。若界有</a><a name="0459a29" id="0459a29">色。而無多趣。是名色界。若界無色。亦無多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290458c.htm'><img src='up.gif' border=0></a>
<a href='T290459b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>