<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0330a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷1)</font> 辯本事品第一之一 <font face='Arial'>T29, p0330a</h2></font><hr>
<span class='old'>
</a><a name="0329c28" id="0329c28">脫經無斯過者。是則應許廣毘柰耶非佛所</a><a name="0329c29" id="0329c29">說。便非定量。若毘柰耶即是廣釋戒經本故</span><a name="0330a01" id="0330a01">是佛說者。阿毘達磨廣釋契經。何故偏疑非</a><a name="0330a02" id="0330a02">佛所說。又即慧蘊。及與隨行。并勝資糧。名為</a><a name="0330a03" id="0330a03">對法四依中說智是所依。不說依言。有不成</a><a name="0330a04" id="0330a04">過又彼唯說經非定依。而竟不言阿毘達磨</a><a name="0330a05" id="0330a05">及毘柰耶依有差別。又定應許阿毘達磨是</a><a name="0330a06" id="0330a06">經差別。故成所依。或應頌等亦非所依。世尊</a><a name="0330a07" id="0330a07">唯勸依經量故。又今言依。欲顯何義。若顯量</a><a name="0330a08" id="0330a08">義。理未必然。如何世尊先說四量。而今但說</a><a name="0330a09" id="0330a09">經為量耶。或應先時依唯說一。以法等三經</a><a name="0330a10" id="0330a10">所攝故。或即於彼已遮依人。亦即勸依經之</a><a name="0330a11" id="0330a11">差別。而今復說有唐捐過。故今言依。應顯別</a><a name="0330a12" id="0330a12">義謂汝昔來心屬於我。是則依仗補特伽羅。</a><a name="0330a13" id="0330a13">自今以往無別所依。應唯仗經勿令忘失。又</a><a name="0330a14" id="0330a14">今言經。總說一切如來聖教。若不爾者。應頌</a><a name="0330a15" id="0330a15">等教應非所依。而復勸依別解脫者。為令於</a><a name="0330a16" id="0330a16">戒起尊重心。以彼戒經不應求義。唯當恭敬</a><a name="0330a17" id="0330a17">如說而行。毀重戒者不可修治。故重勸依令</a><a name="0330a18" id="0330a18">堅持戒。是故言依非唯量義。又勸阿難依經</a><a name="0330a19" id="0330a19">量者。正為勸依阿毘達磨。是經之量故名經</a><a name="0330a20" id="0330a20">量。即是眾經所有定義。阿毘達磨能決眾經。</a><a name="0330a21" id="0330a21">判經了義不了義故。阿毘達磨名能總攝。不</a><a name="0330a22" id="0330a22">違一切聖教理言。故順此理名了義經。與此</a><a name="0330a23" id="0330a23">理違名不了義。不了義者恐違法性。依正理</a><a name="0330a24" id="0330a24">教應求意旨。若異此者如先但說。依了義經。</a><a name="0330a25" id="0330a25">今亦應爾。唯勸依經。不應言量。所言諸部阿</a><a name="0330a26" id="0330a26">毘達磨義宗異故。非佛說者。經亦應爾。諸部</a><a name="0330a27" id="0330a27">經中。現見文義有差別故。由經有別。宗義不</a><a name="0330a28" id="0330a28">同。謂有諸部。誦七有經。彼對法中建立中有。</a><a name="0330a29" id="0330a29">如是建立漸現觀等。讚學根本異門等經。說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290329c.htm'><img src='up.gif' border=0></a>
<a href='T290330b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>