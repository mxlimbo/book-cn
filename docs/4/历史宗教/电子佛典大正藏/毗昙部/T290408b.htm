<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0408b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷13)</font> 辯差別品第二之一 <font face='Arial'>T29, p0408b</h2></font><hr>
<span class='old'>
</a><a name="0408a28" id="0408a28">師執有何別。而言最後剎那滅故。一一剎那</a><a name="0408a29" id="0408a29">皆有滅者。彼豈不名心蘊餘事口說餘事。以</span><a name="0408b01" id="0408b01">破他宗。又唯法無名滅性故。彼宗滅性法無</a><a name="0408b02" id="0408b02">為體。是則諸法應非無常。非諸法無可名法</a><a name="0408b03" id="0408b03">故。若即諸法說為無常。不應滅性以無為體。</a><a name="0408b04" id="0408b04">以法皆用有為性故。滅相之體。名為滅性。非</a><a name="0408b05" id="0408b05">無有體可立性名。如何彼宗可言滅性。又言。</a><a name="0408b06" id="0408b06">諸行是有滅法。理不應成。滅無體故。無體不</a><a name="0408b07" id="0408b07">應成法性故。又無常性。若無體者。不應說第</a><a name="0408b08" id="0408b08">六謂色之無常。無無繫屬自及他故。又相續</a><a name="0408b09" id="0408b09">異理亦不成。非一切時於一切處許有前後</a><a name="0408b10" id="0408b10">差別性故。由此故說。若執身等非一一念皆</a><a name="0408b11" id="0408b11">有異者。外緣無別。如何後時身等現有差別</a><a name="0408b12" id="0408b12">可得。彼於外緣。無差別時。誰令相續前後差</a><a name="0408b13" id="0408b13">別。不應言別自然而有。相同相續應無別故。</a><a name="0408b14" id="0408b14">亦應執生自然有故。亦不應說自類為因故</a><a name="0408b15" id="0408b15">有差別。類無別故。若謂即用自類前生為後</a><a name="0408b16" id="0408b16">因緣相續有別。是則地等離火等合。應但由</a><a name="0408b17" id="0408b17">前熟變相起而實不起。故理不然。又彼撥無</a><a name="0408b18" id="0408b18">俱生異相。復無外緣前後差別。而定執有相</a><a name="0408b19" id="0408b19">續異相遍一切時一切處者。此無所因。而興</a><a name="0408b20" id="0408b20">固執。又不應執與外緣俱。前因剎那為緣性</a><a name="0408b21" id="0408b21">故。能生後念果性剎那。由茲相續前後有異。</a><a name="0408b22" id="0408b22">或有諸行不待外緣。而有有為異相體故。有</a><a name="0408b23" id="0408b23">執所相長時相續。微細損減。即說名異。此亦</a><a name="0408b24" id="0408b24">不然。一切相續。應非遍有異相體故。謂增益</a><a name="0408b25" id="0408b25">時。應無異故。如有說言。是四大種。及所造</a><a name="0408b26" id="0408b26">色。所合成身。有時見增。有時見減。又此相</a><a name="0408b27" id="0408b27">續。復由何緣。而有損減。過同前說。如是已</a><a name="0408b28" id="0408b28">破相續生等。所引契經。於義非證。彼善男子。</a><a name="0408b29" id="0408b29">善知未來過去受故。謂現在智。知未來受。正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290408a.htm'><img src='up.gif' border=0></a>
<a href='T290408c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>