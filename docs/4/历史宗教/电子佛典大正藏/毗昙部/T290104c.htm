<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0104c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷20)</font> 分別隨眠品第五之一 <font face='Arial'>T29, p0104c</h2></font><hr>
<span class='old'>
</a><a name="0104b28" id="0104b28">中差別有幾。誰所立世最善可依。頌曰</a><a name="0104b29" id="0104b29"><p class='lg'>　　此中有四種　　　類相位待異</span><br><a name="0104c01" id="0104c01">　　第三約作用　　　立世最為善　</p></a><a name="0104c02" id="0104c02"><p>論曰。尊者法救作如是說。由類不同三世</a><a name="0104c03" id="0104c03">有異。彼謂諸法行於世時。由類有殊非體</a><a name="0104c04" id="0104c04">有異。如破金器作餘物時。形雖有殊而</a><a name="0104c05" id="0104c05">體無異。又如乳變成於酪時。捨味勢等。</a><a name="0104c06" id="0104c06">非捨顯色。如是諸法行於世時。從未來</a><a name="0104c07" id="0104c07">至現在。從現在入過去。唯捨得類非捨得</a><a name="0104c08" id="0104c08">體。尊者妙音作如是說。由相不同三世有</a><a name="0104c09" id="0104c09">異。彼謂諸法行於世時。過去正與過去相</a><a name="0104c10" id="0104c10">合。而不名為離現未相。未來正與未來相</a><a name="0104c11" id="0104c11">合。而不名為離過現相。現在正與現在相</a><a name="0104c12" id="0104c12">合。而不名為離過未相。如人正染一妻室</a><a name="0104c13" id="0104c13">時。於餘姬媵不名離染。尊者世友作如</a><a name="0104c14" id="0104c14">是說。由位不同三世有異。彼謂諸法行於</a><a name="0104c15" id="0104c15">世時。至位位中作異異說。由位有別非</a><a name="0104c16" id="0104c16">體有異。如運一籌置一名一置百名百</a><a name="0104c17" id="0104c17">置千名千。尊者覺天作如是說。由待有別</a><a name="0104c18" id="0104c18">三世有異。彼謂諸法行於世時。前後相待</a><a name="0104c19" id="0104c19">立名有異。如一女人名母名女。此四種說</a><a name="0104c20" id="0104c20">一切有中。第一執法有轉變故。應置數論</a><a name="0104c21" id="0104c21">外道朋中。第二所立世相雜亂。三世皆有三</a><a name="0104c22" id="0104c22">世相故。人於妻室貪現行時。於餘境貪唯</a><a name="0104c23" id="0104c23">有成就。現無貪起何義為同。第四所立前</a><a name="0104c24" id="0104c24">後相待。一世法中應有三世。謂過去世前後</a><a name="0104c25" id="0104c25">剎那。應名去來中為現在。未來現在類亦</a><a name="0104c26" id="0104c26">應然。故此四中第三最善。以約作用位有</a><a name="0104c27" id="0104c27">差別。由位不同立世有異。彼謂諸法作用</a><a name="0104c28" id="0104c28">未有名為未來。有作用時名為現在。作</a><a name="0104c29" id="0104c29">用已滅名為過去。非體有殊。此已具知。彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290104b.htm'><img src='up.gif' border=0></a>
<a href='T290105a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>