<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0482b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷25)</font> 辯緣起品第三之一 <font face='Arial'>T29, p0482b</h2></font><hr>
<span class='old'>
</a><a name="0482a28" id="0482a28">外緣起處。如種喻經等故。所釋不然如是師</a><a name="0482a29" id="0482a29">徒。未為賢善。自師勞思。所造論宗。為逞己</span><a name="0482b01" id="0482b01">能。輕為彈斥。善說法者。理不應然。我於此</a><a name="0482b02" id="0482b02">中。詳彼所釋。一切皆與自論相違。謂彼論說</a><a name="0482b03" id="0482b03">經皆了義。而今釋此違彼論宗。釋不具申摽</a><a name="0482b04" id="0482b04">中義故。彼便許此非了義經。故此定非彼宗</a><a name="0482b05" id="0482b05">經義。大德邏摩。於自師釋。心不忍許。復自釋</a><a name="0482b06" id="0482b06">言。若十二支。許依三際即為略攝。三際緣</a><a name="0482b07" id="0482b07">起說。依此有彼有。及此生故彼生。若不許然。</a><a name="0482b08" id="0482b08">即此二句。如次顯示親傳二因。此亦不然。且</a><a name="0482b09" id="0482b09">應詳辯。為攝三際。說此二門。如是二門。義</a><a name="0482b10" id="0482b10">為同異。義若同者。但說一門。於義已周。餘便</a><a name="0482b11" id="0482b11">無用。又違後釋。別顯二因。非此二言。前後</a><a name="0482b12" id="0482b12">再說。可令義旨。或同或異。若如後釋。兩義異</a><a name="0482b13" id="0482b13">者。為攝三際。說此二言。即此二言。各應重</a><a name="0482b14" id="0482b14">說。若異此者。非遍一切。則摽與釋。義不相</a><a name="0482b15" id="0482b15">符。謂於摽中。所不攝義。釋中廣辯。義豈相</a><a name="0482b16" id="0482b16">應。故彼還成違摽釋理。由此親傳。皆無重言。</a><a name="0482b17" id="0482b17">於諸有支。但隨摽一與後廣釋。不相應故。若</a><a name="0482b18" id="0482b18">謂此二遍屬諸支。謂初無明為緣生行。或親</a><a name="0482b19" id="0482b19">或傳。行等亦然。此但悕望。而無實理。後無如</a><a name="0482b20" id="0482b20">是分別說故。是則摽釋還不相符。又譬喻宗。</a><a name="0482b21" id="0482b21">過未無體。如何可立親傳二因。且非業無間</a><a name="0482b22" id="0482b22">能生異熟故。業望異熟。親因不成。亦非傳因。</a><a name="0482b23" id="0482b23">傳義無故。非業滅已後有餘因。由先業力。招</a><a name="0482b24" id="0482b24">異熟果。要先因滅已。餘因感果時。遠由先因</a><a name="0482b25" id="0482b25">力。方名傳因故。諸有橫計舊隨界等。思擇因</a><a name="0482b26" id="0482b26">中。已廣遮破。設許有彼傳。亦不成遠近二因。</a><a name="0482b27" id="0482b27">滅無異故。依何而說。彼遠此近。據曾有說。理</a><a name="0482b28" id="0482b28">亦不成。隨一有時。隨一無故。無法無容說為</a><a name="0482b29" id="0482b29">傳故。由此亦破據當有說。現在雖有。未來無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290482a.htm'><img src='up.gif' border=0></a>
<a href='T290482c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>