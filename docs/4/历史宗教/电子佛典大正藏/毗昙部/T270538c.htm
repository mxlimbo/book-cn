<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0538c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷104)</font> 智蘊第三中他心智納息第三之一 <font face='Arial'>T27, p0538c</h2></font><hr>
<span class='old'>
</a><a name="0538b28" id="0538b28">所緣離十相故。謂離色聲香味觸及女男三</a><a name="0538b29" id="0538b29">有為相。復次蘊名為相。此定所緣離諸蘊相</span><a name="0538c01" id="0538c01">故名無相。復次世名為相。前後名相上中</a><a name="0538c02" id="0538c02">下等名相。此定所緣離世等相故名無相。</a><a name="0538c03" id="0538c03">有作是說。三三摩地皆由對治差別建立。</a><a name="0538c04" id="0538c04">謂空三摩地。近對治有身見。無願三摩地。近</a><a name="0538c05" id="0538c05">對治戒禁取。無相三摩地。近對治疑。由此</a><a name="0538c06" id="0538c06">為先對治一切。復有說者。三三摩地皆依</a><a name="0538c07" id="0538c07">行相差別建立。謂空三摩地。有空非我二</a><a name="0538c08" id="0538c08">行相。無願三摩地。有苦非常。及集道各四行</a><a name="0538c09" id="0538c09">相。無相三摩地。有滅四行相。故三摩地唯建</a><a name="0538c10" id="0538c10">立三。施設論中初作是說。空三摩地是空。非</a><a name="0538c11" id="0538c11">無願無相。無願三摩地是無願非空無相。無</a><a name="0538c12" id="0538c12">相三摩地是無相非空無願。所以者何。由此</a><a name="0538c13" id="0538c13">三種行相別故。即彼論中次作是說。空三摩</a><a name="0538c14" id="0538c14">地是空亦無願非無相。無願三摩地是無願</a><a name="0538c15" id="0538c15">亦空非無相。無相三摩地唯是無相非空無</a><a name="0538c16" id="0538c16">願。問何故空無願展轉相。亦而無相獨立耶。</a><a name="0538c17" id="0538c17">答依初得時有同異故。謂若依空三摩地</a><a name="0538c18" id="0538c18">入正性離生。苦現觀四心頃亦修無願。若</a><a name="0538c19" id="0538c19">依無願三摩地入正性離生。苦現觀四心頃</a><a name="0538c20" id="0538c20">亦修空故。空無願展轉相亦初得無相修自</a><a name="0538c21" id="0538c21">非餘。復次依初對治有同異故。謂空無願</a><a name="0538c22" id="0538c22">初對治時。俱能對治見苦所斷煩惱等故。無</a><a name="0538c23" id="0538c23">相初對治時。獨能對治見滅所斷煩惱等故。</a><a name="0538c24" id="0538c24">即彼論中復作是說。空三摩地是空亦無</a><a name="0538c25" id="0538c25">願無相。無願三摩地是無願亦空無相。無相</a><a name="0538c26" id="0538c26">三摩地是無相亦空無願。問此三何故一一</a><a name="0538c27" id="0538c27">具三。答一一自體有三義故。謂此一一非</a><a name="0538c28" id="0538c28">常非恒非不變易。非我我所故皆名空。</a><a name="0538c29" id="0538c29">不願生長貪瞋癡等及後有故皆名無願。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270538b.htm'><img src='up.gif' border=0></a>
<a href='T270539a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>