<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0299b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷21)</font> 分別三摩跋提品第八 <font face='Arial'>T29, p0299b</h2></font><hr>
<span class='old'>
</a><a name="0299a28" id="0299a28">諸定過失。此八過失中隨一過失。於第四定</a><a name="0299a29" id="0299a29">中無。是故唯說第四定為不動。覺觀喜樂等</span><a name="0299b01" id="0299b01">所不能動變故。故經中說。第四定為不動。譬</a><a name="0299b02" id="0299b02">如內密室無風燈光。餘師說如此。於前二定。</a><a name="0299b03" id="0299b03">說有適心受。由與喜相應故。第三樂第四捨。</a><a name="0299b04" id="0299b04">如修觀定中受。於生得定中受為如此不。非</a><a name="0299b05" id="0299b05">此云何。偈曰。喜受樂捨受。捨受及喜受。樂捨</a><a name="0299b06" id="0299b06">及捨受。生得定諸受。釋曰。於初生得定中有</a><a name="0299b07" id="0299b07">三受。一樂受與三識俱起。二喜受以意識為</a><a name="0299b08" id="0299b08">地。三捨受與四識相應起。於第二生得定中</a><a name="0299b09" id="0299b09">有二受。謂喜及捨。此二以意識為地。無樂餘</a><a name="0299b10" id="0299b10">識不有故。於第三生得定中有二受。謂樂捨。</a><a name="0299b11" id="0299b11">此二以意識為地。於第四生得定中。唯有捨</a><a name="0299b12" id="0299b12">受。由如此義。生得定受。與修得定受不同。於</a><a name="0299b13" id="0299b13">第二定等。若無三識及覺。彼眾生云何得見</a><a name="0299b14" id="0299b14">聞觸。彼復云何得起有教身口業。不說於彼</a><a name="0299b15" id="0299b15">受生眾生眼識等不有。雖有。不屬二定等</a><a name="0299b16" id="0299b16">地。此云何偈曰。眼耳身三識。身口業緣起。二</a><a name="0299b17" id="0299b17">等初定得。釋曰。眼等三識。及能起有教業識。</a><a name="0299b18" id="0299b18">於第二定等雖不有。彼能令現前。譬如變化</a><a name="0299b19" id="0299b19">心。彼由此識能見聞觸。及能起有教業。偈曰。</a><a name="0299b20" id="0299b20">此無染無記。釋曰。此四識無染污亦無記。第</a><a name="0299b21" id="0299b21">二定等眾生所引四識令現前。此四識應知</a><a name="0299b22" id="0299b22">以初定為地。非有染污。由彼離欲下地故。非</a><a name="0299b23" id="0299b23">善下劣品故。說定事已。復次清淨等四色</a><a name="0299b24" id="0299b24">定。及四無色定至得云何。偈曰。不得得清淨。</a><a name="0299b25" id="0299b25">由離欲及生。釋曰。若人不至得彼。此人能得</a><a name="0299b26" id="0299b26">清淨四色定及四無色定。或由離欲下地。或</a><a name="0299b27" id="0299b27">由受生下地。除有頂。何以故。清淨有頂。不由</a><a name="0299b28" id="0299b28">受生得故。不得者此言云何。若人未曾得。及</a><a name="0299b29" id="0299b29">捨至得。由加行能得清淨。或得決擇分清淨。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290299a.htm'><img src='up.gif' border=0></a>
<a href='T290299c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>