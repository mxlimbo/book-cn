<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0355a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷5)</font> 辯本事品第一之一 <font face='Arial'>T29, p0355a</h2></font><hr>
<span class='old'>
</a><a name="0354c28" id="0354c28">相狀分明。現可覺故。猶如煖等。又契經中。如</a><a name="0354c29" id="0354c29">煖說故。體必應有。故契經言。我於冷煖皆能</span><a name="0355a01" id="0355a01">堪忍。若於爾時冷煖調適。即能成熟。取證成</a><a name="0355a02" id="0355a02">就。非於爾時極冷極煖。若極冷煖不能修業。</a><a name="0355a03" id="0355a03">故冷造色實有義成。又上座言。飢渴二種。非</a><a name="0355a04" id="0355a04">所造色。希求性故。理亦不然。此二於因說果</a><a name="0355a05" id="0355a05">名故。由觸差別逼切其身。生食飲欲。是飢</a><a name="0355a06" id="0355a06">渴因。故名飢渴。如說輕安。謂身輕性。輕安果</a><a name="0355a07" id="0355a07">故。說名輕安。若爾此因應煖為性。由火界煖。</a><a name="0355a08" id="0355a08">能熟能消。便能發生食飲欲故。此言非理。食</a><a name="0355a09" id="0355a09">飲二欲應是造色。火為因故。又非火界。是二</a><a name="0355a10" id="0355a10">欲因應一切時生一欲故。現見二欲非恒時</a><a name="0355a11" id="0355a11">有。豈不自宗欲因造觸所依大種。雖恒非無。</a><a name="0355a12" id="0355a12">而此造觸體非常有。此例不然。欲因造觸待</a><a name="0355a13" id="0355a13">風火界。增強生故。若謂二欲亦應爾者。理亦</a><a name="0355a14" id="0355a14">不然。如前已說。二欲應是造色性故。若謂如</a><a name="0355a15" id="0355a15">因所觸大種發生身識。而非身識是造色性。</a><a name="0355a16" id="0355a16">欲亦應然。此不相似。識不要因大種增盛方</a><a name="0355a17" id="0355a17">得生起。欲即不然。因增生故由彼身識不因</a><a name="0355a18" id="0355a18">大種。或等或增差別生起。但隨所依不由差</a><a name="0355a19" id="0355a19">別。身觸為緣而得生起。二欲不然。如所造色。</a><a name="0355a20" id="0355a20">要因大種增盛而生。既隨大種差別而生。何</a><a name="0355a21" id="0355a21">緣所遮令非造色。風火若盛二欲便增。風火</a><a name="0355a22" id="0355a22">若微二欲便減。既隨大種增微不同。二欲何</a><a name="0355a23" id="0355a23">緣非造色性。若言二欲雖因大種。而不依彼</a><a name="0355a24" id="0355a24">故非造色。謂欲依心不依大種。故不應難令</a><a name="0355a25" id="0355a25">成造色。若爾此欲應不要因大種增盛方得</a><a name="0355a26" id="0355a26">生起。不見不依大種身識。隨諸大種差別而</a><a name="0355a27" id="0355a27">生唯見身識大種為緣。若等若增。但觸便起。</a><a name="0355a28" id="0355a28">二欲若爾。應一切時不待增盛。有因便起。則</a><a name="0355a29" id="0355a29">前所說。應一切時生二欲難堅住難遣。又風<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290354c.htm'><img src='up.gif' border=0></a>
<a href='T290355b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>