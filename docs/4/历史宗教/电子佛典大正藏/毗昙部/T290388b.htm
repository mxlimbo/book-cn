<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0388b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷10)</font> 辯差別品第二之一 <font face='Arial'>T29, p0388b</h2></font><hr>
<span class='old'>
</a><a name="0388a28" id="0388a28">受及六愛身。雖別建立。而無別體。如是雖無</a><a name="0388a29" id="0388a29">根境識外六觸身體。而亦別說六種觸身。斯</span><a name="0388b01" id="0388b01">有何過。此亦非理所以者何。離受愛外有餘</a><a name="0388b02" id="0388b02">法處。可得別說。離根境識。無別三和可別說</a><a name="0388b03" id="0388b03">故。言斷雜染故名斷者。如雜染中義准應破。</a><a name="0388b04" id="0388b04">謂雜染中。已廣成立。離眼等外有觸雜染。由</a><a name="0388b05" id="0388b05">彼斷故三受永斷。非由眼等因果合性雜染</a><a name="0388b06" id="0388b06">斷故三受永斷。言見稱事名如實見。及說聖</a><a name="0388b07" id="0388b07">道住所緣者。理亦不然。虛假事見非證實故。</a><a name="0388b08" id="0388b08">豈名如實。既非如實。何名聖道安住所緣。若</a><a name="0388b09" id="0388b09">非聖道安住所緣。何能永斷觸食三受。言三</a><a name="0388b10" id="0388b10">和觸非一合故。不可如瓶說眾分者。理亦不</a><a name="0388b11" id="0388b11">然。見非一合亦別說故。猶如有說補特伽羅</a><a name="0388b12" id="0388b12">之受想等眾分差別。言如名色六處等支。雖</a><a name="0388b13" id="0388b13">非實有而有如前所說諸義。故無失者。理亦</a><a name="0388b14" id="0388b14">不然。非審宗故。於非一事立一想名。各別事</a><a name="0388b15" id="0388b15">中失此名想。名假有相。如瓶如行。或如汝執</a><a name="0388b16" id="0388b16">三和觸等。名色名想不可雜壞。如觸法界總</a><a name="0388b17" id="0388b17">別皆有。故此非與汝執觸同。由斯類釋六處</a><a name="0388b18" id="0388b18">支等。為顯內處唯有六故。立六處名。非於</a><a name="0388b19" id="0388b19">多法立一名想。謂為六處於此實法名色等</a><a name="0388b20" id="0388b20">支。可有勝義因果等說。非於汝執假有觸等</a><a name="0388b21" id="0388b21">說有勝義因果等言。故彼古昔諸大論師。所</a><a name="0388b22" id="0388b22">立諸因。理善成就。由此有觸。是別心所。一切</a><a name="0388b23" id="0388b23">心俱。理極成立。此既成立。上座所言。大地唯</a><a name="0388b24" id="0388b24">三。極為迷謬</a><a name="0388b25" id="0388b25"><p>云何成立。前四法餘實有別體。是大地法。彼</a><a name="0388b26" id="0388b26">彼說故。實有別體。諸心起時。皆見有用。由斯</a><a name="0388b27" id="0388b27">理證。兩義皆成。又世尊言。謂一切法。欲為根</a><a name="0388b28" id="0388b28">本。作意引生。觸為能集。受為隨流。念為增</a><a name="0388b29" id="0388b29">上。定為上首。慧為最勝。解脫堅固涅槃究竟。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290388a.htm'><img src='up.gif' border=0></a>
<a href='T290388c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>