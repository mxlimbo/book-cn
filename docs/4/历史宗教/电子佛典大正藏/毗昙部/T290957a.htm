<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0957a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷36)</font> 辯智品第八之一 <font face='Arial'>T29, p0957a</h2></font><hr>
<span class='old'>
</a><a name="0956c28" id="0956c28">因。謂諸如來於一切法一切相妙智。是初無</a><a name="0956c29" id="0956c29">畏因。若諸如來一切煩惱并習氣斷妙智。</span><a name="0957a01" id="0957a01">是第二無畏因。若諸如來知弟子眾有損有</a><a name="0957a02" id="0957a02">益妙智。是後無畏因。或無畏體即四妙智。怯</a><a name="0957a03" id="0957a03">懼名畏。此即於法無所了達。懷恐怖義。智於</a><a name="0957a04" id="0957a04">此畏有近治能。與畏相違。故名無畏。豈不非</a><a name="0957a05" id="0957a05">無智即是畏體。如何說智體即是無畏。此責</a><a name="0957a06" id="0957a06">不然。智與多法為近治故。如即無疑。謂智</a><a name="0957a07" id="0957a07">如能近治無智。亦於怖畏有近治能。故得</a><a name="0957a08" id="0957a08">智名。亦名無畏。如治無智亦能治疑。故得智</a><a name="0957a09" id="0957a09">名。亦名決定。所治無智雖不即疑。而智無</a><a name="0957a10" id="0957a10">疑。名二體一。如是無智雖與畏殊。而無畏名</a><a name="0957a11" id="0957a11">即目智體。一善能斷多惡法故。有說無智</a><a name="0957a12" id="0957a12">亦攝畏體。故於此中不應為難。力與無畏有</a><a name="0957a13" id="0957a13">何差別。此無差別體俱智故。然於智體別義</a><a name="0957a14" id="0957a14">名力。復依別義立無畏名。謂不屈因說名為</a><a name="0957a15" id="0957a15">力。不怯懼因說名無畏。或初安立說名為力。</a><a name="0957a16" id="0957a16">立已不動說名無畏。或非他伏說名為力。能</a><a name="0957a17" id="0957a17">摧伏他說名無畏。有餘師說。譬如良醫遍達</a><a name="0957a18" id="0957a18">醫方。說名為力。善療眾疾說名無畏。有說</a><a name="0957a19" id="0957a19">驍健說名為力。勇悍不怯說名無畏。如是二</a><a name="0957a20" id="0957a20">種義亦有別。謂成辦事義是力義。不怯憚義</a><a name="0957a21" id="0957a21">是無畏義。佛三念住相別云何。頌曰</a><a name="0957a22" id="0957a22"><p class='lg'>　　三念住念慧　　　緣順違俱境　</p></a><a name="0957a23" id="0957a23"><p>論曰。佛三念住如經廣說。諸第子眾一向恭</a><a name="0957a24" id="0957a24">敬。能正受行。如來緣之不生歡喜。捨而安住</a><a name="0957a25" id="0957a25">正念正知。是謂如來第一念住。諸第子眾</a><a name="0957a26" id="0957a26">唯不恭敬。不正受行。如來緣之不生憂慼。捨</a><a name="0957a27" id="0957a27">而安住正念正知。是謂如來第二念住。諸弟</a><a name="0957a28" id="0957a28">子眾一類恭敬。能正受行一類不敬不正受</a><a name="0957a29" id="0957a29">行。如來緣之不生歡慼。捨而安住正念正知。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290956c.htm'><img src='up.gif' border=0></a>
<a href='T290957b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>