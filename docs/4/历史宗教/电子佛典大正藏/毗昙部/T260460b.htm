<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0460b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷2)</font> 證淨品第三之一 <font face='Arial'>T26, p0460b</h2></font><hr>
<span class='old'>
</a><a name="0460a28" id="0460a28">四證淨中</a><a name="0460a29" id="0460a29"><p>云何佛證淨。如世尊言。此聖弟子。以如是相。</span><a name="0460b01" id="0460b01">隨念諸佛。謂此世尊。是如來阿羅漢正等覺</a><a name="0460b02" id="0460b02">明行圓滿善逝世間解無上丈夫調御士天人</a><a name="0460b03" id="0460b03">師佛薄伽梵。所言此者。謂此欲界。或此世</a><a name="0460b04" id="0460b04">界。此贍部洲。又言此者。謂即此身持等持軀</a><a name="0460b05" id="0460b05">等軀聚得自體。又言此者。謂此處生。佛及弟</a><a name="0460b06" id="0460b06">子。諸仙牟尼。諸聰叡者。善調伏者。善調順</a><a name="0460b07" id="0460b07">者。又言此者。謂即於此教授教誡善說法中。</a><a name="0460b08" id="0460b08">是故言此。言聖弟子者。聖謂佛法僧。歸依佛</a><a name="0460b09" id="0460b09">法僧故。名聖弟子。以如是相隨念佛者。謂以</a><a name="0460b10" id="0460b10">此相此門此理。於諸佛所。起念隨念。專念憶</a><a name="0460b11" id="0460b11">念。不忘不失。不遺不漏。不失法性。心明記</a><a name="0460b12" id="0460b12">性。是故名為以如是相隨念諸佛。所言謂者。</a><a name="0460b13" id="0460b13">謂如是相。如是狀。如是種。如是類。是故言謂</a><a name="0460b14" id="0460b14">所言此者。謂如是戒。如是法。如是慧。如是</a><a name="0460b15" id="0460b15">通。如是解脫。如是多住。是故言此。言世尊</a><a name="0460b16" id="0460b16">者。如後當釋。言如來者。如世尊言。從菩薩</a><a name="0460b17" id="0460b17">證無上正等菩提夜。乃至佛無餘依般涅槃</a><a name="0460b18" id="0460b18">界夜。於其中間。諸有所說。宣暢敷演。一切皆</a><a name="0460b19" id="0460b19">如。無有虛妄。無有變異。諦實如理。無有顛</a><a name="0460b20" id="0460b20">倒。皆以如是如實正慧。見已而說故。名如來。</a><a name="0460b21" id="0460b21">阿羅漢者。略有二種阿羅漢性。一者有為。二</a><a name="0460b22" id="0460b22">者無為。云何有為阿羅漢性。謂彼果得。及彼</a><a name="0460b23" id="0460b23">得得。無學根力。無學尸羅。無學善根。十無</a><a name="0460b24" id="0460b24">學法。及彼種類諸無學法。是名有為阿羅漢</a><a name="0460b25" id="0460b25">性。云何無為阿羅漢性。謂貪瞋癡。一切煩惱</a><a name="0460b26" id="0460b26">皆悉永斷超一切趣。斷一切道。三火永靜。焦</a><a name="0460b27" id="0460b27">渴永息。憍逸永離。窟宅永破。度四瀑流。無</a><a name="0460b28" id="0460b28">上究竟。無上寂靜。無上愛盡。離滅涅槃。是名</a><a name="0460b29" id="0460b29">無為阿羅漢性。如來具足圓滿成就。如是所<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260460a.htm'><img src='up.gif' border=0></a>
<a href='T260460c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>