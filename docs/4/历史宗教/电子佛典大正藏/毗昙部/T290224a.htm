<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0224a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷9)</font> 釋論中分別世間品第三 <font face='Arial'>T29, p0224a</h2></font><hr>
<span class='old'>
</a><a name="0223c28" id="0223c28">來時藏舉少糧及種子。置奩子中。故名旃遮</a><a name="0223c29" id="0223c29">糧。白骨糧者。亦有二因。是人身燥澀既久。</span><a name="0224a01" id="0224a01">死後少時骨即白色。又無食飢餓。取此白骨</a><a name="0224a02" id="0224a02">煮汁飲之。籌糧者。亦有二因。是時諸人由</a><a name="0224a03" id="0224a03">次第傳籌。家家分張糧食。今日家主食。明日</a><a name="0224a04" id="0224a04">婦食。如此次第。復次昔時曾有穀處。開圻</a><a name="0224a05" id="0224a05">以籌挑取。隨得穀粒。以多水煮之飲以為糧。</a><a name="0224a06" id="0224a06">於經中傳說如此。若人能於一日護離殺生。</a><a name="0224a07" id="0224a07">或能施一訶梨勒。或於大眾起恭敬心能施</a><a name="0224a08" id="0224a08">一食。是人於刀杖疾疫飢餓劫時。不於中</a><a name="0224a09" id="0224a09">生。刀杖疾疫飢餓三災起各幾時。偈曰。七</a><a name="0224a10" id="0224a10">日及七月。七年次第盡。釋曰。由杖殺害眾</a><a name="0224a11" id="0224a11">生災。於七日內起。疾疫災於七月七日內起。</a><a name="0224a12" id="0224a12">飢餓災於七年七月七日內起。是時於二洲</a><a name="0224a13" id="0224a13">人。亦有似三災事起。瞋恚於彼增長。至重黑</a><a name="0224a14" id="0224a14">瘦惡色。及身羸弱於彼亦起。飢渴亦起。是各</a><a name="0224a15" id="0224a15">各所說三災。於諸災中應知。次第皆有。偈曰。</a><a name="0224a16" id="0224a16">散集劫有三。由火水風起。釋曰。於一一定處。</a><a name="0224a17" id="0224a17">眾生下散上集。故名散集劫。由七日出故有</a><a name="0224a18" id="0224a18">火災。由大雨水故有水災。由大風相違故有</a><a name="0224a19" id="0224a19">風災。由此三災。器世界極細分皆盡無餘。此</a><a name="0224a20" id="0224a20">中有餘外道師執說。如此鄰虛常住。於此時</a><a name="0224a21" id="0224a21">中以此為餘。云何彼樂執此義。諸餘大物。後</a><a name="0224a22" id="0224a22">更生時。勿彼生無種子。為不如此耶。是眾生</a><a name="0224a23" id="0224a23">業勢力所生風。由功能勝說為種子。復次災</a><a name="0224a24" id="0224a24">頭風。亦為種子因。彌嬉沙塞部經中說。風</a><a name="0224a25" id="0224a25">從餘現成世界。引載彼種子來。雖然諸外道</a><a name="0224a26" id="0224a26">師。不許芽等從種子生。若爾彼執云何。從自</a><a name="0224a27" id="0224a27">分生。乃至自分從自鄰虛生。若爾種子等。於</a><a name="0224a28" id="0224a28">芽等中有何功能。離安立鄰虛無別功能。由</a><a name="0224a29" id="0224a29">芽鄰虛從種子出故。何因彼許如此。從非同<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290223c.htm'><img src='up.gif' border=0></a>
<a href='T290224b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>