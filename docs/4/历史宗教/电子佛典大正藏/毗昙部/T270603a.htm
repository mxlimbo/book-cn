<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0603a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷116)</font> 業蘊第四中惡行納息第一之一 <font face='Arial'>T27, p0603a</h2></font><hr>
<span class='old'>
</a><a name="0602c28" id="0602c28">女人非增上器。於大師非分故不能破。然</a><a name="0602c29" id="0602c29">能廣作破僧方便。猶如麤喜苾芻尼等。諸</span><a name="0603a01" id="0603a01">扇搋半擇迦無形二形皆是愛行。諸愛行者</a><a name="0603a02" id="0603a02">所有意樂不堅不猛。於染淨品皆不決定。</a><a name="0603a03" id="0603a03">是故彼類不能破僧</a><a name="0603a04" id="0603a04"><p>問於何時分破法輪僧。答於六時中不能</a><a name="0603a05" id="0603a05">破僧餘時則能。謂非初時亦非後時。非於</a><a name="0603a06" id="0603a06">二皰未出現時。非未和合共結界時。非未</a><a name="0603a07" id="0603a07">建立第一雙時。非於大師涅槃後時。非初</a><a name="0603a08" id="0603a08">後者。由此二時諸苾芻眾。於聖教中和合</a><a name="0603a09" id="0603a09">一味不可破壞。非於二皰未出時者。謂聖</a><a name="0603a10" id="0603a10">教中未生戒見二種皰時。非未和合共結</a><a name="0603a11" id="0603a11">界時者。要一界內有二部漪。別住異忍方</a><a name="0603a12" id="0603a12">名破僧故。非未建立第一雙者。謂未建立</a><a name="0603a13" id="0603a13">第一雙時定無能破法輪僧者。諸佛法爾</a><a name="0603a14" id="0603a14">皆有第一雙賢聖弟子。若有破壞法輪僧</a><a name="0603a15" id="0603a15">已不經日夜。此第一雙還令和合。非於大</a><a name="0603a16" id="0603a16">師涅槃後者。若於大師般涅槃後。作如是</a><a name="0603a17" id="0603a17">言我是大師非如來者。咸共責言。大師在</a><a name="0603a18" id="0603a18">世汝何不言我是大師。今涅槃後乃作是</a><a name="0603a19" id="0603a19">語。是故決定於此六時法輪不壞。於所餘</a><a name="0603a20" id="0603a20">時法輪可壞</a><a name="0603a21" id="0603a21"><p>問住何等心僧破。或有說者。住於眼識。復</a><a name="0603a22" id="0603a22">有說者。住於耳識。復有說者。住於意識。如</a><a name="0603a23" id="0603a23">是說者。六識身中隨住一識皆容僧破。問</a><a name="0603a24" id="0603a24">住何等受僧破。或有說者。住於樂根。復有</a><a name="0603a25" id="0603a25">說者。住於苦根。復有說者。住於喜根。復有</a><a name="0603a26" id="0603a26">說者。住於憂根。復有說者。住於捨根。如是</a><a name="0603a27" id="0603a27">說者。於五受中隨住一受皆容僧破</a><a name="0603a28" id="0603a28"><p>問僧破是何心果。或有說者。是出家心果。所</a><a name="0603a29" id="0603a29">以者何。在家無有僧破壞故。復有說者。受<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270602c.htm'><img src='up.gif' border=0></a>
<a href='T270603b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>