<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0620b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷119)</font> 業蘊第四中害生納息第三之一 <font face='Arial'>T27, p0620b</h2></font><hr>
<span class='old'>
</a><a name="0620a28" id="0620a28">無間罪不合出家。若已出家眾應驅擯勿</a><a name="0620a29" id="0620a29">與同止。所以者何。造無間者於我正法毘</span><a name="0620b01" id="0620b01">奈耶中。不能生長諸善法故。問彼不了知</a><a name="0620b02" id="0620b02">是阿羅漢。何故得無間罪。答不以知故得</a><a name="0620b03" id="0620b03">罪。以壞德田。故得罪彼於苾芻眾中。起</a><a name="0620b04" id="0620b04">無簡擇等殺意樂。由此極惡之心害及阿羅</a><a name="0620b05" id="0620b05">漢。是故得無間罪</a><a name="0620b06" id="0620b06"><p>問若先造餘無間。後乃破僧。彼生地獄先</a><a name="0620b07" id="0620b07">受何果。若先受餘無間果者。破僧應成順</a><a name="0620b08" id="0620b08">後次受。若先受破僧果者。餘無間應成順</a><a name="0620b09" id="0620b09">後次受。答若先造餘無間業。彼後不能破</a><a name="0620b10" id="0620b10">僧。若先破僧。後便能造餘無間業。彼後所造</a><a name="0620b11" id="0620b11">皆由破僧增上力故。同招無間地獄果。餘</a><a name="0620b12" id="0620b12">順次生受惡行。隨無間業准此應知。又先</a><a name="0620b13" id="0620b13">破僧。後造餘無間業。彼後所造皆由破僧</a><a name="0620b14" id="0620b14">增上力故。同招無間。乃至極受一劫壽果</a><a name="0620b15" id="0620b15">更無增壽。餘順次生受惡行。隨無間業壽</a><a name="0620b16" id="0620b16">量長短亦准此知。問若因破僧生無間地</a><a name="0620b17" id="0620b17">獄。壽命未盡世界便壞者。彼中夭不。若中</a><a name="0620b18" id="0620b18">夭者彼極重業所引壽量云何中斷。若不夭</a><a name="0620b19" id="0620b19">者云何不與世界壞而作留難。如契經說。</a><a name="0620b20" id="0620b20">若處乃至一有情在災便不壞。答若壽量定</a><a name="0620b21" id="0620b21">彼無中夭。問若爾云何不於世界壞而作</a><a name="0620b22" id="0620b22">留難。答彼由業力引置餘世界地獄中受。</a><a name="0620b23" id="0620b23">如王都內欲有恩赦。先移重囚置於邊獄。</a><a name="0620b24" id="0620b24">然後放赦。彼亦如是。有說。此世界將欲壞</a><a name="0620b25" id="0620b25">時。若諸有情造無間業者。彼命終法爾更</a><a name="0620b26" id="0620b26">不生此間。而必生於餘世界地獄中受此</a><a name="0620b27" id="0620b27">業果。有說。世界將欲壞時。定無有情造極</a><a name="0620b28" id="0620b28">惡業</a><a name="0620b29" id="0620b29"><p>問頗有具造五無間耶。有說無。所以者何。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270620a.htm'><img src='up.gif' border=0></a>
<a href='T270620c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>