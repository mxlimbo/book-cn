<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0336c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷2)</font> 辯本事品第一之一 <font face='Arial'>T29, p0336c</h2></font><hr>
<span class='old'>
</a><a name="0336b28" id="0336b28">有持業故。皆名為地。成太過失是故應知。</a><a name="0336b29" id="0336b29">地界堅相無別所觀別觀所持說能持業。水界</span><a name="0336c01" id="0336c01">濕相無別所觀。別觀所攝說能攝業。火界煖</a><a name="0336c02" id="0336c02">相無別所觀。別觀所熟說能熟業。風界動相</a><a name="0336c03" id="0336c03">無別所觀。別觀所長羯剌藍等。或復芽等說</a><a name="0336c04" id="0336c04">能長業。長謂增盛。或復流引。動謂能引大種</a><a name="0336c05" id="0336c05">造色。令其相續生至餘方。是故持等業非即</a><a name="0336c06" id="0336c06">堅等相。有說。三時一時異故。知相與業其義</a><a name="0336c07" id="0336c07">不同。有說。地等有持等業。若地界等有堅等</a><a name="0336c08" id="0336c08">相。此說不然。風與風界無差別故。長動應一。</a><a name="0336c09" id="0336c09">風界若以動為性者。何故契經及品類足論。</a><a name="0336c10" id="0336c10">皆言風界謂輕等動性。復說輕性為所造色。</a><a name="0336c11" id="0336c11">說動為風。輕為造色。是顯自相。輕為風者。舉</a><a name="0336c12" id="0336c12">果顯因。是風果故。豈不火界亦是輕因。說火</a><a name="0336c13" id="0336c13">風增生於輕故。雖有是說而火不定。若有輕</a><a name="0336c14" id="0336c14">性。火增為因。是處必有增盛風界。或有輕性。</a><a name="0336c15" id="0336c15">風增為因。而其中無增盛火界。如葦等花飄</a><a name="0336c16" id="0336c16">舉輕性。此中火界若增盛者。其中應有熱觸</a><a name="0336c17" id="0336c17">可得。由此風界遍為輕因。故別舉輕偏顯風</a><a name="0336c18" id="0336c18">界。然地等相易可了知。故不須說重等果。顯</a><a name="0336c19" id="0336c19">對堅等三動難了故。為地等界即地等耶。不</a><a name="0336c20" id="0336c20">爾。云何頌曰</a><a name="0336c21" id="0336c21"><p class='lg'>　　地謂顯形色　　　隨世想立名</a><br><a name="0336c22" id="0336c22">　　水火亦復然　　　風即界亦爾　</p></a><a name="0336c23" id="0336c23"><p>論曰。地言唯表顯形色處。豈不總地四處合</a><a name="0336c24" id="0336c24">成。何故但言顯形為地。此中雖有香味觸</a><a name="0336c25" id="0336c25">處。而隨世想故作是言。由諸世間相示地者。</a><a name="0336c26" id="0336c26">以顯形色而相示故。若爾世間相示衣等。亦</a><a name="0336c27" id="0336c27">以顯形而相表示。如言衣等。白等長等而許</a><a name="0336c28" id="0336c28">四處為衣等性。地亦應然。何故唯色又諸</a><a name="0336c29" id="0336c29">世間亦於香等施設地名。謂作是言。我今嗅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290336b.htm'><img src='up.gif' border=0></a>
<a href='T290337a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>