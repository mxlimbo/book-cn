<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0749b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷75)</font> 辯智品第七之一 <font face='Arial'>T29, p0749b</h2></font><hr>
<span class='old'>
</a><a name="0749a28" id="0749a28">念住攝。然此三種體通念慧。謂由安住正念</a><a name="0749a29" id="0749a29">正知。於三境中不生歡慼。不可見有諸大聲</span><a name="0749b01" id="0749b01">聞。於三境中不生歡慼。便謂此三種非佛不</a><a name="0749b02" id="0749b02">共法。唯佛於此并習斷故。善達有情種性</a><a name="0749b03" id="0749b03">別故。或弟子眾隨屬如來。有順違俱應甚歡</a><a name="0749b04" id="0749b04">慼。佛能不起可謂希奇。非屬諸聲聞不起非</a><a name="0749b05" id="0749b05">奇特。故唯在佛得不共名。諸佛大悲云何相</a><a name="0749b06" id="0749b06">別。頌曰</a><a name="0749b07" id="0749b07"><p class='lg'>　　大悲唯俗智　　　資糧行相境</a><br><a name="0749b08" id="0749b08">　　平等上品故　　　異悲由八因　</p></a><a name="0749b09" id="0749b09"><p>論曰。如來大悲俗智為性。普緣一切有情</a><a name="0749b10" id="0749b10">為境。作苦苦等三行相故。非無漏智有如是</a><a name="0749b11" id="0749b11">理。此大悲名依何義立。依五義故此立大名。</a><a name="0749b12" id="0749b12">一由資糧故大。謂大福德智慧資糧所成辦</a><a name="0749b13" id="0749b13">故。二由行相故大。謂此力能於三苦境作行</a><a name="0749b14" id="0749b14">相故。三由所緣故大。謂此總以三界有情為</a><a name="0749b15" id="0749b15">所緣故。四由平等故大。謂此等於一切有</a><a name="0749b16" id="0749b16">情作利樂故。五由上品故大。謂最上品更無</a><a name="0749b17" id="0749b17">餘悲能齊此故。有餘師說。由大加行所證得</a><a name="0749b18" id="0749b18">故。唯大士身所成就故。入大功德珍寶數故。</a><a name="0749b19" id="0749b19">能拔有情大苦惱故。立大悲名。悲與大悲有</a><a name="0749b20" id="0749b20">何差別。此二差別由八種因。一由自性。無瞋</a><a name="0749b21" id="0749b21">無礙自性異故。二由依身通餘。唯佛依身異</a><a name="0749b22" id="0749b22">故。三由行相。一苦三苦行相異故。四由所</a><a name="0749b23" id="0749b23">緣。一界三界所緣異故。五由依地。通餘第四</a><a name="0749b24" id="0749b24">靜慮異故。六由證得。離欲有頂證得異故。又</a><a name="0749b25" id="0749b25">悲為先離染時得。唯離染得有差別故。七由</a><a name="0749b26" id="0749b26">救濟。希望事成救濟異故。八由哀愍。平等</a><a name="0749b27" id="0749b27">不等哀愍異故。有餘師說。諸佛大悲遠細遍</a><a name="0749b28" id="0749b28">隨。能普饒益。聲聞等類所起悲心。不能悲愍</a><a name="0749b29" id="0749b29">色無色界。佛於上界起極悲愍。心過於二乘。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290749a.htm'><img src='up.gif' border=0></a>
<a href='T290749c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>