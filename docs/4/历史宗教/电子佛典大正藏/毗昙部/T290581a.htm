<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0581a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷42)</font> 辯業品第四之一 <font face='Arial'>T29, p0581a</h2></font><hr>
<span class='old'>
</a><a name="0580c28" id="0580c28">皆悉隱沒。由此相續離善而住。此因此位斷</a><a name="0580c29" id="0580c29">諸善根。何名撥因撥果邪見。謗妙惡行名為</span><a name="0581a01" id="0581a01">撥因。謗果異熟名為撥果。邪見有二。謂自</a><a name="0581a02" id="0581a02">界緣及他界緣。或有漏緣及無漏緣。誰能</a><a name="0581a03" id="0581a03">斷善。應言一切能斷善根。九品善根為可頓</a><a name="0581a04" id="0581a04">斷。如見道斷見所斷耶。不爾云何。謂漸次斷</a><a name="0581a05" id="0581a05">九品邪見。九品善根順逆相望漸次斷故。如</a><a name="0581a06" id="0581a06">修道斷修所斷惑。謂下下品斷上上品。至上</a><a name="0581a07" id="0581a07">上品斷下下品。故本論說。云何名微俱行善</a><a name="0581a08" id="0581a08">根。謂斷善根時最後所捨者。由捨彼故名斷</a><a name="0581a09" id="0581a09">善根。若爾彼文何理。復說云何上品諸不善</a><a name="0581a10" id="0581a10">根。謂諸不善根能斷善根者。不應於此微其</a><a name="0581a11" id="0581a11">理趣。乘前為問其理已成。謂此乘前所斷微</a><a name="0581a12" id="0581a12">善。即問能斷上不善根。前微善根既下品攝。</a><a name="0581a13" id="0581a13">後能斷者理上品收。故於此中不勞徵難。既</a><a name="0581a14" id="0581a14">如修道斷所斷惑。理於中間通起不起。諸律</a><a name="0581a15" id="0581a15">儀果有從加行。有從生得善心所生。若從加</a><a name="0581a16" id="0581a16">行善心生者。律儀先捨後斷善根。然斷善根</a><a name="0581a17" id="0581a17">加行根本皆名斷善。依此故說斷善根位捨</a><a name="0581a18" id="0581a18">諸律儀。若從生得善心生者。隨斷何品能</a><a name="0581a19" id="0581a19">生善根。所生律儀爾時便捨。捨能等起彼隨</a><a name="0581a20" id="0581a20">捨故。為在何處能斷善根。人趣三洲非在惡</a><a name="0581a21" id="0581a21">趣亦非天趣。所以者何。以惡趣中染不染慧</a><a name="0581a22" id="0581a22">不堅牢故。以天趣中現見善惡諸業果故。言</a><a name="0581a23" id="0581a23">三洲者。除北俱盧。彼無極惡阿世耶故。有</a><a name="0581a24" id="0581a24">餘師說。唯贍部洲。若爾便違本論所說。如本</a><a name="0581a25" id="0581a25">論說。贍部洲人極少成八根。東西洲亦爾。如</a><a name="0581a26" id="0581a26">是斷善依何類身。唯男女身志意定故。有餘</a><a name="0581a27" id="0581a27">師說。亦非女身欲勤慧等皆昧鈍故。若爾便</a><a name="0581a28" id="0581a28">違本論所說。如本論說若成女根定成八根。</a><a name="0581a29" id="0581a29">男根亦爾。為何行者能斷善根。唯見行人非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290580c.htm'><img src='up.gif' border=0></a>
<a href='T290581b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>