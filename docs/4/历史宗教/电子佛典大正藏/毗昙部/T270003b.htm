<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0003b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷1)</font> 序 <font face='Arial'>T27, p0003b</h2></font><hr>
<span class='old'>
</a><a name="0003a28" id="0003a28">難陀言。復有甚深阿毘達磨。謂有餘法相</a><a name="0003a29" id="0003a29">似甚深我於其中自覺正說。此中何者甚</span><a name="0003b01" id="0003b01">深阿毘達磨。謂諸見趣及如實覺。又契經說。</a><a name="0003b02" id="0003b02">我有甚深阿毘達磨。謂一切法甚深故難見。</a><a name="0003b03" id="0003b03">難見故甚深。此中何者甚深阿毘達磨。謂一</a><a name="0003b04" id="0003b04">切法性及如實覺。雖此等經中隨別意趣</a><a name="0003b05" id="0003b05">作種種異說。然阿毘達磨勝義自性唯無漏</a><a name="0003b06" id="0003b06">慧根。即由此故發起世間修所成慧。謂煖</a><a name="0003b07" id="0003b07">頂忍世第一法。以能別觀四聖諦故。亦得</a><a name="0003b08" id="0003b08">名為阿毘達磨。又由此故發起殊勝思所成</a><a name="0003b09" id="0003b09">慧。謂不淨觀持息念等。以能別總觀諸蘊</a><a name="0003b10" id="0003b10">故。亦得名為阿毘達磨。又由此故發起殊</a><a name="0003b11" id="0003b11">勝聞所成慧。分別諸法自相共相建立諸法</a><a name="0003b12" id="0003b12">自相共相。害實物愚及所緣愚。以於諸法</a><a name="0003b13" id="0003b13">不增減故。亦得名為阿毘達磨。又由此故</a><a name="0003b14" id="0003b14">發起殊勝生處得慧。以於三藏十二分教</a><a name="0003b15" id="0003b15">能受能持思量觀察不謬轉故。亦得名為</a><a name="0003b16" id="0003b16">阿毘達磨。復由如是資糧攝持無漏慧根</a><a name="0003b17" id="0003b17">轉得明盛。是故亦名阿毘達磨</a><a name="0003b18" id="0003b18"><p>問若阿毘達磨唯無漏慧根為自性者。何故</a><a name="0003b19" id="0003b19">此論復名阿毘達磨。答阿毘達磨具故亦名</a><a name="0003b20" id="0003b20">阿毘達磨。如處處經中於彼彼具立彼彼</a><a name="0003b21" id="0003b21">名。此亦如是。謂如於樂具立以樂名。如</a><a name="0003b22" id="0003b22">伽他說</a><a name="0003b23" id="0003b23"><p class='lg'>　　食所乞食樂　　　衣隨得衣樂</a><br><a name="0003b24" id="0003b24">　　經行山林樂　　　栖隱巖窟樂　</p></a><a name="0003b25" id="0003b25"><p>飲食衣等體實非樂。勝義樂者謂諸樂受。或</a><a name="0003b26" id="0003b26">有說者。亦輕安樂。然衣食等是樂具故。於</a><a name="0003b27" id="0003b27">伽他中亦說為樂。又如於垢具立以垢名。</a><a name="0003b28" id="0003b28">如伽他說</a><a name="0003b29" id="0003b29"><p class='lg'>　　女是梵行垢　　　女損害眾生<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270003a.htm'><img src='up.gif' border=0></a>
<a href='T270003c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>