<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0321c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷43)</font> 使犍度十門品第四之一 <font face='Arial'>T28, p0321c</h2></font><hr>
<span class='old'>
</a><a name="0321b28" id="0321b28">即差別。是名悲。是名大悲。復次悲是無恚善</a><a name="0321b29" id="0321b29">根。大悲是無癡善根。復次悲在四禪。大悲在</span><a name="0321c01" id="0321c01">第四禪。復次悲聲聞辟支佛佛盡有。大悲唯</a><a name="0321c02" id="0321c02">佛有。復次悲是無量所攝。大悲非無量所攝。</a><a name="0321c03" id="0321c03">復次悲對治恚不善根。大悲對治癡不善根。</a><a name="0321c04" id="0321c04">復次悲緣欲界。大悲緣三界。復次悲緣為欲</a><a name="0321c05" id="0321c05">界苦所苦眾生。大悲緣為三界苦所苦眾</a><a name="0321c06" id="0321c06">生。復次悲緣為苦苦所苦眾生。大悲緣為三</a><a name="0321c07" id="0321c07">苦所苦眾生。復次悲緣身苦眾生。大悲緣身</a><a name="0321c08" id="0321c08">心苦眾生。復次悲悲眾生不能救。大悲悲眾</a><a name="0321c09" id="0321c09">生能救。譬如二人臨河而坐。有人為水所漂。</a><a name="0321c10" id="0321c10">一人舉手而言。此人喪失。而不能救。第二人</a><a name="0321c11" id="0321c11">褰衣入水。救濟其人。令得出水。悲與大悲。亦</a><a name="0321c12" id="0321c12">復如是。尊者和須密說曰。悲與大悲有何差</a><a name="0321c13" id="0321c13">別。答曰。一名為悲。二名大悲。復次體有差</a><a name="0321c14" id="0321c14">別。一是無恚善根體。二是無癡善根體。復次</a><a name="0321c15" id="0321c15">地有差別。悲在四禪。大悲在第四禪。餘廣說</a><a name="0321c16" id="0321c16">如上。尊者佛陀提婆說曰。大悲是佛。在第四</a><a name="0321c17" id="0321c17">禪。是不共法。深遠微細。遍一切處。一切眾</a><a name="0321c18" id="0321c18">生。無有怨親。聲聞辟支佛悲。不能緣色無色</a><a name="0321c19" id="0321c19">界悲大悲。是謂差別。問曰。何故名大悲耶。答</a><a name="0321c20" id="0321c20">曰。拔濟大苦眾生故名大悲。大苦者。謂地獄</a><a name="0321c21" id="0321c21">餓鬼畜生苦。復次拔濟貪欲瞋恚愚癡大污</a><a name="0321c22" id="0321c22">泥眾生。安置平坦道果中故名大悲。復次令</a><a name="0321c23" id="0321c23">諸眾生生大利益事故。諸眾生以身口意善</a><a name="0321c24" id="0321c24">業故。種豪族因緣。有大威勢。饒財多寶。形</a><a name="0321c25" id="0321c25">色端正。或種轉輪聖王帝釋自在天王因緣。</a><a name="0321c26" id="0321c26">或種聲聞辟支佛佛道因緣者。皆是大悲力</a><a name="0321c27" id="0321c27">故。復次以大法得故名大悲。非如聲聞辟支</a><a name="0321c28" id="0321c28">佛道。或以一齋。或以一說。或以一食等施人</a><a name="0321c29" id="0321c29">故。而得行大布施。於一切處。施一切人。一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280321b.htm'><img src='up.gif' border=0></a>
<a href='T280322a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>