<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0138b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷27)</font> 雜蘊第一中補特伽羅納息第三之一 <font face='Arial'>T27, p0138b</h2></font><hr>
<span class='old'>
</a><a name="0138a28" id="0138a28">眾同分。謂阿羅漢般涅槃時。問若死此生彼</a><a name="0138a29" id="0138a29">時定捨眾同分得眾同分耶。答應作四句。</span><a name="0138b01" id="0138b01">有死此生彼而不捨眾同分不得眾同</a><a name="0138b02" id="0138b02">分。如地獄死還生地獄。乃至天死還生天</a><a name="0138b03" id="0138b03">等。有捨眾同分得眾同分。而非死此生</a><a name="0138b04" id="0138b04">彼。謂入正性離生等位。有死此生彼亦捨</a><a name="0138b05" id="0138b05">眾同分亦得眾同分。謂地獄等死生異趣</a><a name="0138b06" id="0138b06">等。有不死此生彼亦不捨眾同分不得</a><a name="0138b07" id="0138b07">眾同分。謂除前相。無有愛當言見所斷修</a><a name="0138b08" id="0138b08">所斷耶。乃至廣說。問何故作此論。答為欲</a><a name="0138b09" id="0138b09">分別契經義故。謂契經說。愛有三種。一欲</a><a name="0138b10" id="0138b10">愛。二有愛。三無有愛。契經雖作是說而不</a><a name="0138b11" id="0138b11">廣分別。亦不說無有愛是見所斷是修所斷。</a><a name="0138b12" id="0138b12">契經是此論根本。彼所不說者今應說之。</a><a name="0138b13" id="0138b13">復次為止異執顯經義故。謂或有說。契經</a><a name="0138b14" id="0138b14">所言無有愛者。通見修所斷。如分別論者。</a><a name="0138b15" id="0138b15">為止彼執顯經所說。無有愛者唯修所斷。</a><a name="0138b16" id="0138b16">故作斯論。無有愛當言見所斷修所斷耶。</a><a name="0138b17" id="0138b17">答應言修所斷。無有者。眾同分無常。緣此</a><a name="0138b18" id="0138b18">愛說名無有愛。是故此愛唯修所斷。以眾</a><a name="0138b19" id="0138b19">同分修所斷故。有作是說。無有愛或見所</a><a name="0138b20" id="0138b20">斷或修所斷。云何見所斷。謂於見所斷法無</a><a name="0138b21" id="0138b21">有而貪。云何修所斷。謂於修所斷法無有而</a><a name="0138b22" id="0138b22">貪。問誰作此說。答分別論者。彼說意言。三</a><a name="0138b23" id="0138b23">界無常說名無有。能緣彼貪名無有愛。無</a><a name="0138b24" id="0138b24">常既通見修所斷。能緣彼愛亦通二種。於</a><a name="0138b25" id="0138b25">此義中無有愛但應言修所斷。謂於此論</a><a name="0138b26" id="0138b26">隨順契經無倒義中。無有愛但應言修所斷。</a><a name="0138b27" id="0138b27">此中有說。若隨經義說無有愛唯修所斷。</a><a name="0138b28" id="0138b28">若隨實義說無有愛通二所斷。所以者何。</a><a name="0138b29" id="0138b29">謂契經說。如有一類恐怖苦受所逼切故</a><a name="0138b30" id="0138b30">作如是念。若我死後斷壞無有。豈不樂哉。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270138a.htm'><img src='up.gif' border=0></a>
<a href='T270138c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>