<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0959c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷37)</font> 辯智品第八之一 <font face='Arial'>T29, p0959c</h2></font><hr>
<span class='old'>
</a><a name="0959b28" id="0959b28">礙解。此即行者利他圓德。有說愚癡猶豫散</a><a name="0959b29" id="0959b29">亂。是於宣辯有滯礙因。由解脫此三。得現</span><a name="0959c01" id="0959c01">法樂住。及由此故利他行成。此智名為辯無</a><a name="0959c02" id="0959c02">礙解。若得如是定能宣說。符會正理無滯</a><a name="0959c03" id="0959c03">言詞。及得現前自在功德。又於名等勝義</a><a name="0959c04" id="0959c04">言詞。無滯說中各得善巧。如次建立四無礙</a><a name="0959c05" id="0959c05">解。前三善巧說名為因。由境不同故有差別。</a><a name="0959c06" id="0959c06">第四名果能說無滯。又由四分利他事成。謂</a><a name="0959c07" id="0959c07">巧於文了達於義。妙閑聲韻定慧自在。故無</a><a name="0959c08" id="0959c08">礙解建立有四。此即總說無礙解體。兼顯四</a><a name="0959c09" id="0959c09">種所緣差別。契經略舉此數及名。諸對法中</a><a name="0959c10" id="0959c10">廣顯其相。又經列此先義後法。諸對法中</a><a name="0959c11" id="0959c11">先法後義。此為顯示二智生時。或義因名或</a><a name="0959c12" id="0959c12">名因義。故經與論作差別說。謂聽法者先分</a><a name="0959c13" id="0959c13">別名。既正知名次尋其義。正知義已欲為他</a><a name="0959c14" id="0959c14">說。次必應求無滯說智。依此次第故名在先。</a><a name="0959c15" id="0959c15">然此四中義智最勝。餘是助伴。故義在先。</a><a name="0959c16" id="0959c16">謂於義中若正了達。次應方便尋究其名。既</a><a name="0959c17" id="0959c17">已知名欲為他說。次應於說求巧便智。是故</a><a name="0959c18" id="0959c18">此四次第如是。辯無礙解若緣說時。何異第</a><a name="0959c19" id="0959c19">三詞無礙解。第三了達訓釋言詞。如有變</a><a name="0959c20" id="0959c20">礙。故名色等。此達應理無滯礙說。有說詞</a><a name="0959c21" id="0959c21">詮諸法自性。辯能顯示諸法差別。有說於法</a><a name="0959c22" id="0959c22">直說名詞。展轉無滯分折名辯。緣此二種</a><a name="0959c23" id="0959c23">三四有別。四中法詞俗智為性。非無漏智。</a><a name="0959c24" id="0959c24">緣名身等及世言詞事境界故。法無礙解通</a><a name="0959c25" id="0959c25">依五地。謂依欲界。四本靜慮上地中無名身</a><a name="0959c26" id="0959c26">等故。彼不別緣下名等故。詞無礙解唯依二</a><a name="0959c27" id="0959c27">地。謂依欲界初本靜慮。上諸地中無尋伺故。</a><a name="0959c28" id="0959c28">彼地必無自語言故。此因非理。所以者何。</a><a name="0959c29" id="0959c29">非發語智名無礙解。勿無礙解定中無故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290959b.htm'><img src='up.gif' border=0></a>
<a href='T290960a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>