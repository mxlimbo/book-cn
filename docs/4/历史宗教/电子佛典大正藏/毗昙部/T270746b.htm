<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0746b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷145)</font> 根蘊第六中根納息第一之一 <font face='Arial'>T27, p0746b</h2></font><hr>
<span class='old'>
</a><a name="0746a28" id="0746a28">主骨。告苾芻眾。汝等諦聽。一切女人其性輕</a><a name="0746a29" id="0746a29">轉。多諸嫉妒諂媚慳貪。唯大生主雖是女</span><a name="0746b01" id="0746b01">人。而離一切女人過失。作丈夫所作。得丈</a><a name="0746b02" id="0746b02">夫所得。我說是輩名為丈夫。色界諸天理亦</a><a name="0746b03" id="0746b03">應爾。能離染故說為丈夫。由此應作四句</a><a name="0746b04" id="0746b04">分別。有是男子不成就男根。謂色無色天</a><a name="0746b05" id="0746b05">大生主等。有成就男根而非男子。謂二形</a><a name="0746b06" id="0746b06">是。有是男子亦成就男根。謂一切丈夫成</a><a name="0746b07" id="0746b07">就男根者。有非男子亦不成就男根。謂</a><a name="0746b08" id="0746b08">除前相。諸是女者必成就女根。有成就女</a><a name="0746b09" id="0746b09">根而非是女。謂二形者。若依所引毘柰耶</a><a name="0746b10" id="0746b10">義。女亦四句應推廣說。問何故上界無憂苦</a><a name="0746b11" id="0746b11">根。答非田非器。乃至廣說。有說。為欲棄</a><a name="0746b12" id="0746b12">捨憂苦根故。修諸靜慮往色界生。若彼亦</a><a name="0746b13" id="0746b13">有憂苦根者。則應無有求生彼界。若法下</a><a name="0746b14" id="0746b14">地所有上地亦有者。應不施設有漸次滅</a><a name="0746b15" id="0746b15">法。廣說如前。勿有斯過。故上界無憂苦根。</a><a name="0746b16" id="0746b16">有說。何故憂苦根色界無者。以是欲界不共</a><a name="0746b17" id="0746b17">過失故。諸界地中各有不共功德過失。欲界</a><a name="0746b18" id="0746b18">過失者。謂苦根等。功德者。謂能入見道等。</a><a name="0746b19" id="0746b19">上界功德過失。隨地應廣說。有說。欲界是</a><a name="0746b20" id="0746b20">過失界。由是過失界故雖殊勝身亦猶有</a><a name="0746b21" id="0746b21">苦。如佛獨覺聲聞輪王。上界是功德界。由</a><a name="0746b22" id="0746b22">是功德界故。雖下劣身亦無有苦。如遇</a><a name="0746b23" id="0746b23">惡歲雖有美稼不能無災。若逢善歲雖</a><a name="0746b24" id="0746b24">諸穢草亦無災及。欲界上界應知亦爾。所</a><a name="0746b25" id="0746b25">以上界亦無憂者。以諸憂根離欲捨故。又</a><a name="0746b26" id="0746b26">是重無知等流果故。生上界者離重無知。</a><a name="0746b27" id="0746b27">是故憂根於彼非有</a><a name="0746b28" id="0746b28"><p><span class='corr'>已</span>分別諸根欲界繫等。彼欲界繫等義今當</a><a name="0746b29" id="0746b29">說。問云何名欲界繫。色界繫。無色界繫耶。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270746a.htm'><img src='up.gif' border=0></a>
<a href='T270746c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>