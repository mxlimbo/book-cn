<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0724b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷141)</font> 大種蘊第五中執受納息第四之一 <font face='Arial'>T27, p0724b</h2></font><hr>
<span class='old'>
</a><a name="0724a28" id="0724a28">為一。謂心所中一精進體。根中精進根。力中</a><a name="0724a29" id="0724a29">精進力。覺支中精進覺支道支中正精進。或</span><a name="0724b01" id="0724b01">分為二。謂有漏無漏。或分為三。謂下中上。</a><a name="0724b02" id="0724b02">或分為四。謂三界繫及不繫。或分為五。謂</a><a name="0724b03" id="0724b03">三界繫及學無學。乃至若以相續剎那差別</a><a name="0724b04" id="0724b04">分別則有無量。問世尊何故於此義中開</a><a name="0724b05" id="0724b05">少合多唯說四種。答一精進體於剎那中。</a><a name="0724b06" id="0724b06">作用不同建立四種。謂於已生未生惡法斷</a><a name="0724b07" id="0724b07">及不生故。復於未生已生善法生及增廣故。</a><a name="0724b08" id="0724b08">如燈一念四用差別。謂燒炷盡油熱器破闇</a><a name="0724b09" id="0724b09">彼亦如是。問法蘊等論說。斷已生惡不善</a><a name="0724b10" id="0724b10">法。即具四種。謂於已生惡不善法為令斷</a><a name="0724b11" id="0724b11">故。生欲發懃攝持心者。彼斷已生惡不善位。</a><a name="0724b12" id="0724b12">亦能令彼惡不善法未生不生。復令善法未</a><a name="0724b13" id="0724b13">生得生已生住等。乃至說修已生善法令安</a><a name="0724b14" id="0724b14">住等亦具有四。謂於已生善法為令安住</a><a name="0724b15" id="0724b15">不忘倍修增廣故。生欲發懃攝持心者。彼修</a><a name="0724b16" id="0724b16">已生諸善法位。亦能令彼惡不善法已生者</a><a name="0724b17" id="0724b17">斷。未生不生。復令善法未生者生。如是便</a><a name="0724b18" id="0724b18">成十六正斷。何故於此但說四耶。答依修</a><a name="0724b19" id="0724b19">行者差別意樂。至加行位故作是說。謂彼</a><a name="0724b20" id="0724b20">先時起一意樂。至加行位便具四種。如是</a><a name="0724b21" id="0724b21">依彼四種意樂。至加行位故作是說。然加</a><a name="0724b22" id="0724b22">行時皆唯有四。不過四故但說四種。如由</a><a name="0724b23" id="0724b23">意樂加行故說。如是由趣入加行故說。由</a><a name="0724b24" id="0724b24">依處加行故說。由勝解加行故說應知亦</a><a name="0724b25" id="0724b25">爾。已說自性當說所以。問此四何緣說為</a><a name="0724b26" id="0724b26">正斷。答由此四種能正斷故。問前二可爾。</a><a name="0724b27" id="0724b27">後二云何。答以初為名故無有失。或此四</a><a name="0724b28" id="0724b28">種皆有斷義。謂前二斷煩惱障。後二斷所</a><a name="0724b29" id="0724b29">知障。修善法時斷法知故。暫斷永斷俱名<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270724a.htm'><img src='up.gif' border=0></a>
<a href='T270724c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>