<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 1002a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷200)</font> 見蘊第八中見納息第五之一 <font face='Arial'>T27, p1002a</h2></font><hr>
<span class='old'>
</a><a name="1001c28" id="1001c28">作是念。此我非想非非想處天死後斷滅畢</a><a name="1001c29" id="1001c29">竟無有。齊此名為我正斷滅。此中後四有</span><a name="1002a01" id="1002a01">執空無邊處為生死頂。乃至有執非想非</a><a name="1002a02" id="1002a02">非想處為生死頂。若執空無邊處為生死</a><a name="1002a03" id="1002a03">頂。彼執空無邊處死後無有名善斷滅。乃</a><a name="1002a04" id="1002a04">至若執非想非非想處為生死頂。彼執非</a><a name="1002a05" id="1002a05">想非非想處死後無有名善斷滅。如是七種</a><a name="1002a06" id="1002a06">後際分別諸斷滅論。依前所說七事而起。如</a><a name="1002a07" id="1002a07">是七種皆說死後。故是後際分別見攝。五現</a><a name="1002a08" id="1002a08">法涅槃論者。謂外道執。若於現在我受安</a><a name="1002a09" id="1002a09">樂名得涅槃。若我有苦爾時不名得涅槃</a><a name="1002a10" id="1002a10">者不安樂故。初作是念。此我清淨解脫出</a><a name="1002a11" id="1002a11">離一切災橫。謂現受用妙五欲樂爾時名得</a><a name="1002a12" id="1002a12">現法涅槃。第二能見諸欲過失彼作是念。</a><a name="1002a13" id="1002a13">欲所生樂眾苦所隨多諸怨害。定所生樂微</a><a name="1002a14" id="1002a14">妙寂靜無眾苦隨離諸怨害。復作是念。此</a><a name="1002a15" id="1002a15">我清淨解脫出離一切災橫。謂現安住最初</a><a name="1002a16" id="1002a16">靜慮。爾時名得現法涅槃第三能見諸欲</a><a name="1002a17" id="1002a17">尋伺俱有過失。彼作是念。此我清淨解脫</a><a name="1002a18" id="1002a18">出離一切災橫。謂現安住第二靜慮爾時</a><a name="1002a19" id="1002a19">名得現法涅槃。第四能見諸欲尋伺及喜過</a><a name="1002a20" id="1002a20">失。彼作是念。此我清淨解脫出離一切災</a><a name="1002a21" id="1002a21">橫。謂現安住第三靜慮爾時名得現法涅</a><a name="1002a22" id="1002a22">槃。第五能見諸欲尋伺喜入出息皆有過失。</a><a name="1002a23" id="1002a23">彼作是念。此我清淨解脫出離一切災橫。謂</a><a name="1002a24" id="1002a24">現安住第四靜慮爾時名得現法涅槃。問云</a><a name="1002a25" id="1002a25">何此五現法涅槃論是後際分別見攝答此</a><a name="1002a26" id="1002a26">五雖緣現在而待過去名後。是故說為後</a><a name="1002a27" id="1002a27">際分別。復有說者。此五執我現既有樂後</a><a name="1002a28" id="1002a28">亦有樂。故是後際分別見攝問若爾。何故說</a><a name="1002a29" id="1002a29">為現法涅槃論者。答現樂為先而執後樂。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T271001c.htm'><img src='up.gif' border=0></a>
<a href='T271002b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>