<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0164a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷22)</font> 雜揵度無義品第七上 <font face='Arial'>T28, p0164a</h2></font><hr>
<span class='old'>
</a><a name="0163c28" id="0163c28">欲極欲。乃至廣說。在家者。求色等境界。四方</a><a name="0163c29" id="0163c29">馳騁。佃種者。求田地園林牛羊等畜種種穀</span><a name="0164a01" id="0164a01">麥資生之具。富貴者求王位國土封邑象馬</a><a name="0164a02" id="0164a02">金銀琉璃等寶。出家人求衣缽等所須之物。</a><a name="0164a03" id="0164a03">及房舍弟子徒眾等。是名多欲。不知足者。已</a><a name="0164a04" id="0164a04">得色聲香味觸。此說在家人。已得衣服飲食</a><a name="0164a05" id="0164a05">床敷臥具。是說出家人。不知足者不可適所</a><a name="0164a06" id="0164a06">得。乃至廣說。在家不知足者。若於一田地不</a><a name="0164a07" id="0164a07">知足。復求二田地。於二田地不知足。乃至求</a><a name="0164a08" id="0164a08">多。亦不知足。園林牛羊等畜。乃至資生之物。</a><a name="0164a09" id="0164a09">說亦如是。富貴者於一王位不知足。求二王</a><a name="0164a10" id="0164a10">位。於二王位不知足。乃至求多王位。乃至求</a><a name="0164a11" id="0164a11">多珍寶。說亦如是。出家人於一衣缽不知足。</a><a name="0164a12" id="0164a12">求於二三。乃至多求不知足。乃至資生之具</a><a name="0164a13" id="0164a13">不知足。說亦如是</a><a name="0164a14" id="0164a14"><p>多欲不知足。有何差別。問曰。何故復作此論。</a><a name="0164a15" id="0164a15">答曰。此法相似。雖說體性。猶應說差別。云</a><a name="0164a16" id="0164a16">何多欲。云何不知足。多欲者若未得色聲香</a><a name="0164a17" id="0164a17">味觸。乃至廣說。何以知是多欲耶。答曰。以所</a><a name="0164a18" id="0164a18">求故知。若求色等境界時。多作方便。以多方</a><a name="0164a19" id="0164a19">便故知。所以者何。多欲是多方便因。不知足</a><a name="0164a20" id="0164a20">者。已得色聲香味觸。乃至廣說。復欲復求何</a><a name="0164a21" id="0164a21">以知是不知足耶。答曰。若已欲復欲。此必數</a><a name="0164a22" id="0164a22">數多求。以多求故知。所以者何。已欲復欲。是</a><a name="0164a23" id="0164a23">數數多求因。復有說者。不知足是因。多欲</a><a name="0164a24" id="0164a24">是果。此二法更相顯現。或以因顯果。或以果</a><a name="0164a25" id="0164a25">顯因。此二法俱是貪不善根。復有說者。多欲</a><a name="0164a26" id="0164a26">在意地。不知足是在六識身。所以者何。五識</a><a name="0164a27" id="0164a27">緣現在法。多欲緣未來。評曰。此二法俱在六</a><a name="0164a28" id="0164a28">識身。俱是欲界法。如是說者好</a><a name="0164a29" id="0164a29"><p>云何少欲。云何知足。問曰。何故作此論。答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280163c.htm'><img src='up.gif' border=0></a>
<a href='T280164b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>