<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0634c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷122)</font> 業蘊第四中表無表納息第四之一 <font face='Arial'>T27, p0634c</h2></font><hr>
<span class='old'>
</a><a name="0634b28" id="0634b28">見美女為染近故。語言。汝可解去人服。</a><a name="0634b29" id="0634b29">吾衣汝天衣。女聞歡喜如言為解。彼人即</span><a name="0634c01" id="0634c01">前種種摩觸。恣心意已語言。天衣已為汝</a><a name="0634c02" id="0634c02">著。女言。我今體露如是。寧死不露天衣何</a><a name="0634c03" id="0634c03">在。彼答之言。天服微妙唯我見之非汝能</a><a name="0634c04" id="0634c04">見。如是愚人本無天衣。況為他著。諸對法</a><a name="0634c05" id="0634c05">者所說亦爾。本無表業。況有依表所起無</a><a name="0634c06" id="0634c06">表。故對法者妄興此論。又表無表若是色者。</a><a name="0634c07" id="0634c07">青黃赤白為是何耶。復云何成善不善性。</a><a name="0634c08" id="0634c08">若因搖動成善惡性。花劍等動何故不爾。</a><a name="0634c09" id="0634c09">為止如是譬喻者意。顯自所宗。表無表業</a><a name="0634c10" id="0634c10">皆是實有。故作斯論。若諸表業無實體者。</a><a name="0634c11" id="0634c11">則與契經相違。如契經言。愚夫希欲說名</a><a name="0634c12" id="0634c12">為愛。愛所發表說名為業。又契經言。在夜</a><a name="0634c13" id="0634c13">尋伺猶如起煙。旦動身語猶如發焰。若</a><a name="0634c14" id="0634c14">無表業無實體者。則亦與契經相違。如契</a><a name="0634c15" id="0634c15">經說。色有三攝一切色。有色有見有對。有</a><a name="0634c16" id="0634c16">色無見有對。有色無見無對。若無無表色</a><a name="0634c17" id="0634c17">者。則應無有三種建立。無第三故。又若撥</a><a name="0634c18" id="0634c18">無表無表色。吠題呬字。未生怨王。應當不</a><a name="0634c19" id="0634c19">觸害父無間。謂發表位父命猶存。父命終</a><a name="0634c20" id="0634c20">時表業已謝。由先表力得後無表故。未生</a><a name="0634c21" id="0634c21">怨觸無間業。又彼杖髻出家外道。亦應不</a><a name="0634c22" id="0634c22">觸害應無間。謂發表位目連命猶存。目連</a><a name="0634c23" id="0634c23">涅槃時表業已謝由先表力得後無表故。</a><a name="0634c24" id="0634c24">彼外道觸無間業。又若撥無表無表業。應</a><a name="0634c25" id="0634c25">無建立三品有異。謂住律儀品。住不律儀</a><a name="0634c26" id="0634c26">品。住非律儀非不律儀品。然彼所言此表無</a><a name="0634c27" id="0634c27">表體。若是色青黃赤白為是何耶。此責不然</a><a name="0634c28" id="0634c28">非顯色外無別色故。當知身表是形非顯。</a><a name="0634c29" id="0634c29">語表是聲亦非顯色二種。無表法處色攝故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270634b.htm'><img src='up.gif' border=0></a>
<a href='T270635a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>