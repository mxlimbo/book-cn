<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0582c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷42)</font> 辯業品第四之一 <font face='Arial'>T29, p0582c</h2></font><hr>
<span class='old'>
</a><a name="0582b28" id="0582b28">謂善五識現在前時得上三戒。七俱轉者謂</a><a name="0582b29" id="0582b29">善意識無隨轉色正見相應現在前時得上三</span><a name="0582c01" id="0582c01">戒。或惡無記心現前時得苾芻戒。九俱轉者。</a><a name="0582c02" id="0582c02">謂善五識及依無色。盡無生智現在前時得</a><a name="0582c03" id="0582c03">苾芻戒。或靜慮攝盡無生智相應意識現在</a><a name="0582c04" id="0582c04">前時。十俱轉者。謂善意識無隨轉色。正見</a><a name="0582c05" id="0582c05">相應現在前時得苾芻戒。或餘一切有隨轉</a><a name="0582c06" id="0582c06">色正見相應心正起位。別據顯相所遮如是。</a><a name="0582c07" id="0582c07">通據隱顯則無所遮。謂離律儀有一八五。一</a><a name="0582c08" id="0582c08">俱轉者。謂惡無記心現在前時得一支遠離。</a><a name="0582c09" id="0582c09">五俱轉者。謂善意識無隨轉色正見相應現</a><a name="0582c10" id="0582c10">在前時得二支等。八俱轉者。謂此意識現在</a><a name="0582c11" id="0582c11">前時。得五支等。善惡業道。於何界趣處。幾唯</a><a name="0582c12" id="0582c12">成就。幾亦通現行。頌曰</a><a name="0582c13" id="0582c13"><p class='lg'>　　不善地獄中　　　麤雜瞋通二</a><br><a name="0582c14" id="0582c14">　　貪邪見成就　　　北洲成後三</a><br><a name="0582c15" id="0582c15">　　雜語通現成　　　餘欲十通二</a><br><a name="0582c16" id="0582c16">　　善於一切處　　　後三通現成</a><br><a name="0582c17" id="0582c17">　　無色無想天　　　前七唯成就</a><br><a name="0582c18" id="0582c18">　　除處通成現　　　除地獄北洲　</p></a><a name="0582c19" id="0582c19"><p>論曰。且於不善十業道中。那落迦中三通二</a><a name="0582c20" id="0582c20">種。謂麤惡語雜穢語瞋。三種皆通現行成就。</a><a name="0582c21" id="0582c21">苦逼相罵故有麤惡語。怨歎悲叫故有雜穢</a><a name="0582c22" id="0582c22">語。身心麤強[<a href='javascript:showpic("images/011460.gif")'>怡-台+龍</a>]戾不調由互相憎故有瞋恚。</a><a name="0582c23" id="0582c23">貪及邪見成而不行。無可愛境故。現見業果</a><a name="0582c24" id="0582c24">故。無相害法故無殺生。謂彼但由業盡故死。</a><a name="0582c25" id="0582c25">無攝財女故無盜婬。以無用故無虛誑語。或</a><a name="0582c26" id="0582c26">虛誑語令他想倒。彼想常倒故無誑語。彼常</a><a name="0582c27" id="0582c27">離故。或無用故。無離間語。北俱盧洲貪瞋</a><a name="0582c28" id="0582c28">邪見皆定成就而不現行。不攝我所故。身心</a><a name="0582c29" id="0582c29">柔軟故。無惱害事故。無惡意樂故。唯雜穢<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290582b.htm'><img src='up.gif' border=0></a>
<a href='T290583a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>