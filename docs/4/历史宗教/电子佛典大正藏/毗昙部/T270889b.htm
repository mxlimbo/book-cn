<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0889b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷177)</font> 定蘊第七中不還納息第四之一 <font face='Arial'>T27, p0889b</h2></font><hr>
<span class='old'>
</a><a name="0889a28" id="0889a28">而去。問菩薩於身為有愛慢而莊嚴耶。答</a><a name="0889a29" id="0889a29">不爾。問云何。答菩薩為欲降伏世間恃色</span><a name="0889b01" id="0889b01">憍慢不受化者令受化故。以諸相好而</a><a name="0889b02" id="0889b02">莊嚴身。復次為顯佛所有法皆殊勝故。謂</a><a name="0889b03" id="0889b03">色力族姓眷屬名譽財富自在。智見功德皆</a><a name="0889b04" id="0889b04">悉殊勝。若不爾者。則所說法無人信受。是</a><a name="0889b05" id="0889b05">故菩薩莊嚴其身。復次欲與阿耨多羅三藐</a><a name="0889b06" id="0889b06">三菩提作所依器故。所以者何。殊勝功德</a><a name="0889b07" id="0889b07">決定依止殊勝之身。彼未來阿耨多羅三藐</a><a name="0889b08" id="0889b08">三菩提義。語菩薩言。汝欲令我在身中</a><a name="0889b09" id="0889b09">者。先令汝身清淨殊勝。以諸相好而莊嚴</a><a name="0889b10" id="0889b10">之。若不爾者。我亦不能於汝身生。譬如</a><a name="0889b11" id="0889b11">有人欲娉王女迎至室宅。彼密遣使而語</a><a name="0889b12" id="0889b12">之言。汝欲令我至舍宅者。先應灑掃除</a><a name="0889b13" id="0889b13">去鄙穢。懸繒幡蓋燒香散花種種莊嚴。吾</a><a name="0889b14" id="0889b14">乃可往。若不爾者。我亦不能至汝舍宅。是</a><a name="0889b15" id="0889b15">故菩薩莊嚴其身。問菩薩造作增長相異熟</a><a name="0889b16" id="0889b16">業已中間。或作轉輪王時。為即所修相異</a><a name="0889b17" id="0889b17">熟業。感彼相果。為餘業耶。答有說。即以</a><a name="0889b18" id="0889b18">所修相異熟業。以此業功能廣大。假設至今</a><a name="0889b19" id="0889b19">恒作輪王。而彼業勢亦不盡故。如是說者。</a><a name="0889b20" id="0889b20">彼以餘業。所以者何。菩薩修相異熟業皆</a><a name="0889b21" id="0889b21">為於最後身受殊勝果未便受用。然由彼</a><a name="0889b22" id="0889b22">業為增上造餘善業感輪王相果。譬如大</a><a name="0889b23" id="0889b23">富長者多諸珍寶。其中大價寶珠未便出用。</a><a name="0889b24" id="0889b24">餘輕價者隨時貿易。彼亦如是。問菩薩所得</a><a name="0889b25" id="0889b25">三十二相與輪王相有何差別。答菩薩所得</a><a name="0889b26" id="0889b26">有四事勝。一熾盛。二分明。三圓滿。四得處。</a><a name="0889b27" id="0889b27">復次有五事勝。一得處。二極端嚴。三文象</a><a name="0889b28" id="0889b28">深。四隨順勝智。五隨順離染。問菩薩造作</a><a name="0889b29" id="0889b29">增長相異熟業已。未至最後身來。於諸有<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270889a.htm'><img src='up.gif' border=0></a>
<a href='T270889c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>