<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0153b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷30)</font> 雜蘊第一中愛敬納息第四之一 <font face='Arial'>T27, p0153b</h2></font><hr>
<span class='old'>
</a><a name="0153a28" id="0153a28">物誰應受之。答施世俗法物說法師應受。</a><a name="0153a29" id="0153a29">或應以此書寫正法施勝義法物。應勤加</span><a name="0153b01" id="0153b01">守護猶如守護窣堵波物。於僧施設供養</a><a name="0153b02" id="0153b02">恭敬而住者通財法二供養。財供養者謂以</a><a name="0153b03" id="0153b03">香華衣食等物供養僧眾。或設五年大會等</a><a name="0153b04" id="0153b04">事名財供養僧。法供養者謂以三契聲等</a><a name="0153b05" id="0153b05">為眾宣說正法。或在眾中論議決擇。或復</a><a name="0153b06" id="0153b06">處眾讚美功德申述所願令眾歡悅。諸如</a><a name="0153b07" id="0153b07">是等名法供養僧。於親教軌範及餘隨一有</a><a name="0153b08" id="0153b08">智尊重同梵行者。施設供養恭敬而住者。亦</a><a name="0153b09" id="0153b09">通財法二種供養。財供養者謂以衣缽飲食</a><a name="0153b10" id="0153b10">湯藥及餘隨一沙門資具而供養之。法供養</a><a name="0153b11" id="0153b11">者謂以三藏勸令受持。或為解釋令無疑</a><a name="0153b12" id="0153b12">滯。或復勸請令修正行。諸如是等名法供</a><a name="0153b13" id="0153b13">養。於上所說三寶師友殊勝境中隨應供養</a><a name="0153b14" id="0153b14">恭敬而住。於餘境中不決定有准前應說。</a><a name="0153b15" id="0153b15">問供養恭敬何處具有。答欲界具有非色無</a><a name="0153b16" id="0153b16">色界。於欲界中四趣具有非捺落迦以地</a><a name="0153b17" id="0153b17">獄中無財供養唯有法故。問此財法供養誰</a><a name="0153b18" id="0153b18">設誰受。答佛於一切有情能設財法二供養。</a><a name="0153b19" id="0153b19">彼隨所應能受。一切有情於佛隨應能設</a><a name="0153b20" id="0153b20">財供養非法供養。無能為佛說法者故。及</a><a name="0153b21" id="0153b21">不能生佛未曾有善巧覺慧故。獨覺除佛</a><a name="0153b22" id="0153b22">於一切有情能設財法二供養。彼隨所應能</a><a name="0153b23" id="0153b23">受。一切有情於獨覺隨應能設財供養。非</a><a name="0153b24" id="0153b24">法供養。舍利子除佛獨覺。於一切有情能</a><a name="0153b25" id="0153b25">設財法二供養。彼隨所應能受。一切有情</a><a name="0153b26" id="0153b26">於舍利子隨應能設財供養非法供養。大</a><a name="0153b27" id="0153b27">目乾連除佛獨覺及舍利子。於一切有情能</a><a name="0153b28" id="0153b28">設財法二供養彼隨所應能受。一切有情</a><a name="0153b29" id="0153b29">於大目乾連隨應能設財供養非法供養。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270153a.htm'><img src='up.gif' border=0></a>
<a href='T270153c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>