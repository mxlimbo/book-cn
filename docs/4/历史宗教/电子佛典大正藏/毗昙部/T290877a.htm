<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0877a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷21)</font> 辯業品第五之一 <font face='Arial'>T29, p0877a</h2></font><hr>
<span class='old'>
</a><a name="0876c28" id="0876c28">勝淨身。相續而生能生勝業。五從修道出。</a><a name="0876c29" id="0876c29">謂此道中能超一分生死根本。餘如前說。</span><a name="0877a01" id="0877a01">從如是一一初出位中。乘前所修勝功德勢</a><a name="0877a02" id="0877a02">心。猶反顧專念不捨。諸根寂靜特異於常。世</a><a name="0877a03" id="0877a03">出世間定不定福。無能勝伏映奪彼者。故說</a><a name="0877a04" id="0877a04">此五名功德田。若有於中為損益業。此業必</a><a name="0877a05" id="0877a05">定能招即果。若從餘定餘果出時。由前所修</a><a name="0877a06" id="0877a06">定非殊勝。修所斷惑未畢竟盡。故彼相續非</a><a name="0877a07" id="0877a07">勝福田。異熟果中受最為勝。今應思擇。於諸</a><a name="0877a08" id="0877a08">業中。頗有唯招。心受異熟。或招身受。非心</a><a name="0877a09" id="0877a09">受耶。亦有云何。頌曰</a><a name="0877a10" id="0877a10"><p class='lg'>　　諸善無尋業　　　許唯感心受</a><br><a name="0877a11" id="0877a11">　　惡唯感身受　　　是感受業異　</p></a><a name="0877a12" id="0877a12"><p>論曰。善無尋業。謂從中定乃至有頂所有善</a><a name="0877a13" id="0877a13">業。於中能招受異熟者。應知但感心受非身。</a><a name="0877a14" id="0877a14">於彼地中無身受故。身受必定與尋相應。非</a><a name="0877a15" id="0877a15">無尋業感有尋果。諸不善業能感受者。應知</a><a name="0877a16" id="0877a16">但感身受非心。以不善因苦受為果。意地苦</a><a name="0877a17" id="0877a17">受決定名憂。憂受必非異熟果攝。故不善業</a><a name="0877a18" id="0877a18">唯感身受。若執憂根定非異熟。諸有情類</a><a name="0877a19" id="0877a19">所發心狂。在何識中。何因所感。依何處起。非</a><a name="0877a20" id="0877a20">異熟耶。頌曰</a><a name="0877a21" id="0877a21"><p class='lg'>　　心狂唯意識　　　由業異熟生</a><br><a name="0877a22" id="0877a22">　　及怖害違憂　　　除北洲在欲　</p></a><a name="0877a23" id="0877a23"><p>論曰。有情心狂唯在意識。若在五識必無心</a><a name="0877a24" id="0877a24">狂。以五識身無分別故。由何因故有情心狂。</a><a name="0877a25" id="0877a25">由諸有情業異熟起。由何等業異熟起耶。謂</a><a name="0877a26" id="0877a26">由彼用藥物咒術令他心狂。或復令他飲非</a><a name="0877a27" id="0877a27">所欲。若毒若酒。或現威嚴怖禽獸等。或放</a><a name="0877a28" id="0877a28">猛火焚燒山澤。或作坑阱陷墜眾生。或餘事</a><a name="0877a29" id="0877a29">業令他失念。由此業因於當來世。感得異類<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290876c.htm'><img src='up.gif' border=0></a>
<a href='T290877b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>