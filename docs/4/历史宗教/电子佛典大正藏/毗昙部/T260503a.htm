<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0503a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷10)</font> 多界品第二十之一 <font face='Arial'>T26, p0503a</h2></font><hr>
<span class='old'>
</a><a name="0502c28" id="0502c28">內地界。云何外地界。謂此身外諸外所攝堅</a><a name="0502c29" id="0502c29">性堅類無執無受。此復云何。謂大地山。諸石</span><a name="0503a01" id="0503a01">瓦礫蚌蛤蝸牛。銅鐵錫鑞。末尼真珠。琉璃</a><a name="0503a02" id="0503a02">螺貝。珊瑚璧玉。金銀石藏杵藏。頗胝迦。赤</a><a name="0503a03" id="0503a03">珠右旋。沙土草木。枝葉花果。或復有地依</a><a name="0503a04" id="0503a04">水輪住。復有所餘在此身外堅性堅類無執</a><a name="0503a05" id="0503a05">無受。是名外地界。前內此外。總名地界。云何</a><a name="0503a06" id="0503a06">水界。謂水界有二種。一內。二外。云何內水</a><a name="0503a07" id="0503a07">界。謂此身內所有各別濕性濕類有執有受。</a><a name="0503a08" id="0503a08">此復云何。謂諸淚汗。乃至小便。復有所餘身</a><a name="0503a09" id="0503a09">內各別濕性濕類有執有受。是名內水界。云</a><a name="0503a10" id="0503a10">何外水界。謂此身外諸外所攝濕性濕類無</a><a name="0503a11" id="0503a11">執無受。此復云何。謂根莖枝葉花果等汁露。</a><a name="0503a12" id="0503a12">酒乳酪酥油蜜糖。池沼陂湖殑伽河。鹽母</a><a name="0503a13" id="0503a13">那河。薩剌渝河。頞氏羅筏底河。莫呬河。東海</a><a name="0503a14" id="0503a14">西海南海北海。四大海水。或復有水依風輪</a><a name="0503a15" id="0503a15">住。復有所餘在此外濕性濕類無執無受。是</a><a name="0503a16" id="0503a16">名外水界。前內此外。總名水界。云何火界。謂</a><a name="0503a17" id="0503a17">火界有二種。一內。二外。云何內火界。謂此身</a><a name="0503a18" id="0503a18">內所有各別暖性暖類有執有受。此復云何。</a><a name="0503a19" id="0503a19">謂此身中諸所有熱等熱遍熱。由此所食所噉</a><a name="0503a20" id="0503a20">所飲。正易消化。若此增盛。令身燋熱。復有所</a><a name="0503a21" id="0503a21">餘身內各別暖性暖類有執有受。是名內火</a><a name="0503a22" id="0503a22">界。云何外火界。謂此身外諸外所攝暖性暖</a><a name="0503a23" id="0503a23">類無執無受。此復云何。謂地暖火日藥末尼</a><a name="0503a24" id="0503a24">宮殿星宿火聚燈焰燒村燒城燒川燒野燒。</a><a name="0503a25" id="0503a25">十二十三十四十五十百千。或無量擔。薪草</a><a name="0503a26" id="0503a26">等火熾盛烔然。或在山澤河池巖窟房舍殿</a><a name="0503a27" id="0503a27">堂樓觀。草木根莖枝葉花果等暖。復有所餘</a><a name="0503a28" id="0503a28">熱性熱類無執無受。是名外火界。前內此外。</a><a name="0503a29" id="0503a29">總名火界。云何風界。謂風界有二種。一內二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260502c.htm'><img src='up.gif' border=0></a>
<a href='T260503b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>