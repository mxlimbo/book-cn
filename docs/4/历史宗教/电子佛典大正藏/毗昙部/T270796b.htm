<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0796b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷157)</font> 定蘊第七中得納息第一之一 <font face='Arial'>T27, p0796b</h2></font><hr>
<span class='old'>
</a><a name="0796a28" id="0796a28">答欲止他宗顯己義故。謂或有執。過未是</a><a name="0796a29" id="0796a29">無而說現在是無為法。為遮彼執顯過未</span><a name="0796b01" id="0796b01">有現非無為故作斯論。所以者何。若無過</a><a name="0796b02" id="0796b02">去未來者。應無有情成就彼法。及不成就</a><a name="0796b03" id="0796b03">如第二頭。第三手。第六蘊。第十三處。第十</a><a name="0796b04" id="0796b04">九界等。無有成就不成就者。然有成就過</a><a name="0796b05" id="0796b05">去未來。及不成就故知實有。或復有執。成</a><a name="0796b06" id="0796b06">就非實有法。如譬喻者作如是論。諸有情</a><a name="0796b07" id="0796b07">類不離彼法。說名成就此無實體。但是觀</a><a name="0796b08" id="0796b08">待分別假立。如五指合名之為拳。離即非</a><a name="0796b09" id="0796b09">拳故非實有。如是有情不離彼法說名</a><a name="0796b10" id="0796b10">成就。離即不成就故體非實有。問彼何故立</a><a name="0796b11" id="0796b11">此論耶。答依契經故。如契經說有轉輪</a><a name="0796b12" id="0796b12">王成就七寶。若此成就是實有者。應成就</a><a name="0796b13" id="0796b13">他身及非有情數。謂彼輪王若成就輪寶神</a><a name="0796b14" id="0796b14">珠寶者則法壞。亦是有情數法。亦是非有情</a><a name="0796b15" id="0796b15">數法。若成就象寶馬寶者則趣壞。亦是人</a><a name="0796b16" id="0796b16">趣亦傍生趣。若成就女寶者則身壞。亦是男</a><a name="0796b17" id="0796b17">身亦是女身。若成就主藏臣寶兵將寶者則</a><a name="0796b18" id="0796b18">業壞。亦是王亦是臣。勿有此過故成就非</a><a name="0796b19" id="0796b19">實有。為止彼宗顯成就體是實有故而作</a><a name="0796b20" id="0796b20">斯論。若成就體非實有者便違經說。如說</a><a name="0796b21" id="0796b21">有學成就八支。漏盡阿羅漢成就十支。若成</a><a name="0796b22" id="0796b22">就非實者。彼聖者有漏心現前。及無心時便</a><a name="0796b23" id="0796b23">不成就三世聖道。云何成就八支十支。以</a><a name="0796b24" id="0796b24">支皆是無漏法故。又若成就非實有者。復</a><a name="0796b25" id="0796b25">違餘經。如餘經說。此補特伽羅成就善法</a><a name="0796b26" id="0796b26">及不善法。若成就非實有者。彼起善法時</a><a name="0796b27" id="0796b27">應不成就不善法。起不善法時應不成</a><a name="0796b28" id="0796b28">就善法。起無記法時應俱不成就。又若成</a><a name="0796b29" id="0796b29">就非實有者。復違餘經。如說若苾芻成就<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270796a.htm'><img src='up.gif' border=0></a>
<a href='T270796c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>