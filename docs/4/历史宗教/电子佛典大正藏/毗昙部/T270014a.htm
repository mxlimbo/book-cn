<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0014a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷3)</font> 雜蘊第一中世第一法納息第一之一 <font face='Arial'>T27, p0014a</h2></font><hr>
<span class='old'>
</a><a name="0013c28" id="0013c28">無間緣故名為入。有誦名入正性決定。謂</a><a name="0013c29" id="0013c29">見道位無漏相續。必無餘隔故名決定後</span><a name="0014a01" id="0014a01">位不然。餘如前說</a><a name="0014a02" id="0014a02"><p>世第一法。當言欲界乃至廣說。問何故作此</a><a name="0014a03" id="0014a03">論答雖已說彼立名因緣。而未分別在何</a><a name="0014a04" id="0014a04">界繫今欲分別。如人言勝已說勝因。而未</a><a name="0014a05" id="0014a05">知彼所居國邑。此亦如是故作斯論。復次</a><a name="0014a06" id="0014a06">為止他宗差別執故。謂大眾部執。世第一</a><a name="0014a07" id="0014a07">法通欲色界繫。所以者何。彼謂若地有現觀</a><a name="0014a08" id="0014a08">邊諸世俗智。此地即有世第一法。若犢子</a><a name="0014a09" id="0014a09">部執。世第一法通色無色界繫。所以者何。</a><a name="0014a10" id="0014a10">彼謂若地有諸聖道。此地即有世第一法。</a><a name="0014a11" id="0014a11">若化地部執。世第一法通三界繫。所以者</a><a name="0014a12" id="0014a12">何。彼謂若地有盡智時。所修善根。此地即</a><a name="0014a13" id="0014a13">有世第一法。若法密部執。世第一法通三界</a><a name="0014a14" id="0014a14">繫及不繫。所以者何。彼謂如是世第一法既</a><a name="0014a15" id="0014a15">名世故通三界繫。名第一故亦通不繫。即</a><a name="0014a16" id="0014a16">彼部中復有別執。世第一法非三界繫亦</a><a name="0014a17" id="0014a17">非不繫。所以者何。彼謂如是世第一法。</a><a name="0014a18" id="0014a18">名第一故非三界繫。以名世故亦非不繫。</a><a name="0014a19" id="0014a19">為止如是他宗別執顯示己宗故作此論。</a><a name="0014a20" id="0014a20">世第一法。當言欲界繫色界繫無色界繫</a><a name="0014a21" id="0014a21">耶。答應言色界繫。此即顯示世第一法唯</a><a name="0014a22" id="0014a22">色界繫。雖有此言而更應說其所以。何故</a><a name="0014a23" id="0014a23">此法不應言欲界繫耶。答非以欲界道能</a><a name="0014a24" id="0014a24">斷蓋制纏。令欲界纏不復現起。乃以色界</a><a name="0014a25" id="0014a25">道能斷蓋制纏。令欲界纏不復現起。若以</a><a name="0014a26" id="0014a26">欲界道能斷蓋制纏。令欲界纏不復現起。</a><a name="0014a27" id="0014a27">如是世第一法。應言欲界繫。然非以欲界</a><a name="0014a28" id="0014a28">道能斷蓋制纏。令欲界纏不復現起。乃以</a><a name="0014a29" id="0014a29">色界道能斷蓋制纏。令欲界纏不復現起。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270013c.htm'><img src='up.gif' border=0></a>
<a href='T270014b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>