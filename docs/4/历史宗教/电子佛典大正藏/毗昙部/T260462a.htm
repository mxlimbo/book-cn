<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0462a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷2)</font> 證淨品第三之一 <font face='Arial'>T26, p0462a</h2></font><hr>
<span class='old'>
</a><br><a name="0461c28" id="0461c28">　　如是天人師　　　稽首度有海　</p></a><a name="0461c29" id="0461c29"><p>又佛世尊。為諸弟子。隨宜說法皆令歡喜。恭</span><a name="0462a01" id="0462a01">敬信受。如教脩行。名稱普聞。遍諸方域。無不</a><a name="0462a02" id="0462a02">讚禮。名薄伽梵。若聖弟子。以如是相隨念諸</a><a name="0462a03" id="0462a03">佛。見為根本。證智相應諸信信性。現前信性。</a><a name="0462a04" id="0462a04">隨順印可愛慕愛慕性。心證心淨。是名佛</a><a name="0462a05" id="0462a05">證淨。若能於此。勸勵安立。當知是名方便勸</a><a name="0462a06" id="0462a06">勵安立令住佛證淨中</a><a name="0462a07" id="0462a07"><p>云何法證淨。如世尊言。此聖弟子。以如是相。</a><a name="0462a08" id="0462a08">隨念正法。謂佛正法善說現見無熱應時引</a><a name="0462a09" id="0462a09">導近觀智者內證。所言此者。謂此欲界或此</a><a name="0462a10" id="0462a10">世界此贍部洲。又言此者。謂即此身持等持</a><a name="0462a11" id="0462a11">軀等軀聚得自體。又言此者。謂此處生。佛及</a><a name="0462a12" id="0462a12">弟子。諸仙牟尼。諸聰叡者。善調伏者。善調順</a><a name="0462a13" id="0462a13">者。又言此者。謂即於此教授教誡善說法中。</a><a name="0462a14" id="0462a14">是故言此。言聖弟子者。聖謂佛法僧。歸依</a><a name="0462a15" id="0462a15">佛法僧。故名聖弟子。以如是相隨念法者。謂</a><a name="0462a16" id="0462a16">以此相此門此理。於正法所。起念隨念。專念</a><a name="0462a17" id="0462a17">憶念。不忘不失。不遺不漏。不失法性。心明記</a><a name="0462a18" id="0462a18">性。是故名為以如是相隨念正法。言善說者。</a><a name="0462a19" id="0462a19">謂佛所說。苦真是苦。集真是集。滅真是滅。</a><a name="0462a20" id="0462a20">道真是道。故名善說。若佛世尊。非苦說苦。非</a><a name="0462a21" id="0462a21">集說集。非滅說滅。非道說慣。可非善說。以佛</a><a name="0462a22" id="0462a22">世尊。苦說為苦。集說為集。滅說為滅。道說為</a><a name="0462a23" id="0462a23">道。故佛正法名為善說。言現見者。謂正脩習</a><a name="0462a24" id="0462a24">世尊所說苦集滅道。現觀道時。於現法中。即</a><a name="0462a25" id="0462a25">入苦集滅道。現觀故名現見。若正脩習世尊</a><a name="0462a26" id="0462a26">所說苦集滅道。現觀道時。非現法中。即入苦</a><a name="0462a27" id="0462a27">集滅道。現觀世尊正法可非現見。以正脩習</a><a name="0462a28" id="0462a28">世尊所說苦集滅道。現觀道時。於現法中。即</a><a name="0462a29" id="0462a29">入苦集滅道現觀。故佛正法名為現見。又正<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260461c.htm'><img src='up.gif' border=0></a>
<a href='T260462b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>