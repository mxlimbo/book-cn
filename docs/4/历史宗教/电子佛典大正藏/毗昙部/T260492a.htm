<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0492a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷8)</font> 覺支品第十五之一 <font face='Arial'>T26, p0492a</h2></font><hr>
<span class='old'>
</a><a name="0491c28" id="0491c28">惡行。三不善根。十不善業道。是名有罪法。云</a><a name="0491c29" id="0491c29">何無罪法。謂三妙行。三善根。十善業道。是名</span><a name="0492a01" id="0492a01">無罪法。彼於如是有罪無罪法。以如實正慧。</a><a name="0492a02" id="0492a02">簡擇極簡擇。遍尋思。遍伺察。審諦伺察。是</a><a name="0492a03" id="0492a03">名能如實知有罪無罪法。能如實知應脩不</a><a name="0492a04" id="0492a04">應脩法者。云何應脩法。謂三妙行。三善根。十</a><a name="0492a05" id="0492a05">善業道。親近善士。聽聞正法。如理作意。法隨</a><a name="0492a06" id="0492a06">法行。恭敬聽聞。密護根門。飲食知量。初夜</a><a name="0492a07" id="0492a07">後夜。曾不睡眠。勤脩諸善。是名應脩法。復次</a><a name="0492a08" id="0492a08">四念住。四正勝。四神足。五根五力。七等覺</a><a name="0492a09" id="0492a09">支。八支聖道。四正行。四法跡。奢摩他毘缽舍</a><a name="0492a10" id="0492a10">那。亦名應脩法。云何不應脩法。謂三惡行。三</a><a name="0492a11" id="0492a11">不善根十不善業道。親近不善士。聽聞不正</a><a name="0492a12" id="0492a12">法。不如理作意。行非法行。不恭敬聽。不恭敬</a><a name="0492a13" id="0492a13">問。不密護根門。飲食不知量初夜後夜。常習</a><a name="0492a14" id="0492a14">睡眠。不勤脩善。是名不應脩法。彼於如是應</a><a name="0492a15" id="0492a15">脩不應脩法。以如實正慧。簡擇極簡擇。遍</a><a name="0492a16" id="0492a16">尋思。遍伺察。審諦伺察。是名能如實知應脩</a><a name="0492a17" id="0492a17">不應脩法。能如實知下劣勝妙法者。云何下</a><a name="0492a18" id="0492a18">劣法。謂不善法。及有覆無記。是名下劣法云</a><a name="0492a19" id="0492a19">何勝妙法。謂諸善法。及無覆無記。是名勝妙</a><a name="0492a20" id="0492a20">法。彼於如是下劣勝妙法。以如實正慧。簡</a><a name="0492a21" id="0492a21">擇極簡擇。遍尋思。遍伺察。審諦伺察。是名</a><a name="0492a22" id="0492a22">能如實知下劣勝妙法。能如實知黑白法者。</a><a name="0492a23" id="0492a23">云何黑白法。謂不善法名黑。善法名白。有罪</a><a name="0492a24" id="0492a24">法名黑。無罪法名白。不應脩法名黑。應脩法</a><a name="0492a25" id="0492a25">名白。下劣法名黑勝妙法名白。是名黑白法。</a><a name="0492a26" id="0492a26">彼於如是黑白法。以如實正慧。簡擇極簡</a><a name="0492a27" id="0492a27">擇。遍尋思。遍伺察。審諦伺察。是名能如實知</a><a name="0492a28" id="0492a28">黑白法。能如實知有敵對法者。云何有敵對</a><a name="0492a29" id="0492a29">法。謂貪無貪互相敵對。瞋無瞋互相敵對。癡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260491c.htm'><img src='up.gif' border=0></a>
<a href='T260492b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>