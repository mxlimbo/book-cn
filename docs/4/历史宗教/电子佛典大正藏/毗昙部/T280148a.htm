<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0148a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷20)</font> 雜揵度無慚愧品第五 <font face='Arial'>T28, p0148a</h2></font><hr>
<span class='old'>
</a><a name="0147c28" id="0147c28">不共無明使是也。頗有使不為使所使耶。答</a><a name="0147c29" id="0147c29">曰有。即前者是也。頗有使不能使耶。答曰</span><a name="0148a01" id="0148a01">有。無漏緣不共無明使是也。云何不共掉纏</a><a name="0148a02" id="0148a02">耶。答曰。無不共掉纏。問曰。何故作此論。答</a><a name="0148a03" id="0148a03">曰。為止人疑故。如有不與煩惱相應不共無</a><a name="0148a04" id="0148a04">明使亦謂有不共掉纏為止如是疑意故。答</a><a name="0148a05" id="0148a05">曰無不共掉纏。所以者何一切染污心中。盡</a><a name="0148a06" id="0148a06">有無明使。復次如有不與煩惱相應不共無</a><a name="0148a07" id="0148a07">明使。亦謂有不與纏相應不共掉纏。為斷如</a><a name="0148a08" id="0148a08">是疑意。答言。無不共掉纏。所以者何。一切</a><a name="0148a09" id="0148a09">染污心有睡掉故。以是事故而作此論</a><a name="0148a10" id="0148a10"><p>問曰。如睡掉通三界五種斷。六識身一切染</a><a name="0148a11" id="0148a11">污心可得。何故不問睡。但問掉耶。答曰。或有</a><a name="0148a12" id="0148a12">說者。作經者意欲爾。乃至廣說。復有說者。以</a><a name="0148a13" id="0148a13">掉多放逸過生諸罪咎故。以多過患故波伽</a><a name="0148a14" id="0148a14">羅那經。立掉為煩惱大地。此經本中問。云何</a><a name="0148a15" id="0148a15">不共掉纏。亦立為上分結。施設經亦說。凡夫</a><a name="0148a16" id="0148a16">起欲愛使時。五法現在前。謂欲愛使欲愛使</a><a name="0148a17" id="0148a17">增益。無明使。無明使增益。掉睡無如上等過</a><a name="0148a18" id="0148a18">故不問。復次掉能發動四支五支定覺心。睡</a><a name="0148a19" id="0148a19">隨順三昧。與三昧相似若睡現在前時。如入</a><a name="0148a20" id="0148a20">禪者。復次睡為無明所蔽。似無明所行。愚小</a><a name="0148a21" id="0148a21">不猛利。掉不與無明相似猛利。是故問掉不</a><a name="0148a22" id="0148a22">問於睡。復次睡依於無明。若說無明。當知已</a><a name="0148a23" id="0148a23">說睡復有說者。修善時掉能令遠善退失。令</a><a name="0148a24" id="0148a24">人心退故。發動睡則不爾復有說者。掉能令</a><a name="0148a25" id="0148a25">三昧中心心數法散亂。亦於所緣事移動睡</a><a name="0148a26" id="0148a26">則不爾。復有說者。亦應問睡。此文應如是說</a><a name="0148a27" id="0148a27">云何不共睡纏答言。無不共睡纏。而不說</a><a name="0148a28" id="0148a28">者。當知此說有餘。復有說者。若說掉當知亦</a><a name="0148a29" id="0148a29">說睡。所以者何。一切處共俱故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280147c.htm'><img src='up.gif' border=0></a>
<a href='T280148b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>