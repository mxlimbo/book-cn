<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1543 阿毘曇八犍度論 0917a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1543 阿毘曇八犍度論</font> <font face='Arial'>(卷30)</font> 見犍度第八 見犍度中偈跋渠第六 <font face='Arial'>T26, p0917a</h2></font><hr>
<span class='old'>
</a><br><a name="0916c24" id="0916c24">　　知世間興衰　　　善心盡解脫　</p></a><a name="0916c25" id="0916c25"><p>守堂若彼此者。三講堂空無願無相。諸緣內</span><a name="0917a01" id="0917a01">生外緣。故曰守堂。若彼此也。諸覺喜足我者。</a><a name="0917a02" id="0917a02">覺謂之智達。聰明智慧成。喜於佛道善說法</a><a name="0917a03" id="0917a03">順聖僧別苦習盡道。色無常痛想行識無常</a><a name="0917a04" id="0917a04">想妙。我具身口意行成就。故曰諸覺喜足我</a><a name="0917a05" id="0917a05">也。知世間興衰者。世間謂之五盛陰。諸比丘</a><a name="0917a06" id="0917a06">遊觀興衰。如此色如此色習如此色盡如此</a><a name="0917a07" id="0917a07">痛想行識。此識習此識盡。故曰知世間興衰</a><a name="0917a08" id="0917a08">也。善心盡解脫者。彼思義思法思善思妙一</a><a name="0917a09" id="0917a09">切有道沒。生脫當脫已脫。故曰善心盡解脫</a><a name="0917a10" id="0917a10">(十五竟)</a><a name="0917a11" id="0917a11"><p class='lg'>　　脫若墮已墮　　　貪餮復來還</a><br><a name="0917a12" id="0917a12">　　已逮安隱處　　　樂往至樂所　</p></a><a name="0917a13" id="0917a13"><p>脫若墮已墮者。脫謂欲界也。已墮謂生色界。</a><a name="0917a14" id="0917a14">若墮謂辦色界中五陰也。故曰脫若墮已</a><a name="0917a15" id="0917a15">墮也。貪餮復來還者。有世間慣垢盡聖智未</a><a name="0917a16" id="0917a16">生。彼自身娛樂自身恃怙。復墮地獄畜生餓</a><a name="0917a17" id="0917a17">鬼。故曰貪餮復來還也。已逮安隱處。已逮</a><a name="0917a18" id="0917a18">者。謂佛佛弟子。安隱者。謂之泥洹彼娛</a><a name="0917a19" id="0917a19">樂。故曰已逮安隱處也。樂往至樂所者。彼道</a><a name="0917a20" id="0917a20">樂至泥洹。故曰樂往至樂所也(十六竟)</a><a name="0917a21" id="0917a21"><p class='lg'>　　若無根無皮　　　葉無況有枝</a><br><a name="0917a22" id="0917a22">　　彼猛縛解脫　　　誰堪能誹謗　</p></a><a name="0917a23" id="0917a23"><p>若無根無皮者。世尊現無明根。如說</a><a name="0917a24" id="0917a24"><p>諸此惡趣今世後世彼無明本慳貪等生</a><a name="0917a25" id="0917a25"><p>皮者四識住彼不盡有餘不欲不忍。故曰若</a><a name="0917a26" id="0917a26">無根無皮也。葉無況有枝者。世尊現葉我慢。</a><a name="0917a27" id="0917a27">如說。云何比丘燒葉。答曰。我慢。盡無餘枝者。</a><a name="0917a28" id="0917a28">愛如說比丘我今當說愛叢水枝灑。於此</a><a name="0917a29" id="0917a29">眾生覆隱況陰蓋纏。故曰葉無況有枝也。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260916c.htm'><img src='up.gif' border=0></a>
<a href='T260917b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>