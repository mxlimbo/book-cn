<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0102b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷19)</font> 分別隨眠品第五之一 <font face='Arial'>T29, p0102b</h2></font><hr>
<span class='old'>
</a><a name="0102a28" id="0102a28">便通六九同類。以諸地道互相因故。雖法</a><a name="0102a29" id="0102a29">類品亦互相因。而類智品不治欲界。故類智</span><a name="0102b01" id="0102b01">品道非欲三所緣。法智品既能治色無色。</a><a name="0102b02" id="0102b02">應為彼八地各三所緣。非此皆能治色無</a><a name="0102b03" id="0102b03">色。苦集法智品非彼對治故。亦非全能治</a><a name="0102b04" id="0102b04">色無色。不能治彼見所斷故。二初無故。非</a><a name="0102b05" id="0102b05">彼所緣。即由此因顯遍行惑有緣苦集諸</a><a name="0102b06" id="0102b06">地無遮。境互為緣因。非能對治故。何緣貪</a><a name="0102b07" id="0102b07">瞋慢戒禁取見取見。無漏斷非無漏緣。以貪</a><a name="0102b08" id="0102b08">隨眠應捨離故。若緣無漏便非過失。如善</a><a name="0102b09" id="0102b09">法欲不應捨離。緣怨害事起瞋隨眠。滅道</a><a name="0102b10" id="0102b10">非怨故非瞋境。緣麤動事起慢隨眠。滅道</a><a name="0102b11" id="0102b11">寂靜故非慢境。於非淨法執為淨因名戒</a><a name="0102b12" id="0102b12">禁取。滅道真淨故不應為戒禁取境。於非</a><a name="0102b13" id="0102b13">勝法執為最勝名為見取。滅道真勝故亦</a><a name="0102b14" id="0102b14">不應為見取境。是故貪等不緣無漏。九十</a><a name="0102b15" id="0102b15">八隨眠中。幾由所緣故隨增。幾由相應故</a><a name="0102b16" id="0102b16">隨增。頌曰</a><a name="0102b17" id="0102b17"><p class='lg'>　　未斷遍隨眠　　　於自地一切</a><br><a name="0102b18" id="0102b18">　　非遍於自部　　　所緣故隨增</a><br><a name="0102b19" id="0102b19">　　非無漏上緣　　　無攝有違故</a><br><a name="0102b20" id="0102b20">　　隨於相應法　　　相應故隨增　</p></a><a name="0102b21" id="0102b21"><p>論曰。遍行隨眠。普於自地五部諸法所緣隨</a><a name="0102b22" id="0102b22">增。以能遍緣自地法故。所餘五部非遍隨</a><a name="0102b23" id="0102b23">眠。所緣隨增唯於自部。唯以自部為所緣</a><a name="0102b24" id="0102b24">故。此據總說。別分別者。六無漏緣九上緣惑</a><a name="0102b25" id="0102b25">於所緣境無隨增義。所以者何。無漏上境非</a><a name="0102b26" id="0102b26">所攝受及相違故。謂若有法為此地中身</a><a name="0102b27" id="0102b27">見及愛攝為己有。可有為此身見愛地中</a><a name="0102b28" id="0102b28">所有隨眠所緣隨增理。如衣潤濕埃塵隨住。</a><a name="0102b29" id="0102b29">非諸無漏及上地法為諸下身見愛攝為己<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290102a.htm'><img src='up.gif' border=0></a>
<a href='T290102c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>