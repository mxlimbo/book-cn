<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0664a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷127)</font> 大種蘊第五中大造納息第一之一 <font face='Arial'>T27, p0664a</h2></font><hr>
<span class='old'>
</a><a name="0663c28" id="0663c28">外造色處中者。應斷截時見諸孔隙猶如</a><a name="0663c29" id="0663c29">斷藕。有說在下為因所依法應爾故。問若</span><a name="0664a01" id="0664a01">爾於逼近色可說能造。於隔遠者云何造</a><a name="0664a02" id="0664a02">耶。答不說一樹所有大種。都在其下造諸</a><a name="0664a03" id="0664a03">造色。但說一樹分分皆有大種在下造色在</a><a name="0664a04" id="0664a04">上。有作是說相雜而住。大種在外造色處</a><a name="0664a05" id="0664a05">中。問若爾應斷截時見諸孔隙猶如斷藕。</a><a name="0664a06" id="0664a06">答雖有孔隙而不可見。以諸大種非有</a><a name="0664a07" id="0664a07">見故所見孔隙是造色故。問諸內外事其相</a><a name="0664a08" id="0664a08">各別。內事別者。謂諸眾生若百若千集會一</a><a name="0664a09" id="0664a09">處威儀形相各各不同。外事別者。謂果石等。</a><a name="0664a10" id="0664a10">或青或黃或赤或白。香味等相各各不同。如</a><a name="0664a11" id="0664a11">是相別。為由業異。為由大種異。為由造</a><a name="0664a12" id="0664a12">色異。答俱由三種。依異熟因故說由業異。</a><a name="0664a13" id="0664a13">依生因依因。立因。持因養因故說由大種</a><a name="0664a14" id="0664a14">異。依同類因故。說由造色異。問外事差別</a><a name="0664a15" id="0664a15">由何業異。答若諸有情行諸妙行。感得外</a><a name="0664a16" id="0664a16">事形相平直。色香味觸皆悉美妙。若諸有情</a><a name="0664a17" id="0664a17">行諸惡行。感得外事形相險曲。色香味觸皆</a><a name="0664a18" id="0664a18">悉麤弊。問諸果石等其相各別。青黃赤白形</a><a name="0664a19" id="0664a19">貌等異。或有相似由何威力。答由三威力</a><a name="0664a20" id="0664a20">然大種強。謂諸大種不平等者。便有種種顯</a><a name="0664a21" id="0664a21">形等異。若平等者則便相似</a><a name="0664a22" id="0664a22"><p>問諸有情類口所發聲。當言何處大種所造。</a><a name="0664a23" id="0664a23">有說。喉邊大種所造。有說。心邊大種所造。有</a><a name="0664a24" id="0664a24">說。臍邊大種所造。評曰。總說此聲一切身支</a><a name="0664a25" id="0664a25">大種所造。若別說者。輕小語聲應言喉邊大</a><a name="0664a26" id="0664a26">種所造。叱吒哮吼號叫等聲。應言遍身大種</a><a name="0664a27" id="0664a27">所造。現見此等舉身掉動故</a><a name="0664a28" id="0664a28"><p>問頗有色非四大種。亦非四大種所造耶。</a><a name="0664a29" id="0664a29">答有。謂一二三大種。此雖是色而非四大種。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270663c.htm'><img src='up.gif' border=0></a>
<a href='T270664b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>