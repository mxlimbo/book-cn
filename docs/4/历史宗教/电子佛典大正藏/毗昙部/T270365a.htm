<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0365a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷70)</font> 結蘊第二中有情納息第三之一 <font face='Arial'>T27, p0365a</h2></font><hr>
<span class='old'>
</a><a name="0364c28" id="0364c28">故作是說。謂佛為彼略說法要。彼見真諦</a><a name="0364c29" id="0364c29">得預流果。於諸惡趣畢竟解脫。隨意所樂</span><a name="0365a01" id="0365a01">人天受生。故於佛前歡喜踊躍作諸愛語</a><a name="0365a02" id="0365a02">說此伽他。如人因他解脫牢獄。隨意所樂</a><a name="0365a03" id="0365a03">歡娛遊適。還至他所作如是言。我賴汝恩</a><a name="0365a04" id="0365a04">還得壽命。天帝亦爾。故不相違。復次彼依</a><a name="0365a05" id="0365a05">解脫見道所斷諸煩惱病故作是說。謂佛</a><a name="0365a06" id="0365a06">為彼略說法要。令斷一切見道所斷諸煩惱</a><a name="0365a07" id="0365a07">病。安住第一無病聖道及道果中。故於佛前</a><a name="0365a08" id="0365a08">歡喜踊躍說此伽他。如人遇醫重病得愈。</a><a name="0365a09" id="0365a09">隨意受用諸飲食等。還至醫所作如是言。</a><a name="0365a10" id="0365a10">我賴汝恩還得身命。天帝亦爾。故不相違。</a><a name="0365a11" id="0365a11">復次彼依獲得四神足壽。故於佛前說如</a><a name="0365a12" id="0365a12">是頌。如契經說。苾芻當知。何等為壽。謂四</a><a name="0365a13" id="0365a13">神足。世尊為彼略說法要。令不起座得四</a><a name="0365a14" id="0365a14">神足。故於佛前歡喜踊躍。作諸愛語說此</a><a name="0365a15" id="0365a15">伽他。復次彼依獲得慧命根故作如是說。</a><a name="0365a16" id="0365a16">如契經說。諸命根中慧命最勝。謂佛為彼</a><a name="0365a17" id="0365a17">略說法要。令得慧命故於佛前歡喜踊躍。</a><a name="0365a18" id="0365a18">作諸愛語說此伽他。問豈天帝釋先無慧</a><a name="0365a19" id="0365a19">根。今聞法已方乃獲得。答先雖有慧而是</a><a name="0365a20" id="0365a20">有漏。今得無漏故作是說。復次彼依解脫</a><a name="0365a21" id="0365a21">五種衰相故作是說。謂諸天中將命終位</a><a name="0365a22" id="0365a22">先有二種五衰相現。一小二大。云何名為小</a><a name="0365a23" id="0365a23">五衰相。一者諸天往來轉動從嚴身具出五</a><a name="0365a24" id="0365a24">樂聲。善奏樂人所不能及。將命終位此聲</a><a name="0365a25" id="0365a25">不起。有說。復出不如意聲。二者諸天身光</a><a name="0365a26" id="0365a26">赫弈晝夜恒照身無有影。將命終時身光</a><a name="0365a27" id="0365a27">微昧。有說。全滅身影便現。三者諸天膚體細</a><a name="0365a28" id="0365a28">滑入香池浴纔出水時。水不著身如蓮花</a><a name="0365a29" id="0365a29">葉。將命終位水便著身。四者諸天種種境<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270364c.htm'><img src='up.gif' border=0></a>
<a href='T270365b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>