<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0748c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷75)</font> 辯智品第七之一 <font face='Arial'>T29, p0748c</h2></font><hr>
<span class='old'>
</a><a name="0748b28" id="0748b28">德俱究竟故。謂初無畏顯佛世尊自智圓德。</a><a name="0748b29" id="0748b29">第二無畏顯佛世尊自斷圓德。此二顯佛自</span><a name="0748c01" id="0748c01">利德滿。為顯世尊利他圓德。是故復說後二</a><a name="0748c02" id="0748c02">無畏。第三無畏遮行邪道。第四無畏令趍正</a><a name="0748c03" id="0748c03">道。謂佛處處為諸弟子。說障法令斷除即是</a><a name="0748c04" id="0748c04">令修斷德方便。又於處處為諸弟子。說出道</a><a name="0748c05" id="0748c05">令正行。即是令修智德方便。此二顯佛利他</a><a name="0748c06" id="0748c06">德滿。但由此四隨其所應。顯佛自他智斷圓</a><a name="0748c07" id="0748c07">德。至究竟故唯立四種。如何可說無畏即智。</a><a name="0748c08" id="0748c08">應言無畏是智所成。理實應然。但為顯示無</a><a name="0748c09" id="0748c09">畏以智為親近因。是故就智出無畏體。夫無</a><a name="0748c10" id="0748c10">畏者謂不怯懼。由有智故不怯懼他。故智得</a><a name="0748c11" id="0748c11">為無畏因性。唯佛四妙智是四無畏因。謂諸</a><a name="0748c12" id="0748c12">如來於一切法一切相妙。智是初無畏因。若</a><a name="0748c13" id="0748c13">諸如來一切煩惱并習氣斷妙智。是第二無</a><a name="0748c14" id="0748c14">畏因。唯我世尊由具此故。侵毀不慼供讚不</a><a name="0748c15" id="0748c15">歡。雖恒違拒而常饒益。雖加斫刺而深憐</a><a name="0748c16" id="0748c16">愍。雖有殊勝輔翼神通智慧技能而不傲慢。</a><a name="0748c17" id="0748c17">於欲離背不起瞋嫌。於樂親承不偏憐愛。雖</a><a name="0748c18" id="0748c18">行攝事不求輔翼。雖行訶責不願乖離。雖暫</a><a name="0748c19" id="0748c19">驅擯不以麤語。雖永擯黜不令墮邪。雖無所</a><a name="0748c20" id="0748c20">畏而不麤獷。雖常親愛而不生貪。雖顯自德</a><a name="0748c21" id="0748c21">不殉名利。雖顯他過不為恥辱。雖攝門徒不</a><a name="0748c22" id="0748c22">成自黨。雖訶邪侶不壞他朋。族望有情數來</a><a name="0748c23" id="0748c23">親附。但示正法不與交遊。此等皆由漏盡妙</a><a name="0748c24" id="0748c24">智。故此妙智為第二因。若諸如來知弟子眾。</a><a name="0748c25" id="0748c25">有損有益妙智。是後二無畏因。或無畏體即</a><a name="0748c26" id="0748c26">四妙智。怯懼名畏。此即於法無所了達。懷</a><a name="0748c27" id="0748c27">恐怖義。智於此畏有近治能。與畏相違故名</a><a name="0748c28" id="0748c28">無畏。豈不非無智即是畏體。如何說智體即</a><a name="0748c29" id="0748c29">是無畏。此責不然。智與多法為近治故如即<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290748b.htm'><img src='up.gif' border=0></a>
<a href='T290749a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>