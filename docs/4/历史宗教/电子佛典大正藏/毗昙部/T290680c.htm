<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0680c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷61)</font> 辯賢聖品第六之一 <font face='Arial'>T29, p0680c</h2></font><hr>
<span class='old'>
</a><a name="0680b28" id="0680b28">然勝果道一分現行。亦許名為住勝果道。住</a><a name="0680b29" id="0680b29">少分果例亦應然。若謂定中有所得道。於出</span><a name="0680c01" id="0680c01">定位彼道不行與果何殊。而決定說唯是住</a><a name="0680c02" id="0680c02">向非住果者。又住果者起有漏心。果道不行</a><a name="0680c03" id="0680c03">應非住果。以非全果現在前故。或應與彼復</a><a name="0680c04" id="0680c04">共思擇。何緣唯約聖道現行。立八聖者非約</a><a name="0680c05" id="0680c05">成就。勿住果向二聖相雜無如是失。以若住</a><a name="0680c06" id="0680c06">後勝果道時彼道勝故。如苾芻位雖成勤策</a><a name="0680c07" id="0680c07">近住律儀。而從勝故但名苾芻非勤策等。雖</a><a name="0680c08" id="0680c08">如是立八聖亦成。而約現行立八聖者。證知</a><a name="0680c09" id="0680c09">非住勝果道時。果不全現行故不名住果。由</a><a name="0680c10" id="0680c10">此前說於宗違害。及應果向俱時現行。二種</a><a name="0680c11" id="0680c11">過失彼定不免。是故前言俱生相續體非體</a><a name="0680c12" id="0680c12">故。聖者身中煖等諸得雖亦現起。而無煖等</a><a name="0680c13" id="0680c13">聖身行過故。應於此更辨。何緣煖等諸得</a><a name="0680c14" id="0680c14">非煖等體由此已遮。有餘師說。勿世第一有</a><a name="0680c15" id="0680c15">相續過故。得定非世第一體。復有別失謂煖</a><a name="0680c16" id="0680c16">等三位。相續故得應彼體。或不應言世第一</a><a name="0680c17" id="0680c17">法一剎那故得非彼體。如是所說言有理無。</a><a name="0680c18" id="0680c18">故應捨此攝受前說。謂煖等得如異生性理</a><a name="0680c19" id="0680c19">不應然。異生性體與諸聖法極相違故。煖等</a><a name="0680c20" id="0680c20">得體與諸聖法。都不相違如何成例。以煖等</a><a name="0680c21" id="0680c21">得通在聖身。異生性得則不如是。故彼所引</a><a name="0680c22" id="0680c22">為例不齊。又沙門果諸相續得。雖亦許為沙</a><a name="0680c23" id="0680c23">門果體。而無八聖位相雜失。以諸安住勝果</a><a name="0680c24" id="0680c24">道者。果攝所得法必定不行故。安住果者勝</a><a name="0680c25" id="0680c25">果道攝。諸所得法亦不成故。若爾應許如</a><a name="0680c26" id="0680c26">苦忍等。謂且應如苦法智忍自性是慧。若并</a><a name="0680c27" id="0680c27">助伴即兼俱得五蘊為性。苦法智等現在前</a><a name="0680c28" id="0680c28">時。彼苦法忍得不名苦法忍。不爾應有相續</a><a name="0680c29" id="0680c29">過故。智現行時應修忍故。忍智二體應俱行<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290680b.htm'><img src='up.gif' border=0></a>
<a href='T290681a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>