<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0197c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷38)</font> 雜蘊第一中無慚愧納息第五之一 <font face='Arial'>T27, p0197c</h2></font><hr>
<span class='old'>
</a><a name="0197b28" id="0197b28">相應而起。頗有隨眠不與諸纏相應起耶。</a><a name="0197b29" id="0197b29">答無。一切隨眠皆與惛沈掉舉俱故。問如</span><a name="0197c01" id="0197c01">有隨眠不與隨眠相應而起。頗亦有纏而</a><a name="0197c02" id="0197c02">不與纏相應起耶。答無。諸染污心皆與惛</a><a name="0197c03" id="0197c03">沈掉舉俱故問如有隨眠不與隨眠相應</a><a name="0197c04" id="0197c04">而起頗亦有纏不與隨眠相應起耶。答</a><a name="0197c05" id="0197c05">無諸纏必與無明隨眠相應起故</a><a name="0197c06" id="0197c06"><p>云何不共掉舉纏。答無不共掉舉纏。問何故</a><a name="0197c07" id="0197c07">作此論。答為令疑者得決定故。謂無明與</a><a name="0197c08" id="0197c08">掉舉俱通三界五部六識。不善無記遍與</a><a name="0197c09" id="0197c09">一切染污心俱。或有生疑如無明有不共</a><a name="0197c10" id="0197c10">掉舉亦爾。欲令此疑得決定故。顯掉舉纏</a><a name="0197c11" id="0197c11">無不共者故作斯論。謂掉舉纏必與無明隨</a><a name="0197c12" id="0197c12">眠俱故。亦與惛沈纏相應故不名不共。問</a><a name="0197c13" id="0197c13">惛沈掉舉皆與一切染污心俱。何故此中但</a><a name="0197c14" id="0197c14">說掉舉非惛沈耶。答是作論者意欲爾故。</a><a name="0197c15" id="0197c15">乃至廣說。復次亦應說惛沈而不說者應</a><a name="0197c16" id="0197c16">知是有餘說。復次惛沈掉舉恒相應故。此中</a><a name="0197c17" id="0197c17">說一則已說餘。復次以掉舉纏隨順放逸</a><a name="0197c18" id="0197c18">多諸過失堅固猛利。惛沈不爾是故偏說。由</a><a name="0197c19" id="0197c19">此契經於順上分五結門中唯立掉舉。品類</a><a name="0197c20" id="0197c20">足論唯說掉舉在十煩惱大地法中施設論</a><a name="0197c21" id="0197c21">中唯說掉舉在五法內。如說異生欲貪隨眠</a><a name="0197c22" id="0197c22">起時必起五法。一欲貪隨眠。二欲貪隨眠增</a><a name="0197c23" id="0197c23">長生。三無明隨眠。四無明隨眠增長生。五掉</a><a name="0197c24" id="0197c24">舉。如是等處皆由掉舉多過失故偏說非</a><a name="0197c25" id="0197c25">餘此中亦爾。復次以掉舉纏數行猛利繞</a><a name="0197c26" id="0197c26">亂四支五支靜慮是故偏說。惛沈愚鈍隨順</a><a name="0197c27" id="0197c27">等持似定而轉。惛沈現前便速入定過失輕</a><a name="0197c28" id="0197c28">故此中不說。復次以掉舉纏敗壞善品令</a><a name="0197c29" id="0197c29">於定境不能專注。惛沈不爾是故偏說。復<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270197b.htm'><img src='up.gif' border=0></a>
<a href='T270198a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>