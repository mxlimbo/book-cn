<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0111a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷15)</font> 雜揵度人品下 <font face='Arial'>T28, p0111a</h2></font><hr>
<span class='old'>
</a><a name="0110c28" id="0110c28"><p class='lg'>　　欲心壞眾生　　　如草敗良田</a><br><a name="0110c29" id="0110c29">　　若施無欲者　　　必得於大果　</p></span><a name="0111a01" id="0111a01"><p>復次若害其命。得無間罪者。是名解脫。復次</a><a name="0111a02" id="0111a02">若斷諸著決煩惱堤塘。除一切障礙。斷於四</a><a name="0111a03" id="0111a03">食。離四識住。破壞四魔。過九眾生居者。是名</a><a name="0111a04" id="0111a04">解脫。復次若行不雜。功德學人雜行善法</a><a name="0111a05" id="0111a05">過惡善行惡行。善根不善根。互現在前。若</a><a name="0111a06" id="0111a06">唯行善行等。不行不善行等者。是名解脫。問</a><a name="0111a07" id="0111a07">曰。如五陰悉得解脫。何以獨說心得解脫耶。</a><a name="0111a08" id="0111a08">答曰。或有說者。以心勝故。此中應說。如第一</a><a name="0111a09" id="0111a09">品中答。問曰。唯有一剎那心得解脫耶。答曰</a><a name="0111a10" id="0111a10">不也。若說一剎那生心。當知盡說未來一切</a><a name="0111a11" id="0111a11">心。所以者何。未來無學心。得行於世故。問曰</a><a name="0111a12" id="0111a12">得盡智時。未來世所有修三界善根。為得解</a><a name="0111a13" id="0111a13">脫不也。答曰得。所以者何。亦除其障故。問</a><a name="0111a14" id="0111a14">曰。若退阿羅漢果。還得阿羅漢果。先所得過</a><a name="0111a15" id="0111a15">去無漏道。彼為得解脫不耶。答曰不得。以不</a><a name="0111a16" id="0111a16">除障故。如無礙道滅。乃至廣說。無礙道者是</a><a name="0111a17" id="0111a17">金剛喻定。問曰。何故名金剛喻耶。答曰。猶如</a><a name="0111a18" id="0111a18">金剛無所不斷。無所不壞。無所不穿。若鐵若</a><a name="0111a19" id="0111a19">牙。若石若摩尼珠。若頗梨。若山。如是等物</a><a name="0111a20" id="0111a20">無不摧破。彼定亦爾。於一切煩惱。若不摧</a><a name="0111a21" id="0111a21">破。無有是處。以分別故說。若設當具縛凡夫。</a><a name="0111a22" id="0111a22">能起此定則能斷一切煩惱。何以故。是一切</a><a name="0111a23" id="0111a23">煩惱對治法故。何以知耶。答曰。得阿羅漢時。</a><a name="0111a24" id="0111a24">證一切三界見道修道所斷煩惱解脫得。以</a><a name="0111a25" id="0111a25">是事故。知此定是一切煩惱對治法。問曰。</a><a name="0111a26" id="0111a26">如金剛喻定體性。若是五陰。若是四陰。何以</a><a name="0111a27" id="0111a27">但名定耶。答曰。以定勢偏多故名為定。如</a><a name="0111a28" id="0111a28">見道體是五陰。以見勢偏多故名為見道。如</a><a name="0111a29" id="0111a29">見道邊等智體性。是五陰四陰。以智勢偏多<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280110c.htm'><img src='up.gif' border=0></a>
<a href='T280111b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>