<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0292c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷40)</font> 使犍度十門品第四之一 <font face='Arial'>T28, p0292c</h2></font><hr>
<span class='old'>
</a><a name="0292b28" id="0292b28">義。尊者和須蜜說曰。可見在彼此故是可見</a><a name="0292b29" id="0292b29">義。不可見在彼此故是不可見義。尊者佛陀</span><a name="0292c01" id="0292c01">提婆說曰。是眼境界是眼所行處是可見義。</a><a name="0292c02" id="0292c02">與此相違是不可見義。問曰。水器中像。鏡中</a><a name="0292c03" id="0292c03">像。為是實為非實耶。譬喻者。說言非實。所以</a><a name="0292c04" id="0292c04">者何。鏡不入面中。面不入鏡中。云何是實。阿</a><a name="0292c05" id="0292c05">毘曇者。說言是實。所以者何。是色入為眼識</a><a name="0292c06" id="0292c06">所緣故。問曰。面不入鏡中鏡不入面中。云何</a><a name="0292c07" id="0292c07">是實耶。答曰。說若干種生色為色入。不說一</a><a name="0292c08" id="0292c08">種生色。如緣月緣月光珠緣器故出水。如緣</a><a name="0292c09" id="0292c09">日緣日光珠緣乾牛糞故出火而有火用。非</a><a name="0292c10" id="0292c10">無其實。如因火攢火燧人工故出火而有</a><a name="0292c11" id="0292c11">火用。非無其實。如是緣鏡緣面。生鏡中像。實</a><a name="0292c12" id="0292c12">有像用。能生眼識。非無其實。所聞響聲。為是</a><a name="0292c13" id="0292c13">實耶。為非實耶。譬喻者。說言非實。所以者</a><a name="0292c14" id="0292c14">何。如一剎那頃聲生時。即彼剎那聲滅。何容</a><a name="0292c15" id="0292c15">得及生於響耶。阿毘曇者。說言是實。所以者</a><a name="0292c16" id="0292c16">何。是耳境界。為耳識所識故。問曰。如一剎那</a><a name="0292c17" id="0292c17">頃聲生時。即彼剎那聲滅。何容得及生響耶。</a><a name="0292c18" id="0292c18">答曰。說若干種生聲為聲入。不說一種生聲。</a><a name="0292c19" id="0292c19">如緣舌齒脣噓咽喉等相觸故出聲。能生</a><a name="0292c20" id="0292c20">耳識。非無其實。彼亦如是</a><a name="0292c21" id="0292c21"><p>二法。有對法。無對法。問曰。何故作此論。答</a><a name="0292c22" id="0292c22">曰。欲止人見顯智希有故。廣說如上。云何有</a><a name="0292c23" id="0292c23">對法。答曰。十色入。謂五內入五外入。云何無</a><a name="0292c24" id="0292c24">對法。答曰。二入。謂意入法入。有對有三種。</a><a name="0292c25" id="0292c25">一障礙有對。二境界有對。三緣有對。障礙有</a><a name="0292c26" id="0292c26">對者。如以手打手。更相障礙。以石打石。更相</a><a name="0292c27" id="0292c27">障礙。如是等。是名障礙有對。境界有對者。如</a><a name="0292c28" id="0292c28">眼對色等。是名境界有對。緣有對者。如心心</a><a name="0292c29" id="0292c29">數法各自受所緣。是名緣有對。三種有對。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280292b.htm'><img src='up.gif' border=0></a>
<a href='T280293a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>