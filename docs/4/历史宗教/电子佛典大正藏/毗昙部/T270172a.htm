<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0172a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷33)</font> 雜蘊第一中愛敬納息第四之一 <font face='Arial'>T27, p0172a</h2></font><hr>
<span class='old'>
</a><a name="0171c28" id="0171c28">問云何此蘊名曰尸羅。答尸羅者是清涼義。</a><a name="0171c29" id="0171c29">遠離破戒熱惱事故。復次尸羅者是。習學</span><a name="0172a01" id="0172a01">義。於三學中此在初故。如說。持戒故無悔。</a><a name="0172a02" id="0172a02">乃至廣說。無學相續中無漏身語業名無學</a><a name="0172a03" id="0172a03">戒蘊。云何無學定蘊。答無學三三摩地。謂空</a><a name="0172a04" id="0172a04">無願無相。問定體唯一。謂心所法中三摩地。</a><a name="0172a05" id="0172a05">云何建立三種差別。答以近對治三種障</a><a name="0172a06" id="0172a06">故謂空三摩地近對治有身見。無願三摩地</a><a name="0172a07" id="0172a07">近對治戒禁取。無相三摩地近對治疑。復次</a><a name="0172a08" id="0172a08">行相別故。謂空三摩地三行相俱即空非我。</a><a name="0172a09" id="0172a09">無願三摩地十行相俱即苦非常集道各四。</a><a name="0172a10" id="0172a10">無相三摩地四行相俱即緣滅四。復次以三</a><a name="0172a11" id="0172a11">事故。一以對治故。二以意樂故。三以所</a><a name="0172a12" id="0172a12">緣故。以對治故建立空三摩地。謂非我行</a><a name="0172a13" id="0172a13">相對治我見。空行相對治我所見。如我見</a><a name="0172a14" id="0172a14">我所見已見已所見。五我見十五我所見亦</a><a name="0172a15" id="0172a15">爾。復次非我行相對治我愛。空行相對治我</a><a name="0172a16" id="0172a16">所愛。如我愛我所愛。我慢我所慢亦爾。以</a><a name="0172a17" id="0172a17">意樂故建立無願三摩地。謂諸賢聖由意樂</a><a name="0172a18" id="0172a18">故。不願有及聖道。所以者何。以諸賢聖由</a><a name="0172a19" id="0172a19">意樂故。不願流轉及蘊世苦聖道。依流轉</a><a name="0172a20" id="0172a20">及蘊世苦故。亦不願緣道行相。雖非不願。</a><a name="0172a21" id="0172a21">而意樂故立無願名。問聖者何故修聖道耶。</a><a name="0172a22" id="0172a22">答為涅槃故。謂除聖道。更無異法能得涅</a><a name="0172a23" id="0172a23">槃。故修習之非本意樂。以所緣故建立無</a><a name="0172a24" id="0172a24">相三摩地。謂滅諦中無有十相。故名無相</a><a name="0172a25" id="0172a25">五塵男女三有為相。說名十相。復次以滅諦</a><a name="0172a26" id="0172a26">中無上中下及蘊世相故名無相。滅四行相</a><a name="0172a27" id="0172a27">此為所緣。故名無相。云何無學慧蘊。答無</a><a name="0172a28" id="0172a28">學正見智此誦為善。有異誦言無學八智。謂</a><a name="0172a29" id="0172a29">四法類彼誦太總。盡無生智亦此攝故。有別<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270171c.htm'><img src='up.gif' border=0></a>
<a href='T270172b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>