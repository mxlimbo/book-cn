<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0297b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷40)</font> 使犍度十門品第四之一 <font face='Arial'>T28, p0297b</h2></font><hr>
<span class='old'>
</a><a name="0297a28" id="0297a28">違。故不立諦。復次若法有因有果故立諦。虛</a><a name="0297a29" id="0297a29">空非數滅。無因果故不立諦。復次虛空非數</span><a name="0297b01" id="0297b01">滅。無漏故非苦集諦。無記故非滅諦。無為故</a><a name="0297b02" id="0297b02">非道諦。復次此法不行世故。不立三諦。無記</a><a name="0297b03" id="0297b03">故不立滅諦。復次此法非陰故不立三諦。非</a><a name="0297b04" id="0297b04">善故不立滅諦。復次此法不與苦相隨故不</a><a name="0297b05" id="0297b05">立三諦。非善故不立滅諦。復次若法為邪見</a><a name="0297b06" id="0297b06">無漏正見所緣立諦。此法非邪見無漏正見</a><a name="0297b07" id="0297b07">所緣故不立諦。復次若法為無明明所緣者</a><a name="0297b08" id="0297b08">立諦。此法不為無明明所緣故不立諦。復次</a><a name="0297b09" id="0297b09">若法體是煩惱出要者立諦。此法非煩惱出</a><a name="0297b10" id="0297b10">要故不立諦。復次若法能生厭離隨喜者立</a><a name="0297b11" id="0297b11">諦。此法不能生厭離隨喜故不立諦。問曰。若</a><a name="0297b12" id="0297b12">不顛倒義是諦義者。顛倒不應為諦所攝。所</a><a name="0297b13" id="0297b13">以者何。體是顛倒故。答曰。以餘事故立顛倒。</a><a name="0297b14" id="0297b14">以餘事故。為諦所攝。以三事故立顛倒。一者</a><a name="0297b15" id="0297b15">轉行。以猛利故。二者虛妄。三者一向是顛倒。</a><a name="0297b16" id="0297b16">以此法實有體性故。為諦所攝。復次無常計</a><a name="0297b17" id="0297b17">常。無樂計樂。不淨計淨。無我計我。故是顛倒。</a><a name="0297b18" id="0297b18">此法有因有果故。為諦所攝。問曰。若不異義</a><a name="0297b19" id="0297b19">是諦義者。妄語不應為諦所攝。所以者何。妄</a><a name="0297b20" id="0297b20">語欲誑他作異語故。答曰。以餘事故立妄語。</a><a name="0297b21" id="0297b21">以餘事故。為諦所攝。以異語誑他故立妄語。</a><a name="0297b22" id="0297b22">有實體性故。為諦所攝。復次不見言見。不聞</a><a name="0297b23" id="0297b23">言聞。不知言知。不識言識。故立妄語。此法有</a><a name="0297b24" id="0297b24">因有果故。為諦所攝。是故實義是諦義。乃</a><a name="0297b25" id="0297b25">至廣說</a><a name="0297b26" id="0297b26"><p>問曰。云何立四諦。為以體性。為以因果。為以</a><a name="0297b27" id="0297b27">見時。若以體性。則有三諦。所以者何。離苦無</a><a name="0297b28" id="0297b28">集。離集無苦。滅是第二諦。道是第三諦。若以</a><a name="0297b29" id="0297b29">因果。應有五諦。苦亦可言因。亦可言果。道亦<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280297a.htm'><img src='up.gif' border=0></a>
<a href='T280297c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>