<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0244a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷47)</font> 結蘊第二中不善納息第一之一 <font face='Arial'>T27, p0244a</h2></font><hr>
<span class='old'>
</a><a name="0243c28" id="0243c28">煩惱纏是名欲漏。云何有漏謂色無色界除</a><a name="0243c29" id="0243c29">無明諸餘結縛隨眠隨煩惱纏是名有漏。云</span><a name="0244a01" id="0244a01">何無明漏謂三界無知是名無明漏。彼言應</a><a name="0244a02" id="0244a02">理若作是說緣三界無知是名無明漏。則</a><a name="0244a03" id="0244a03">應不攝無漏緣無明。問身語惡行為是隨</a><a name="0244a04" id="0244a04">煩惱。非隨煩惱耶。設爾何失。若是隨煩惱</a><a name="0244a05" id="0244a05">此中何故不說。若非隨煩惱。識身足論當</a><a name="0244a06" id="0244a06">云何通。如彼說身語惡行是不善非結非</a><a name="0244a07" id="0244a07">縛非隨眠是隨煩惱非纏應棄應捨應斷</a><a name="0244a08" id="0244a08">應遍知能生後苦異熟。有作是說。身語惡</a><a name="0244a09" id="0244a09">行是隨煩惱。問若爾此中何故不說。答應說</a><a name="0244a10" id="0244a10">而不說者當知此義有餘。復次若法是隨煩</a><a name="0244a11" id="0244a11">惱亦是纏者此中說之。身語惡行雖是隨煩</a><a name="0244a12" id="0244a12">惱而非纏故此中不說。復有說者。身語惡</a><a name="0244a13" id="0244a13">行非隨煩惱。問識身足論當云何通。答識身</a><a name="0244a14" id="0244a14">足論應作是說。身語惡行是不善非結非縛</a><a name="0244a15" id="0244a15">非隨眠非隨煩惱非纏。乃至廣說。而彼論</a><a name="0244a16" id="0244a16">說是隨眠煩惱者以身語惡行為隨煩惱</a><a name="0244a17" id="0244a17">所擾惱故亦名隨煩惱。問若爾彼亦為結</a><a name="0244a18" id="0244a18">所繫乃至為纏所纏亦應名結乃至名纏。</a><a name="0244a19" id="0244a19">答理亦應然而不說者應知彼是有餘之</a><a name="0244a20" id="0244a20">說。復次彼論為現異聞異說。由異說故義</a><a name="0244a21" id="0244a21">則易解。復次彼論為現二門二略二階二蹬</a><a name="0244a22" id="0244a22">二炬二明二文二影。由斯門等二義俱通。</a><a name="0244a23" id="0244a23">如彼自性非結等故名非結等。亦非隨煩</a><a name="0244a24" id="0244a24">惱自性故應名非隨煩惱。如彼為隨煩惱</a><a name="0244a25" id="0244a25">所擾惱故名隨煩惱。亦為結所繫乃至纏</a><a name="0244a26" id="0244a26">所纏故應名為結乃至名纏。彼但為現二</a><a name="0244a27" id="0244a27">門等故。各彰一說二義俱通是故三漏以</a><a name="0244a28" id="0244a28">百八事為其自性。已說自性所以今當說</a><a name="0244a29" id="0244a29">問何故名漏。漏是何義。答留住義淹貯義<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270243c.htm'><img src='up.gif' border=0></a>
<a href='T270244b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>