<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0109a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷15)</font> 雜揵度人品下 <font face='Arial'>T28, p0109a</h2></font><hr>
<span class='old'>
</a><a name="0108c28" id="0108c28">尊者奢摩達說曰。見道所斷法。是其因。聖人</a><a name="0108c29" id="0108c29">已斷見道所斷法故。毘婆闍婆提。作如是言。</span><a name="0109a01" id="0109a01">聽我所難說。汝違言負處。汝作是言。無有中</a><a name="0109a02" id="0109a02">愛。修道所斷。汝亦應說。須陀洹。能起此愛。</a><a name="0109a03" id="0109a03">使我斷壞乃至死。死後無病。常得安樂。若作</a><a name="0109a04" id="0109a04">是語。此事不然。不應作是說。無有中愛。修道</a><a name="0109a05" id="0109a05">所斷。若說無有中愛修道所斷。此事不然。若</a><a name="0109a06" id="0109a06">說此愛修道所斷。不應言須陀洹不起此愛。</a><a name="0109a07" id="0109a07">若須陀洹。不起此愛。不應言此愛修道所斷。</a><a name="0109a08" id="0109a08">育多婆提。作如是說。我不言諸不斷者。必起</a><a name="0109a09" id="0109a09">現在前。自有不斷不起現在前。有雖斷而起</a><a name="0109a10" id="0109a10">現在前。若當不斷盡起現在前者。則無解脫</a><a name="0109a11" id="0109a11">出要。所以者何。凡夫人學人。未來世中不斷</a><a name="0109a12" id="0109a12">者多。若當盡起現在前。則不得解脫。以未來</a><a name="0109a13" id="0109a13">世無邊故。如是事者。智人所不可。育多婆提。</a><a name="0109a14" id="0109a14">先說如是等法。為說他過而欲立難。如是</a><a name="0109a15" id="0109a15">汝意。欲令須陀洹未盡地獄畜生餓鬼愛耶。</a><a name="0109a16" id="0109a16">毘婆闍婆提答言。如是。育多婆提復更定言。</a><a name="0109a17" id="0109a17">汝意欲令須陀洹能起如此愛。使我作伊羅</a><a name="0109a18" id="0109a18">跋那龍王善住龍王若閻羅王。使我於地獄</a><a name="0109a19" id="0109a19">眾生中尊。毘婆闍婆提答言。不也問曰。何故</a><a name="0109a20" id="0109a20">須陀洹不起如是等愛耶。答曰。凡夫人生處。</a><a name="0109a21" id="0109a21">非聖人生處。復有說者。愚者生彼中。彼是智</a><a name="0109a22" id="0109a22">者故。復有說者。彼惡道已得非數滅故。若法</a><a name="0109a23" id="0109a23">得非數滅。不復起現在前。復有說者。愛有二</a><a name="0109a24" id="0109a24">種。一生處愛。二資生愛。須陀洹於惡道。雖不</a><a name="0109a25" id="0109a25">起生處愛。而起資生愛。愛於象馬等。如帝釋</a><a name="0109a26" id="0109a26">於青衣鬼所而起愛心。問曰。於地獄趣。復云</a><a name="0109a27" id="0109a27">何起耶。答曰。若其父母。生地獄中。從可信</a><a name="0109a28" id="0109a28">人邊聞。便生愛心。育多婆提復作是言。聽我</a><a name="0109a29" id="0109a29">所難說。汝違言負處。汝作是言。須陀洹未盡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280108c.htm'><img src='up.gif' border=0></a>
<a href='T280109b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>