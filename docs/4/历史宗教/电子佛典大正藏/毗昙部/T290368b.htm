<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0368b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷7)</font> 辯本事品第一之一 <font face='Arial'>T29, p0368b</h2></font><hr>
<span class='old'>
</a><a name="0368a28" id="0368a28">性一故。眼設百千尚生一識。況唯有二。有餘</a><a name="0368a29" id="0368a29">部說。處隔越故。眼見色時唯一非二。又以一</span><a name="0368b01" id="0368b01">眼觀箭等時。能審定知曲直相故。速疾轉故。</a><a name="0368b02" id="0368b02">增上慢心。謂我一時二眼能見。此說非理。所</a><a name="0368b03" id="0368b03">以者何。豈不現見。全身沒在冷煖水中。支</a><a name="0368b04" id="0368b04">體身根。俱時覺觸。如是二眼。處雖隔越。俱時</a><a name="0368b05" id="0368b05">見色。理亦無違。雖二眼根方處各異。種類同</a><a name="0368b06" id="0368b06">故。而一根攝。唯一眼識。依二眼生。故許同時</a><a name="0368b07" id="0368b07">俱見無失。然別因故。但由一眼能審定知箭</a><a name="0368b08" id="0368b08">等曲直。言別因者。由眼極微如香荾花傍布</a><a name="0368b09" id="0368b09">而住。正現前事。見即分明。非正現前。見便不</a><a name="0368b10" id="0368b10">了。於觀箭等曲直相時。二眼中間置箭等者。</a><a name="0368b11" id="0368b11">俱望二眼非正現前。更相眩曜見不詳審。設</a><a name="0368b12" id="0368b12">當一眼置箭等時。餘眼傍觀亦不審了。故閉</a><a name="0368b13" id="0368b13">一眼以箭等事當一眼時。一眼正觀無相眩曜。</a><a name="0368b14" id="0368b14">易審曲直。又言二眼處隔越故不俱見者。此</a><a name="0368b15" id="0368b15">亦不然。如人二手俱觸冷煖。處雖隔越。同時</a><a name="0368b16" id="0368b16">發識。眼亦應然。何不俱見。又一眼中有翳</a><a name="0368b17" id="0368b17">隔斷。應不俱時同發一識。又彼所言。速疾轉</a><a name="0368b18" id="0368b18">故。起增上慢。謂我一時二眼見者。此實能見。</a><a name="0368b19" id="0368b19">非增上慢。雖復二眼見用速疾。若於一時。一</a><a name="0368b20" id="0368b20">眼發識。餘眼不能助發識者。便開二眼。或一</a><a name="0368b21" id="0368b21">眼閉。見色明昧差別應無。隨一眼中識定空</a><a name="0368b22" id="0368b22">故。由此亦遮上座所說。彼作是言。二眼於境</a><a name="0368b23" id="0368b23">前後起用。見則分明。或復一眼。有閉壞時。一</a><a name="0368b24" id="0368b24">眼雖開無相替代。彼所生識。唯依一門速疾</a><a name="0368b25" id="0368b25">轉故。見不明了。此說亦非所執二眼剎那展</a><a name="0368b26" id="0368b26">轉相替代時。一眼常空不能見色。恒唯一眼</a><a name="0368b27" id="0368b27">能見色故。與一眼者見色明昧差別應無。故</a><a name="0368b28" id="0368b28">彼所言不能令喜。又若一眼有閉壞時。眼識</a><a name="0368b29" id="0368b29">常依一門轉故。於所見色不明了者。是則二<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290368a.htm'><img src='up.gif' border=0></a>
<a href='T290368c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>