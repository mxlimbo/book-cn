<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1552 雜阿毘曇心論 0870b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1552 雜阿毘曇心論</font> <font face='Arial'>(卷1)</font> 序品第一 <font face='Arial'>T28, p0870b</h2></font><hr>
<span class='old'>
</a><a name="0870a28" id="0870a28">實故不見煩惱諸行過惡。以不見過故墮於</a><a name="0870a29" id="0870a29">惡趣。與彼相違則生天解脫。問已說所以</span><a name="0870b01" id="0870b01">說。當說真實義。答是論於諸論中最為殊勝。</a><a name="0870b02" id="0870b02">具足顯示一切境界。於阿毘曇論增廣智惠。</a><a name="0870b03" id="0870b03">五濁世增。時命智慧念皆悉損減。觀察是等</a><a name="0870b04" id="0870b04">於廣大論聞持恐怖。為利自他略說真實三</a><a name="0870b05" id="0870b05">時善說。哀愍外道邪論諸師。遠慕前勝正論</a><a name="0870b06" id="0870b06">法主及諸聖眾。普於是中生大敬信。開發眾</a><a name="0870b07" id="0870b07">生佛法僧念故。顯示三寶真實功德。方造論</a><a name="0870b08" id="0870b08">端故說是偈</a><a name="0870b09" id="0870b09"><p><b>　　<A NAME="n340"></A>雜阿毘曇心論界品第一</b></a><a name="0870b10" id="0870b10"><p class='lg'>　　頂禮前最勝　　　離惱安教尊</a><br><a name="0870b11" id="0870b11">　　所說悉具足　　　羅漢見真諦　</p></a><a name="0870b12" id="0870b12"><p>頂禮者。起善心轉愛果舉體敬禮也。前者先</a><a name="0870b13" id="0870b13">也。何者為先謂最勝也。示供養處故。最勝</a><a name="0870b14" id="0870b14">有何義。伏諸煩惱故名最勝。如偈所說。憂波</a><a name="0870b15" id="0870b15">伽當知。如我等諸佛悉已離諸漏。是故名最</a><a name="0870b16" id="0870b16">勝。離惱者。煩惱諸纏燒其身心。世尊曠劫</a><a name="0870b17" id="0870b17">悉安眾生。熾然永盡故名離惱。安樂說故當知</a><a name="0870b18" id="0870b18">離惱。是故次說安教。安者謂安隱也。教謂言</a><a name="0870b19" id="0870b19">說。教有所安故曰安教。略說自安安他。離</a><a name="0870b20" id="0870b20">惱者自安也。安教者安他也。不顛倒故故知</a><a name="0870b21" id="0870b21">安教。是故次說所說悉具足。說者言說也。即</a><a name="0870b22" id="0870b22">是安教。具足者。辯正深妙顯現決斷。說不顛</a><a name="0870b23" id="0870b23">倒到真實義。不違二諦故曰具足。是故禮彼</a><a name="0870b24" id="0870b24">名供養法。阿羅漢者。到究竟處法相滿足。</a><a name="0870b25" id="0870b25">是故次說阿羅漢。真實福田應彼供養故名</a><a name="0870b26" id="0870b26">阿羅漢。此一向說無學。說無學已次說學見</a><a name="0870b27" id="0870b27">真實。真實者。四聖諦不顛倒。謂已學八忍八</a><a name="0870b28" id="0870b28">智見彼真諦故名見真實。雖住見道未周四</a><a name="0870b29" id="0870b29">諦必當見故亦名見真實。問何故敬禮。答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280870a.htm'><img src='up.gif' border=0></a>
<a href='T280870c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>