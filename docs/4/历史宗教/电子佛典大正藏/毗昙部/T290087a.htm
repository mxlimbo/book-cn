<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0087a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷16)</font> 分別業品第四之一 <font face='Arial'>T29, p0087a</h2></font><hr>
<span class='old'>
</a><a name="0086c28" id="0086c28">辯不與取。頌曰</a><a name="0086c29" id="0086c29"><p class='lg'>　　不與取他物　　　力竊取屬己　</p></span><a name="0087a01" id="0087a01"><p>論曰。前不誤等如其所應。流至後門故不</a><a name="0087a02" id="0087a02">重說。謂要先發欲盜故思。於他物中起他</a><a name="0087a03" id="0087a03">物想。或力或竊起盜加行。不誤而取令屬</a><a name="0087a04" id="0087a04">己身。齊此名為不與取罪。若有盜取窣堵</a><a name="0087a05" id="0087a05">波物。彼於如來得偷盜罪。以佛臨欲入</a><a name="0087a06" id="0087a06">涅槃時哀愍世間總受所施。有餘師說。望</a><a name="0087a07" id="0087a07">守護者。若有掘取無主伏藏。於國主邊得</a><a name="0087a08" id="0087a08">偷盜罪。若有盜取諸迴轉物。已作羯磨</a><a name="0087a09" id="0087a09">於界內僧。若羯磨未成。普於佛弟子得偷</a><a name="0087a10" id="0087a10">盜罪。餘例應思。已辯不與取。當辯欲邪行。</a><a name="0087a11" id="0087a11">頌曰</a><a name="0087a12" id="0087a12"><p class='lg'>　　欲邪行四種　　　行所不應行　</p></a><a name="0087a13" id="0087a13"><p>論曰。總有四種行不應行。皆得名為欲邪</a><a name="0087a14" id="0087a14">行罪。一於非境行不應行。謂行於他所攝</a><a name="0087a15" id="0087a15">妻妾或母或父或父母親乃至或王所守護</a><a name="0087a16" id="0087a16">境。二於非道行不應行。謂於自妻口及餘</a><a name="0087a17" id="0087a17">道。三於非處行不應行。謂於寺中制多迥</a><a name="0087a18" id="0087a18">處。四於非時行不應行。非時者何。謂懷胎時</a><a name="0087a19" id="0087a19">飲兒乳時受齋戒時。設自妻妾亦犯邪行。</a><a name="0087a20" id="0087a20">有說。若夫許受齋戒而有所犯方謂非時。</a><a name="0087a21" id="0087a21">既不誤言亦流至此。若於他婦謂是己妻。</a><a name="0087a22" id="0087a22">或於己妻謂為他婦。道非道等但有誤心</a><a name="0087a23" id="0087a23">雖有所行而非業道。若於此他婦作餘他</a><a name="0087a24" id="0087a24">婦想行非梵行成業道耶。有說亦成。以於</a><a name="0087a25" id="0087a25">他婦起婬加行及受用故。有說不成。如殺</a><a name="0087a26" id="0087a26">業道於此起加行於餘究竟故。於苾芻尼</a><a name="0087a27" id="0087a27">行非梵行。為從何處得業道耶。此從國</a><a name="0087a28" id="0087a28">王不忍許故。於自妻妾受齋戒時尚不應</a><a name="0087a29" id="0087a29">行。況出家者。若於童女行非梵行。為從<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290086c.htm'><img src='up.gif' border=0></a>
<a href='T290087b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>