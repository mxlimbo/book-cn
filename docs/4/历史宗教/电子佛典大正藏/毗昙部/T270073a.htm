<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0073a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷15)</font> 雜蘊第一中智納息第二之一 <font face='Arial'>T27, p0073a</h2></font><hr>
<span class='old'>
</a><a name="0072c28" id="0072c28">無記。義通善不善無記。名唯墮三世。義</a><a name="0072c29" id="0072c29">通墮三世及離世。名唯欲色界繫。義通三</span><a name="0073a01" id="0073a01">界繫及不繫。名唯非學非無學。義通學無</a><a name="0073a02" id="0073a02">學非學非無學。名唯修所斷。義通見修所斷</a><a name="0073a03" id="0073a03">及不斷。復次名唯不染污。義通染污不染污。</a><a name="0073a04" id="0073a04">如染污不染污。有罪無罪。有覆無覆是退非</a><a name="0073a05" id="0073a05">退。黑法白法亦爾。復次名無異熟。義通有</a><a name="0073a06" id="0073a06">異熟無異熟。名非異熟。義通異熟非異熟。</a><a name="0073a07" id="0073a07">名不相應。義通相應不相應。如相應不相</a><a name="0073a08" id="0073a08">應。有所依無所依。有所緣無所緣。有行相無</a><a name="0073a09" id="0073a09">行相。有警覺無警覺亦爾。復次名唯苦集諦</a><a name="0073a10" id="0073a10">攝。義通四諦及非諦攝。由如是等。名義差</a><a name="0073a11" id="0073a11">別。問義為可說。為不可說耶。設爾何失。若</a><a name="0073a12" id="0073a12">可說者。說火應燒舌。說刀應割舌。說不</a><a name="0073a13" id="0073a13">淨應污舌。說飲應除渴。說食應除飢。</a><a name="0073a14" id="0073a14">如是等。若不可說者。云何所索不顛倒耶。</a><a name="0073a15" id="0073a15">如索象應得馬。索馬應得象。如是等。契</a><a name="0073a16" id="0073a16">經所說復云何通。如說。我所說法初中後</a><a name="0073a17" id="0073a17">善。文義巧妙。答義不可說。問若爾前難善</a><a name="0073a18" id="0073a18">通。云何所索不顛倒耶。答劫初時人。共於象</a><a name="0073a19" id="0073a19">等假立名想。展轉傳來。故令所索而不顛</a><a name="0073a20" id="0073a20">倒。有說。語能起名名能顯義。語雖不能</a><a name="0073a21" id="0073a21">親說得義而依展轉。如子孫法故於象等</a><a name="0073a22" id="0073a22">所索無倒。問契經所說復云何通。如說。我</a><a name="0073a23" id="0073a23">所說法初中後善。文義巧妙。尊者世友作</a><a name="0073a24" id="0073a24">是釋言。語能起文文能顯義。故作是說。復</a><a name="0073a25" id="0073a25">作是言。為異外道故作是說。謂諸外道所</a><a name="0073a26" id="0073a26">說法。或少義或無義。世尊所說有義多義。是</a><a name="0073a27" id="0073a27">故說言。我所說法文義巧妙。復作是說。外</a><a name="0073a28" id="0073a28">道所說文義相違。世尊所說文義相順。欲</a><a name="0073a29" id="0073a29">顯異彼故作是說<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270072c.htm'><img src='up.gif' border=0></a>
<a href='T270073b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>