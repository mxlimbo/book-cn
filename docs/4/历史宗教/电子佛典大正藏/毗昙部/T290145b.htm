<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0145b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷28)</font> 分別定品第八之一 <font face='Arial'>T29, p0145b</h2></font><hr>
<span class='old'>
</a><a name="0145a28" id="0145a28">三各三。定靜慮體總而言之是善性攝心一</a><a name="0145a29" id="0145a29">境性。以善等持為自性故。若并助伴五蘊</span><a name="0145b01" id="0145b01">為性。何名一境性。謂專一所緣。若爾即心</a><a name="0145b02" id="0145b02">專一境位。依之建立三摩地名不應別</a><a name="0145b03" id="0145b03">有餘心所法。別法令心於一境轉名三摩</a><a name="0145b04" id="0145b04">地非體即心。豈不諸心剎那滅故皆一境</a><a name="0145b05" id="0145b05">轉。何用等持。若謂令心於第二念不散亂</a><a name="0145b06" id="0145b06">故須有等持。則於相應等持無用。又由</a><a name="0145b07" id="0145b07">此故三摩地成。寧不即由斯心於一境轉。</a><a name="0145b08" id="0145b08">又三摩地是大地法。應一切心皆一境轉。不</a><a name="0145b09" id="0145b09">爾。餘品等持劣故。有餘師說。即心一境相續</a><a name="0145b10" id="0145b10">轉時名三摩地。契經說此為增上心學故。</a><a name="0145b11" id="0145b11">心清淨最勝即四靜慮故。依何義故立靜</a><a name="0145b12" id="0145b12">慮名。由此寂靜能審慮故。審慮即是實了知</a><a name="0145b13" id="0145b13">義。如說心在定能如實了知。審慮義中置</a><a name="0145b14" id="0145b14">地界故。此宗審慮以慧為體。若爾諸等持</a><a name="0145b15" id="0145b15">皆應名靜慮。不爾。唯勝方立此名。如世間</a><a name="0145b16" id="0145b16">言發光名日非螢燭等亦得日名。靜慮如</a><a name="0145b17" id="0145b17">何獨名為勝。諸等持內唯此攝支。止觀均行</a><a name="0145b18" id="0145b18">最能審慮。得現法樂住及樂通行名。故此等</a><a name="0145b19" id="0145b19">持獨名靜慮若爾染污寧得此名。由彼亦</a><a name="0145b20" id="0145b20">能邪審慮故。是則應有太過之失。無太過</a><a name="0145b21" id="0145b21">失。要相似中方立名故。如敗種等。世尊亦</a><a name="0145b22" id="0145b22">說有惡靜慮。若一境性是靜慮體。依何相</a><a name="0145b23" id="0145b23">立初二三四。具伺喜樂建立為初。由此已</a><a name="0145b24" id="0145b24">明亦具尋義。必俱行故。如煙與火。非伺</a><a name="0145b25" id="0145b25">有喜樂而不與尋俱。漸離前支立二三</a><a name="0145b26" id="0145b26">四。離伺有二。離二有樂。具離三種。如其</a><a name="0145b27" id="0145b27">次第。故一境性分為四種。已辯靜慮。無色</a><a name="0145b28" id="0145b28">云何。頌曰</a><a name="0145b29" id="0145b29"><p class='lg'>　　無色亦如是　　　四蘊離下地<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290145a.htm'><img src='up.gif' border=0></a>
<a href='T290145c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>