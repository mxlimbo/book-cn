<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0330b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷44)</font> 使犍度十門品第四之一 <font face='Arial'>T28, p0330b</h2></font><hr>
<span class='old'>
</a><a name="0330a28" id="0330a28">勝調御法。曾聞拘薩羅王波斯匿。敕捕象人。</a><a name="0330a29" id="0330a29">使捕野象。若得象者。來白於我。時捕象人。聞</span><a name="0330b01" id="0330b01">王教敕。即捕野象。來白王言。大王當知。今</a><a name="0330b02" id="0330b02">已捕得野象。王聞是語。敕調象師。令調野象。</a><a name="0330b03" id="0330b03">若善調伏。便來白我。時調象師。受王教敕。即</a><a name="0330b04" id="0330b04">以種種苦切之事。調於野象。能令調伏。如舊</a><a name="0330b05" id="0330b05">調象。時調象者。知象已調。來白王言。大王當</a><a name="0330b06" id="0330b06">知。先敕調象。今已善調。大王應知是時。爾</a><a name="0330b07" id="0330b07">時波斯匿王。與調象師共乘此象。出田遊獵</a><a name="0330b08" id="0330b08">時。象見雌象群。欲心熾盛。而便馳走趣雌象</a><a name="0330b09" id="0330b09">群。時調象者。欲迴制之。盡其方便。不能令</a><a name="0330b10" id="0330b10">迴。王及調象者。攀樹而下。得自濟命。還詣宮</a><a name="0330b11" id="0330b11">城。語調象者。汝以不調之象。令我乘之。法應</a><a name="0330b12" id="0330b12">爾耶。時調象者。而白王言。唯願大王莫見</a><a name="0330b13" id="0330b13">瞋責。此象實調。當使大王後驗此事。時象欲</a><a name="0330b14" id="0330b14">心息已。便還王宮。時調象者。將象詣王。燒熱</a><a name="0330b15" id="0330b15">鐵丸。置其頂上。於其耳中。而語之言。此是最</a><a name="0330b16" id="0330b16">後調汝不動之法。汝若堪忍則善。若不堪忍。</a><a name="0330b17" id="0330b17">當復以前苦切之事。次第調汝。象聞是語。其</a><a name="0330b18" id="0330b18">身不動其猶如山。時熱鐵丸。燒象頂。如燒樺</a><a name="0330b19" id="0330b19">皮。王見是事。怪未曾有。即敕象師。去鐵丸。</a><a name="0330b20" id="0330b20">語調象言。汝今調象。能令如此。前何故爾。</a><a name="0330b21" id="0330b21">調象人答王言。我能調身。不能調心。時王復</a><a name="0330b22" id="0330b22">問調象人言。世間頗有能調心者不。時調象</a><a name="0330b23" id="0330b23">人答王言有。佛世尊住舍衛國祇桓精舍。善</a><a name="0330b24" id="0330b24">能調伏眾生身心。爾時波斯匿王。作是思惟。</a><a name="0330b25" id="0330b25">欲得見佛。即與調象人。共乘本象。往詣佛所。</a><a name="0330b26" id="0330b26">爾時世尊。與百千眷屬。圍遶說法。爾時世尊。</a><a name="0330b27" id="0330b27">見波斯匿王來。以隨宜方便。為王說法。非聲</a><a name="0330b28" id="0330b28">聞辟支佛所知境界。時世尊告諸比丘。如調</a><a name="0330b29" id="0330b29">象人善調象已趣於一方。若東若西若南若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280330a.htm'><img src='up.gif' border=0></a>
<a href='T280330c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>