<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0492b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷27)</font> 辯緣起品第三之一 <font face='Arial'>T29, p0492b</h2></font><hr>
<span class='old'>
</a><a name="0492a28" id="0492a28">是聖教。順對法宗。如何引之證成彼義。又彼</a><a name="0492a29" id="0492a29">所引大緣起經。諸有若無。頗有有等亦不達</span><a name="0492b01" id="0492b01">義。故復引來。此中世尊。為辯行有取果與</a><a name="0492b02" id="0492b02">果功能時別。言諸有若無頗有有不者。寄問</a><a name="0492b03" id="0492b03">欲顯業取果時。謂若此時無現業有。必無能</a><a name="0492b04" id="0492b04">引當生有義。於此文後。復作是言。諸有若無</a><a name="0492b05" id="0492b05">頗有生不。此寄問顯業與果時。謂若過去業</a><a name="0492b06" id="0492b06">有無者。必無生有令正起義。或此後文意顯</a><a name="0492b07" id="0492b07">業有。雖取果已要未斷滅。方有與生令正起</a><a name="0492b08" id="0492b08">義。若無過去業雖未斷。已滅無體。何能與生。</a><a name="0492b09" id="0492b09">而今契經。作如是說。若謂猶有舊隨界故。此</a><a name="0492b10" id="0492b10">但有言無作因理。故此一分經義有別。非證</a><a name="0492b11" id="0492b11">要有現在業有方令現在果有亦有。現業俱</a><a name="0492b12" id="0492b12">有非現業果。如何無業。彼有便無故。此經非</a><a name="0492b13" id="0492b13">證有支通攝有。此中業有是能有。若異熟有</a><a name="0492b14" id="0492b14">是所有。如是所有。即是當來業果生中之差</a><a name="0492b15" id="0492b15">別義。此中正說。能有為有已具成立。如前行</a><a name="0492b16" id="0492b16">支。然彼復說。故取能作業有生因。業為有助</a><a name="0492b17" id="0492b17">令生有起。此非諦說。唯取諸業。為此有支。已</a><a name="0492b18" id="0492b18">於上文。數成立故。契經唯說取緣有故。唯許</a><a name="0492b19" id="0492b19">業有取為緣故。豈不上座於此義中已立有</a><a name="0492b20" id="0492b20">支。唯是業有。不說取緣異熟有故。由此所說。</a><a name="0492b21" id="0492b21">業為有助。令生有起。但如童豎自室戲言。非</a><a name="0492b22" id="0492b22">佛說故。業俱行有。於後果生。無感功能。前已</a><a name="0492b23" id="0492b23">說故。若謂業有由異熟有助其力故為生有</a><a name="0492b24" id="0492b24">因。是則彼宗。生無色界。業有起位。都無異</a><a name="0492b25" id="0492b25">熟。既無助力。應不招生。若謂爾時。有異熟</a><a name="0492b26" id="0492b26">界。前已破故。理亦不成。設許業有由異熟有</a><a name="0492b27" id="0492b27">助其力故。為生有因。是則有支。唯是業有。唯</a><a name="0492b28" id="0492b28">此業有。用取為緣。能作生緣其義成立。諸對</a><a name="0492b29" id="0492b29">法者。亦許一切無明等位皆具五蘊。然就勝<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290492a.htm'><img src='up.gif' border=0></a>
<a href='T290492c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>