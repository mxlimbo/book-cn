<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0437a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷18)</font> 辯差別品第二之一 <font face='Arial'>T29, p0437a</h2></font><hr>
<span class='old'>
</a><a name="0436c28" id="0436c28">體必有異。受非受等士用果故。若於後起士</a><a name="0436c29" id="0436c29">用果中。體類性類。皆容有異。故不可說果</span><a name="0437a01" id="0437a01">定似因。若等流果。性必似因。於中亦有體似</a><a name="0437a02" id="0437a02">因者。唯等流果。定似自因。故似因言。無相濫</a><a name="0437a03" id="0437a03">失。若遍行因。亦得等流果。何不許此即名同</a><a name="0437a04" id="0437a04">類因於自部果。實即同類因。若望餘部。唯遍</a><a name="0437a05" id="0437a05">非同類。然非遍法。隨其性類。各望自部。唯同</a><a name="0437a06" id="0437a06">類因。若諸遍法。望於他部。同染污類。唯遍行</a><a name="0437a07" id="0437a07">因。此望自部。具二因義。故遍行因。雖得等流</a><a name="0437a08" id="0437a08">果。而不可許即名同類因。如是已辯等流果</a><a name="0437a09" id="0437a09">相。離繫果相。今次當辯。由慧盡法。名離繫</a><a name="0437a10" id="0437a10">果。滅故名盡。擇故名慧。即說擇滅。名離繫</a><a name="0437a11" id="0437a11">果。由擇為因。離諸繫縛。證此滅故。說名為</a><a name="0437a12" id="0437a12">果。如是已辯離繫果相。士用果相。今次當辯。</a><a name="0437a13" id="0437a13">若法因彼勢力所生。即說此法。名士用果。此</a><a name="0437a14" id="0437a14">有四種。俱生無間槍越不生。如前已說。言俱</a><a name="0437a15" id="0437a15">生者。謂同一時。更互為因力所生起。言無間</a><a name="0437a16" id="0437a16">者。謂次後時。由前念因力所生起。如世第一</a><a name="0437a17" id="0437a17">法生苦法智忍。言隔越者。謂隔遠時。展轉為</a><a name="0437a18" id="0437a18">因力所生起。如農夫等於穀麥等。言不生者。</a><a name="0437a19" id="0437a19">所謂涅槃。由無間慣力所得故。此既不生。如</a><a name="0437a20" id="0437a20">何可說彼力生故名士用果。現見於得亦說</a><a name="0437a21" id="0437a21">生名。如說我財生是我得財義。若無間慣。斷</a><a name="0437a22" id="0437a22">諸隨眠。所證擇滅。如是擇滅。名離繫果及士</a><a name="0437a23" id="0437a23">用果。若無間慣。不斷隨眠重證本時所證擇</a><a name="0437a24" id="0437a24">滅。如是擇滅。非離繫果。唯士用果。謂全未離</a><a name="0437a25" id="0437a25">欲界貪者。入見道時。苦法智忍。斷十隨眠。所</a><a name="0437a26" id="0437a26">證擇滅。如是擇滅。名離繫果及士用果。若全</a><a name="0437a27" id="0437a27">已離欲界貪者。入見道時。苦法智忍。不斷隨</a><a name="0437a28" id="0437a28">眠證本擇滅。如是擇滅。非離繫果。先離繫故。</a><a name="0437a29" id="0437a29">是士用果。由此忍力。更起餘得。而重證故。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290436c.htm'><img src='up.gif' border=0></a>
<a href='T290437b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>