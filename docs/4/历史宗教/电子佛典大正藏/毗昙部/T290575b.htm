<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0575b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷41)</font> 辯業品第四之一 <font face='Arial'>T29, p0575b</h2></font><hr>
<span class='old'>
</a><a name="0575a28" id="0575a28">爾時起隨前業則亦有表。異此便無。於此義</a><a name="0575a29" id="0575a29">中如何建立加行根本後起位耶。且不善中</span><a name="0575b01" id="0575b01">最初殺業。如屠羊者將行殺時。先發殺心經</a><a name="0575b02" id="0575b02">求價直。為買羊故食己齎糧遊涉遠途訪牧</a><a name="0575b03" id="0575b03">羊所。至已揣觸酬直牽還繫養令肥。將入屠</a><a name="0575b04" id="0575b04">處執刀求穴。斫刺其身至命未終。皆名加行。</a><a name="0575b05" id="0575b05">隨此表業彼正命終。此剎那頃表無表業。是</a><a name="0575b06" id="0575b06">謂殺生根本業道。此剎那後殺無表業隨轉</a><a name="0575b07" id="0575b07">不絕名殺後起。及於後時剝截治洗稱賣收</a><a name="0575b08" id="0575b08">利以活己親。此等表業亦名後起。如屠羊者</a><a name="0575b09" id="0575b09">三分既然。餘不律儀如應當說。不與取業有</a><a name="0575b10" id="0575b10">三分者。且如竊者將行盜時。先發盜心遣人</a><a name="0575b11" id="0575b11">或自往來伺聽他物所在。為往竊取食飲裝</a><a name="0575b12" id="0575b12">束。齎持盜具密至他家。穿壁登梯方便而入。</a><a name="0575b13" id="0575b13">徐行申手探摸他財。未離處前皆名加行。物</a><a name="0575b14" id="0575b14">正離處。此剎那中表無表業。名本業道。此</a><a name="0575b15" id="0575b15">剎那後隨無表業。及持財出藏受用等。所有</a><a name="0575b16" id="0575b16">表業皆名後起。欲邪行業有三分者。且如男</a><a name="0575b17" id="0575b17">子於他女人先起愛心將行非禮。命使瞻察</a><a name="0575b18" id="0575b18">媒媾往來嚴身赴彼。言笑執觸事未果前皆</a><a name="0575b19" id="0575b19">名加行。事正究竟。此剎那中表無表業名本</a><a name="0575b20" id="0575b20">業道。有說。究竟謂入瘡門。有餘師言。謂泄</a><a name="0575b21" id="0575b21">不淨。此剎那後隨無表業。及餘敘愧執觸言</a><a name="0575b22" id="0575b22">辭所有表業皆名後起。虛誑語業有三分者。</a><a name="0575b23" id="0575b23">且如一類善行誑術。因求財物而活命者。先</a><a name="0575b24" id="0575b24">受情求許為偽證。發行誑意往詣眾中。為述</a><a name="0575b25" id="0575b25">己身堪為誠證。言我於彼非怨非親。知諸惡</a><a name="0575b26" id="0575b26">中無過虛誑。知眾善內無過實語。我既於彼</a><a name="0575b27" id="0575b27">無所希求。豈自無辜為擔毒刺。但恐賢直濫</a><a name="0575b28" id="0575b28">被刑科。未成證前皆名加行。若正對眾背想</a><a name="0575b29" id="0575b29">發言。不見等中詐言見等所誑領解。此剎那<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290575a.htm'><img src='up.gif' border=0></a>
<a href='T290575c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>