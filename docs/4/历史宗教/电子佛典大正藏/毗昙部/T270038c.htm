<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0038c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷8)</font> 雜蘊第一中世第一法納息第一之一 <font face='Arial'>T27, p0038c</h2></font><hr>
<span class='old'>
</a><a name="0038b28" id="0038b28">作如是言。聖者於此無量過患。諸惡見趣。</a><a name="0038b29" id="0038b29">永不現行。甚為希有。時彼眾內。有一法師。</span><a name="0038c01" id="0038c01">名達臘婆。謂眾人曰。聖者於此諸惡見趣。</a><a name="0038c02" id="0038c02">已斷遍知。永不現前。有何希有。如我今者。</a><a name="0038c03" id="0038c03">具縛異生。以此三事。尋求見趣。設我後際</a><a name="0038c04" id="0038c04">流轉生死。如前際來。所經劫數。於此見趣</a><a name="0038c05" id="0038c05">更不現行。乃為希有。爾時眾中有阿羅漢。</a><a name="0038c06" id="0038c06">作如是念。具縛異生。乃能於此賢聖眾中。</a><a name="0038c07" id="0038c07">作師子吼。甚為希有。吾當後時驗彼所言。</a><a name="0038c08" id="0038c08">為實非實。然所積財必歸於盡。一切高貴</a><a name="0038c09" id="0038c09">必當墮落。一切合會必當別離。一切壽命必</a><a name="0038c10" id="0038c10">歸於死。此實法師。後命終已。還生本國婆</a><a name="0038c11" id="0038c11">羅門家。彼阿羅漢天眼見之。數往其家而</a><a name="0038c12" id="0038c12">問安不。如是荏苒至年長大。時阿羅漢為</a><a name="0038c13" id="0038c13">試驗之。取彼嚴具而問之言。此是誰許。彼</a><a name="0038c14" id="0038c14">默不答。其母謂曰。兒今何故不答師問。彼</a><a name="0038c15" id="0038c15">白母言。師所問者。世間所無當云何答。母</a><a name="0038c16" id="0038c16">曰。世間無何等物。彼言。無我。所以者何。以</a><a name="0038c17" id="0038c17">一切行皆無我。無有情無命者。無補特伽</a><a name="0038c18" id="0038c18">羅。無生者無養育者。無作者無受者。唯</a><a name="0038c19" id="0038c19">空行聚故不應答。時阿羅漢聞已歎言。甚</a><a name="0038c20" id="0038c20">為希有。雖經生死。而諸見趣猶不現行。汝</a><a name="0038c21" id="0038c21">於前世賢聖眾中作師子吼。具縛異生。若</a><a name="0038c22" id="0038c22">以三事尋求見趣。設經多劫亦不現前。斯</a><a name="0038c23" id="0038c23">言有實。是故應以所說三事尋求見趣。有</a><a name="0038c24" id="0038c24">大饒益</a><a name="0038c25" id="0038c25"><p>若非常常見。於五見何見攝。何見所斷。答</a><a name="0038c26" id="0038c26">邊執見常見攝。見苦所斷。問何謂非常。答</a><a name="0038c27" id="0038c27">諸有為法。問何緣外道計彼為常。答由二</a><a name="0038c28" id="0038c28">緣故。一見諸色法相似相續故。二見心心</a><a name="0038c29" id="0038c29">所法憶本事故。見諸色法相似相續故者。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270038b.htm'><img src='up.gif' border=0></a>
<a href='T270039a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>