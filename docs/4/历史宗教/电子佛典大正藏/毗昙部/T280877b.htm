<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1552 雜阿毘曇心論 0877b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1552 雜阿毘曇心論</font> <font face='Arial'>(卷1)</font> 界品第一 <font face='Arial'>T28, p0877b</h2></font><hr>
<span class='old'>
</a><a name="0877a28" id="0877a28">乃至法入所依亦如是。於此四大因緣分別</a><a name="0877a29" id="0877a29">異相四大起異相造色。應作四句。有同相四</span><a name="0877b01" id="0877b01">大起異相造色。有異相四大起同相造色。有</a><a name="0877b02" id="0877b02">異相四大起異相造色。有同相四大起同相</a><a name="0877b03" id="0877b03">造色。云何同相四大起異相造色。謂觸相四</a><a name="0877b04" id="0877b04">大起十一種造色。云何異相四大起同相造</a><a name="0877b05" id="0877b05">色。謂堅濕暖動相四大起觸相造色。云何異</a><a name="0877b06" id="0877b06">相四大起異相造色。謂堅濕暖動相四大起</a><a name="0877b07" id="0877b07">十一種造色。云何同相四大起同相造色。謂</a><a name="0877b08" id="0877b08">觸相四大起觸相造色。問四大造色何差別。</a><a name="0877b09" id="0877b09">答四大是因。造色是果。堅濕暖動相是四大。</a><a name="0877b10" id="0877b10">若色因四大而無四大相。彼是造色。復次</a><a name="0877b11" id="0877b11">不可見者四大。可見不可見者造色。如是等</a><a name="0877b12" id="0877b12">說。內界說十二者。內五色及七心界。此十</a><a name="0877b13" id="0877b13">二是內界。當知六界是外。問法故說內人故</a><a name="0877b14" id="0877b14">說內耶。若法故說內者。一切法無自。若人故</a><a name="0877b15" id="0877b15">說內者。法無有人。答法故說內。但非一切</a><a name="0877b16" id="0877b16">法。心心法所依故說內彼意界亦依亦依者</a><a name="0877b17" id="0877b17">彼五色界是依。非依者心法雖是依者而非</a><a name="0877b18" id="0877b18">依。餘非依亦非依者。此即是根性者。即此十</a><a name="0877b19" id="0877b19">二說根。一界中有根者。法界中十一法是根。</a><a name="0877b20" id="0877b20">餘者非根。當知五界及一界少分非根</a><a name="0877b21" id="0877b21"><p class='lg'>　　分餘分十七　　　一界說有分</a><br><a name="0877b22" id="0877b22">　　十七界墮世　　　一少分三業　</p></a><a name="0877b23" id="0877b23"><p>分餘分十七者。除法界。餘界說有分及餘有</a><a name="0877b24" id="0877b24">分。彼眼界有分者。三種世分別故。過去已見</a><a name="0877b25" id="0877b25">色。現在今見色。未來當見色。餘有分者四種。</a><a name="0877b26" id="0877b26">過去不見色已滅。現在不見色而滅。未來世</a><a name="0877b27" id="0877b27">二種。謂不生法及生法。生法者不見色當滅。</a><a name="0877b28" id="0877b28">餘色界亦如是。七心界若未來不生法彼餘</a><a name="0877b29" id="0877b29">有分。餘者是有分。一界說有分者。法界一向<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280877a.htm'><img src='up.gif' border=0></a>
<a href='T280877c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>