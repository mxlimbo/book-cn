<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0060a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷11)</font> 分別世品第三之一 <font face='Arial'>T29, p0060a</h2></font><hr>
<span class='old'>
</a><a name="0059c28" id="0059c28">殊勝殿。種種妙寶具足莊嚴。蔽餘天宮故</a><a name="0059c29" id="0059c29">名殊勝。面二百五十。周千踰繕那。是謂城</span><a name="0060a01" id="0060a01">中諸可愛事。城外四面四苑莊嚴。是彼諸天</a><a name="0060a02" id="0060a02">共遊戲處。一眾車苑。二麤惡苑。三雜林苑。四</a><a name="0060a03" id="0060a03">喜林苑。此為外飾莊嚴大城。四苑四邊有</a><a name="0060a04" id="0060a04">四妙池。中間各去苑二十踰繕那。是彼諸</a><a name="0060a05" id="0060a05">天勝遊戲處。諸天於彼捔勝歡娛。城外東</a><a name="0060a06" id="0060a06">北有圓生樹。是三十三天受欲樂勝所。盤</a><a name="0060a07" id="0060a07">根深廣五十踰繕那。聳幹上昇枝條傍布。高</a><a name="0060a08" id="0060a08">廣量等百踰繕那。挺葉開花妙香芬馥。順風</a><a name="0060a09" id="0060a09">熏滿百踰繕那。若逆風時猶遍五十。順風可</a><a name="0060a10" id="0060a10">爾。云何逆熏。有餘師言。香無逆熏義。依不</a><a name="0060a11" id="0060a11">越樹界故說逆熏。理實圓生有如是德。所</a><a name="0060a12" id="0060a12">流香氣能逆風熏。雖天和風力所擁遏。然能</a><a name="0060a13" id="0060a13">相續流趣餘方。漸劣漸微近處便歇。非能遠</a><a name="0060a14" id="0060a14">至如順風熏。如是花香。為依自地隨風相</a><a name="0060a15" id="0060a15">續轉至餘方。為但熏風別生香氣。此義無</a><a name="0060a16" id="0060a16">定。諸軌範師於此二門俱許無失。若爾何</a><a name="0060a17" id="0060a17">故薄伽梵言</a><a name="0060a18" id="0060a18"><p class='lg'>　　花香不能逆風熏　　　根莖等香亦復爾</a><br><a name="0060a19" id="0060a19">　　善士功德香芬馥　　　逆風流美遍諸方　</p></a><a name="0060a20" id="0060a20"><p>據人間香故作是說。以世共了無如是</a><a name="0060a21" id="0060a21">能。化地部經說。此香氣順風熏滿百踰繕那。</a><a name="0060a22" id="0060a22">若無風時唯遍五十。外西南角有善法堂。</a><a name="0060a23" id="0060a23">三十三天時集於彼詳論如法不如法事。如</a><a name="0060a24" id="0060a24">是已辯三十三天所居外器。餘有色天眾所</a><a name="0060a25" id="0060a25">住器云何。頌曰</a><a name="0060a26" id="0060a26"><p class='lg'>　　此上有色天　　　住依空宮殿　</p></a><a name="0060a27" id="0060a27"><p>論曰。此前所說三十三天上有色諸天。住依</a><a name="0060a28" id="0060a28">空宮殿。云何名上有色諸天。謂夜摩天。睹</a><a name="0060a29" id="0060a29">史多天。樂變化天。他化自在天。及前所說梵<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290059c.htm'><img src='up.gif' border=0></a>
<a href='T290060b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>