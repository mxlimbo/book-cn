<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0007c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷2)</font> 分別界品第一 <font face='Arial'>T29, p0007c</h2></font><hr>
<span class='old'>
</a><a name="0007b28" id="0007b28"><p>論曰。繫謂繫屬即被縛義。欲界所繫具足</a><a name="0007b29" id="0007b29">十八。色界所繫唯十四種。除香味境及鼻</span><a name="0007c01" id="0007c01">舌識。除香味者段食性故。離段食欲方</a><a name="0007c02" id="0007c02">得生彼。除鼻舌識無所緣故若爾觸界於</a><a name="0007c03" id="0007c03">彼應無。如香味境段食性故。彼所有觸非</a><a name="0007c04" id="0007c04">段食性。若爾香味類亦應然。香味離食無</a><a name="0007c05" id="0007c05">別受用。觸有別用持根衣等。彼離食欲香</a><a name="0007c06" id="0007c06">味無用。有根衣等故觸非無。有餘師說。住</a><a name="0007c07" id="0007c07">此依彼靜慮等至見色聞聲。輕安俱起有</a><a name="0007c08" id="0007c08">殊勝觸攝益於身。是故此三生彼靜慮猶</a><a name="0007c09" id="0007c09">相隨逐。香味不爾。故在彼無。若爾鼻舌彼</a><a name="0007c10" id="0007c10">應非有。如香味境彼無用故。不爾二根於</a><a name="0007c11" id="0007c11">彼有用。謂起言說及莊嚴身。若為嚴身及</a><a name="0007c12" id="0007c12">起說用。但須依處。何用二根。如無男根亦</a><a name="0007c13" id="0007c13">無依處。二根無者依處亦無。於彼可無男</a><a name="0007c14" id="0007c14">根依處。彼無用故。鼻舌依處彼有用故。離</a><a name="0007c15" id="0007c15">根應有。有雖無用而有根生。如處胞胎</a><a name="0007c16" id="0007c16">定當死者。有雖無用而非無因。彼從何</a><a name="0007c17" id="0007c17">因得有根起。於根有愛發殊勝業。若離</a><a name="0007c18" id="0007c18">境愛於根定然。彼離境貪應無鼻舌。或應</a><a name="0007c19" id="0007c19">許彼男根亦生。若謂不生由醜陋者。陰藏</a><a name="0007c20" id="0007c20">隱密何容醜陋。又諸根生非由有用。若有</a><a name="0007c21" id="0007c21">因力無用亦生。男根於彼雖為醜陋。設許</a><a name="0007c22" id="0007c22">有因於彼應起。男根非有鼻舌應無。若爾</a><a name="0007c23" id="0007c23">便違契經所說。彼無支缺不減諸根。隨彼</a><a name="0007c24" id="0007c24">諸根應可有者。說為不減。何所相違。若不</a><a name="0007c25" id="0007c25">許然男根應有。如是說者鼻舌二根於彼</a><a name="0007c26" id="0007c26">非無。但無香味。以六根愛依內身生非</a><a name="0007c27" id="0007c27">依境界而得現起。其男根愛依婬觸生。婬</a><a name="0007c28" id="0007c28">觸彼無。男根非有。故於色界十八界中。唯</a><a name="0007c29" id="0007c29">十四種理得成立。無色界繫唯有後三。所謂<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290007b.htm'><img src='up.gif' border=0></a>
<a href='T290008a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>