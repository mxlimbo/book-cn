<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0178b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷24)</font> 雜乾度中思品之二 <font face='Arial'>T28, p0178b</h2></font><hr>
<span class='old'>
</a><a name="0178a28" id="0178a28">曰。若然者云何非凡夫性耶。答曰。成就依果</a><a name="0178a29" id="0178a29">故。聖人身中。無有不成就苦法忍。依果時雖</span><a name="0178b01" id="0178b01">不成就苦法忍。而非凡夫。常是聖人。問曰。若</a><a name="0178b02" id="0178b02">不得聖法。是凡夫性者。如說云何凡夫性。三</a><a name="0178b03" id="0178b03">界不染污心不相應行。其義云何。答曰。若說</a><a name="0178b04" id="0178b04">不得聖法是凡夫性者。即明三界不染污心</a><a name="0178b05" id="0178b05">不相應行義。所以者何。不得聖法性。即是三</a><a name="0178b06" id="0178b06">界不染污心不相應行。復有說者。先說是對</a><a name="0178b07" id="0178b07">治。後說是體性。復有說者。凡夫性體是一法。</a><a name="0178b08" id="0178b08">猶如命根。非不得性是不染污心不相應行</a><a name="0178b09" id="0178b09">修道所斷。評曰。不應作是說。體性是不得</a><a name="0178b10" id="0178b10">聖法。如是說者好。復有說者。不得一切無漏</a><a name="0178b11" id="0178b11">法。是凡夫性。問曰。若然者。無有聖人盡成就</a><a name="0178b12" id="0178b12">一切無漏法者。則無非凡夫性。答曰。雖無聖</a><a name="0178b13" id="0178b13">人盡成就一切無漏法者。然非凡夫。所以者</a><a name="0178b14" id="0178b14">何。亦有不得聖道。亦有得聖道故。復有說</a><a name="0178b15" id="0178b15">者。若不得是不共。是凡夫性。若不得是共。非</a><a name="0178b16" id="0178b16">凡夫性。復有說者。若不得不破。是凡夫性。若</a><a name="0178b17" id="0178b17">不得破。是非凡夫性。復次亦不得聖暖聖忍</a><a name="0178b18" id="0178b18">聖見聖欲聖慧。乃至廣說。問曰。此復顯現何</a><a name="0178b19" id="0178b19">義耶。答曰。先是略說。今是廣說。先不分別。</a><a name="0178b20" id="0178b20">今則分別。復有說者。此說極下凡夫。不得</a><a name="0178b21" id="0178b21">達分善根者。聖暖者是暖法。聖見者是頂</a><a name="0178b22" id="0178b22">法。聖忍者是下中忍。聖欲者是上忍。聖慧者</a><a name="0178b23" id="0178b23">是世第一法。是故此中說極下凡夫。復有說</a><a name="0178b24" id="0178b24">者。此中唯分別苦法忍。所以者何。苦法忍。</a><a name="0178b25" id="0178b25">亦名暖見忍欲慧。令有種子熱故名暖。轉</a><a name="0178b26" id="0178b26">行故名見。堪忍故名忍。可諦故名欲。分別故</a><a name="0178b27" id="0178b27">名慧。復有說者。令有種子熱故名暖。轉行</a><a name="0178b28" id="0178b28">故名見。行忍故名忍。欲解脫故名欲。覺知</a><a name="0178b29" id="0178b29">故名慧。是故此中唯分別苦法忍<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280178a.htm'><img src='up.gif' border=0></a>
<a href='T280178c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>