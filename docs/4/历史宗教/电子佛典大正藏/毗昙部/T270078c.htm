<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0078c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷16)</font> 雜蘊第一中智納息第二之一 <font face='Arial'>T27, p0078c</h2></font><hr>
<span class='old'>
</a><a name="0078b28" id="0078b28">故名教誡。令修出世善法故名教授。是謂</a><a name="0078b29" id="0078b29">教誡教授差別。復次彼於聖教作愚癡事。</span><a name="0078c01" id="0078c01">空無有果無出無味無有勝利。違越佛教</a><a name="0078c02" id="0078c02">於諸學處不能受學。故佛訶彼稱言癡人</a><a name="0078c03" id="0078c03">此中聖教意顯聖道。問彼云何於聖道作</a><a name="0078c04" id="0078c04">愚癡事耶。答彼不能令聖道成愚癡事。但</a><a name="0078c05" id="0078c05">彼相續增長愚癡障礙聖道。有說亦令聖</a><a name="0078c06" id="0078c06">道成愚癡事。謂令成遠不得自在不現行故。</a><a name="0078c07" id="0078c07">有說。為斷愚癡佛說聖教。彼聞聖教不</a><a name="0078c08" id="0078c08">斷愚癡轉更增長。是故說彼於佛聖教作</a><a name="0078c09" id="0078c09">愚癡事。空者顯彼無聖道胎。如女身中不</a><a name="0078c10" id="0078c10">任懷孕。空無子故說名石女。彼亦如是。雖</a><a name="0078c11" id="0078c11">聞佛教不能攝受聖道胎故。佛於彼身</a><a name="0078c12" id="0078c12">無士用果。虛棄功用故名為空。無有果者</a><a name="0078c13" id="0078c13">無有等流及解脫果。無出者無士用果。復</a><a name="0078c14" id="0078c14">次出者謂得彼於佛法無所得故說名無</a><a name="0078c15" id="0078c15">出。無味者彼於佛法無出家味無寂靜味。</a><a name="0078c16" id="0078c16">無聖道味無寂滅味故名無味。無勝利者</a><a name="0078c17" id="0078c17">果名勝利。彼不得果故無勝利。復次有二</a><a name="0078c18" id="0078c18">失故名無勝利。譬如良醫愍諸有疾四方</a><a name="0078c19" id="0078c19">求藥。得已與之病者輕賤投之糞壤。彼有</a><a name="0078c20" id="0078c20">二失。一者自疾不得除愈。二者良醫功為</a><a name="0078c21" id="0078c21">虛棄。世尊亦爾。三無數劫修習百千難行苦</a><a name="0078c22" id="0078c22">行。為諸有情求聖法藥。得已為說彼聞輕</a><a name="0078c23" id="0078c23">賤不自服行用求名利。彼有二失。一者不</a><a name="0078c24" id="0078c24">除自煩惱病。二者令佛唐捐其功。違越佛</a><a name="0078c25" id="0078c25">教者違越世尊聖教理趣。於諸學處不能</a><a name="0078c26" id="0078c26">受學者。不能修行法隨法行。復次彼於聖</a><a name="0078c27" id="0078c27">教作愚癡事者。彼斷聖教不令相續故。</a><a name="0078c28" id="0078c28">謂佛為彼說無上法。若聞正行轉為他說</a><a name="0078c29" id="0078c29">他。復正行更為餘說。如是展轉饒益無窮。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270078b.htm'><img src='up.gif' border=0></a>
<a href='T270079a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>