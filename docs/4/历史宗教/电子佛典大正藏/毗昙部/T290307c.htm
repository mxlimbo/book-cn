<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0307c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷22)</font> 破說我品第九 <font face='Arial'>T29, p0307c</h2></font><hr>
<span class='old'>
</a><a name="0307b28" id="0307b28"><p>世間常住等問。佛亦不記。由觀問人意故。若</a><a name="0307b29" id="0307b29">彼執我為世間。此無故四答不應理。若彼執</span><a name="0307c01" id="0307c01">一切生死名世間答此亦不應理。何以故。若</a><a name="0307c02" id="0307c02">世間常住。無一人得般涅槃若非常住。則一</a><a name="0307c03" id="0307c03">切皆斷滅。自然般涅槃。若具二必定。一分不</a><a name="0307c04" id="0307c04">得涅槃。一分自得。若非二。應成非得涅槃非</a><a name="0307c05" id="0307c05">非得涅槃。由涅槃至得隨屬道故。是故不可</a><a name="0307c06" id="0307c06">定為四答。譬如不記尼乾弟子握中之雀。由</a><a name="0307c07" id="0307c07">此義世間有邊等四問。佛亦不記。此四問同</a><a name="0307c08" id="0307c08">前四義故。何以知然。有外道名郁胝柯。以</a><a name="0307c09" id="0307c09">此四問佛。復問。為一切世間由此道得出離。</a><a name="0307c10" id="0307c10">為世間一分。大德阿難言。郁胝柯。是義汝於</a><a name="0307c11" id="0307c11">初已問世尊。今何故。復以方便更問此義。如</a><a name="0307c12" id="0307c12">來有異死等四問。由觀問人意故。佛亦不記。</a><a name="0307c13" id="0307c13">何以故。彼人執已解脫我名如來。故為此問。</a><a name="0307c14" id="0307c14">於執有我人。應作如此問云何世尊記生存</a><a name="0307c15" id="0307c15">人有。不記於異死人有。為離墮常過失故。此</a><a name="0307c16" id="0307c16">事云何記。佛言。彌底(知履反)履也。今汝於未來</a><a name="0307c17" id="0307c17">當成如來阿羅訶三藐三佛陀。復云何聲聞</a><a name="0307c18" id="0307c18">過世已死於後生。記彼言。某甲某處受生。如</a><a name="0307c19" id="0307c19">此亦應墮常過失。若世尊先時見眾生存在。</a><a name="0307c20" id="0307c20">般涅槃已則不復見。故不記者。此應由無明</a><a name="0307c21" id="0307c21">故不記。則撥大師一切智德。汝或應信受此</a><a name="0307c22" id="0307c22">義。謂由我不有故佛不記。若佛見人不記。雖</a><a name="0307c23" id="0307c23">不記此人是有。亦是常住。此義自成。若汝說</a><a name="0307c24" id="0307c24">此義亦不可言。謂佛見及不見。若爾汝應漸</a><a name="0307c25" id="0307c25">漸成此義。令皆不可言佛世尊是一切智。不</a><a name="0307c26" id="0307c26">可言非一切智。亦不可言我必定有。由此言</a><a name="0307c27" id="0307c27">依實依住。撥我無我說名見處。說有亦是見</a><a name="0307c28" id="0307c28">處。是故此言不可以為證。阿毘達磨師說。此</a><a name="0307c29" id="0307c29">二皆是邊見。斷常二邊見所攝故。此言是理。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290307b.htm'><img src='up.gif' border=0></a>
<a href='T290308a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>