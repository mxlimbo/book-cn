<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0079a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷16)</font> 雜蘊第一中智納息第二之一 <font face='Arial'>T27, p0079a</h2></font><hr>
<span class='old'>
</a><a name="0078c28" id="0078c28">謂佛為彼說無上法。若聞正行轉為他說</a><a name="0078c29" id="0078c29">他。復正行更為餘說。如是展轉饒益無窮。</span><a name="0079a01" id="0079a01">乃名如來聖教不絕。彼聞聖教不能正行。</a><a name="0079a02" id="0079a02">亦復不能轉為他說自既無益復不利他。</a><a name="0079a03" id="0079a03">名斷聖教不令相續。由此說名作愚癡</a><a name="0079a04" id="0079a04">事。空者自身非法器故。無有果者令佛期</a><a name="0079a05" id="0079a05">心無有果故。謂佛欲令眾生聞法脫生死</a><a name="0079a06" id="0079a06">苦。彼聞法已不能修行離苦方便。是故令</a><a name="0079a07" id="0079a07">佛期心無果。無出者彼不能得本出家時</a><a name="0079a08" id="0079a08">所求勝事謂淨持戒。無味者無靜慮味。無勝</a><a name="0079a09" id="0079a09">利者無無倒慧。違越佛教者謂不得涅槃。</a><a name="0079a10" id="0079a10">佛為眾生得涅槃樂說正法教。彼不能證</a><a name="0079a11" id="0079a11">故名違越。於諸學處不能受學者。佛所</a><a name="0079a12" id="0079a12">施設種種學處不能受學。有雖受學不能</a><a name="0079a13" id="0079a13">恒修。如婆柁梨過雨四月方能受學。一坐食</a><a name="0079a14" id="0079a14">法有雖恒修而不圓滿。俱名不能受學學</a><a name="0079a15" id="0079a15">處。由此因緣佛訶弟子稱言癡人</a><a name="0079a16" id="0079a16"><p>有六因謂相應因乃至能作因。問何故作此</a><a name="0079a17" id="0079a17">論。答為止無因惡因論故。謂諸外道或執</a><a name="0079a18" id="0079a18">諸法無因而生。或復執有不平等因。為止</a><a name="0079a19" id="0079a19">彼意顯諸法生決定有因非不平等。有作</a><a name="0079a20" id="0079a20">是說有執因緣非實有物如譬喻者。為</a><a name="0079a21" id="0079a21">止彼意顯示因緣。若性若相皆是實有。復</a><a name="0079a22" id="0079a22">有說者欲以六因顯示四果。令其明了</a><a name="0079a23" id="0079a23">如觀掌內阿摩洛迦。謂以相應俱有二因</a><a name="0079a24" id="0079a24">顯士用果。以同類遍行二因顯等流果。以</a><a name="0079a25" id="0079a25">異熟因顯異熟果。以能作因顯增上果。由</a><a name="0079a26" id="0079a26">此因緣故作斯論。然此六因非契經說。契經</a><a name="0079a27" id="0079a27">但說有四緣。性謂因緣性廣說乃至增上緣</a><a name="0079a28" id="0079a28">性。今欲以因分別緣故說此六因。問為因</a><a name="0079a29" id="0079a29">攝緣緣攝因耶。答互相攝隨其事。謂前五<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270078c.htm'><img src='up.gif' border=0></a>
<a href='T270079b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>