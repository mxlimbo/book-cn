<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0217b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷30)</font> 使揵度不善品第一之二 <font face='Arial'>T28, p0217b</h2></font><hr>
<span class='old'>
</a><a name="0217a28" id="0217a28">羅毘尼阿毘曇耶。聞已誦習。若復語言。比丘</a><a name="0217a29" id="0217a29">汝應住阿練若處習阿練若法亦不思惟能與</span><a name="0217b01" id="0217b01">不能聞已便作。以是因緣。轉近聖道。彼於</a><a name="0217b02" id="0217b02">後時。生世第一法。次生苦法忍。乃至未得道</a><a name="0217b03" id="0217b03">比智。於見道十五心頃。是名堅信人。問曰。何</a><a name="0217b04" id="0217b04">故名堅法人。答曰。此人因法生法。因世法。生</a><a name="0217b05" id="0217b05">出世法。因有漏法。生無漏法。因縛法。生不縛</a><a name="0217b06" id="0217b06">法。如是等人。本性好思量。若有人語言。男子</a><a name="0217b07" id="0217b07">汝應田作可以自活。彼便思量。我能不能為</a><a name="0217b08" id="0217b08">有宜便為無宜便。廣說如堅信人。皆悉思量。</a><a name="0217b09" id="0217b09">以是因緣。轉近聖道。彼於後時。生世第一法。</a><a name="0217b10" id="0217b10">次生苦法忍。乃至未生道比智。於見道十五</a><a name="0217b11" id="0217b11">心頃。是名堅法人。問曰。堅信人。有爾許信。</a><a name="0217b12" id="0217b12">亦有爾許慧。堅法人。有爾許慧。亦有爾許信。</a><a name="0217b13" id="0217b13">何故一名堅信。一名堅法耶。答曰。或信他言</a><a name="0217b14" id="0217b14">入聖道。或有內自思惟入聖道。若信他言入</a><a name="0217b15" id="0217b15">聖道者。名堅信。若內自思惟入聖道者。名堅</a><a name="0217b16" id="0217b16">法。復次或有以定入聖道。或有以慧入聖道。</a><a name="0217b17" id="0217b17">若以定入聖道者。名堅信。若以慧入聖道者。</a><a name="0217b18" id="0217b18">名堅法。如以定以慧。定多慧多。樂定樂慧。鈍</a><a name="0217b19" id="0217b19">根利根。從他聞法力。依內思惟力。親近善知</a><a name="0217b20" id="0217b20">識。聞於正法。內自思惟。如法修行。先以定修</a><a name="0217b21" id="0217b21">心。後得慧解脫。先以慧修心。後得定解脫。或</a><a name="0217b22" id="0217b22">有得內心定不得慧。或有得慧不得內心定。</a><a name="0217b23" id="0217b23">無貪偏多。無癡偏多。說亦如是。問曰。何故</a><a name="0217b24" id="0217b24">名信解脫。答曰。以信觀信。從信得信。以信觀</a><a name="0217b25" id="0217b25">信者。以見道信。觀修道信。從信得信者。從向</a><a name="0217b26" id="0217b26">道信。得果道信。是名信解脫。復次此人以信</a><a name="0217b27" id="0217b27">故。於三結心得解脫。是名信解脫。何故名見</a><a name="0217b28" id="0217b28">到。答曰。此人以見到見。以見道見。到修道</a><a name="0217b29" id="0217b29">見。以向道所攝見。到果道所攝見。復次此人<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280217a.htm'><img src='up.gif' border=0></a>
<a href='T280217c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>