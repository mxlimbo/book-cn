<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0182c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷25)</font> 使揵度不善品第一之一 <font face='Arial'>T28, p0182c</h2></font><hr>
<span class='old'>
</a><a name="0182b28" id="0182b28">謂愚人女人婆羅門書三事。發則妙覆則不</a><a name="0182b29" id="0182b29">妙。謂智人日月佛經。復次欲顯現佛經堪耐</span><a name="0182c01" id="0182c01">思求轉精妙故。如人觀日眼不明淨。外道書</a><a name="0182c02" id="0182c02">論思求之時。使慧眼不淨。如人觀月眼則明</a><a name="0182c03" id="0182c03">淨。佛法經論思求之時令慧眼明淨。復次先</a><a name="0182c04" id="0182c04">作是說。一切阿毘曇盡廣解佛經義。以是事</a><a name="0182c05" id="0182c05">故。如來所說。種種不相似義。立雜揵度。說</a><a name="0182c06" id="0182c06">諸結義。立結使揵度。乃至說見義。立見揵度。</a><a name="0182c07" id="0182c07">一一揵度中。分別一切法。問曰。彼尊者造論。</a><a name="0182c08" id="0182c08">何故先立章後作門。答曰。如人造舍。先平治</a><a name="0182c09" id="0182c09">地然後立舍。彼尊者亦復如是。欲造法舍如</a><a name="0182c10" id="0182c10">平地法。先立於章。如造舍法後立於門。復次</a><a name="0182c11" id="0182c11">如人種樹。先治地然後乃種。彼尊者亦復如</a><a name="0182c12" id="0182c12">是。欲種法樹如治地法。先立於章。如種樹法。</a><a name="0182c13" id="0182c13">後作於門。復次如華鬘師華鬘弟子欲造種</a><a name="0182c14" id="0182c14">種鬘時。先經其縷。然後以種種色華而莊飾</a><a name="0182c15" id="0182c15">之。彼尊者亦復如是。欲造法鬘。如經縷法。先</a><a name="0182c16" id="0182c16">立於章。如以華莊飾之。後作於門。復次如</a><a name="0182c17" id="0182c17">畫師畫弟子。欲畫之時。先摹其像。後布眾</a><a name="0182c18" id="0182c18">采。彼尊者亦復如是。如摹像法。先立於章。</a><a name="0182c19" id="0182c19">如布采法。後作於門。復次猶如工匠工匠弟</a><a name="0182c20" id="0182c20">子。先量其木。後刻支體。彼尊者亦復如是。</a><a name="0182c21" id="0182c21">如量木法。先立於章。如刻支體法。後作於</a><a name="0182c22" id="0182c22">門。復次如行者觀法。先觀四大造色。後觀</a><a name="0182c23" id="0182c23">微塵剎那。彼尊者亦復如是。如觀四大造色</a><a name="0182c24" id="0182c24">法。先立於章。如觀微塵剎那法。後作於門。復</a><a name="0182c25" id="0182c25">次世尊說法亦爾。先說後解。先說者。如說六</a><a name="0182c26" id="0182c26">界六觸十八意行四處。比丘當知。是名為人。</a><a name="0182c27" id="0182c27">後解者此名六界乃至四處。彼尊者亦復如</a><a name="0182c28" id="0182c28">是。先立於章。後作於門。復次欲現二種善故。</a><a name="0182c29" id="0182c29">先立於章。現善於文。後作於門。現善於義。如<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280182b.htm'><img src='up.gif' border=0></a>
<a href='T280183a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>