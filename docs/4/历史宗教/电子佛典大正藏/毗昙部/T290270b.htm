<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0270b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷16)</font> 分別聖道果人品第六之一 <font face='Arial'>T29, p0270b</h2></font><hr>
<span class='old'>
</a><a name="0270a28" id="0270a28">定以義為境此義可然。此觀唯於人道中生。</a><a name="0270a29" id="0270a29">餘道則無。何況餘界。於人道中。除北鳩婁。由</span><a name="0270b01" id="0270b01">如此義。是故此觀名不淨觀。隨觀世境界亦</a><a name="0270b02" id="0270b02">爾。若無生為法。緣三世為境。由假想思惟故。</a><a name="0270b03" id="0270b03">但是有流。有離欲得。有加行得。由曾得不曾</a><a name="0270b04" id="0270b04">得故。說不淨觀相及差別已。阿那波那念今</a><a name="0270b05" id="0270b05">當說。偈曰。阿那波那念。慧五地風境。依欲</a><a name="0270b06" id="0270b06">身。釋曰。若風向身入名阿那。若風背身出名</a><a name="0270b07" id="0270b07">波那。緣二為境憶持。名阿那波那念此念以</a><a name="0270b08" id="0270b08">智慧為性。而說為念者。譬如念處。此慧因念</a><a name="0270b09" id="0270b09">力得成故。故說為念。此念依五地生。謂三近</a><a name="0270b10" id="0270b10">邊定初定中間及欲界。由說與捨相應故。由</a><a name="0270b11" id="0270b11">苦樂隨順覺觀起。此定既是覺觀對治故。與</a><a name="0270b12" id="0270b12">苦樂不相應。復次苦樂是定心怨對故。此觀</a><a name="0270b13" id="0270b13">是定心所成故。與苦樂不相應。有餘師執。觀</a><a name="0270b14" id="0270b14">行人入四定觀。皆有捨受。於彼師此觀則有</a><a name="0270b15" id="0270b15">八地。過此於餘地非入出息地故。此定緣風</a><a name="0270b16" id="0270b16">為境。從欲界依止生於人天有此觀。或由離</a><a name="0270b17" id="0270b17">欲得或由加行得。此觀是真實思惟。屬正法</a><a name="0270b18" id="0270b18">內觀行人。偈曰。外道無。釋曰。於外道教無此</a><a name="0270b19" id="0270b19">觀。無正說故。自不能覺微細正法。此觀偈曰。</a><a name="0270b20" id="0270b20">六由數等。釋曰。此觀若具與六因相應。方得</a><a name="0270b21" id="0270b21">圓滿。六因者。一數。二隨。三安四相。五轉。六</a><a name="0270b22" id="0270b22">淨此中於入出二息中。不作功用。與心捨身</a><a name="0270b23" id="0270b23">心相唯由念數。一二乃至十。由畏心略及</a><a name="0270b24" id="0270b24">亂。是故不少不多。於此數中有三失。一減數。</a><a name="0270b25" id="0270b25">謂若二數一。二長數。謂若一數二。三雜亂數。</a><a name="0270b26" id="0270b26">謂若入數出。若出數入。若離三失。是名正數。</a><a name="0270b27" id="0270b27">中間若亂。更從初數。乃至得定。隨者不作功</a><a name="0270b28" id="0270b28">用。隨逐入出息行。此息入若遠出若遠。如息</a><a name="0270b29" id="0270b29">行心亦隨行。此息為遍行身內。為行身一分。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290270a.htm'><img src='up.gif' border=0></a>
<a href='T290270c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>