<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0215c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷8)</font> 釋論中分別世間品第三 <font face='Arial'>T29, p0215c</h2></font><hr>
<span class='old'>
</a><a name="0215b28" id="0215b28">受無間故名阿毘指。何以故。於餘地獄苦受</a><a name="0215b29" id="0215b29">有間。如更活地獄中眾生。身已被斫破及撞</span><a name="0215c01" id="0215c01">擣。有冷風吹其還生故。名更活地獄阿毘指</a><a name="0215c02" id="0215c02">中無如此事。有餘師說。於中無樂間苦。故名</a><a name="0215c03" id="0215c03">無間。何以故。於餘地獄雖無樂果報。不遮等</a><a name="0215c04" id="0215c04">流果故。偈曰。上有七地獄。釋曰。從此阿毘</a><a name="0215c05" id="0215c05">指地獄上。有七種地獄。次第重累。一大燒。二</a><a name="0215c06" id="0215c06">燒。三大叫喚。四叫喚。五聚磕。六黑繩。七更</a><a name="0215c07" id="0215c07">活。餘部說。此七地獄在阿毘指地獄四邊。此</a><a name="0215c08" id="0215c08">八地獄。偈曰。八十六園。釋曰。此一切地</a><a name="0215c09" id="0215c09">獄。各各有十六園佛世尊說</a><a name="0215c10" id="0215c10"><p class='lg'>　　如此八地獄　　　我說難可度</a><br><a name="0215c11" id="0215c11">　　滿極惡業人　　　各有十六園</a><br><a name="0215c12" id="0215c12">　　四面有四門　　　害具及量等</a><br><a name="0215c13" id="0215c13">　　鐵城所圍繞　　　六方皆鐵板</a><br><a name="0215c14" id="0215c14">　　鐵地悉焦熱　　　猛火恒洞燃</a><br><a name="0215c15" id="0215c15">　　無數百由旬　　　遍滿焰交徹　</p></a><a name="0215c16" id="0215c16"><p>何者為十六園。偈曰。熱灰及死屍。刃路等烈</a><a name="0215c17" id="0215c17">江。於彼四方異。釋曰。此八地獄四面。各各</a><a name="0215c18" id="0215c18">對門有四種園。一熱灰園。深皆沒膝。眾生於</a><a name="0215c19" id="0215c19">中若下腳血肉即皆爛盡。如臘滴赤鐵上。舉</a><a name="0215c20" id="0215c20">腳血肉還生。二死屍園。此園死屍遍滿。地皆</a><a name="0215c21" id="0215c21">是糞。於中有蟲名攘鳩多。身白頭黑口利如</a><a name="0215c22" id="0215c22">針。破彼眾生皮肉及骨。噉食其髓。三刀刃路</a><a name="0215c23" id="0215c23">園。有大路遍密有利刀刃。眾生於中若下腳</a><a name="0215c24" id="0215c24">血肉皆斷壞。舉腳血肉還生。復有劍葉林園。</a><a name="0215c25" id="0215c25">於中有赤利劍等仗。風吹墮落斫刺彼眾生</a><a name="0215c26" id="0215c26">身及身分。復有鐵苫摩利林。利刺長十六</a><a name="0215c27" id="0215c27">寸。於中眾生或上或下。若上刺頭則向下。</a><a name="0215c28" id="0215c28">若下刺頭則向上。刺彼眾生身血肉皆盡。於</a><a name="0215c29" id="0215c29">中復有烏色及駮色狗。各取彼眾生食之。復<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290215b.htm'><img src='up.gif' border=0></a>
<a href='T290216a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>