<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0343a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷3)</font> 辯本事品第一之一 <font face='Arial'>T29, p0343a</h2></font><hr>
<span class='old'>
</a><a name="0342c28" id="0342c28">相望亦然。若爾何緣經說如是。此中相順假</a><a name="0342c29" id="0342c29">說為攝。謂正思惟及正精進。俱是慧品。順正</span><a name="0343a01" id="0343a01">見故。念是定品。順正定故。假說名攝若爾彼</a><a name="0343a02" id="0343a02">彼契經中言。信等五根慧根所攝。我以四攝</a><a name="0343a03" id="0343a03">攝諸徒眾。臺觀中心攝眾材等。世間亦說。雙</a><a name="0343a04" id="0343a04">栝攝扉。輪輞攝輻。縷攝衣等。其義云何。如</a><a name="0343a05" id="0343a05">是一切。假意趣說。謂依方便招引不散任持</a><a name="0343a06" id="0343a06">意趣。假說為攝。諸所引證攝他性言。是暫時</a><a name="0343a07" id="0343a07">說。待他成故。攝待因成義同不攝。又若許法</a><a name="0343a08" id="0343a08">定攝他性。一法生位應一切生。一法滅時應</a><a name="0343a09" id="0343a09">一切滅。是則非愛過失便增。一部斷時五部</a><a name="0343a10" id="0343a10">應斷。修勝對治。便為無用。見如是等眾過失</a><a name="0343a11" id="0343a11">故。我部諸師。說自性攝。如是所立攝自性言。</a><a name="0343a12" id="0343a12">是究竟說。不待他故攝不待因。是真實攝。諸</a><a name="0343a13" id="0343a13">法恒時。攝自性故。復云何知。不攝他性。以一</a><a name="0343a14" id="0343a14">切法離他性故。謂眼根性離耳等性。彼離於</a><a name="0343a15" id="0343a15">此而言此攝。理必不然。故知諸法唯攝自性。</a><a name="0343a16" id="0343a16">如是眼根唯攝色蘊。眼處眼界苦集諦等。是</a><a name="0343a17" id="0343a17">彼性故。不攝餘蘊。餘處界等離彼性故。如是</a><a name="0343a18" id="0343a18">餘法隨應當思。因自性攝。此義應思。男女二</a><a name="0343a19" id="0343a19">根。何界所攝。何緣於此。率爾生疑。異部中</a><a name="0343a20" id="0343a20">言。非身根故。身界不攝。故可生疑。應捨此</a><a name="0343a21" id="0343a21">疑。定身界攝與身用別。界云何同類境識同。</a><a name="0343a22" id="0343a22">故一界攝。言類同者。男女二根同身類故。由</a><a name="0343a23" id="0343a23">境同故。知彼類同。男女與身。同觸為境。眼鼻</a><a name="0343a24" id="0343a24">喉中觸咽便覺。餘處不爾。豈異身根。此三</a><a name="0343a25" id="0343a25">境同。由識同顯。一切皆是身識依故。增上</a><a name="0343a26" id="0343a26">義異。故立別根。謂男女與身類境識同故。雖</a><a name="0343a27" id="0343a27">同處界。而增上義。有差別故。別立二根。如十</a><a name="0343a28" id="0343a28">一根。雖同處界。增上義異。各別立根。眼耳鼻</a><a name="0343a29" id="0343a29">根各依二處。何緣界體數不成多。合二為一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290342c.htm'><img src='up.gif' border=0></a>
<a href='T290343b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>