<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0917b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷29)</font> 辯賢聖品第七之一 <font face='Arial'>T29, p0917b</h2></font><hr>
<span class='old'>
</a><a name="0917a28" id="0917a28"><p>論曰。修不淨觀正為治貪。然貪差別略有四</a><a name="0917a29" id="0917a29">種。一顯色貪。二形色貪。三妙觸貪。四供奉</span><a name="0917b01" id="0917b01">貪。對治四貪依二思擇。一觀內屍。二觀外屍。</a><a name="0917b02" id="0917b02">利根初依前。鈍根初依後。謂利根者。先於</a><a name="0917b03" id="0917b03">內身皮為邊際。足上頂下周遍觀察。令心厭</a><a name="0917b04" id="0917b04">患。若鈍根者。由根鈍故。煩惱猛利難可摧伏。</a><a name="0917b05" id="0917b05">藉外緣力方能伏治。故先明了觀察外屍。漸</a><a name="0917b06" id="0917b06">令自心煩惱摧伏。謂彼初欲觀外屍時。先起</a><a name="0917b07" id="0917b07">慈心往施身處。觀外屍相以況內身。彼相既</a><a name="0917b08" id="0917b08">然。此亦應爾。應修八想伏治四貪。為欲伏</a><a name="0917b09" id="0917b09">治顯色貪故。修青瘀想及異赤想。為欲伏</a><a name="0917b10" id="0917b10">治形色貪故。修被食想及分離想。為欲伏</a><a name="0917b11" id="0917b11">治妙觸貪故。修破壞想及骸骨想。為欲伏治</a><a name="0917b12" id="0917b12">供奉貪故。修[<a href='javascript:showpic("images/029820.gif")'>月*逢</a>]脹想及膿爛想。許緣骨瑣</a><a name="0917b13" id="0917b13">修不淨觀。通能伏治如是四貪。以一骨瑣中</a><a name="0917b14" id="0917b14">具離四貪境。故應且辯修骨瑣觀。然於引發</a><a name="0917b15" id="0917b15">諸善根時。補特伽羅。約所修行說有三位。一</a><a name="0917b16" id="0917b16">初習業。二已熟修。三超作意。且觀行者欲修</a><a name="0917b17" id="0917b17">如是不淨觀時。應先繫心於自身分。或於足</a><a name="0917b18" id="0917b18">指或於眉間。或鼻頞中或於額等。隨所樂</a><a name="0917b19" id="0917b19">處專注不移。為令等持得堅牢故。從入已去</a><a name="0917b20" id="0917b20">名初習業。入言為顯最初繫心。假想自身足</a><a name="0917b21" id="0917b21">指等處。下至能見錢量白骨。由勝解力漸廣</a><a name="0917b22" id="0917b22">漸增。乃至具見全身骨瑣。謂於此位諸瑜伽</a><a name="0917b23" id="0917b23">師。假想思惟皮肉爛墜。漸令骨淨初量如錢。</a><a name="0917b24" id="0917b24">乃至遍身皆成白骨。彼於此位有多想轉。想</a><a name="0917b25" id="0917b25">轉言顯不捨所緣。數數轉生餘勝解想。有餘</a><a name="0917b26" id="0917b26">師說。觀行未成。作意但由想力故轉。觀行</a><a name="0917b27" id="0917b27">成已便由慧力。此位未成。故由想轉。應知此</a><a name="0917b28" id="0917b28">中所言作意。總顯一切心心所法。皆由想力</a><a name="0917b29" id="0917b29">相續而轉。見全身已復方便入。緣外白骨不<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290917a.htm'><img src='up.gif' border=0></a>
<a href='T290917c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>