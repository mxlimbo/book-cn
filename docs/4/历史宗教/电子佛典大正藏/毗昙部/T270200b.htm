<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0200b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷39)</font> 雜蘊第一中相納息第六之一 <font face='Arial'>T27, p0200b</h2></font><hr>
<span class='old'>
</a><a name="0200a28" id="0200a28">時滅。滋茂時生。枯瘁時滅。和合時生。離散</a><a name="0200a29" id="0200a29">時滅。故有轉變。復次轉變有二種。一者自</span><a name="0200b01" id="0200b01">體轉變。二者作用轉變。若依自體轉變說</a><a name="0200b02" id="0200b02">者。應言諸行無有轉變。以彼自體無改易</a><a name="0200b03" id="0200b03">故。若依作用轉變說者。應言諸行亦有轉</a><a name="0200b04" id="0200b04">變。謂法未來未有作用。若至現在便有作</a><a name="0200b05" id="0200b05">用。若入過去作用已息。故有轉變。復次轉變</a><a name="0200b06" id="0200b06">有二種。一者自體轉變。二者功能轉變。若依</a><a name="0200b07" id="0200b07">自體轉變說者。應言諸行無有轉變。以彼</a><a name="0200b08" id="0200b08">自體無改易故若依功能轉變說者。應言</a><a name="0200b09" id="0200b09">諸行亦有轉變。謂未來世有生等功能現在</a><a name="0200b10" id="0200b10">世有滅等功能。過去世有與果功能。故有</a><a name="0200b11" id="0200b11">轉變復次轉變有二種。一者物轉變。二者世</a><a name="0200b12" id="0200b12">轉變。若依物轉變說者。應言諸行無有轉</a><a name="0200b13" id="0200b13">變以物恒時無改易故。若依世轉變說者。</a><a name="0200b14" id="0200b14">應言諸行亦有轉變。謂有未來現在過去世</a><a name="0200b15" id="0200b15">改易故。既有轉變說有異相無違理失</a><a name="0200b16" id="0200b16">問諸有為相於有為法。為是自相為共相</a><a name="0200b17" id="0200b17">耶。設爾何失。若是自相云何一法而有四</a><a name="0200b18" id="0200b18">相。若是共相云何一切有為法各各別有</a><a name="0200b19" id="0200b19">四相耶。有作是說。此是自相。問若爾云</a><a name="0200b20" id="0200b20">何一法有四相耶。答一法四相亦無有失。</a><a name="0200b21" id="0200b21">如一色法有多種相。所謂如病如癰如</a><a name="0200b22" id="0200b22">箭。乃至廣說百四十相。然此自相非如</a><a name="0200b23" id="0200b23">四大種堅濕煖動相。但一一法各各別有生</a><a name="0200b24" id="0200b24">住異滅故名自相。復次自相有二種。一者</a><a name="0200b25" id="0200b25">主自相。二者客自相。此有為相是有為法客</a><a name="0200b26" id="0200b26">自相非主自相。故一法有四相亦無有失。</a><a name="0200b27" id="0200b27">復次自相有二種。一者本性自相。二者他合</a><a name="0200b28" id="0200b28">自相。此有為相是有為法。他合自相。非本性</a><a name="0200b29" id="0200b29">自相故一法有四相亦無有失。有餘師說。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270200a.htm'><img src='up.gif' border=0></a>
<a href='T270200c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>