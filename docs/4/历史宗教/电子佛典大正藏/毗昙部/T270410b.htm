<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0410b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷79)</font> 結蘊第二中十門納息第四之一 <font face='Arial'>T27, p0410b</h2></font><hr>
<span class='old'>
</a><a name="0410a28" id="0410a28">以聖語說四聖諦能令一切所化有情皆</a><a name="0410a29" id="0410a29">得領解。問若爾何故後二天王聞聖語說而</span><a name="0410b01" id="0410b01">不能解。答彼四天王意樂有異。為滿彼意</a><a name="0410b02" id="0410b02">故佛異說。謂二天王作如是念。若佛為我</a><a name="0410b03" id="0410b03">以聖語說四聖諦者我能受行。第三天王</a><a name="0410b04" id="0410b04">作如是念。若佛為我以南印度邊國俗語</a><a name="0410b05" id="0410b05">說四諦者我能受行弟四天王作如是念。</a><a name="0410b06" id="0410b06">若佛為我隨以一種篾戾車語說四諦者</a><a name="0410b07" id="0410b07">我能受行。是故世尊隨彼意說。復次世尊</a><a name="0410b08" id="0410b08">欲顯於諸言音皆能善解故作是說。謂有</a><a name="0410b09" id="0410b09">生疑佛唯能作聖語說法。於餘言音未必</a><a name="0410b10" id="0410b10">自在。為決彼疑佛以種種言音說法。顯</a><a name="0410b11" id="0410b11">於諸方言音自在。所說法要聞皆受行。復次</a><a name="0410b12" id="0410b12">有所化者依佛不變形言而得受化。有所</a><a name="0410b13" id="0410b13">化者依佛轉變形言而得受化。依佛不變</a><a name="0410b14" id="0410b14">形言得受化者。若變形言而為說法彼不</a><a name="0410b15" id="0410b15">能解。如說佛在摩揭陀國為度池堅步</a><a name="0410b16" id="0410b16">行十二踰繕那故七萬眾生皆得見諦。彼皆</a><a name="0410b17" id="0410b17">依佛不變形言而得受化。若變形言為說</a><a name="0410b18" id="0410b18">法者。彼諸眾生應不見諦。依佛轉變形言</a><a name="0410b19" id="0410b19">得受化者。若不變形言而為說法彼不</a><a name="0410b20" id="0410b20">能解。是故世尊作三種語。為四天王說四</a><a name="0410b21" id="0410b21">聖諦。復有說者。佛以一音說四聖諦。不</a><a name="0410b22" id="0410b22">令一切所化有情皆能領解。世尊雖有自</a><a name="0410b23" id="0410b23">在神力。而於境界不能改越。如不能令</a><a name="0410b24" id="0410b24">耳見諸色眼聞聲等。問若爾前頌當云何</a><a name="0410b25" id="0410b25">通。答不必須通非三藏故。諸讚佛頌言多</a><a name="0410b26" id="0410b26">過實。如分別論者。讚說世尊心常在定。善</a><a name="0410b27" id="0410b27">安住念及正知故。又讚說佛恒不睡眠離諸</a><a name="0410b28" id="0410b28">蓋故。如彼讚佛實不及言前頌亦然故不</a><a name="0410b29" id="0410b29">須釋。復次如來言音遍諸聲境隨所欲語<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270410a.htm'><img src='up.gif' border=0></a>
<a href='T270410c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>