<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0753c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷76)</font> 辯智品第七之一 <font face='Arial'>T29, p0753c</h2></font><hr>
<span class='old'>
</a><a name="0753b28" id="0753b28">自相續起。如是五通境唯自下。且如神境隨</a><a name="0753b29" id="0753b29">依何地。於自下地行化自在。於上不然。勢力</span><a name="0753c01" id="0753c01">劣故。餘四亦爾。隨其所應。是故無能取無色</a><a name="0753c02" id="0753c02">界他心宿住為二通境。即此五通於世界境。</a><a name="0753c03" id="0753c03">作用廣陜諸聖不同。謂大聲聞麟喻大覺不</a><a name="0753c04" id="0753c04">極作意。如次能於一二三千諸世界境。起行</a><a name="0753c05" id="0753c05">化等自在作用。若極作意如次能於二千三</a><a name="0753c06" id="0753c06">千無數世界。如是五通若有殊勝勢用猛利。</a><a name="0753c07" id="0753c07">從無始來曾未得者由加行得。若曾串習無</a><a name="0753c08" id="0753c08">勝勢用。及彼種類由離染得。若起現前皆由</a><a name="0753c09" id="0753c09">加行。佛於一切皆離染得。隨欲現前不由加</a><a name="0753c10" id="0753c10">行。三乘聖者後有異生。通得曾得未曾得者。</a><a name="0753c11" id="0753c11">所餘異生唯得曾得。約四念住辯六通者。約</a><a name="0753c12" id="0753c12">境約體二義有殊。有說二通即天眼耳。所餘</a><a name="0753c13" id="0753c13">四種以慧為性。彼說眼耳通是身念住境。餘</a><a name="0753c14" id="0753c14">四皆是法念住境。然實六種皆慧為性。經說</a><a name="0753c15" id="0753c15">皆能了達境故。由此皆是法念住境。若約體</a><a name="0753c16" id="0753c16">辯則六通中。前三唯身。但緣色故。謂神境通</a><a name="0753c17" id="0753c17">緣外四處。天眼緣色。天耳緣聲。若爾何緣說</a><a name="0753c18" id="0753c18">死生智知有情類。由現身中成身語意諸惡</a><a name="0753c19" id="0753c19">行等。非天眼通能知此事。有別勝智是通眷</a><a name="0753c20" id="0753c20">屬。依聖身起能如是知。是天眼通力所引故。</a><a name="0753c21" id="0753c21">與通合立死生智名。他心智通三念住攝。謂</a><a name="0753c22" id="0753c22">受心法緣心等故。宿住漏盡經主欲令一一</a><a name="0753c23" id="0753c23">皆通四念住攝。通緣五蘊一切境故。而實宿</a><a name="0753c24" id="0753c24">住法念住攝。雖契經說念曾領受苦樂等事。</a><a name="0753c25" id="0753c25">是憶前生苦樂等受所領眾具。即是雜緣法</a><a name="0753c26" id="0753c26">念住攝。漏盡如力或法或四。不應定言四念</a><a name="0753c27" id="0753c27">住攝。若約善等分別六通。有餘師言。六皆是</a><a name="0753c28" id="0753c28">善而實眼耳唯無記性。餘之四通一向是善。</a><a name="0753c29" id="0753c29">經主於此作是釋言。天眼耳通無記性攝。是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290753b.htm'><img src='up.gif' border=0></a>
<a href='T290754a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>