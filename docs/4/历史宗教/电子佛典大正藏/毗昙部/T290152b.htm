<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0152b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷29)</font> 分別定品第八之一 <font face='Arial'>T29, p0152b</h2></font><hr>
<span class='old'>
</a><a name="0152a28" id="0152a28">種法門。皆為弘持世尊正法。何謂正法。當</a><a name="0152a29" id="0152a29">住幾時。頌曰</span><a name="0152b01" id="0152b01"><p class='lg'>　　佛正法有二　　　謂教證為體</a><br><a name="0152b02" id="0152b02">　　有持說行者　　　此便住世間　</p></a><a name="0152b03" id="0152b03"><p>論曰。世尊正法體有二種。一教二證。教謂契</a><a name="0152b04" id="0152b04">經調伏對法。證謂三乘菩提分法。有能受</a><a name="0152b05" id="0152b05">持及正說者。佛正教法便住世間。有能依</a><a name="0152b06" id="0152b06">教正修行者。佛正證法便住世間。故隨三</a><a name="0152b07" id="0152b07">人住世時量。應知正法住爾所時。聖教總</a><a name="0152b08" id="0152b08">言唯住千載。有釋證法唯住千年。教法住</a><a name="0152b09" id="0152b09">時復過於此。此論依攝阿毘達磨。為依何</a><a name="0152b10" id="0152b10">理釋對法耶。頌曰</a><a name="0152b11" id="0152b11"><p class='lg'>　　迦濕彌羅議理成　　　我多依彼釋對法</a><br><a name="0152b12" id="0152b12">　　少有貶量為我失　　　判法正理在牟尼　</p></a><a name="0152b13" id="0152b13"><p>論曰。迦濕彌羅國毘婆沙師議阿毘達磨理</a><a name="0152b14" id="0152b14">善成立。我多依彼釋對法宗。少有貶量為</a><a name="0152b15" id="0152b15">我過失。判法正理唯在世尊及諸如來大聖</a><a name="0152b16" id="0152b16">弟子</a><a name="0152b17" id="0152b17"><p class='lg'>　　大師世眼久已閉　　　堪為證者多散滅</a><br><a name="0152b18" id="0152b18">　　不見真理無制人　　　由鄙尋思亂聖教</a><br><a name="0152b19" id="0152b19">　　自覺已歸勝寂靜　　　持彼教者多隨滅</a><br><a name="0152b20" id="0152b20">　　世無依怙喪眾德　　　無鉤制惑隨意轉</a><br><a name="0152b21" id="0152b21">　　既知如來正法壽　　　漸次淪亡如至喉</a><br><a name="0152b22" id="0152b22">　　是諸煩惱力增時　　　應求解脫勿放逸　</p></a><a name="0152b23" id="0152b23"><p><b>　　<A NAME="n60"></A>破執我品第九之一</b></a><a name="0152b24" id="0152b24"><p>越此依餘豈無解脫。理必無有。所以者何。</a><a name="0152b25" id="0152b25">虛妄我執所迷亂故。謂此法外諸所執我。非</a><a name="0152b26" id="0152b26">即於蘊相續假立執有真實離蘊我故。由</a><a name="0152b27" id="0152b27">我執力諸煩惱生三有輪迴無容解脫。以</a><a name="0152b28" id="0152b28">何為證。知諸我名唯召蘊相續非別目</a><a name="0152b29" id="0152b29">我體。於彼所計離蘊我中無有真實現比<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290152a.htm'><img src='up.gif' border=0></a>
<a href='T290152c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>