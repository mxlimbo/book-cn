<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0877c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷21)</font> 辯業品第五之一 <font face='Arial'>T29, p0877c</h2></font><hr>
<span class='old'>
</a><a name="0877b28" id="0877b28">所生身語意業。曲為因故。果受因名。是故世</a><a name="0877b29" id="0877b29">尊說彼為曲。若彼瞋生身語意業。名為穢業。</span><a name="0877c01" id="0877c01">瞋穢類故。瞋名穢者。謂瞋現前如熱鐵丸。</a><a name="0877c02" id="0877c02">隨所投處便能燒害自他身心。諸煩惱中為</a><a name="0877c03" id="0877c03">過最重。故薄伽梵重立穢名。是諸穢中之極</a><a name="0877c04" id="0877c04">穢故。從瞋所生身語意業。穢為因故。果受</a><a name="0877c05" id="0877c05">因名。是故世尊說彼為穢。若依貪生身語意</a><a name="0877c06" id="0877c06">業名為濁業。貪濁類故。貪名濁者。謂貪現</a><a name="0877c07" id="0877c07">前染著所緣。是染性故。從彼生等准前應釋。</a><a name="0877c08" id="0877c08">又真直道。謂八聖支。能障彼生三業名曲。真</a><a name="0877c09" id="0877c09">實無病。謂求涅槃。障證彼因三業名穢。依</a><a name="0877c10" id="0877c10">外道見。於佛教中。障淨信心。不信名穢。以能</a><a name="0877c11" id="0877c11">擾濁淨信心故。從彼所起三業名濁。又墮斷</a><a name="0877c12" id="0877c12">常違處中行。從彼所起身語意業違直道義</a><a name="0877c13" id="0877c13">故立曲名。由損減見所起諸業能穢淨法故</a><a name="0877c14" id="0877c14">立穢名。穢名必依極穢義故。薩迦耶見所起</a><a name="0877c15" id="0877c15">諸業。能障無我真實淨見。依障淨義故立濁</a><a name="0877c16" id="0877c16">名。又經中說業有四種。謂或有業黑黑異熟</a><a name="0877c17" id="0877c17">或復有業白白異熟。或復有業黑白黑白異</a><a name="0877c18" id="0877c18">熟。或復有業非黑非白無異熟。能盡諸業。經</a><a name="0877c19" id="0877c19">雖略示而不廣釋。今應釋彼。其相何云。頌</a><a name="0877c20" id="0877c20">曰</a><a name="0877c21" id="0877c21"><p class='lg'>　　依黑黑等殊　　　所說四種業</a><br><a name="0877c22" id="0877c22">　　惡色欲界善　　　能盡彼無漏</a><br><a name="0877c23" id="0877c23">　　應知如次第　　　名黑白俱非　</p></a><a name="0877c24" id="0877c24"><p>論曰。佛依業果性類不同。所治能治殊。說</a><a name="0877c25" id="0877c25">黑黑等四。諸不善業一句名黑。以具染污黑</a><a name="0877c26" id="0877c26">不可意黑故。異熟亦黑。不可意故。色界善</a><a name="0877c27" id="0877c27">業一向名白。不為一切不善煩惱及不善業</a><a name="0877c28" id="0877c28">所陵雜故。異熟亦白。是可意故。非無色</a><a name="0877c29" id="0877c29">者多闕減故。欲界善業。名為黑白。惡所雜<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290877b.htm'><img src='up.gif' border=0></a>
<a href='T290878a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>