<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0412c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷14)</font> 辯差別品第二之一 <font face='Arial'>T29, p0412c</h2></font><hr>
<span class='old'>
</a><a name="0412b28" id="0412b28">果生位。前因已無。雖無住因。何妨有住。故</a><a name="0412b29" id="0412b29">彼所說。非無滅因。又先已辯住相為因。諸行</span><a name="0412c01" id="0412c01">生已剎那頃住。如何復說住無有因。若謂諸</a><a name="0412c02" id="0412c02">行一剎那後必無有故自然滅者。若無滅相。</a><a name="0412c03" id="0412c03">誰遣其無令生已滅。都由滅相。故離有為。有</a><a name="0412c04" id="0412c04">滅相體。又不應執滅相體無。如前所引。契經</a><a name="0412c05" id="0412c05">中說。有為之起。亦可了知。盡及住異。亦可知</a><a name="0412c06" id="0412c06">故。非於無法應勸了知。諸可了知者是有異</a><a name="0412c07" id="0412c07">名故。又如必有能生差別令所生法至已生</a><a name="0412c08" id="0412c08">位。如是必有能滅差別。令所滅法至已滅位。</a><a name="0412c09" id="0412c09">故滅如生別有義立又彼上座。作如是言。如</a><a name="0412c10" id="0412c10">雖無別有性一性長性短性合離性等為其所</a><a name="0412c11" id="0412c11">待而亦得成。有一長短合離等法。住等亦然。</a><a name="0412c12" id="0412c12">無別所待。此說便成違自宗過。彼宗自許有</a><a name="0412c13" id="0412c13">一長短合離等法待餘成故。彼執諸法託有</a><a name="0412c14" id="0412c14">因緣本無今有故。諸法有待。餘有性非無所</a><a name="0412c15" id="0412c15">待。汝宗諸行本無今有。有性如生待有方立。</a><a name="0412c16" id="0412c16">對法者說。諸法有性一切時有。不待因緣。故</a><a name="0412c17" id="0412c17">彼所言。自違宗義。遮餘同類此一方成。故亦</a><a name="0412c18" id="0412c18">待餘一義成立。長短展轉相待而成。或待極</a><a name="0412c19" id="0412c19">微安布而立。故非自有。必待他成。合之與離。</a><a name="0412c20" id="0412c20">亦待別物。是故一切皆有所待。非無所待可</a><a name="0412c21" id="0412c21">立名言。又法生因亦應由此例被遮遣。如有</a><a name="0412c22" id="0412c22">等性無所待成。生亦應爾。然無是事。故諸有</a><a name="0412c23" id="0412c23">為。分位差別。一切皆待異因緣成。非自然有。</a><a name="0412c24" id="0412c24">故有為相。一一剎那。皆別實有義極成立。譬</a><a name="0412c25" id="0412c25">喻部師所立。假有相續生等。諸有為相。不合</a><a name="0412c26" id="0412c26">正理。違背契經。唯我所宗。符經順理。故有智</a><a name="0412c27" id="0412c27">者。應勤修學。已廣分別諸有為相。名身等類。</a><a name="0412c28" id="0412c28">其義云何。頌曰</a><a name="0412c29" id="0412c29"><p class='lg'>　　名身等所謂　　　想章字總說　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290412b.htm'><img src='up.gif' border=0></a>
<a href='T290413a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>