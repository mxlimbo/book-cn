<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0391c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷76)</font> 結蘊第二中十門納息第四之一 <font face='Arial'>T27, p0391c</h2></font><hr>
<span class='old'>
</a><a name="0391b28" id="0391b28">義非所觸故。或有說者。唯有五處有相礙</a><a name="0391b29" id="0391b29">義。謂內處中唯有身處。若外處中色香味觸。</span><a name="0391c01" id="0391c01">彼作是說。若以手擊手即以五擊五。若以</a><a name="0391c02" id="0391c02">手擊石即以五擊四若以石擊石即以四</a><a name="0391c03" id="0391c03">擊四。若以石擊手即以四擊五。若以杵擊</a><a name="0391c04" id="0391c04">鍾亦以四擊四。復有說者。唯有九處有相</a><a name="0391c05" id="0391c05">礙義。十色處中唯除聲處。若不爾者。有以</a><a name="0391c06" id="0391c06">手等擊眼處等時應不生苦。評曰。應作</a><a name="0391c07" id="0391c07">是說。十種色處皆有礙義。若聲處無礙者。此</a><a name="0391c08" id="0391c08">應無積聚義。又不應名障礙有對。施設論</a><a name="0391c09" id="0391c09">說。眼定對色色定對眼。廣說乃至意定對</a><a name="0391c10" id="0391c10">法法定對意。彼師但依境界有對。而造彼</a><a name="0391c11" id="0391c11">論故作是說。或有眼於水有礙於陸無礙</a><a name="0391c12" id="0391c12">如魚等眼。或有眼於陸有礙於水無礙如</a><a name="0391c13" id="0391c13">人等眼。或有眼於水於陸二俱有礙。如水</a><a name="0391c14" id="0391c14">邏剎娑捕魚人等眼。或有眼於水於陸二俱</a><a name="0391c15" id="0391c15">無礙。謂除前相即被翳眼。或有眼於夜有</a><a name="0391c16" id="0391c16">礙於晝無礙如鵂鶹等眼。或有眼於晝有</a><a name="0391c17" id="0391c17">礙於夜無礙如人等眼。或有眼於晝於夜</a><a name="0391c18" id="0391c18">二俱有礙如馬鹿貓狸等眼。或有眼於晝</a><a name="0391c19" id="0391c19">於夜二俱無礙。謂除前相即被翳眼。此中</a><a name="0391c20" id="0391c20">有礙者謂境界有對</a><a name="0391c21" id="0391c21"><p>復有二法謂有漏無漏法。問何故作此論。</a><a name="0391c22" id="0391c22">答為欲遮遣補特伽羅。及為顯示智殊勝</a><a name="0391c23" id="0391c23">故。為欲遮遣補特伽羅者。謂顯唯有有漏</a><a name="0391c24" id="0391c24">無漏法。畢竟無實補特伽羅。及為顯示智</a><a name="0391c25" id="0391c25">殊勝者。謂有聰慧殊勝智者。由此二法通</a><a name="0391c26" id="0391c26">達一切。此二遍攝一切法故。復次為止他</a><a name="0391c27" id="0391c27">宗顯正理故。謂或有執。佛身無漏如大眾</a><a name="0391c28" id="0391c28">部。問彼何故作此執。答依契經故。如契經</a><a name="0391c29" id="0391c29">說。苾芻當知。如來生在世間長在世間出<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270391b.htm'><img src='up.gif' border=0></a>
<a href='T270392a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>