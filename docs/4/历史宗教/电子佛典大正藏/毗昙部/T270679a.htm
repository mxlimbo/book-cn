<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0679a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷130)</font> 大種蘊第五中大造納息第一之一 <font face='Arial'>T27, p0679a</h2></font><hr>
<span class='old'>
</a><a name="0678c28" id="0678c28">向不可施是故前經不說。問若爾者所引經</a><a name="0678c29" id="0678c29">頌當云何通。答彼頌欲顯補特伽羅由道</span><a name="0679a01" id="0679a01">差別成福田義。謂顯成就無漏道者施獲</a><a name="0679a02" id="0679a02">大果名真福田。不說爾時能受他施。前問</a><a name="0679a03" id="0679a03">可施不可施者。意問能受不能受故</a><a name="0679a04" id="0679a04"><p class='juan'>
說一切有部發智大毘婆沙論卷第一百三</a><a name="0679a05" id="0679a05">十</p>
</a><a name="0679a06" id="0679a06"></a><a name="0679a07" id="0679a07"></a><a name="0679a08" id="0679a08"><p class='juan'>
阿毘達磨大毘婆沙論卷第一百</a><a name="0679a09" id="0679a09">三十一</a><a name="0679a10" id="0679a10"></a><a name="0679a11" id="0679a11"><p><span class='byline'>　　　　五百大阿羅漢等造</span><br></a><a name="0679a12" id="0679a12"><p><span class='byline'>　　　　三藏法師玄奘奉　詔譯</span><br></a><a name="0679a13" id="0679a13"><p><b>　　<A NAME="n277"></A>大種蘊第五中大造納息第一之五</b></p>
</a><a name="0679a14" id="0679a14"><p>如契經說。鄔揭羅長者白佛言。世尊。我於</a><a name="0679a15" id="0679a15">一時自手執杓施僧飲食時。有天神空中</a><a name="0679a16" id="0679a16">語我。長者當知。此阿羅漢果。此阿羅漢向</a><a name="0679a17" id="0679a17">此不還果。此不還向。此一來果。此一來向。此</a><a name="0679a18" id="0679a18">預流果。此預流向。此持此犯。我於爾時雖</a><a name="0679a19" id="0679a19">聞彼語。自省無有不平等心。於僧眾中等</a><a name="0679a20" id="0679a20">心而施。問彼天神者為是誰耶。復何因緣來</a><a name="0679a21" id="0679a21">語長者。答有作是說。是魔眾天欲為長</a><a name="0679a22" id="0679a22">者善品留難。有說。是鬼以虛誑言惑亂長</a><a name="0679a23" id="0679a23">者。有餘師說。彼是長者常所祭天故來空中。</a><a name="0679a24" id="0679a24">示導長者福田差別。有餘復言。彼是長者過</a><a name="0679a25" id="0679a25">去親屬生在天中。以誠實言汲引長者。問</a><a name="0679a26" id="0679a26">若是長者過去親屬於預流向云何能知。見</a><a name="0679a27" id="0679a27">道迅速非其境故。答預流向有二種。一者</a><a name="0679a28" id="0679a28">世俗。二者勝義。得順決擇分名為世俗。已</a><a name="0679a29" id="0679a29">入見道名為勝義。住世俗向是彼天境。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270678c.htm'><img src='up.gif' border=0></a>
<a href='T270679b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>