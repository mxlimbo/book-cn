<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0496c</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷9)</font> 雜事品第十六 <font face='Arial'>T26, p0496c</h2></font><hr>
<span class='old'>
</a><a name="0496b28" id="0496b28">而起於欲。已欲當欲。總名大欲。云何顯欲。謂</a><a name="0496b29" id="0496b29">有一類。實是誦持經律對法。廣說乃至。得持</span><a name="0496c01" id="0496c01">息念。及得預流一來果者。但無名譽。人所不</a><a name="0496c02" id="0496c02">知。意欲令他。知有此德。因斯便獲供養恭敬</a><a name="0496c03" id="0496c03">尊重讚歎。為作依怙。又自實有出家遠離所</a><a name="0496c04" id="0496c04">生善法。而為他人。宣說開示顯己證得。如斯</a><a name="0496c05" id="0496c05">等類。總名顯欲。云何不喜足。謂有一類。於</a><a name="0496c06" id="0496c06">已獲得色香味觸及餘資具。不生喜足。復悕</a><a name="0496c07" id="0496c07">復欲。復樂復求。總名不喜足。云何不恭敬。謂</a><a name="0496c08" id="0496c08">有一類。若親教親教類。軌範軌範類。及餘隨</a><a name="0496c09" id="0496c09">一尊重可信。往還朋友。如法告言。汝從今去。</a><a name="0496c10" id="0496c10">勿壞身業。勿壞語業。勿壞意業。勿行不應行</a><a name="0496c11" id="0496c11">處。勿親近惡友。勿作三惡趣業。如是教誨。</a><a name="0496c12" id="0496c12">稱法應時。於所脩道。隨順磨瑩。增長嚴飾。宜</a><a name="0496c13" id="0496c13">便常委。助伴資糧。而彼有情。不欣不喜。不愛</a><a name="0496c14" id="0496c14">不樂。於師等言。違戾左取。而不右取。毀訾非</a><a name="0496c15" id="0496c15">撥。諸如是等。名不恭敬。云何起惡言。謂有</a><a name="0496c16" id="0496c16">一類。若親教親教類。軌範軌範類。及餘隨一</a><a name="0496c17" id="0496c17">尊重可信。往還朋友。如法告言。汝從今去。勿</a><a name="0496c18" id="0496c18">壞身業。勿壞語業。勿壞意業。勿行不應行處。</a><a name="0496c19" id="0496c19">勿親近惡友。勿作三惡趣業。如是教誨。稱法</a><a name="0496c20" id="0496c20">應時。於所脩道。隨順磨瑩。增長嚴飾。宜便常</a><a name="0496c21" id="0496c21">委。助伴資糧。而彼有情。不欣不喜。不愛不</a><a name="0496c22" id="0496c22">樂。於師等言。違戾左取。而不右取。毀訾非</a><a name="0496c23" id="0496c23">撥。及於師等。起勃詈言。諸如是等名起惡</a><a name="0496c24" id="0496c24">言。云何樂惡友。謂有一類。好近惡友。言惡</a><a name="0496c25" id="0496c25">友者。謂諸屠羊屠雞屠豬。捕鳥捕魚。獵獸劫</a><a name="0496c26" id="0496c26">盜。魁膾典獄。縛龍煮狗。及罝弶等。是名惡</a><a name="0496c27" id="0496c27">友。復有一類。毀犯尸羅。習行惡法。內懷腐</a><a name="0496c28" id="0496c28">敗。外現堅貞。類穢蝸牛。螺音狗行。實非沙</a><a name="0496c29" id="0496c29">門。自稱沙門。實非梵行。自稱梵行。亦名惡<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260496b.htm'><img src='up.gif' border=0></a>
<a href='T260497a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>