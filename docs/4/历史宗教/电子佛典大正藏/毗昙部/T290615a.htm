<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0615a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷48)</font> 辯隨眠品第五之一 <font face='Arial'>T29, p0615a</h2></font><hr>
<span class='old'>
</a><a name="0614c28" id="0614c28">名斷故。如契經說。汝於色中。若能斷貪色亦</a><a name="0614c29" id="0614c29">名斷。又於貪境見過失故方得離貪。若許有</span><a name="0615a01" id="0615a01">貪緣無漏者。應於滅道見過失時。貪方得離。</a><a name="0615a02" id="0615a02">此見非淨。豈能盡惑。又於貪境見功德故貪</a><a name="0615a03" id="0615a03">方得生。若許有貪緣無漏者。滅靜等行觀無</a><a name="0615a04" id="0615a04">漏時貪應增長。如何因此能盡諸惑。既俱不</a><a name="0615a05" id="0615a05">盡惑。生死應無窮。是故知貪不緣無漏。緣</a><a name="0615a06" id="0615a06">怨害事方得生瞋。無漏事中離怨害相。故緣</a><a name="0615a07" id="0615a07">無漏瞋必不生。又瞋隨眠其相麤惡。諸無漏</a><a name="0615a08" id="0615a08">法最極微妙。故瞋於彼無容得行。諸慢隨眠</a><a name="0615a09" id="0615a09">高舉相故性不寂靜。諸無漏法極寂靜故不</a><a name="0615a10" id="0615a10">生高舉。又生慢者作是念言。我得此法。非無</a><a name="0615a11" id="0615a11">漏法力能為緣起如是慢。以無漏法能治慢</a><a name="0615a12" id="0615a12">故。二取若能緣無漏者。是則應與正見相同。</a><a name="0615a13" id="0615a13">無漏是真淨勝性故。二取既無倒。應非見所</a><a name="0615a14" id="0615a14">斷。是故二取非無漏緣。若爾有於謗涅槃者。</a><a name="0615a15" id="0615a15">邪見等上起瞋隨眠。既稱所緣應無有過。於</a><a name="0615a16" id="0615a16">有過法起憎背心。正合其儀應遠離故。則應</a><a name="0615a17" id="0615a17">瞋恚非見滅斷。無如是失。愚滅相者於能謗</a><a name="0615a18" id="0615a18">者方起瞋故。謂於餘處執解脫已。於謗真解</a><a name="0615a19" id="0615a19">脫方起不忍心。是故要愚真滅相者。方於謗</a><a name="0615a20" id="0615a20">滅邪見等上。起極憎背見滅斷瞋。諸有不愚</a><a name="0615a21" id="0615a21">真滅相者。於能謗滅邪見等上。若生厭背非</a><a name="0615a22" id="0615a22">瞋隨眠。乃是無貪善根所攝。又如腹內積多</a><a name="0615a23" id="0615a23">病者。為活命故雖食美食。病所雜故皆成衰</a><a name="0615a24" id="0615a24">損。腹無病者。凡有所食一切於身有益無損。</a><a name="0615a25" id="0615a25">如是若有於非滅中妄謂是滅生貪愛者。相</a><a name="0615a26" id="0615a26">續穢故。於邪見等所起憎嫌。皆說名為緣見</a><a name="0615a27" id="0615a27">滅斷。邪見等法所起瞋恚。若有如理於真滅</a><a name="0615a28" id="0615a28">中知是真滅。無貪愛者相續淨故。於能謗滅</a><a name="0615a29" id="0615a29">邪見等中。所生厭背皆無過失。若於知有涅<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290614c.htm'><img src='up.gif' border=0></a>
<a href='T290615b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>