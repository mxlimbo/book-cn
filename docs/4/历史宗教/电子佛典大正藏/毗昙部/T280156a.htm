<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0156a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷21)</font> 雜揵度無義品第七上 <font face='Arial'>T28, p0156a</h2></font><hr>
<span class='old'>
</a><a name="0155c28" id="0155c28">有眾多比丘尼命過。第二梵天。復白佛言。世</a><a name="0155c29" id="0155c29">尊。彼命過者。有是有餘涅槃者。第三梵天。復</span><a name="0156a01" id="0156a01">白佛言。世尊。彼命過者。有是無餘涅槃者。時</a><a name="0156a02" id="0156a02">諸梵天。說是語已。繞佛三匝。忽然不現。爾時</a><a name="0156a03" id="0156a03">世尊。過此夜已。使敷床坐。於僧中坐已。告諸</a><a name="0156a04" id="0156a04">比丘。作如是言。昨夜初分。有三梵天。光明照</a><a name="0156a05" id="0156a05">曜。來詣我所。乃至第三梵天。說是語已。繞我</a><a name="0156a06" id="0156a06">三匝。忽然不現。爾時大目揵連。在彼眾中。作</a><a name="0156a07" id="0156a07">是思惟。彼天有如是知見。言是有餘涅槃無</a><a name="0156a08" id="0156a08">餘涅槃者。是何天耶。爾時大目揵連。隨其所</a><a name="0156a09" id="0156a09">應。即入三昧。三昧力故。於祇陀林。忽然不現。</a><a name="0156a10" id="0156a10">住梵天上。去提舍梵天不遠。爾時目揵連。從</a><a name="0156a11" id="0156a11">三昧起。詣提舍梵天所。到已作如是言。提舍。</a><a name="0156a12" id="0156a12">何等梵天。有如是知見。知是有餘涅槃。知是</a><a name="0156a13" id="0156a13">無餘涅槃。問曰。如目揵連知見。勝於梵天。百</a><a name="0156a14" id="0156a14">千萬分。何以問於梵天耶。答曰。欲顯提舍梵</a><a name="0156a15" id="0156a15">天功德故。此天本是目揵連弟子。得阿那含</a><a name="0156a16" id="0156a16">果。有大功德。彼諸梵天。無有識者。欲顯彼功</a><a name="0156a17" id="0156a17">德令諸梵眾恭敬尊重故。是以問之。時提舍</a><a name="0156a18" id="0156a18">梵天。答目揵連言。此梵身諸天。有如是知見。</a><a name="0156a19" id="0156a19">能知有餘涅槃者。爾時目揵連。問提舍梵天。</a><a name="0156a20" id="0156a20">一切梵身諸天。盡有此知見。知有餘涅槃無</a><a name="0156a21" id="0156a21">餘涅槃不也。提舍梵天答曰。非一切梵身</a><a name="0156a22" id="0156a22">天有如是知見。乃至廣說。此諸梵天。雖有天</a><a name="0156a23" id="0156a23">壽妙色名譽。而不知足。不知如實最上遠離</a><a name="0156a24" id="0156a24">法者。無是知見。若諸梵天。有壽色名譽。而行</a><a name="0156a25" id="0156a25">知足。能知如實最上遠離法者。有如是知見。</a><a name="0156a26" id="0156a26">尊者目揵連。復問提舍梵天。此諸梵天云何</a><a name="0156a27" id="0156a27">能知。提舍言。尊者目揵連。若諸比丘。得阿</a><a name="0156a28" id="0156a28">羅漢道是俱解脫。是諸梵天。作是思惟。若此</a><a name="0156a29" id="0156a29">大德有身之時。人天皆見。若身壞命終。人天<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280155c.htm'><img src='up.gif' border=0></a>
<a href='T280156b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>