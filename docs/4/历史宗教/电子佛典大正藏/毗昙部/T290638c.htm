<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0638c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷53)</font> 辯隨眠品第五之一 <font face='Arial'>T29, p0638c</h2></font><hr>
<span class='old'>
</a><a name="0638b28" id="0638b28">既聞二途便懷猶豫。為苦非苦乃至廣說。若</a><a name="0638b29" id="0638b29">遇邪說便生邪見。撥無苦諦乃至廣說。於取</span><a name="0638c01" id="0638c01">蘊中既撥無苦。因此便起薩迦耶見。從此復</a><a name="0638c02" id="0638c02">執我有斷常。隨執一邊計為能淨。於如是計</a><a name="0638c03" id="0638c03">執為第一。見已見德緣之起貪。謂此勝他恃</a><a name="0638c04" id="0638c04">而生慢。於他所起違見生瞋。如執我徒憎無</a><a name="0638c05" id="0638c05">我見。或於己見取捨位中。必應起瞋憎嫌所</a><a name="0638c06" id="0638c06">捨。此依一類辯十隨眠。相牽現行前後次第。</a><a name="0638c07" id="0638c07">理實煩惱行相無邊以所待緣有差別故。無</a><a name="0638c08" id="0638c08">有決定次第而生。故上所論略標一二諸煩</a><a name="0638c09" id="0638c09">惱起。由幾同緣此起因緣乃有多種。或同分</a><a name="0638c10" id="0638c10">是此起因緣。謂見有情隨眾同分。定有此類</a><a name="0638c11" id="0638c11">煩惱現行。如鴿鴛鴦貪最猛盛。蚖蛇蝮蠍瞋</a><a name="0638c12" id="0638c12">最熾然。如是所餘隨類應說。或富樂是此起</a><a name="0638c13" id="0638c13">因緣。謂多有情具善意樂。堪逮殊勝。由獲富</a><a name="0638c14" id="0638c14">樂。起諸煩惱便無堪能。要捨富樂方堪逮勝。</a><a name="0638c15" id="0638c15">或方域是此起因緣。謂生南方貪多猛盛。生</a><a name="0638c16" id="0638c16">北方者瞋多熾然。如是餘方隨應當說。或邪</a><a name="0638c17" id="0638c17">論是此起因緣。謂習兵書便增瞋恚。聽倡逸</a><a name="0638c18" id="0638c18">論便長欲貪。學外道書愚癡轉盛。若聞正法</a><a name="0638c19" id="0638c19">煩惱不生。由怖生死貪等息故。或寡聞是此</a><a name="0638c20" id="0638c20">起因緣。謂無知人煩惱熾盛。諸多聞者煩惱</a><a name="0638c21" id="0638c21">輕微。以習多聞伏煩惱故。或多眠是此起因</a><a name="0638c22" id="0638c22">緣。謂多睡眠煩惱增長。或樂等是此起因緣。</a><a name="0638c23" id="0638c23">謂樂增貪苦增瞋等。或飲食是此起因緣。謂</a><a name="0638c24" id="0638c24">飲酒等煩惱熾盛。或年位是此起因緣。謂少</a><a name="0638c25" id="0638c25">壯老起煩惱異。或數習是此起因緣。謂習此</a><a name="0638c26" id="0638c26">惑此便增盛。或身境是此起因緣。謂遇與</a><a name="0638c27" id="0638c27">身相稱境界。隨應便發此類煩惱。或時分是</a><a name="0638c28" id="0638c28">此起因緣。謂有有情於此時分。隨應便發此</a><a name="0638c29" id="0638c29">類煩惱。如是等類因緣無邊。然於其中勝唯<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290638b.htm'><img src='up.gif' border=0></a>
<a href='T290639a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>