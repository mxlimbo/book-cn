<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1547 鞞婆沙論 0510c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1547 鞞婆沙論</font> <font face='Arial'>(卷13)</font> 解十門大章 八智處第三十九 <font face='Arial'>T28, p0510c</h2></font><hr>
<span class='old'>
</a><a name="0510b28" id="0510b28">行緣故得名者如盡智道智。此智名亦同緣</a><a name="0510b29" id="0510b29">亦同。此中方便求故名知他心智。因此故彼</span><a name="0510c01" id="0510c01">行者。精勤方便求欲令我知他心。然後不精</a><a name="0510c02" id="0510c02">勤方便求。自然知他心數法。如人欲求見王。</a><a name="0510c03" id="0510c03">既見王已并見眷屬。如是行者精勤方便求</a><a name="0510c04" id="0510c04">欲令我見他心。然後自然知他心數法以故</a><a name="0510c05" id="0510c05">爾。或曰。妙說妙義故。彼品何者最妙心。是如</a><a name="0510c06" id="0510c06">所說。如王行眷屬隨從以故爾。或曰。謂說心</a><a name="0510c07" id="0510c07">王。因彼故立心數法。心者說大地。因彼故</a><a name="0510c08" id="0510c08">立十大地。或曰。謂彼神通作證時。無礙道緣</a><a name="0510c09" id="0510c09">心以故爾。如是如前心所答。於此中盡答。以</a><a name="0510c10" id="0510c10">故說知他心智。問曰。何以故說等智。答曰。知</a><a name="0510c11" id="0510c11">等故名等智。如此中淨不淨行盡行裁割縫</a><a name="0510c12" id="0510c12">去來坐臥言語飲食。如是餘事是謂知等。故</a><a name="0510c13" id="0510c13">曰等智。問曰。如知第一義苦習盡道乃至一</a><a name="0510c14" id="0510c14">切法。何以故。說等智不說第一義智。答曰。多</a><a name="0510c15" id="0510c15">知等故名為等智。少知第一義。是故不說第</a><a name="0510c16" id="0510c16">一義智。或曰。隱沒故名為等智。猶如器蓋上</a><a name="0510c17" id="0510c17">名隱沒。如是此智隱沒故名為等智。或曰。此</a><a name="0510c18" id="0510c18">智謂依於癡與癡相續。癡所持是故名等智。</a><a name="0510c19" id="0510c19">尊者婆須蜜說曰。此智非智相。但多人舉作</a><a name="0510c20" id="0510c20">智相。是故名等智。如彼多人舉作王性非王</a><a name="0510c21" id="0510c21">種。但多人會推舉為王。以多人舉故。是故說</a><a name="0510c22" id="0510c22">名多人舉。但王如是。此智非智相。但多舉</a><a name="0510c23" id="0510c23">非智相。是故名等智。問曰。何以故說苦智。</a><a name="0510c24" id="0510c24">何以故說乃至道智。答曰。謂苦行四行乃至</a><a name="0510c25" id="0510c25">道行四行。是名苦智乃至道智。問曰。世俗智</a><a name="0510c26" id="0510c26">亦苦行四行乃至道行四行。何以故不名苦</a><a name="0510c27" id="0510c27">智至道智。答曰。是世俗智與苦習同一縛。是</a><a name="0510c28" id="0510c28">故不名苦智至道智。或曰。此世俗法誹謗說</a><a name="0510c29" id="0510c29">言。無苦無習盡道。是故不應說苦智至道<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280510b.htm'><img src='up.gif' border=0></a>
<a href='T280511a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>