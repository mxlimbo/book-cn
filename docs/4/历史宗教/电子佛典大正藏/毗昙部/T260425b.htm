<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1536 阿毘達磨集異門足論 0425b</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1536 阿毘達磨集異門足論</font> <font face='Arial'>(卷14)</font> 五法品第六之一 <font face='Arial'>T26, p0425b</h2></font><hr>
<span class='old'>
</a><a name="0425a28" id="0425a28">近住一趣得三摩地。由斯故說受樂故心定。</a><a name="0425a29" id="0425a29">心定故如實知見者。謂彼若時心住等住無</span><a name="0425b01" id="0425b01">二無轉。爾時於苦如實知見苦。於集滅道如</a><a name="0425b02" id="0425b02">實知見集滅道。由斯故說心定故如實知見。</a><a name="0425b03" id="0425b03">如實知見故生厭者。謂彼若時於苦如實知</a><a name="0425b04" id="0425b04">見苦。於集滅道如實知見集滅道。爾時於五</a><a name="0425b05" id="0425b05">取蘊便生厭毀違逆而住。由斯故說如實知見</a><a name="0425b06" id="0425b06">故生厭。厭故能離者。謂彼若時於五取蘊能</a><a name="0425b07" id="0425b07">生厭毀違逆而住。爾時便於貪嗔癡三不善</a><a name="0425b08" id="0425b08">根。能損能薄令漸缺減。如人以水浸漬黃衣</a><a name="0425b09" id="0425b09">置日光中染色速脫。如是若時於五取蘊。能</a><a name="0425b10" id="0425b10">生厭毀違逆而住。爾時便於三不善根能損</a><a name="0425b11" id="0425b11">能薄令漸缺減。由斯故說瑤故能離。離故得</a><a name="0425b12" id="0425b12">解脫者。謂彼若時能損能薄能漸缺減三不</a><a name="0425b13" id="0425b13">善根。爾時便於貪嗔癡等心得解脫。由斯故</a><a name="0425b14" id="0425b14">說離故得解脫。是名第一者。漸次順次相續</a><a name="0425b15" id="0425b15">次第數為第一。解脫處者。此中何謂解脫處</a><a name="0425b16" id="0425b16">耶。答此中七法名解脫處。一者正了知法。二</a><a name="0425b17" id="0425b17">者正了知義。三者欣。四者喜。五者輕安。六者</a><a name="0425b18" id="0425b18">樂。七者定。是諸苾芻苾芻尼等者。謂若能引</a><a name="0425b19" id="0425b19">學無間慣。於此義中說為苾芻苾芻尼等。安</a><a name="0425b20" id="0425b20">住此處者。謂住此處等住近住。是故說為安</a><a name="0425b21" id="0425b21">住此處。念未住者能住正念者。謂能住四念</a><a name="0425b22" id="0425b22">住。心未定者能住正定者。謂能住四靜慮。漏</a><a name="0425b23" id="0425b23">未盡者能盡諸漏者。問諸漏云何。答有三漏。</a><a name="0425b24" id="0425b24">謂欲漏有漏無明漏。彼於此三漏能盡等盡</a><a name="0425b25" id="0425b25">遍盡現盡當盡速盡。由斯故說漏未盡者能</a><a name="0425b26" id="0425b26">盡諸漏。未得無上安隱涅槃者能疾證得者。</a><a name="0425b27" id="0425b27">謂諸愛盡離滅涅槃。說為無上安隱涅槃。彼</a><a name="0425b28" id="0425b28">速於此能得隨得能觸能證。由斯故說未得</a><a name="0425b29" id="0425b29">無上安隱涅槃者。能疾證得而能以大音聲<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260425a.htm'><img src='up.gif' border=0></a>
<a href='T260425c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>