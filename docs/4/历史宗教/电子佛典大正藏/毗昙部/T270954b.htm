<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0954b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷191)</font> 見蘊第八中念住納息第一之一 <font face='Arial'>T27, p0954b</h2></font><hr>
<span class='old'>
</a><a name="0954a28" id="0954a28">見為先者彼二尊者過去曾見先三藐三佛</a><a name="0954a29" id="0954a29">陀雙賢弟子先般涅槃然後彼佛。聞為先者</span><a name="0954b01" id="0954b01">彼二尊者過去曾聞先三藐三佛陀雙賢弟</a><a name="0954b02" id="0954b02">子先般涅槃然後彼佛。既見聞已而便引起</a><a name="0954b03" id="0954b03">隨順彼因。諸我所行若戒若禁苦行梵行一</a><a name="0954b04" id="0954b04">切迴向。願我未來得作如斯善士行類。恒</a><a name="0954b05" id="0954b05">與大師現受法樂而無間斷。若佛先般涅</a><a name="0954b06" id="0954b06">槃然後雙賢弟子者。則彼所造作增長感無</a><a name="0954b07" id="0954b07">斷業應空無果異熟。問一切造作增長感無</a><a name="0954b08" id="0954b08">斷業無如佛者。若雙賢弟子先般涅槃則佛</a><a name="0954b09" id="0954b09">感無斷業便空無果異熟。豈雙賢弟子感</a><a name="0954b10" id="0954b10">無斷業於佛為勝耶。答弟子於師有二種</a><a name="0954b11" id="0954b11">受用勝。一財受用。二法受用。師於弟子有</a><a name="0954b12" id="0954b12">一種受用勝。謂財非法。然造作增長感無斷</a><a name="0954b13" id="0954b13">業但為法故非為財故是以無前過失。問</a><a name="0954b14" id="0954b14">雙賢弟子中般若勝者復先涅槃非神通勝</a><a name="0954b15" id="0954b15">者。神通勝者於彼既失法受用義。云何非</a><a name="0954b16" id="0954b16">感無斷業空無果異熟耶。答般若勝者無</a><a name="0954b17" id="0954b17">如世尊。彼雖涅槃以世尊在故於法受</a><a name="0954b18" id="0954b18">用非空無果。復次由法爾故雙賢弟子先</a><a name="0954b19" id="0954b19">佛般涅槃。何謂法爾。謂法應如是不可改</a><a name="0954b20" id="0954b20">易不可徵詰是法爾義。此顯一切諸佛雙</a><a name="0954b21" id="0954b21">賢弟子法應先佛而般涅槃此理無異。有</a><a name="0954b22" id="0954b22">說。與轉輪王相似法故。如轉輪王欲往</a><a name="0954b23" id="0954b23">彼彼未至方域必令前軍勇將先導而往。如</a><a name="0954b24" id="0954b24">是十力法轉輪王欲往未至無餘依涅槃界。</a><a name="0954b25" id="0954b25">亦令如前軍勇將雙賢弟子先導而往。有</a><a name="0954b26" id="0954b26">說。欲令所化有情入佛法故。謂有所化有</a><a name="0954b27" id="0954b27">情雖近佛而住盡眾同分。不欲來詣佛</a><a name="0954b28" id="0954b28">所受行佛法。若見雙賢弟子般涅槃時便</a><a name="0954b29" id="0954b29">於生死厭怖。來詣佛所受行佛法。有說。為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270954a.htm'><img src='up.gif' border=0></a>
<a href='T270954c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>