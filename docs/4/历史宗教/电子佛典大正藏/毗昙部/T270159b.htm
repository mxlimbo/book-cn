<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0159b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷31)</font> 雜蘊第一中愛敬納息第四之一 <font face='Arial'>T27, p0159b</h2></font><hr>
<span class='old'>
</a><a name="0159a28" id="0159a28">不可屈伏是力。不怯弱是無畏。復次自利是</a><a name="0159a29" id="0159a29">力。利他是無畏。復次自攝受是力。攝受他是</span><a name="0159b01" id="0159b01">無畏。復次非他所勝是力。能勝他是無畏。</a><a name="0159b02" id="0159b02">復次非他所降伏是力。能降伏他是無畏</a><a name="0159b03" id="0159b03"><p>復次自相智是力。共相智是無畏。復次智是</a><a name="0159b04" id="0159b04">力。辯是無畏。復次因是力。果是無畏。復次</a><a name="0159b05" id="0159b05">自通達是力。能為他說是無畏。復次通達</a><a name="0159b06" id="0159b06">義是力。通達文是無畏。復次法義無礙解</a><a name="0159b07" id="0159b07">是力。詞辯無礙解是無畏。復次於法義無礙</a><a name="0159b08" id="0159b08">解究竟明了是力。於詞辯無礙解究竟明了</a><a name="0159b09" id="0159b09">是無畏。復次積集是力。受用是無畏。復次如</a><a name="0159b10" id="0159b10">自豐財寶是力。如能分施他是無畏。復次</a><a name="0159b11" id="0159b11">如解醫方是力。如能療病是無畏。復次智</a><a name="0159b12" id="0159b12">慧明了是力。不怯他難是無畏。力與無畏</a><a name="0159b13" id="0159b13">是謂差別。已說無畏。當說大悲。問大悲以</a><a name="0159b14" id="0159b14">何為自性。答以智為自性。有說。大悲別有</a><a name="0159b15" id="0159b15">自性非智所攝。如是說者。大悲是智無別</a><a name="0159b16" id="0159b16">有體知藥病等而救療故已說自性。所以</a><a name="0159b17" id="0159b17">今當說。問何故名大悲。大悲是何義。答拔</a><a name="0159b18" id="0159b18">濟有情增上苦難故名大悲。謂從地獄傍生</a><a name="0159b19" id="0159b19">鬼趣大苦難中拔濟令出安置人天喜樂等</a><a name="0159b20" id="0159b20">處。復次拔眾生出增上淤泥故名大悲。謂</a><a name="0159b21" id="0159b21">有情類沒在煩惱大淤泥中授正法手拔之</a><a name="0159b22" id="0159b22">令出安置聖道及道果中。復次授諸有情</a><a name="0159b23" id="0159b23">增上義利故名大悲謂教眾生斷三惡行</a><a name="0159b24" id="0159b24">修三妙行。種植尊貴富樂種子。感得尊貴</a><a name="0159b25" id="0159b25">大富樂果。形色美妙眾所樂見。膚體細軟光</a><a name="0159b26" id="0159b26">明清淨。或為輪王。或作帝釋。或為魔主。</a><a name="0159b27" id="0159b27">或作梵王。展轉乃至或生有頂。或復種植</a><a name="0159b28" id="0159b28">三乘種子引得三乘菩提涅槃。如是皆由大</a><a name="0159b29" id="0159b29">悲威力。復次大價所得故名大悲。謂一切時<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270159a.htm'><img src='up.gif' border=0></a>
<a href='T270159c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>