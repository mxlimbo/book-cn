<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0168a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷1)</font> 釋論中分別界品第一 <font face='Arial'>T29, p0168a</h2></font><hr>
<span class='old'>
</a><a name="0167c28" id="0167c28">生是義不然。與經相違故。經言彼人具足根</a><a name="0167c29" id="0167c29">無闕少。是義不然。隨彼所有根說無闕少。有</span><a name="0168a01" id="0168a01">何相違。若不爾。於彼亦應有男根。彼說如此。</a><a name="0168a02" id="0168a02">於彼有鼻舌二根。但無香味。彼由內依門。</a><a name="0168a03" id="0168a03">於六根生貪愛。不由外塵門。於男根生愛。必</a><a name="0168a04" id="0168a04">由婬觸門起。是故此義得成。故於色界有十</a><a name="0168a05" id="0168a05">四界。偈曰。無色界相應。意法意識界。釋曰。</a><a name="0168a06" id="0168a06">已離欲色界。於彼受生十界色為性。及五識</a><a name="0168a07" id="0168a07">界用彼為依境。是故於無色界不得有。幾界</a><a name="0168a08" id="0168a08">有流幾界無流。意法識三界。前所說。偈曰。諸</a><a name="0168a09" id="0168a09">有流無流。是三。釋曰。若是三界中。道諦無</a><a name="0168a10" id="0168a10">為所攝是無流。異此是有流。偈曰。餘有流。</a><a name="0168a11" id="0168a11">釋曰。所餘十五界。一向定有流幾界有覺有</a><a name="0168a12" id="0168a12">觀。幾界無覺有觀。幾界無覺無觀。偈曰。有</a><a name="0168a13" id="0168a13">覺亦有觀。定是五識界。釋曰。是五識界恒</a><a name="0168a14" id="0168a14">與覺觀相應故言定。為簡異餘界故。偈曰。後</a><a name="0168a15" id="0168a15">三有三義。釋曰。意界法界意識界。是十八</a><a name="0168a16" id="0168a16">中最後故言後。此具三品。意界意識界與心</a><a name="0168a17" id="0168a17">相應法界。除覺觀。於欲界及初定有覺有觀。</a><a name="0168a18" id="0168a18">於中間定無覺唯有觀。從第二定以上。乃至</a><a name="0168a19" id="0168a19">有頂無覺無觀。一切心不相應法界。及中間</a><a name="0168a20" id="0168a20">定觀。是覺恒無覺唯有觀。無第二覺故。唯與</a><a name="0168a21" id="0168a21">觀相應故。於欲界及初定觀。不入三品中。說</a><a name="0168a22" id="0168a22">其名應云何。無觀唯有覺。無第二觀故。與</a><a name="0168a23" id="0168a23">覺相應故。故說如此。有覺觀地。有四品法。</a><a name="0168a24" id="0168a24">一有覺有觀。謂除覺觀所餘心相應法。二無</a><a name="0168a25" id="0168a25">覺有觀。謂唯是覺。三無覺無觀。謂心不相</a><a name="0168a26" id="0168a26">應法。四無觀有覺。謂唯是觀。偈曰。餘界二</a><a name="0168a27" id="0168a27">所離。釋曰。十有色界名餘。此十界恒無覺</a><a name="0168a28" id="0168a28">觀。與心不相應故。若五識聚有覺觀。云何說</a><a name="0168a29" id="0168a29">無分別。偈曰。顯示及憶念。由二無分別。釋<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290167c.htm'><img src='up.gif' border=0></a>
<a href='T290168b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>