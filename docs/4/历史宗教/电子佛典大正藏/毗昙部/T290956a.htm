<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0956a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷36)</font> 辯智品第八之一 <font face='Arial'>T29, p0956a</h2></font><hr>
<span class='old'>
</a><a name="0955c28" id="0955c28">亦得自在。而於佛事齊此已成。餘智於中無</a><a name="0955c29" id="0955c29">別勝用。是故雖有亦不別說。唯依遍覺十</span><a name="0956a01" id="0956a01">種所知。佛所應為皆圓滿故。何等名曰十種</a><a name="0956a02" id="0956a02">所知。謂諸法中因非因義。多分散地業果差</a><a name="0956a03" id="0956a03">別。定地功德品類不同。所化有情根解界異。</a><a name="0956a04" id="0956a04">所治能治因果差別。前際後際經歷不同。離</a><a name="0956a05" id="0956a05">染不續方便有異。但由覺此佛事已成。餘設</a><a name="0956a06" id="0956a06">有無。不致益損。故唯十種得名為力。又佛</a><a name="0956a07" id="0956a07">觀察所化有情。設教應機唯須十智。謂由初</a><a name="0956a08" id="0956a08">智觀所化生。於諸乘中堪無堪異。由第二智</a><a name="0956a09" id="0956a09">觀所化生。於相續中業障差別。由第三智觀</a><a name="0956a10" id="0956a10">所化生。於靜慮等有味無味。煩惱為障。輕重</a><a name="0956a11" id="0956a11">差別。由知此二因。亦知異熟障。由第四智觀</a><a name="0956a12" id="0956a12">所化生。趣清淨品功能差別。由第五智觀所</a><a name="0956a13" id="0956a13">化生。於證淨品加行差別。由第六智觀所化</a><a name="0956a14" id="0956a14">生。於證淨品稟志性別。由第七智觀所化生。</a><a name="0956a15" id="0956a15">諸所施為有益無益。種種差別正觀修止。由</a><a name="0956a16" id="0956a16">弟八智觀所化生。過去世中所集差別。由</a><a name="0956a17" id="0956a17">弟九智觀所化生。當來世中結生差別。由</a><a name="0956a18" id="0956a18">弟十智觀所化生。所證解脫方便有異。於</a><a name="0956a19" id="0956a19">此十智若隨闕一。便不具足化有情事。多復</a><a name="0956a20" id="0956a20">無用。故不增減。已辯自性。依地別者。第八第</a><a name="0956a21" id="0956a21">九依四靜慮。餘八通依十一地起。欲四靜慮</a><a name="0956a22" id="0956a22">未至中間。并四無色名十一地。諸勝德地總</a><a name="0956a23" id="0956a23">有爾所。已辯依地依身別者。皆依贍部男子</a><a name="0956a24" id="0956a24">佛身。唯此堪為力所依故。如是十智二乘亦</a><a name="0956a25" id="0956a25">有。何故在佛方受力名。夫受力名。謂無礙</a><a name="0956a26" id="0956a26">轉。佛智於境。無礙轉故得名為力。餘則不</a><a name="0956a27" id="0956a27">然。以諸二乘尚不能見諸有情相續順解脫</a><a name="0956a28" id="0956a28">分善。況復能知所餘深細。如舍利子捨求度</a><a name="0956a29" id="0956a29">人。不能觀知鷹所逐鴿。前後二際生多少等。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290955c.htm'><img src='up.gif' border=0></a>
<a href='T290956b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>