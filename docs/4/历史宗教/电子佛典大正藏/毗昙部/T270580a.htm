<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0580a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷112)</font> 業蘊第四中惡行納息第一之一 <font face='Arial'>T27, p0580a</h2></font><hr>
<span class='old'>
</a><a name="0579c28" id="0579c28">此三不善根。有如是勢用。如是強盛。如是</a><a name="0579c29" id="0579c29">親近。能與一切不善為因。除此不善根。餘</span><a name="0580a01" id="0580a01">不善法無如是事。復有說者。如是三種。能</a><a name="0580a02" id="0580a02">生一切不善諸法。難斷難滅難超難度。是</a><a name="0580a03" id="0580a03">故獨立為不善根。復有說者。如是三種。多</a><a name="0580a04" id="0580a04">諸過患。謂生一切現法後法眾多憂苦。是故</a><a name="0580a05" id="0580a05">獨立為不善根。復有說者。如是三種。於出</a><a name="0580a06" id="0580a06">欲界極為障礙。如壯獄卒守於獄門。是故</a><a name="0580a07" id="0580a07">獨立為不善根。復有說者。如是三種於不</a><a name="0580a08" id="0580a08">善中最為殊勝。最為上首。前行前導。如最</a><a name="0580a09" id="0580a09">勝軍將導一切。此不善根增上力故。能令一</a><a name="0580a10" id="0580a10">切不善增廣。是故獨立為不善根。復有說</a><a name="0580a11" id="0580a11">者。如是三種。與三善根為近對治怨敵障</a><a name="0580a12" id="0580a12">礙。是故獨立為不善根。復有說者。如是三</a><a name="0580a13" id="0580a13">種。能與一切不善。為因為根為眼為集為</a><a name="0580a14" id="0580a14">緣。發起一切不善諸法。障礙一切諸功德</a><a name="0580a15" id="0580a15">法。不善法中最為殊勝。是故獨立為不善</a><a name="0580a16" id="0580a16">根。復有說者。如是三種。遍攝一切不善諸</a><a name="0580a17" id="0580a17">法。謂諸不善。或是貪品。或是瞋品。或是癡</a><a name="0580a18" id="0580a18">品。是故獨立為不善根。又此三種具足五</a><a name="0580a19" id="0580a19">義。謂通五部。遍在六識。是隨眠性。能起麤</a><a name="0580a20" id="0580a20">惡身業語業。作斷善根牢強加行。是故獨立</a><a name="0580a21" id="0580a21">為不善根。通五部者遮五見疑。遍六識者</a><a name="0580a22" id="0580a22">遮其諸慢。隨眠性者遮纏垢等。能起麤惡</a><a name="0580a23" id="0580a23">身業語業。作斷善根牢強加行者。示現根</a><a name="0580a24" id="0580a24">義。又此五義遮一切法成立根義。謂不染</a><a name="0580a25" id="0580a25">污法有遍六識。無餘四義。染污色蘊全無</a><a name="0580a26" id="0580a26">五義。染污受蘊想蘊及除煩惱纏垢。所餘</a><a name="0580a27" id="0580a27">相應染污行蘊。雖通五部亦遍六識。而非</a><a name="0580a28" id="0580a28">隨眠性。雖能起麤惡身語二業。而非斷善</a><a name="0580a29" id="0580a29">牢強加行。所有染污不相應行蘊雖通五部。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270579c.htm'><img src='up.gif' border=0></a>
<a href='T270580b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>