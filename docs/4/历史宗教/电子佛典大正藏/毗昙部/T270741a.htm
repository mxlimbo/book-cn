<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0741a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷144)</font> 根蘊第六中根納息第一之一 <font face='Arial'>T27, p0741a</h2></font><hr>
<span class='old'>
</a><a name="0740c28" id="0740c28">安隱。說名不善。此則顯示苦集諦少分。與</a><a name="0740c29" id="0740c29">二相違說名無記。有說。若法能得愛果及</span><a name="0741a01" id="0741a01">樂受果。說名為善。若法能得不愛果及苦受</a><a name="0741a02" id="0741a02">果。說名不善。與二相違說名無記。有說。若</a><a name="0741a03" id="0741a03">法能生愛有芽及解脫芽。說名為善。若法</a><a name="0741a04" id="0741a04">能生不愛有芽。說名不善。與二相違說名</a><a name="0741a05" id="0741a05">無記。有說。若法能感可愛趣。說名為善。若</a><a name="0741a06" id="0741a06">法能感不可愛趣。說名不善。與二相違說</a><a name="0741a07" id="0741a07">名無記。有說。若法墮還滅品清淨品。是輕</a><a name="0741a08" id="0741a08">舉性。說名為善。若法墮流轉品雜染品。是</a><a name="0741a09" id="0741a09">沈重性說名不善。與二相違說名無記。脅</a><a name="0741a10" id="0741a10">尊者曰。由四緣故說名為善。一自性故。二</a><a name="0741a11" id="0741a11">相應故。三等起故。四勝義故。自性善者。有</a><a name="0741a12" id="0741a12">說。是慚愧。有說。是三善根。相應善者。是彼</a><a name="0741a13" id="0741a13">相應心心所法。等起善者。是彼所起身語業。</a><a name="0741a14" id="0741a14">心不相應行。勝義善者。謂涅槃安隱故名善。</a><a name="0741a15" id="0741a15">分別論者作如是言。自性善者。謂智。相應</a><a name="0741a16" id="0741a16">善者。謂彼相應識。等起善者。謂彼所起身語</a><a name="0741a17" id="0741a17">業。勝義善者。謂涅槃。由四緣故說名不善。</a><a name="0741a18" id="0741a18">一自性故。二相應故。三等起故。四勝義故。自</a><a name="0741a19" id="0741a19">性不善者。有說。是無慚無愧以一向不善遍</a><a name="0741a20" id="0741a20">不善心故。有說。是三不善根以具五義故。</a><a name="0741a21" id="0741a21">相應不善者。謂彼相應心心所法。等起不善</a><a name="0741a22" id="0741a22">者。謂彼所起身語業。心不相應行。勝義不善</a><a name="0741a23" id="0741a23">者。謂生死不安隱。故名不善。分別論者作</a><a name="0741a24" id="0741a24">如是言。自性不善者。謂癡。相應不善者。謂</a><a name="0741a25" id="0741a25">彼相應識。等起不善者。謂彼所起身語業。勝</a><a name="0741a26" id="0741a26">義不善者。謂生死。脅尊者言。若法是如理作</a><a name="0741a27" id="0741a27">意自性。如理作意相應。如理作意等起。如理</a><a name="0741a28" id="0741a28">作意等流果。離繫果者。是善。若法是不如理</a><a name="0741a29" id="0741a29">作意自性。不如理作意相應。不如理作意等<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270740c.htm'><img src='up.gif' border=0></a>
<a href='T270741b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>