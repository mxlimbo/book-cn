<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0397c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷12)</font> 辯差別品第二之一 <font face='Arial'>T29, p0397c</h2></font><hr>
<span class='old'>
</a><a name="0397b28" id="0397b28">種類善法無間。不善法生。或復相違。以何為</a><a name="0397b29" id="0397b29">種。天愛非汝解種子性。前心俱生思差別故。</span><a name="0397c01" id="0397c01">後心功能差別而起。即後心上功能差別。說</a><a name="0397c02" id="0397c02">為種子。由此相續轉變差別。當來果生此中</a><a name="0397c03" id="0397c03">意說。不善心中。有善所引展轉鄰近功能差</a><a name="0397c04" id="0397c04">別。以為種子。從此無間善法得生。或善心中</a><a name="0397c05" id="0397c05">不善所引展轉鄰近功能差別。以為種子。從</a><a name="0397c06" id="0397c06">此無間不善法生。今汝所執功能差別種子。</a><a name="0397c07" id="0397c07">與彼善不善心。為有別體。為無別體。此無</a><a name="0397c08" id="0397c08">別體。豈不許善為不善種及許不善為善種</a><a name="0397c09" id="0397c09">耶。誰有心者。執煖與火無有別體。而復執言。</a><a name="0397c10" id="0397c10">唯煖能燒。火不能燒。云何能感那落迦等諸</a><a name="0397c11" id="0397c11">異熟果。不善心中。安置能感。可愛異熟善</a><a name="0397c12" id="0397c12">思差別所引功能差別種子。復云何感末奴</a><a name="0397c13" id="0397c13">沙等諸異熟果。淨善心中。安置能感非愛異</a><a name="0397c14" id="0397c14">熟惡思差別所引功能差別種子。諸不善心。</a><a name="0397c15" id="0397c15">於感可愛諸異熟果。無堪能故。諸淨善心。於</a><a name="0397c16" id="0397c16">感非愛諸異熟果。無堪能故。云何言二能招</a><a name="0397c17" id="0397c17">二果。如是便謗諸佛世尊所得十力中處非</a><a name="0397c18" id="0397c18">處智力。又應許思差別所引功能差別種子</a><a name="0397c19" id="0397c19">與心同一果故。無漏心中。亦有有漏功能差</a><a name="0397c20" id="0397c20">別。則無漏心。亦應能感三有之果。無漏心中。</a><a name="0397c21" id="0397c21">亦許安置煩惱種故。則無漏心。亦應能作煩</a><a name="0397c22" id="0397c22">惱生因。或聖身中。修所斷惑。應無種子自然</a><a name="0397c23" id="0397c23">而生。煩惱心中亦許安置無漏種故。則煩惱</a><a name="0397c24" id="0397c24">心。亦應能作無漏生因。或聖身中。煩惱心後</a><a name="0397c25" id="0397c25">所起無漏。應無種生。或應爾時名初無漏。又</a><a name="0397c26" id="0397c26">退法性阿羅漢果。或有退起諸煩惱故。即阿</a><a name="0397c27" id="0397c27">羅漢無學心中。應有三界煩惱種子。有煩惱</a><a name="0397c28" id="0397c28">退。後當廣辯。又曾未見異種類法性有差別</a><a name="0397c29" id="0397c29">而無別體。故彼所執極為迷謬。又前所起思<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290397b.htm'><img src='up.gif' border=0></a>
<a href='T290398a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>