<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0940b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷33)</font> 辯賢聖品第七之一 <font face='Arial'>T29, p0940b</h2></font><hr>
<span class='old'>
</a><a name="0940a28" id="0940a28">攝受五支四支成故。依餘無色未至中間所</a><a name="0940a29" id="0940a29">生聖道名苦通行。雖道非苦。苦受相應艱辛</span><a name="0940b01" id="0940b01">轉故亦名為苦。如依陸路乘馬等行。艱辛轉</a><a name="0940b02" id="0940b02">者。由此地中止觀雖俱而增減故。謂無色</a><a name="0940b03" id="0940b03">地觀減止增。未至中間觀增止減。又此諸地</a><a name="0940b04" id="0940b04">所有等持。不攝五支四支成故。有餘師說。</a><a name="0940b05" id="0940b05">未至地道難可成辦。故立苦名。謂有先來</a><a name="0940b06" id="0940b06">都未得定。多起功用方得現前。此既現前為</a><a name="0940b07" id="0940b07">勝加行。根本靜慮易起故樂。靜慮中間同一</a><a name="0940b08" id="0940b08">地攝。異心品滅異心品生。極為艱辛。故亦</a><a name="0940b09" id="0940b09">名苦。譬如以木析木極難。謂一地中有尋</a><a name="0940b10" id="0940b10">有伺。麤心品滅。無尋唯伺。細心品生。多用功</a><a name="0940b11" id="0940b11">力。諸無色定亦甚難成。故亦名苦。極微細故。</a><a name="0940b12" id="0940b12">謂無色定行相眇然。不易測量。修難成辦。</a><a name="0940b13" id="0940b13">又從靜慮起無色時。五蘊定滅。四蘊定起。極</a><a name="0940b14" id="0940b14">為難辦。故立苦名。云何依根建立差別。謂即</a><a name="0940b15" id="0940b15">苦樂二通行中。鈍根名遲。利根名速。二行於</a><a name="0940b16" id="0940b16">境通達稽遲說名遲通。翻此名速。或遲鈍者</a><a name="0940b17" id="0940b17">所起通行名遲通行。速此相違。或趣涅槃有</a><a name="0940b18" id="0940b18">遲有速。由根鈍利。如後當辯。此行五蘊四</a><a name="0940b19" id="0940b19">蘊為性。由依色定無色定別。而名通者。顯</a><a name="0940b20" id="0940b20">慧勝故。如見道位。雖具五蘊。以慧勝故。偏</a><a name="0940b21" id="0940b21">立見名。如見道邊諸世俗智金剛喻定。亦以</a><a name="0940b22" id="0940b22">五蘊四蘊為體。立智定名。然有經中說四</a><a name="0940b23" id="0940b23">通行五根為性。亦就勝說。慧勝中勝。故立通</a><a name="0940b24" id="0940b24">名。雖有中根即利鈍攝。以利鈍中有非極故。</a><a name="0940b25" id="0940b25">然向所言由根利鈍。於趣圓寂有速有遲。此</a><a name="0940b26" id="0940b26">據等修勤加行說。若不據等。則鈍利根。趣</a><a name="0940b27" id="0940b27">向涅槃遲速不定。又契經說。有現法遲身壞</a><a name="0940b28" id="0940b28">速等四句差別。此約加行有勤不勤。不約轉</a><a name="0940b29" id="0940b29">根及有退說。以諸聖者若已經生不退不轉<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290940a.htm'><img src='up.gif' border=0></a>
<a href='T290940c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>