<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0322c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷43)</font> 使犍度十門品第四之一 <font face='Arial'>T28, p0322c</h2></font><hr>
<span class='old'>
</a><a name="0322b28" id="0322b28">足。曾聞世尊遊行力士國。至波卑城。住耆留</a><a name="0322b29" id="0322b29">迦林。波卑城中。諸力士等。聞佛在彼。即共集</span><a name="0322c01" id="0322c01">議。我等皆應盡詣佛所。若不往者。當罰五百</a><a name="0322c02" id="0322c02">兩金。爾時有一力士名曰盧遮。無有信心。有</a><a name="0322c03" id="0322c03">大威勢。饒財多寶。不欲詣佛。心作是念。我能</a><a name="0322c04" id="0322c04">輸五百兩金。但違親屬。此事不可。時諸力士。</a><a name="0322c05" id="0322c05">盡共同時往詣佛所。到已頂禮佛足。爾時阿</a><a name="0322c06" id="0322c06">難見盧遮力士。而語之言。汝盧遮善來。見佛</a><a name="0322c07" id="0322c07">世尊。為世福田。不久當於娑羅雙樹林中而</a><a name="0322c08" id="0322c08">滅。其身質直。少於諂曲。語阿難言。我今來</a><a name="0322c09" id="0322c09">者。不為見佛。但隨順親屬故來。具以前事。向</a><a name="0322c10" id="0322c10">阿難說。爾時阿難牽盧遮臂。前詣佛所。而白</a><a name="0322c11" id="0322c11">佛言。此盧遮力士。不信佛法僧。唯願世尊。</a><a name="0322c12" id="0322c12">為其說法令於佛法僧生信。爾時世尊作是</a><a name="0322c13" id="0322c13">思惟。是盧遮力士。是愛行人。貪著境界。若直</a><a name="0322c14" id="0322c14">為說法。則不信解。世尊以憐愍心。現神足力。</a><a name="0322c15" id="0322c15">即於彼處。化作一沸屎坑臭穢不淨。加有火</a><a name="0322c16" id="0322c16">焰。從其中出。有如是聲。而作是言。若盧遮力</a><a name="0322c17" id="0322c17">士。不從佛受法生信心者。身壞命終。當生此</a><a name="0322c18" id="0322c18">中。時彼力士。見聞是事。心大恐怖。在佛前</a><a name="0322c19" id="0322c19">坐。佛為說法。即生信心。歸佛歸法歸比丘僧。</a><a name="0322c20" id="0322c20">時世皆言世尊遍慈。乃至及盧遮力士。此中</a><a name="0322c21" id="0322c21">遍慈者。謂神足是</a><a name="0322c22" id="0322c22"><p>或現他所愛事者。曾聞佛住彌絺羅國摩訶</a><a name="0322c23" id="0322c23">提婆菴羅林中。時有婆羅門婦。名婆肆吒。一</a><a name="0322c24" id="0322c24">時喪失六子。追念子故。羸形狂走。至摩訶</a><a name="0322c25" id="0322c25">提婆菴羅林中。爾時世尊與無量百千眷屬</a><a name="0322c26" id="0322c26">圍遶說法。法應如是。狂者見佛必得正念。爾</a><a name="0322c27" id="0322c27">時婆肆吒以見佛故。還得正念。心生慚愧。曲</a><a name="0322c28" id="0322c28">身而坐。爾時世尊告阿難言。汝可與婆肆吒</a><a name="0322c29" id="0322c29">衣。我當為其說法。阿難即與其衣。時婆肆吒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280322b.htm'><img src='up.gif' border=0></a>
<a href='T280323a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>