<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0575c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷41)</font> 辯業品第四之一 <font face='Arial'>T29, p0575c</h2></font><hr>
<span class='old'>
</a><a name="0575b28" id="0575b28">被刑科。未成證前皆名加行。若正對眾背想</a><a name="0575b29" id="0575b29">發言。不見等中詐言見等所誑領解。此剎那</span><a name="0575c01" id="0575c01">中表無表業名本業道。有說。所誑印可方</a><a name="0575c02" id="0575c02">成。若爾應無誑賢聖理。然誑賢聖為過既深。</a><a name="0575c03" id="0575c03">由此應知前說為善。此剎那後隨無表業。及</a><a name="0575c04" id="0575c04">獲財利以養己親。所有表業皆名後起。離間</a><a name="0575c05" id="0575c05">語業有三分者。且如一類發壞他心。遣使通</a><a name="0575c06" id="0575c06">傳。或身自往詐為親附。冀信己言未壞他前</a><a name="0575c07" id="0575c07">皆名加行。發離間語他領剎那表無表業名</a><a name="0575c08" id="0575c08">本業道。有餘師說。他壞方成。若爾聖交深</a><a name="0575c09" id="0575c09">固難壞。應無壞聖離間語罪。然壞聖者獲罪</a><a name="0575c10" id="0575c10">既深。由此應知前說為善。此剎那後隨無表</a><a name="0575c11" id="0575c11">業。及今所壞無再合心。所有表業皆名後</a><a name="0575c12" id="0575c12">起。麤惡語業有三分者。且如一類將發麤言。</a><a name="0575c13" id="0575c13">起憤恚心扼腕頓足。揚眉努目齧齒動脣。未</a><a name="0575c14" id="0575c14">發語前皆名加行。正發麤語他領剎那表無</a><a name="0575c15" id="0575c15">表業名本業道。有餘師說。他惱方成。若爾聖</a><a name="0575c16" id="0575c16">人具忍力者。既不可惱罵應無過。然罵賢聖</a><a name="0575c17" id="0575c17">獲罪既深。由此應知前說為善。此剎那後隨</a><a name="0575c18" id="0575c18">無表業及背所罵重述惡言。所有表業皆名</a><a name="0575c19" id="0575c19">後起。雜穢語業有三分者。且如一類發戲調</a><a name="0575c20" id="0575c20">心。先取他財集諸綺論。齎持戲具來詣眾</a><a name="0575c21" id="0575c21">中。發戲言前皆名加行。正發戲語樂眾剎那</a><a name="0575c22" id="0575c22">表無表業名本業道。此剎那後隨無表業及</a><a name="0575c23" id="0575c23">獲財利收用舉藏。所有表業皆名後起。有餘</a><a name="0575c24" id="0575c24">師說。貪瞋邪見纔現在前即名業道。故無加</a><a name="0575c25" id="0575c25">行後起差別。如是說者。亦具三分有不善思。</a><a name="0575c26" id="0575c26">於貪瞋等能為前後助伴事故。又諸業道展</a><a name="0575c27" id="0575c27">轉相望容有互為加行後起。如有一類欲害</a><a name="0575c28" id="0575c28">怨敵。設諸謀策合構殺緣。或殺眾生祈請助</a><a name="0575c29" id="0575c29">力。或盜他物以資殺事。或婬彼婦令殺其夫。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290575b.htm'><img src='up.gif' border=0></a>
<a href='T290576a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>