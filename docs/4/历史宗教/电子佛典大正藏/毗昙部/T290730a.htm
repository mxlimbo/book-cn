<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0730a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷71)</font> 辯賢聖品第六之一 <font face='Arial'>T29, p0730a</h2></font><hr>
<span class='old'>
</a><a name="0729c28" id="0729c28">提分法順淨用增故不別立。何緣不立信為</a><a name="0729c29" id="0729c29">覺及道支。初發趣時信用增上。已入聖位立</span><a name="0730a01" id="0730a01">覺道支。信於爾時勢用微劣。故不立在覺道</a><a name="0730a02" id="0730a02">支中。何緣於覺支立喜輕安捨。非亦立彼在</a><a name="0730a03" id="0730a03">道支中。彼偏順覺不順道故。云何順覺且修</a><a name="0730a04" id="0730a04">道中。地地各修九品勝覺。如如於諦數數覺</a><a name="0730a05" id="0730a05">悟。如是如是發生勝喜。由生勝喜復樂觀諦。</a><a name="0730a06" id="0730a06">如人掘地獲寶生喜。由生喜故復樂更掘。故</a><a name="0730a07" id="0730a07">喜於覺隨順力增。要由輕安息諸事務。及由</a><a name="0730a08" id="0730a08">捨力令心平等。方能於境審諦覺察。故立安</a><a name="0730a09" id="0730a09">捨在覺支中。云何此三不順於道。速疾運轉</a><a name="0730a10" id="0730a10">是聖道義。此於速運少有相違。並能令心安</a><a name="0730a11" id="0730a11">隱住故。何緣於道立尋戒支。於覺支中非亦</a><a name="0730a12" id="0730a12">立彼。彼偏順道不順覺故。云何順道且見</a><a name="0730a13" id="0730a13">道中尋策正見。令於上下八諦境中速疾觀</a><a name="0730a14" id="0730a14">察。戒能為轂成見道輪。令於諦中速疾迴轉。</a><a name="0730a15" id="0730a15">故尋及戒俱立道支。此復云何不順於覺。且</a><a name="0730a16" id="0730a16">尋於諦不寂靜轉。於聖諦理尋求相故。覺已</a><a name="0730a17" id="0730a17">見諦安靜而轉。故尋於覺少有相違。覺是相</a><a name="0730a18" id="0730a18">應有所緣境。所依行相戒此相違。故於覺支</a><a name="0730a19" id="0730a19">不建立彼。通運名道不可為例。何緣覺分不</a><a name="0730a20" id="0730a20">攝聖種。分別論者許覺分攝。故彼宗建立四</a><a name="0730a21" id="0730a21">十一覺分。我許攝在念住等中。而不立為別</a><a name="0730a22" id="0730a22">覺分者。以諸覺分在家出家。俱能受行及有</a><a name="0730a23" id="0730a23">欣樂。聖種唯有諸出家人。受行欣樂在家有</a><a name="0730a24" id="0730a24">樂。必無受行故不別立。有餘師說。若許聖種</a><a name="0730a25" id="0730a25">總是無貪如前已釋。若許第四體即是勤。在</a><a name="0730a26" id="0730a26">覺分中無勞徵難。何緣證淨非覺分攝。實亦</a><a name="0730a27" id="0730a27">攝在念住等中。而不立為別覺分者。以諸覺</a><a name="0730a28" id="0730a28">分進修義增。數習方能證菩提故。四種證淨</a><a name="0730a29" id="0730a29">證得義增。見聖諦時漸頓得故。由此證淨非<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290729c.htm'><img src='up.gif' border=0></a>
<a href='T290730b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>