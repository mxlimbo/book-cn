<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0056a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷12)</font> 雜蘊第一中智納息第二之一 <font face='Arial'>T27, p0056a</h2></font><hr>
<span class='old'>
</a><a name="0055c28" id="0055c28"><p>補特伽羅既不可得。又無前心往後心理。</a><a name="0055c29" id="0055c29">何緣能憶本所作事。答有情於法由串習</span><a name="0056a01" id="0056a01">力。得如是同分智。隨所更事能如是知。問</a><a name="0056a02" id="0056a02">前說無有補特伽羅。今何復言有情於法。</a><a name="0056a03" id="0056a03">答前依聖想名示現。今依世想名示現。前</a><a name="0056a04" id="0056a04">依聖言說示現。今依世言說示現。前依</a><a name="0056a05" id="0056a05">勝義。今依世俗。有說。為順文故。若說法</a><a name="0056a06" id="0056a06">於法於義雖順。於文不順。若說有情。於</a><a name="0056a07" id="0056a07">法文義俱順。依世俗理有有情故。有說</a><a name="0056a08" id="0056a08">為生解故。若說法於法弟子不了。誰能</a><a name="0056a09" id="0056a09">憶誰若說有情於法。弟子便了有情憶法。</a><a name="0056a10" id="0056a10">有情於法由串習力。得如是同分智者。謂</a><a name="0056a11" id="0056a11">有情智於所知法。決定串習。隨欲自在前</a><a name="0056a12" id="0056a12">後相似。故名同分。隨所更事能如是知者。</a><a name="0056a13" id="0056a13">謂隨本所見。隨本所受能如是憶。有說。此</a><a name="0056a14" id="0056a14">文應作是說。隨所有事能如是知。謂隨</a><a name="0056a15" id="0056a15">本所有體。所有相。所有我。所有物。所有性。</a><a name="0056a16" id="0056a16">所有分。能如是憶。有說。此文應作是說。隨</a><a name="0056a17" id="0056a17">所住事能如是知。謂隨本所住顯色。隨本</a><a name="0056a18" id="0056a18">所住形色等。能如是憶。為令此義得分明</a><a name="0056a19" id="0056a19">故。引世現喻。謂如有二造印者。能了自他</a><a name="0056a20" id="0056a20">所造印字。雖彼二人不往相問。汝云何造</a><a name="0056a21" id="0056a21">此字。亦不相答我如是造此字。而彼二人</a><a name="0056a22" id="0056a22">由串習力。得如是同分智。能了自他所造</a><a name="0056a23" id="0056a23">印字。有情亦爾。由串習力。乃至廣說。此中</a><a name="0056a24" id="0056a24">能書者皆名造印者。如彼二人雖不相問</a><a name="0056a25" id="0056a25">亦不相答。而由串習力得如是同分智。</a><a name="0056a26" id="0056a26">能了自他所造印字。乃至海外書來亦能讀</a><a name="0056a27" id="0056a27">知。有情亦爾。雖無真實補特伽羅。亦無前</a><a name="0056a28" id="0056a28">心往後心理。而由串習力得如是同分智。</a><a name="0056a29" id="0056a29">隨所更事能如是知。復令此義重分明故。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270055c.htm'><img src='up.gif' border=0></a>
<a href='T270056b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>