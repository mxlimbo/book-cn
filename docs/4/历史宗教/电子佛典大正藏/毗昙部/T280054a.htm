<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0054a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷8)</font> 雜犍度智品第二 <font face='Arial'>T28, p0054a</h2></font><hr>
<span class='old'>
</a><br><a name="0053c28" id="0053c28">　　出欲生喜樂　　　猶如山頂金　</p></a><a name="0053c29" id="0053c29"><p>一切結過去者。過去有二種。一世過去。二巧</span><a name="0054a01" id="0054a01">便過去。世尊於諸結得解脫。是名結過去。於</a><a name="0054a02" id="0054a02">林離林來者。林名居家。離林來者。所謂出家。</a><a name="0054a03" id="0054a03">於林來出家。故名於林離林來。出欲生喜樂</a><a name="0054a04" id="0054a04">者。欲有二種。一煩惱欲。二境界欲。出者。出</a><a name="0054a05" id="0054a05">家欲煩亂。生喜樂者。身心寂靜。是名出欲</a><a name="0054a06" id="0054a06">生喜樂。猶如山頂金者。山者日出處山也。金</a><a name="0054a07" id="0054a07">者日也。如日在山頂出時其光明淨。世尊於</a><a name="0054a08" id="0054a08">諸煩惱使垢山頂。出時其光明淨。亦復如是。</a><a name="0054a09" id="0054a09">復有說者。山者黑沙山也。金者金沙山也。若</a><a name="0054a10" id="0054a10">除黑沙山。則金沙山。其光明淨。世尊亦爾。除</a><a name="0054a11" id="0054a11">去一切煩惱使垢黑沙之山。則力無畏念處</a><a name="0054a12" id="0054a12">大悲金沙之山。其光明淨。是故說猶如山頂</a><a name="0054a13" id="0054a13">金。是名過去非不現。所以者何。如來身猶現</a><a name="0054a14" id="0054a14">在故。或有不現非過去者。猶如有一。若以神</a><a name="0054a15" id="0054a15">足。若以咒術。乃至廣說。若以神足者。爾時世</a><a name="0054a16" id="0054a16">尊入如是三昧。於梵世中。放大光明。普令周</a><a name="0054a17" id="0054a17">遍。出大音聲。令梵天王及諸梵眾。普使聞知。</a><a name="0054a18" id="0054a18">而無見者。如尊者目連入如是三昧。能令提</a><a name="0054a19" id="0054a19">婆達多不見其身。問曰。此神足於誰不現。答</a><a name="0054a20" id="0054a20">曰。佛於一切眾生邊不現。辟支佛除佛。餘一</a><a name="0054a21" id="0054a21">切眾生邊不現。舍利弗除佛辟支佛。餘一切</a><a name="0054a22" id="0054a22">眾生邊不現。目犍連除佛辟支佛舍利弗。餘</a><a name="0054a23" id="0054a23">一切眾生邊不現。乃至利根於鈍根邊。能令</a><a name="0054a24" id="0054a24">不現。咒術者諸仙人。結如是咒。有能誦者。令</a><a name="0054a25" id="0054a25">身不現。彼神足者。於咒術邊。令身不現。咒術</a><a name="0054a26" id="0054a26">不能於神足邊令身不現。問曰。咒術還於咒</a><a name="0054a27" id="0054a27">術。能令身不現耶。答曰。能如善咒術者。於不</a><a name="0054a28" id="0054a28">善咒術邊。能令身不現。藥草者有如是藥草。</a><a name="0054a29" id="0054a29">人若執之。令身不現。如毘舍遮鳩槃荼等咒<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280053c.htm'><img src='up.gif' border=0></a>
<a href='T280054b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>