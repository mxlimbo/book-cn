<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0297c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷57)</font> 結蘊第二中一行納息第二之一 <font face='Arial'>T27, p0297c</h2></font><hr>
<span class='old'>
</a><a name="0297b28" id="0297b28">隨未離取結者。有取結繫無嫉結繫若</a><a name="0297b29" id="0297b29">已離取結者無二結繫。此二互有長短義</span><a name="0297c01" id="0297c01">故。所問應作四句而答。或有取結繫無嫉</a><a name="0297c02" id="0297c02">結繫。謂於欲界見所斷法。及於色無色界</a><a name="0297c03" id="0297c03">法有取結未斷。此中於欲界見所斷法有</a><a name="0297c04" id="0297c04">取結未斷者。或有四部取結未斷。乃至或</a><a name="0297c05" id="0297c05">有一部取結未斷。於色無色界法有取結</a><a name="0297c06" id="0297c06">未斷者。或有八地取結未斷。乃至或有一</a><a name="0297c07" id="0297c07">地取結未斷。於此地中或有四部取結未</a><a name="0297c08" id="0297c08">斷。乃至或有一部取結未斷。由未斷故有</a><a name="0297c09" id="0297c09">取結繫無嫉結繫所以者何。見所斷部及上</a><a name="0297c10" id="0297c10">二界無嫉結故。或有嫉結繫無取結繫。謂</a><a name="0297c11" id="0297c11">未離欲染集智已生滅智未生。於欲界修</a><a name="0297c12" id="0297c12">所斷法有嫉結未斷。滅智已生道智未生</a><a name="0297c13" id="0297c13">於欲界修所斷法有嫉結未斷。具見世尊弟</a><a name="0297c14" id="0297c14">子。未離欲染。於欲界修所斷法有嫉結未</a><a name="0297c15" id="0297c15">斷。此中或有九品未斷。乃至或有一品未</a><a name="0297c16" id="0297c16">斷。由未斷故有嫉結繫無取結繫。所以者</a><a name="0297c17" id="0297c17">何。遍行取結緣五部者彼已斷故。餘未斷者</a><a name="0297c18" id="0297c18">於修所斷法不能為繫。非所緣故。修所</a><a name="0297c19" id="0297c19">斷部無取結故。或有二俱繫。謂具縛者於</a><a name="0297c20" id="0297c20">欲界修所斷法有二結繫。此中具縛者於欲</a><a name="0297c21" id="0297c21">界修所斷法。有二部取結繫一部嫉結繫。復</a><a name="0297c22" id="0297c22">次未離欲染苦智已生集智未生。於欲界</a><a name="0297c23" id="0297c23">修所斷法有二結繫。此中未離欲染者或</a><a name="0297c24" id="0297c24">有九品未離。乃至或有一品未離。彼苦智已</a><a name="0297c25" id="0297c25">生集智未生。於欲界修所斷法。有一部取</a><a name="0297c26" id="0297c26">結繫一部嫉結繫。或有二俱不繫。謂未離</a><a name="0297c27" id="0297c27">欲染。集智已生滅智未生。於見苦集所斷</a><a name="0297c28" id="0297c28">法。及於色無色界修所斷法無二結繫。滅</a><a name="0297c29" id="0297c29">智已生道智未生。於見苦集滅所斷法。及<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270297b.htm'><img src='up.gif' border=0></a>
<a href='T270298a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>