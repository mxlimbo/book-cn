<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0977b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷40)</font> 辯定品第九之一 <font face='Arial'>T29, p0977b</h2></font><hr>
<span class='old'>
</a><a name="0977a28" id="0977a28">住在世間。此所弘持教法亦住。理必應爾。現</a><a name="0977a29" id="0977a29">見東方證法衰微教多隱沒。北方證法猶增</span><a name="0977b01" id="0977b01">盛故。世尊正教流布尚多。由此如來無上智</a><a name="0977b02" id="0977b02">境。眾聖棲宅。阿毘達磨無倒實義。此國盛行。</a><a name="0977b03" id="0977b03">非東方等。所能傳習此二正法。依持者。住持</a><a name="0977b04" id="0977b04">者。謂何謂說行者。若教正法依說者住。證正</a><a name="0977b05" id="0977b05">法住。唯依行者。然非行者。唯證法依。教法亦</a><a name="0977b06" id="0977b06">應依行者故。謂有無倒修行法者。能令證法。</a><a name="0977b07" id="0977b07">久住世間。證法住時教法亦住。故教法住由</a><a name="0977b08" id="0977b08">說行者。但由行者令證法住。故佛正法隨說</a><a name="0977b09" id="0977b09">行人。住爾所時便住於世。阿毘達磨此論所</a><a name="0977b10" id="0977b10">依。此攝彼中真實要義。彼論中義釋有多途。</a><a name="0977b11" id="0977b11">今此論中依何理釋。頌曰</a><a name="0977b12" id="0977b12"><p class='lg'>　　迦濕彌羅議理成　　　我唯依彼釋對法</a><br><a name="0977b13" id="0977b13">　　或有差違是我失　　　判法正理在牟尼　</p></a><a name="0977b14" id="0977b14"><p>論曰。迦濕彌羅國毘婆沙師議。阿毘達磨理</a><a name="0977b15" id="0977b15">善成立。我唯依彼釋對法宗。故於頌中自述</a><a name="0977b16" id="0977b16">本意。謂依此國諸善逝子議對法理大毘婆</a><a name="0977b17" id="0977b17">沙。發起正勤如理觀察。為令正法久住世間。</a><a name="0977b18" id="0977b18">饒益有情故造斯論。唯言為顯更無異途。一</a><a name="0977b19" id="0977b19">切皆依毘婆沙故。然諸法性廣大甚深。如實</a><a name="0977b20" id="0977b20">說者甚為難遇。自惟覺慧極為微劣。又惰遍</a><a name="0977b21" id="0977b21">求如實說者。故於廣論所立理中。或有差違。</a><a name="0977b22" id="0977b22">是我過失。諸法正理廣大甚深。要昔曾於無</a><a name="0977b23" id="0977b23">量佛所親近修習真智資糧。方於智境一切</a><a name="0977b24" id="0977b24">無惑。麟喻獨覺尚於法相不能決判。況諸聲</a><a name="0977b25" id="0977b25">聞。彼所證法隨他教故。由此決判諸法正理。</a><a name="0977b26" id="0977b26">唯在真實大牟尼尊。是故定知阿毘達磨真</a><a name="0977b27" id="0977b27">是佛說。應隨信受。無倒修行。勤求解脫</a><a name="0977b28" id="0977b28"><p class='lg'>　　大覺所行真妙義　　　唯隨對法正理鉤</a><br><a name="0977b29" id="0977b29">　　諸善逝子能證知　　　定非自執所迷者<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290977a.htm'><img src='up.gif' border=0></a>
<a href='T290977c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>