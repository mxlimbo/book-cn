<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0731a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷72)</font> 辯賢聖品第六之一 <font face='Arial'>T29, p0731a</h2></font><hr>
<span class='old'>
</a><a name="0730c28" id="0730c28">為證。正信三寶及妙尸羅俱名為淨。由證得</a><a name="0730c29" id="0730c29">淨立證淨名。正信是心清淨相攝可名為淨。</span><a name="0731a01" id="0731a01">尸羅不是清淨相攝寧立淨名。此四皆是清</a><a name="0731a02" id="0731a02">淨相攝。離不信垢破戒垢故。又此四種唯無</a><a name="0731a03" id="0731a03">漏故。離垢無漏故立淨名。此四何緣次第如</a><a name="0731a04" id="0731a04">是。餘三以佛為根本故。佛於正說有功能故。</a><a name="0731a05" id="0731a05">於彼證淨立在最初。正說功能由悟法故。於</a><a name="0731a06" id="0731a06">彼證淨立為第二。現觀法藏唯聖僧故。於彼</a><a name="0731a07" id="0731a07">證淨立為第三。觀法藏能依聖戒故。聖戒證</a><a name="0731a08" id="0731a08">淨立在最後。有言。佛是正說法師。是故最初</a><a name="0731a09" id="0731a09">立佛證淨。佛何所說愛盡涅槃。是故第二立</a><a name="0731a10" id="0731a10">法證淨。為誰說法為向果僧。是故第三立僧</a><a name="0731a11" id="0731a11">證淨。僧依聖戒而得建立。是故第四立戒證</a><a name="0731a12" id="0731a12">淨。有說。此四猶如導師。道路商侶及所乘</a><a name="0731a13" id="0731a13">乘。故說此四次第如是。經言。學位成就八支。</a><a name="0731a14" id="0731a14">無學位中具成就十。學位亦成正脫正智。何</a><a name="0731a15" id="0731a15">緣於彼不建立支。正脫正智以何為體。頌</a><a name="0731a16" id="0731a16">曰</a><a name="0731a17" id="0731a17"><p class='lg'>　　學有餘縛故　　　無正脫智支</a><br><a name="0731a18" id="0731a18">　　解脫為無為　　　謂勝解惑滅</a><br><a name="0731a19" id="0731a19">　　有為無學支　　　即二解脫蘊</a><br><a name="0731a20" id="0731a20">　　正智如覺說　　　謂盡無生智　</p></a><a name="0731a21" id="0731a21"><p>論曰。有學位中尚有餘縛。未解脫故無解脫</a><a name="0731a22" id="0731a22">支。非離少縛可名脫者。非無解脫體可立解</a><a name="0731a23" id="0731a23">脫智。故有學位不立二支。謂立支名依勝助</a><a name="0731a24" id="0731a24">用。在有學位既有餘縛。雖有解脫無勝助用。</a><a name="0731a25" id="0731a25">無勝解脫故彼勝智亦無。故此二支非在有</a><a name="0731a26" id="0731a26">學。無學已脫一切縛故。依內解脫生二智故。</a><a name="0731a27" id="0731a27">有勝助用理可立支。有學不然故唯成八。解</a><a name="0731a28" id="0731a28">脫體有二。謂有為無為。有為解脫勝解為</a><a name="0731a29" id="0731a29">體。無為解脫惑滅為體。前復有曰說學無<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290730c.htm'><img src='up.gif' border=0></a>
<a href='T290731b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>