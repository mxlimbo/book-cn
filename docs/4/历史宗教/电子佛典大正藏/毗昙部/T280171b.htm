<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0171b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷23)</font> 雜揵度思品第八上 <font face='Arial'>T28, p0171b</h2></font><hr>
<span class='old'>
</a><a name="0171a28" id="0171a28">了了現見。而違彼事說。是故言知故妄語非</a><a name="0171a29" id="0171a29">不智故妄語。若如汝。說從不智生。故言</span><a name="0171b01" id="0171b01">不智故妄語非知故妄語者。妄語不但從不</a><a name="0171b02" id="0171b02">智生。乃從多法生。謂十大地。十煩惱大地。</a><a name="0171b03" id="0171b03">受乃至慧。不信乃至放逸。何故捨如是等法。</a><a name="0171b04" id="0171b04">但言不智故妄語。於意云何。汝有如是欲</a><a name="0171b05" id="0171b05">如是說。一切無明與不智相應耶。答曰。如</a><a name="0171b06" id="0171b06">是。於意云何。諸知故妄語。盡是無明。愚無明</a><a name="0171b07" id="0171b07">俱失念。不智故而妄語耶。答曰。如是。復於</a><a name="0171b08" id="0171b08">意云何。有無不智故妄語耶。答曰。無也。聽</a><a name="0171b09" id="0171b09">我說汝。違言負處。如是汝語知故妄語盡是</a><a name="0171b10" id="0171b10">無明愚無明俱失念不智故而妄語。應作是</a><a name="0171b11" id="0171b11">說。有無不智故妄語。不應但說不智故而</a><a name="0171b12" id="0171b12">妄語。亦應說有無明故妄語。所以者何。從無</a><a name="0171b13" id="0171b13">明生故。若不說無明故妄語。不應作是說。一</a><a name="0171b14" id="0171b14">切無明。與不智相應。若作是說。諸知故妄</a><a name="0171b15" id="0171b15">語。盡是無明。愚無明俱失念。不智故而妄</a><a name="0171b16" id="0171b16">語。如汝所說。雖從無明生。不名無明妄語。我</a><a name="0171b17" id="0171b17">亦如是。雖從不智生。不名不知故妄語。然</a><a name="0171b18" id="0171b18">知故名妄語</a><a name="0171b19" id="0171b19"><p>云何慢云何憍。乃至廣說。問曰。何故作此論。</a><a name="0171b20" id="0171b20">答曰。此二法相似。見慢者。世人言是人憍。見</a><a name="0171b21" id="0171b21">憍者世人言是人慢。或謂此二法是一。今欲</a><a name="0171b22" id="0171b22">決定說其體性。亦欲說差別故。而作此論</a><a name="0171b23" id="0171b23"><p>云何慢。於卑謂勝。於等謂等。因此起慢。乃至</a><a name="0171b24" id="0171b24">廣說。問曰。云何於等謂等。而作慢耶。答曰。</a><a name="0171b25" id="0171b25">猶如有一人。誦半阿含。有餘緣故。而更不進。</a><a name="0171b26" id="0171b26">更有一人。始誦阿含。此二後時一齊誦竟。而後</a><a name="0171b27" id="0171b27">誦者。便起於慢。是名於等起慢。云何憍。我生</a><a name="0171b28" id="0171b28">處勝。族姓勝。色勝。種勝。巧勝。財勝。端正</a><a name="0171b29" id="0171b29">勝。因如是等勝故起憍。豪乃至廣說。是名憍。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280171a.htm'><img src='up.gif' border=0></a>
<a href='T280171c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>