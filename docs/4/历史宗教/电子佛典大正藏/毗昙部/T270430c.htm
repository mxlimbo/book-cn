<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0430c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷83)</font> 結蘊第二中十門納息第四之一 <font face='Arial'>T27, p0430c</h2></font><hr>
<span class='old'>
</a><a name="0430b28" id="0430b28">現妙觸。現樂影者。曾聞世尊與舍利子一</a><a name="0430b29" id="0430b29">處經行。時有一鳥為鷹所逐。怖急便趣舍</span><a name="0430c01" id="0430c01">利子影。怖猶不止舉身戰慄。復越佛影身</a><a name="0430c02" id="0430c02">心坦然。時舍利子合掌白佛。如何此鳥至我</a><a name="0430c03" id="0430c03">影中猶有恐懼。纔至佛影。心無驚怖身不</a><a name="0430c04" id="0430c04">戰慄。世尊告言。汝六十劫修不害意。我於</a><a name="0430c05" id="0430c05">三大無數劫中修不害意。汝有害習。我已</a><a name="0430c06" id="0430c06">永斷故令如是。時世皆言。乃至小鳥佛慈蔭</a><a name="0430c07" id="0430c07">故令怖畏除。此中慈蔭謂現樂影。佛於餘</a><a name="0430c08" id="0430c08">處復現樂影。曾聞愚暴毘盧宅迦。壞如天</a><a name="0430c09" id="0430c09">宮劫比羅國。誅戮釋種劫奪珍財。將五百</a><a name="0430c10" id="0430c10">釋女還室羅筏國。共昇臺觀而自矜誇釋</a><a name="0430c11" id="0430c11">種豪慢我已誅訖。釋女語言。釋種為戒所</a><a name="0430c12" id="0430c12">防制故令汝誅殺。毘盧宅迦聞已大忿。此諸</a><a name="0430c13" id="0430c13">釋女猶懷傲慢。皆截手足棄城塹中。釋女</a><a name="0430c14" id="0430c14">爾時苦痛所逼。各專念佛請垂哀愍。佛知</a><a name="0430c15" id="0430c15">彼念。大悲所牽屈申臂頃尋至其所。念天</a><a name="0430c16" id="0430c16">帝釋令持衣覆。自放身光照諸釋女。時諸</a><a name="0430c17" id="0430c17">釋女蒙光影覆。苦痛皆除身心安隱。因為</a><a name="0430c18" id="0430c18">說法皆見聖諦。命終生妙三十三天。世人</a><a name="0430c19" id="0430c19">皆言。佛慈蔭故乃至釋女皆獲利樂。此中慈</a><a name="0430c20" id="0430c20">蔭謂現樂影。由如是等種種因緣。故非慈</a><a name="0430c21" id="0430c21">蔭即令得樂</a><a name="0430c22" id="0430c22"><p>如契經說。修慈究竟極至遍淨天。修悲究竟</a><a name="0430c23" id="0430c23">極至空無邊處修喜究竟極至識無邊處。修</a><a name="0430c24" id="0430c24">捨究竟極至無所有處。問修慈究竟極至遍</a><a name="0430c25" id="0430c25">淨。是事可爾。得彼果故繫屬彼故。修三無</a><a name="0430c26" id="0430c26">量究竟極至下三無色。云何可爾。豈有色</a><a name="0430c27" id="0430c27">界善招無色果耶。答有作是說。此說甚</a><a name="0430c28" id="0430c28">深。彌勒下生當解此義。復有說者。尊者寂</a><a name="0430c29" id="0430c29">授能解此義。此本論師當造論時。逢彼在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270430b.htm'><img src='up.gif' border=0></a>
<a href='T270431a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>