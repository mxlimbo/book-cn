<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0818a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷9)</font> 辯差別品第三之一 <font face='Arial'>T29, p0818a</h2></font><hr>
<span class='old'>
</a><a name="0817c28" id="0817c28">我遇身業等。益謂樂受。生受樂異熟。如斯等</a><a name="0817c29" id="0817c29">證其類極多。何緣無漏不招異熟。無愛潤故。</span><a name="0818a01" id="0818a01">如貞實種無水潤沃。又無漏法既非繫地。如</a><a name="0818a02" id="0818a02">何能招繫地異熟。何緣無記不招異熟。由力</a><a name="0818a03" id="0818a03">劣故。如朽敗種。餘善不善能招異熟。如有水</a><a name="0818a04" id="0818a04">潤諸貞實種。此異熟因總說有二。一能牽</a><a name="0818a05" id="0818a05">引。二能圓滿。且眾同分及與命根。非不相</a><a name="0818a06" id="0818a06">應行。獨所能牽引。故契經說。業為生因。生</a><a name="0818a07" id="0818a07">即命根。及眾同分。餘色心等。非定遍故。又品</a><a name="0818a08" id="0818a08">類足說諸命根是業異熟。非是業故。非心隨</a><a name="0818a09" id="0818a09">轉身語二業。亦不能引命眾同分。經言。劣</a><a name="0818a10" id="0818a10">界思業所引。應知劣界即是欲有。此說欲有</a><a name="0818a11" id="0818a11">命眾同分。唯意業感非身語業。身語表業有</a><a name="0818a12" id="0818a12">多極微。一心所起唯一能引。命眾同分。餘無</a><a name="0818a13" id="0818a13">此能。不應理故。若許同時共感一果。即應更</a><a name="0818a14" id="0818a14">互為俱有因。有對造色為俱有因。非宗所許。</a><a name="0818a15" id="0818a15">此非展轉力所生故。亦非次第。一一極微引</a><a name="0818a16" id="0818a16">命同分。一心起故。非一心起。無異功能。別引</a><a name="0818a17" id="0818a17">生後。而無過失。非為滿業。亦有斯過於一生</a><a name="0818a18" id="0818a18">中各別能取圓滿果故。依此無表亦同此釋。</a><a name="0818a19" id="0818a19">多遠離體一心起故。不許互為俱有因故。經</a><a name="0818a20" id="0818a20">說。殺生若修若習若多修習生。那落迦。論</a><a name="0818a21" id="0818a21">說。破僧妄語惡業感無間獄一劫壽者。此舉</a><a name="0818a22" id="0818a22">所起顯能起思。思業非色難知相故。於欲界</a><a name="0818a23" id="0818a23">中有時一蘊為異熟因共感一果。謂有記得</a><a name="0818a24" id="0818a24">及彼生等。有時二蘊為異熟因共感一果。謂</a><a name="0818a25" id="0818a25">善不善色及生等。有時四蘊為異熟因共感</a><a name="0818a26" id="0818a26">一果。謂善不善心心所法及彼生等。欲界無</a><a name="0818a27" id="0818a27">有隨心轉色。故無五蘊為異熟因共感一果。</a><a name="0818a28" id="0818a28">於色界中有時一蘊為異熟因共感一果。謂</a><a name="0818a29" id="0818a29">有記得無想等至及彼生等。有時二蘊為異<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290817c.htm'><img src='up.gif' border=0></a>
<a href='T290818b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>