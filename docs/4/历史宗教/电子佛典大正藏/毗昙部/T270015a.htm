<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0015a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷3)</font> 雜蘊第一中世第一法納息第一之一 <font face='Arial'>T27, p0015a</h2></font><hr>
<span class='old'>
</a><a name="0014c28" id="0014c28">言欲界繫等。答世第一法。雖不斷結而此</a><a name="0014c29" id="0014c29">善根勝妙第一。在深遠處。宜應與彼能斷</span><a name="0015a01" id="0015a01">結道。同在一地。是故應以此道證之。復次</a><a name="0015a02" id="0015a02">世第一法。引生見道定與見道同在一地。</a><a name="0015a03" id="0015a03">見道既能斷諸煩惱。故斷結道可為此證。</a><a name="0015a04" id="0015a04">復次世第一法。既於欲界極生厭患。應與</a><a name="0015a05" id="0015a05">能治欲界惑道。同在一地。故可引彼。證此</a><a name="0015a06" id="0015a06">法有。問若爾世第一法唯應在未至地。唯未</a><a name="0015a07" id="0015a07">至地能斷欲界諸煩惱故。上地應無。答對</a><a name="0015a08" id="0015a08">治有二種。一斷對治。二厭壞對治。未至地。</a><a name="0015a09" id="0015a09">於欲界具二對治。上五地於欲界雖無斷</a><a name="0015a10" id="0015a10">對治。而有厭壞對治故。彼亦有世第一法。</a><a name="0015a11" id="0015a11">尊者妙音作如是說。色界六地於欲界惑。</a><a name="0015a12" id="0015a12">皆得具有二種對治。上五地道非不能斷。</a><a name="0015a13" id="0015a13">由未至地先已斷故。雖有斷力而無可</a><a name="0015a14" id="0015a14">斷。譬如六人。同一冤家。而共議言隨於何</a><a name="0015a15" id="0015a15">處。獲者便害。於中一人先獲害之。其餘五</a><a name="0015a16" id="0015a16">人雖有害力而無可害。又如六人各持一</a><a name="0015a17" id="0015a17">燈。相與次第入一闇室。初燈入時諸闇皆破。</a><a name="0015a18" id="0015a18">餘雖有力無闇可除。又如日光初中後分。</a><a name="0015a19" id="0015a19">無不皆與夜闇相違。日初出時。破闇皆盡。</a><a name="0015a20" id="0015a20">餘雖有力無闇可破。如是六地。於欲界惑</a><a name="0015a21" id="0015a21">雖皆能斷。廣說如前。問云何得知。色界六</a><a name="0015a22" id="0015a22">地。於欲界惑具二對治。彼作是言。依上五</a><a name="0015a23" id="0015a23">地入見道者。於欲界斷分別作證。別起無</a><a name="0015a24" id="0015a24">漏離繫得故。若上五地於欲界惑。無斷對</a><a name="0015a25" id="0015a25">治此事應無。評曰。不應作如是說。彼於</a><a name="0015a26" id="0015a26">欲界煩惱畢竟。無有能斷者故。誰言彼地</a><a name="0015a27" id="0015a27">有無漏得。於欲界斷分別作證。而復引彼</a><a name="0015a28" id="0015a28">證此義耶。是故前說於理為善。問因論生</a><a name="0015a29" id="0015a29">論。世第一法。何故不能斷諸煩惱。答世第<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270014c.htm'><img src='up.gif' border=0></a>
<a href='T270015b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>