<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0413a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷80)</font> 結蘊第二中十門納息第四之一 <font face='Arial'>T27, p0413a</h2></font><hr>
<span class='old'>
</a><a name="0412c28" id="0412c28">句。有是第三支非第四支。謂慧樂。有是第</a><a name="0412c29" id="0412c29">四支非第三支。謂不苦不樂。有是第三支</span><a name="0413a01" id="0413a01">亦是第四支。謂捨念心一境性。有非第三</a><a name="0413a02" id="0413a02">支亦非第四支。謂除前相。問輕安行捨一</a><a name="0413a03" id="0413a03">切地有。何故初二靜慮立輕安為支非行</a><a name="0413a04" id="0413a04">捨。第三第四靜慮立行捨為支非輕安耶。</a><a name="0413a05" id="0413a05">答先說隨順是支義故。謂輕安唯隨順初二</a><a name="0413a06" id="0413a06">靜慮故立為支。行捨唯隨順第三第四靜</a><a name="0413a07" id="0413a07">慮故立為支。復次互相覆故。謂初二靜慮輕</a><a name="0413a08" id="0413a08">安用勝。能覆行捨故立為支。第三第四靜</a><a name="0413a09" id="0413a09">慮行捨用勝。能覆輕安故立為支問何故此</a><a name="0413a10" id="0413a10">二能互相覆。答此二行相更相違故。謂輕安</a><a name="0413a11" id="0413a11">相輕舉。行捨相沈靜。俱時而有更互相違。</a><a name="0413a12" id="0413a12">如人一時亦行亦住。亦睡亦覺一向相違。</a><a name="0413a13" id="0413a13">而善心中對治各異故得俱起。謂輕安能對</a><a name="0413a14" id="0413a14">治惛沈。行捨能對治掉舉。復次為對治欲</a><a name="0413a15" id="0413a15">界五識身。及所引身麤重故。初靜慮立輕</a><a name="0413a16" id="0413a16">安為支。為對治初靜慮三識身。及所引身</a><a name="0413a17" id="0413a17">麤重故。第二靜慮立輕安為支。第二第三</a><a name="0413a18" id="0413a18">靜慮無麤識身。及所引身麤重可對治故。</a><a name="0413a19" id="0413a19">第三第四靜慮不立輕安為支。彼既不</a><a name="0413a20" id="0413a20">立輕安為支。故立行捨為支。復次初二靜</a><a name="0413a21" id="0413a21">慮有染污喜擾動身心。故世尊說應習輕</a><a name="0413a22" id="0413a22">安不應住捨。是故初二靜慮唯立輕安為</a><a name="0413a23" id="0413a23">支。第三第四靜慮無染污喜擾動身心故</a><a name="0413a24" id="0413a24">世尊說。但應住捨勿習輕安。是故第三第</a><a name="0413a25" id="0413a25">四靜慮唯立行捨為支。復次初二靜慮輕安</a><a name="0413a26" id="0413a26">有因。謂諸善喜。如契經說。心有喜故身則</a><a name="0413a27" id="0413a27">輕安。是故初二靜慮唯立輕安為支。第三</a><a name="0413a28" id="0413a28">第四靜慮輕安無因。謂無善喜唯應住捨。</a><a name="0413a29" id="0413a29">故彼但立行捨為支。復次第三靜慮棄捨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270412c.htm'><img src='up.gif' border=0></a>
<a href='T270413b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>