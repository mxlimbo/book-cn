<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0867c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷172)</font> 定蘊第七中攝納息第三之一 <font face='Arial'>T27, p0867c</h2></font><hr>
<span class='old'>
</a><a name="0867b28" id="0867b28">人。亦有傍者。或面似豬。或似種種餘惡禽</a><a name="0867b29" id="0867b29">獸。如今壁上彩畫所作。問語言云何。答劫初</span><a name="0867c01" id="0867c01">成時皆作聖語。後時隨處作種種言。或有</a><a name="0867c02" id="0867c02">說者。隨從何處命終生此即作彼形即作</a><a name="0867c03" id="0867c03">彼語。評曰。不應作是說。若從無色界歿</a><a name="0867c04" id="0867c04">來生此趣可無形無言耶。應作是說。隨</a><a name="0867c05" id="0867c05">所生處形言亦爾</a><a name="0867c06" id="0867c06"><p>云何人趣。答人一類伴侶眾同分。乃至廣說。</a><a name="0867c07" id="0867c07">問何故此趣名末奴沙。答昔有轉輪王名</a><a name="0867c08" id="0867c08">曼馱多。告諸人曰。汝等欲有所作應先思</a><a name="0867c09" id="0867c09">惟稱量觀察。爾時諸人即如王教。欲有所</a><a name="0867c10" id="0867c10">作皆先思惟稱量觀察。便於種種工巧業處</a><a name="0867c11" id="0867c11">而得善巧。以能用意思惟觀察所作事故。</a><a name="0867c12" id="0867c12">名末奴沙。從是以來傳立斯號。先未號此</a><a name="0867c13" id="0867c13">末奴沙時。人或相呼以為雲頸。或名多羅</a><a name="0867c14" id="0867c14">脛。或名底落迦。或名阿沙荼。有說。末奴沙</a><a name="0867c15" id="0867c15">者是假名假想。乃至廣說。有說。先造作增</a><a name="0867c16" id="0867c16">長下身語意妙行。往彼生彼令彼生相續。</a><a name="0867c17" id="0867c17">故名人趣。有說多憍慢故名人。以五趣中</a><a name="0867c18" id="0867c18">憍慢多者無如人故。有說。能寂靜意故名</a><a name="0867c19" id="0867c19">人。以五趣中能寂靜意無如人者。故契經</a><a name="0867c20" id="0867c20">說。人有三事勝於諸天。一勇猛。二憶念。三</a><a name="0867c21" id="0867c21">梵行勇猛者。謂不見當果而能修諸苦行。</a><a name="0867c22" id="0867c22">憶念者。謂能憶念久時所作。所說等事分明</a><a name="0867c23" id="0867c23">了了。梵行者。謂能初種順解脫分順決擇分</a><a name="0867c24" id="0867c24">等殊勝善根。及能受持別解脫戒。由此因</a><a name="0867c25" id="0867c25">緣故名人趣。問人住何處。答住四大洲。謂</a><a name="0867c26" id="0867c26">贍部洲。毘提訶洲。瞿陀尼洲。拘盧洲。亦住</a><a name="0867c27" id="0867c27">八中洲。何等為八。謂拘盧洲有二眷屬。一</a><a name="0867c28" id="0867c28">矩拉婆洲。二憍拉婆洲。毘提訶洲有二眷屬。</a><a name="0867c29" id="0867c29">一提訶洲。二蘇提訶洲。瞿陀尼洲有二眷屬。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270867b.htm'><img src='up.gif' border=0></a>
<a href='T270868a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>