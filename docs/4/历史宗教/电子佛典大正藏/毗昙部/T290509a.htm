<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0509a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷29)</font> 辯緣起品第三之一 <font face='Arial'>T29, p0509a</h2></font><hr>
<span class='old'>
</a><a name="0508c28" id="0508c28">顯離色染。非彼性類為依故斷一種性依捨</a><a name="0508c29" id="0508c29">言。顯究竟離無色界染。如是所說。受有支中。</span><a name="0509a01" id="0509a01">應知義門無量差別。何緣不說所餘有支。頌</a><a name="0509a02" id="0509a02">曰</a><a name="0509a03" id="0509a03"><p class='lg'>　　餘已說當說　</p></a><a name="0509a04" id="0509a04"><p>論曰。所餘有支。或有已說。或有當說。如前已</a><a name="0509a05" id="0509a05">辯。若爾何緣更興此頌。為於後頌遮廣釋疑。</a><a name="0509a06" id="0509a06">由後頌中說煩惱等。勿有於此生如是疑。前</a><a name="0509a07" id="0509a07">已廣明四支義訖。次應廣釋其餘有支。為顯</a><a name="0509a08" id="0509a08">後文依惑業事。寄喻總顯十二有支。故軌範</a><a name="0509a09" id="0509a09">師。更興此頌。如前已說。十二有支。略攝唯</a><a name="0509a10" id="0509a10">三。謂惑業事。此三用別。其喻云何。頌曰</a><a name="0509a11" id="0509a11"><p class='lg'>　　此中說煩惱　　　如種復如龍</a><br><a name="0509a12" id="0509a12">　　如草根樹莖　　　及如糠裹米</a><br><a name="0509a13" id="0509a13">　　業如有糠米　　　如草藥如花</a><br><a name="0509a14" id="0509a14">　　諸異熟果事　　　如成熟飲食　</p></a><a name="0509a15" id="0509a15"><p>論曰。如何此三種等相似。如從種子芽葉等</a><a name="0509a16" id="0509a16">生。如是從煩惱生煩惱業事。如龍鎮池水恒</a><a name="0509a17" id="0509a17">不竭。如是煩惱得相續鎮生池。令惑業事流</a><a name="0509a18" id="0509a18">注無盡。如草根未拔。苗剪剪還生。如是煩惱</a><a name="0509a19" id="0509a19">根。未以聖道拔。令生苗稼斷斷還起。如從樹</a><a name="0509a20" id="0509a20">莖頻生枝花果。如是從惑數起惑業事。如糠</a><a name="0509a21" id="0509a21">裹米能生芽等。非獨能生煩惱。裹業能感後</a><a name="0509a22" id="0509a22">有。非獨能感。如米有糠能生芽等。業有煩惱。</a><a name="0509a23" id="0509a23">能招異熟如諸草藥果熟為後邊。業果熟已。</a><a name="0509a24" id="0509a24">更不招異熟。如花於果為生近因。業為近因。</a><a name="0509a25" id="0509a25">能生異熟。如熟飲食。但應受用。不可轉生成</a><a name="0509a26" id="0509a26">餘飲食。異熟果事。既成熟已。不能更招餘生</a><a name="0509a27" id="0509a27">異熟。若諸異熟。復感餘生。餘復感餘。應無</a><a name="0509a28" id="0509a28">解脫</a><a name="0509a29" id="0509a29"><p class='juan'>
說一切有部順正理論卷第二十九</p>
<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290508c.htm'><img src='up.gif' border=0></a>
<a href='T290509b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>