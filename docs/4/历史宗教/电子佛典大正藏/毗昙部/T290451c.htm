<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0451c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷20)</font> 辯差別品第二之一 <font face='Arial'>T29, p0451c</h2></font><hr>
<span class='old'>
</a><a name="0451b28" id="0451b28">諸定剎那第二句者。謂初所起諸定剎那。及</a><a name="0451b29" id="0451b29">有心位諸心心所生住異滅。第三句者。謂初</span><a name="0451c01" id="0451c01">所起諸定剎那。及有心位心心所法。第四句</a><a name="0451c02" id="0451c02">者。謂第二等諸定剎那。及無心定出心心所</a><a name="0451c03" id="0451c03">生住異滅。若法與心為等無間。與無心定為</a><a name="0451c04" id="0451c04">無間耶。應作四句。謂前第三第四句。為今第</a><a name="0451c05" id="0451c05">一第二句。即前第一第二句。為今第三第四</a><a name="0451c06" id="0451c06">句。餘不相應及諸色法。皆因增上二緣所生。</a><a name="0451c07" id="0451c07">復云何知。世間諸法。唯如上說因緣所生。非</a><a name="0451c08" id="0451c08">自在天我勝性等一因。所起。由次第故。謂諸</a><a name="0451c09" id="0451c09">世間。若自在等一因生者。則應一切俱時而</a><a name="0451c10" id="0451c10">生。非次第起。因現有故。何法為障。令不俱</a><a name="0451c11" id="0451c11">生。現見諸法。次第而起。故知非但一因所</a><a name="0451c12" id="0451c12">生。若執世間隨自在欲。前後差別。故非頓起。</a><a name="0451c13" id="0451c13">是則應許非一因生。亦許欲為法生因故。此</a><a name="0451c14" id="0451c14">欲前後生滅差別。理亦不成。因無異故。非因</a><a name="0451c15" id="0451c15">無異果有差別。要待異因。果方別故。或差別</a><a name="0451c16" id="0451c16">欲。應許頓生。所因前後無差別故。是則諸法</a><a name="0451c17" id="0451c17">亦應頓生。誰能為障。令不頓起。若自在欲。更</a><a name="0451c18" id="0451c18">待餘因。前後次第差別生者。應所因法更待</a><a name="0451c19" id="0451c19">餘因。則所待因。應無邊際。因無邊故。無始義</a><a name="0451c20" id="0451c20">成。不越釋門因緣正理。徒異名說自在為因。</a><a name="0451c21" id="0451c21">又無用故。不應妄執世間諸法自在為因。非</a><a name="0451c22" id="0451c22">自在天作大功力生世間法。少有所用。故不</a><a name="0451c23" id="0451c23">應謂自在為因。若為發生自歡喜者。但應發</a><a name="0451c24" id="0451c24">喜。何用生餘。若喜離餘方便不發。是則彼喜</a><a name="0451c25" id="0451c25">餘方便生。自在於斯。應非自在。於喜既爾。餘</a><a name="0451c26" id="0451c26">亦應然。差別因緣不可得故。或餘方便。應餘</a><a name="0451c27" id="0451c27">方便生。何用計從自在天所起。若餘方便。離</a><a name="0451c28" id="0451c28">餘方便生喜。亦應非餘方便所起。或生苦具。</a><a name="0451c29" id="0451c29">逼害有情。為發自喜。咄哉何用事斯暴惡自<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290451b.htm'><img src='up.gif' border=0></a>
<a href='T290452a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>