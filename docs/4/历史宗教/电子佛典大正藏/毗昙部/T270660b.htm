<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0660b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷126)</font> 業蘊第四中自業納息第五之一 <font face='Arial'>T27, p0660b</h2></font><hr>
<span class='old'>
</a><a name="0660a28" id="0660a28">五三經梵網幻網五蘊六處大因緣等。脅尊</a><a name="0660a29" id="0660a29">者言。此中般若說名方廣。事用大故</span><a name="0660b01" id="0660b01">希法云何。謂諸經中說三寶等甚希有事。有</a><a name="0660b02" id="0660b02">餘師說。諸弟子等讚歎世尊希有功德。如舍</a><a name="0660b03" id="0660b03">利子讚歎世尊無上功德。尊者慶喜讚歎世</a><a name="0660b04" id="0660b04">尊甚希有法。論議云何。謂諸經中決判默說</a><a name="0660b05" id="0660b05">大說等教。又如佛一時略說經已。便入靜</a><a name="0660b06" id="0660b06">室宴默多時。諸大聲聞共集一處。各以種</a><a name="0660b07" id="0660b07">種異文句義。解釋佛說</a><a name="0660b08" id="0660b08"><p>書名何法。乃至廣說。問何故作此論。答欲</a><a name="0660b09" id="0660b09">令疑者得決定故謂此論中廣辯勝義自</a><a name="0660b10" id="0660b10">性差別勿有生疑。作此論者唯善勝義不</a><a name="0660b11" id="0660b11">閑世俗。為顯論者勝義世俗俱善了達故</a><a name="0660b12" id="0660b12">作斯論</a><a name="0660b13" id="0660b13"><p>書名何法。答謂如理轉變身業及此所依諸</a><a name="0660b14" id="0660b14">巧便智。此中書者非所造字。但是所有能造</a><a name="0660b15" id="0660b15">字法。此能成字故說為書。如理轉變身業者。</a><a name="0660b16" id="0660b16">顯所起果即是色蘊所依。巧便智者。顯能起</a><a name="0660b17" id="0660b17">因即是四蘊。如是五蘊為書自性</a><a name="0660b18" id="0660b18"><p>數名何法。答如理轉變意業。及此所依諸巧</a><a name="0660b19" id="0660b19">便智。此中數者。非謂所數稻麻等物百千等</a><a name="0660b20" id="0660b20">數。但是所有能數之法。此能數法故說為數。</a><a name="0660b21" id="0660b21">佛弟子中尊者慶喜善解數法餘所不過。</a><a name="0660b22" id="0660b22">曾於一時為乞食故。執持衣缽趣廣嚴</a><a name="0660b23" id="0660b23">城。時城門前有一外道。遙見慶喜竊作念</a><a name="0660b24" id="0660b24">言。承此沙門解數第一。吾今當試為實爾</a><a name="0660b25" id="0660b25">耶。時城門邊有一大樹。枝葉繁茂名諾瞿陀。</a><a name="0660b26" id="0660b26">外道趨前指樹而問。汝今知此葉數幾何。</a><a name="0660b27" id="0660b27">尊者仰顧尋答之曰。今此樹葉若干百千。言</a><a name="0660b28" id="0660b28">已入城。於後外道作是思惟。何理驗知彼</a><a name="0660b29" id="0660b29">言虛實。便取少葉而藏匿之。慶喜出城外<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270660a.htm'><img src='up.gif' border=0></a>
<a href='T270660c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>