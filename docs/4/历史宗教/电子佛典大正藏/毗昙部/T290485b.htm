<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0485b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷25)</font> 辯緣起品第三之一 <font face='Arial'>T29, p0485b</h2></font><hr>
<span class='old'>
</a><a name="0485a28" id="0485a28">俗說。定為非理。行名色二緣識何別。此三緣</a><a name="0485a29" id="0485a29">識。何處說耶。行緣識者。如契經中。說行緣</span><a name="0485b01" id="0485b01">識。名色緣識者。如大緣起經。佛告阿難陀。識</a><a name="0485b02" id="0485b02">不依名色為得住不。不也世尊。二緣識者。如</a><a name="0485b03" id="0485b03">契經說。緣二生識。其二者何。謂眼與色。乃至</a><a name="0485b04" id="0485b04">意法。無行名色緣識非二有二緣識。非行名</a><a name="0485b05" id="0485b05">色。謂唯結生識。說行為緣。此由行勢力。牽引</a><a name="0485b06" id="0485b06">生故。此結生識。唯一剎那。即此亦名名色緣</a><a name="0485b07" id="0485b07">識。由依名色得增長故。又亦說此名二緣識。</a><a name="0485b08" id="0485b08">意法為緣而得生故。六處等位。唯二緣識。</a><a name="0485b09" id="0485b09">豈不名色及二緣識。亦行為緣。一切前生業</a><a name="0485b10" id="0485b10">異熟識。或所餘識。皆行為緣而得生故。雖有</a><a name="0485b11" id="0485b11">是理。然識生中。但說勝因。以為緣故。如生眼</a><a name="0485b12" id="0485b12">識。亦緣空等。而但說言緣二生識。謂續生位。</a><a name="0485b13" id="0485b13">意識生時。行為勝因。方得生起。由先業力。引</a><a name="0485b14" id="0485b14">至此位。故但說此以行為緣。若至餘位。則名</a><a name="0485b15" id="0485b15">色等。亦得與識為勝生緣。豈不續生最初位</a><a name="0485b16" id="0485b16">識。亦以中有為勝生緣。此難不然。見離中有</a><a name="0485b17" id="0485b17">此續生識亦得生故。非餘位識離名色等亦</a><a name="0485b18" id="0485b18">有得生。是故唯於初結生位說行緣識。有餘</a><a name="0485b19" id="0485b19">師說。行緣識者。謂初取時。名色緣識者。謂取</a><a name="0485b20" id="0485b20">已守護時。二緣識者。謂護已增長時。或有說</a><a name="0485b21" id="0485b21">言。行緣識者。顯示宿業。名色緣識者。顯示次</a><a name="0485b22" id="0485b22">第。二緣識者。顯示所依境。復有說者。言行</a><a name="0485b23" id="0485b23">緣識。顯一門轉。名色緣識。顯二門轉。彼位</a><a name="0485b24" id="0485b24">識亦依身根門轉故。言二緣識。顯六門轉。如</a><a name="0485b25" id="0485b25">是等類。有多差別。又薄伽梵。說二種識為名</a><a name="0485b26" id="0485b26">色緣。謂結生時識。及本有時識。故世尊告阿</a><a name="0485b27" id="0485b27">難陀言。識若不入母胎中者。此名色成羯剌</a><a name="0485b28" id="0485b28">藍不。不也世尊。乃至廣說。世尊復告阿難陀</a><a name="0485b29" id="0485b29">言。識入母胎。復還捨離名色得生後名色不。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290485a.htm'><img src='up.gif' border=0></a>
<a href='T290485c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>