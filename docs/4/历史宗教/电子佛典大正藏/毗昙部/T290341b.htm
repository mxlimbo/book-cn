<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0341b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷2)</font> 辯本事品第一之一 <font face='Arial'>T29, p0341b</h2></font><hr>
<span class='old'>
</a><a name="0341a28" id="0341a28">是思。或如是見即如是見。若作是言。其義何</a><a name="0341a29" id="0341a29">別又如經說。彼有如是信欲勤安念智思捨。</span><a name="0341b01" id="0341b01">名為勝行。若信等行即是思者說信等已。何</a><a name="0341b02" id="0341b02">復說思。又此諸法似同時用。如何一思多體俱</a><a name="0341b03" id="0341b03">起。上座此中作如是釋。為攝此時所起餘行。</a><a name="0341b04" id="0341b04">故復舉思。前說信等。為顯此時所起勝行。如</a><a name="0341b05" id="0341b05">五濁法及四修行。謂五濁中見雖煩惱。由最</a><a name="0341b06" id="0341b06">勝故。復更別說。四修行者。如契經言。修身語</a><a name="0341b07" id="0341b07">意妙行正見。斷身語意惡行邪見。非正邪見</a><a name="0341b08" id="0341b08">意妙惡行之所不攝。勝故別說。此亦應爾。理</a><a name="0341b09" id="0341b09">不應然。信等亦應思所攝故。不應別說。豈不</a><a name="0341b10" id="0341b10">已說。為顯此時所起勝行。故說信等。雖知已</a><a name="0341b11" id="0341b11">說。然不應理。一法一時多體俱起。如受想等</a><a name="0341b12" id="0341b12">不應理故非受想等一法體類樂小等別有俱</a><a name="0341b13" id="0341b13">時起。是故彼說非佛法宗。又彼彼處若不舉</a><a name="0341b14" id="0341b14">思。彼彼契經所說應闕。如世尊言。學無學戒</a><a name="0341b15" id="0341b15">定慧解脫。此契經內。既不舉思。應闕所餘作</a><a name="0341b16" id="0341b16">意等法。若謂聞者於彼已知。則舉慧等。亦應</a><a name="0341b17" id="0341b17">無用。是故彼釋。因定不然。喻亦非理。諸見所</a><a name="0341b18" id="0341b18">持難解脫故。為顯諸見縛義堅強。故與煩惱</a><a name="0341b19" id="0341b19">總別顯過。意惡行中邪見最重。為顯邪見勝</a><a name="0341b20" id="0341b20">彼貪瞋。理須總別說斷對治。思於信等未見</a><a name="0341b21" id="0341b21">勝用。何緣此思總別而說。是故彼喻與法不</a><a name="0341b22" id="0341b22">齊。如前難彼。若執信等思為自性。思與信</a><a name="0341b23" id="0341b23">等總別而說。其理不成。彼立見喻。極不相似。</a><a name="0341b24" id="0341b24">非諸煩惱諸意惡行一切皆用見為自體。何</a><a name="0341b25" id="0341b25">得以見總別說故。例思同彼應總別說。又設</a><a name="0341b26" id="0341b26">許彼作意等法皆思為性。然所立思。不同邪</a><a name="0341b27" id="0341b27">見。色界色處。若增上緣。若能作因。若分別</a><a name="0341b28" id="0341b28">慧。修三摩地。法界法處。行蘊安立。除作意</a><a name="0341b29" id="0341b29">等。無多思故。又此經中別說何用。謂契經言。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290341a.htm'><img src='up.gif' border=0></a>
<a href='T290341c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>