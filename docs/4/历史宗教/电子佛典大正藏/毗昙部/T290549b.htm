<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0549b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷36)</font> 辯業品第四之一 <font face='Arial'>T29, p0549b</h2></font><hr>
<span class='old'>
</a><a name="0549a28" id="0549a28"><p class='lg'>　　俱得名尸羅　　　妙行業律儀</a><br><a name="0549a29" id="0549a29">　　唯初表無表　　　名別解業道　</p></span><a name="0549b01" id="0549b01"><p>論曰。以清涼故名曰尸羅。此中尸羅是平治</a><a name="0549b02" id="0549b02">義。故字相處作是釋言。平治義中置尸羅界。</a><a name="0549b03" id="0549b03">戒能平險業故得名尸羅。智者稱揚故名妙</a><a name="0549b04" id="0549b04">行。或修行此得愛果故。所作自體故名為業。</a><a name="0549b05" id="0549b05">雖契經中說諸無表名為非造。亦名非作。以</a><a name="0549b06" id="0549b06">有慚恥受無表力不造惡故。而有作義如前</a><a name="0549b07" id="0549b07">已辨。亦名律儀如前已釋。如是應知別解脫</a><a name="0549b08" id="0549b08">戒通初後位無差別名。唯初剎那表及無表。</a><a name="0549b09" id="0549b09">得別解脫及業道名。謂受戒時初表無表別</a><a name="0549b10" id="0549b10">別棄捨種種惡故。依初別捨義立別解脫名。</a><a name="0549b11" id="0549b11">或初所應修故名別解脫。或彼初起最能超</a><a name="0549b12" id="0549b12">過如獄險惡趣故名別解脫。即初剎那表與</a><a name="0549b13" id="0549b13">無表。亦得名為根本業道。初防身語暢思業</a><a name="0549b14" id="0549b14">故從第二念乃至未捨不名別解脫。名別解</a><a name="0549b15" id="0549b15">脫律儀。不名業道名為後起。已辨安立差別</a><a name="0549b16" id="0549b16">律儀。當辯律儀成就差別。誰成就何律儀。頌</a><a name="0549b17" id="0549b17">曰</a><a name="0549b18" id="0549b18"><p class='lg'>　　八成別解脫　　　得靜慮聖者</a><br><a name="0549b19" id="0549b19">　　成靜慮道生　　　後二隨心轉　</p></a><a name="0549b20" id="0549b20"><p>論曰。八眾皆成就別解脫律儀。謂從苾芻乃</a><a name="0549b21" id="0549b21">至近住。外道無有所受戒耶。雖有不名別解</a><a name="0549b22" id="0549b22">脫戒。由彼所受無有功能永脫諸惡。依著有</a><a name="0549b23" id="0549b23">故。靜慮生者。謂此律儀由從或依靜慮生故。</a><a name="0549b24" id="0549b24">若得靜慮者定成此律儀。靜慮眷屬亦名靜</a><a name="0549b25" id="0549b25">慮。道生律儀聖者皆成就。此復二種。謂學及</a><a name="0549b26" id="0549b26">無學。於前所說三律儀中。何等律儀隨心而</a><a name="0549b27" id="0549b27">轉。唯後二種。謂靜慮生及道生。二非別解脫。</a><a name="0549b28" id="0549b28">所以者何。異心無心亦恒轉故。靜慮無漏二</a><a name="0549b29" id="0549b29">種律儀亦名斷律儀。依何位建立。頌曰<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290549a.htm'><img src='up.gif' border=0></a>
<a href='T290549c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>