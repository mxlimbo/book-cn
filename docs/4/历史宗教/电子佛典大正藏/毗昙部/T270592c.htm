<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0592c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷114)</font> 業蘊第四中惡行納息第一之一 <font face='Arial'>T27, p0592c</h2></font><hr>
<span class='old'>
</a><a name="0592b28" id="0592b28">時出定以此事白眾。眾皆驚歎共取香薪。</a><a name="0592b29" id="0592b29">焚燒其肉收其餘骨。起窣堵波禮拜供養。</span><a name="0592c01" id="0592c01">如是惡業。要待相續。或度相續。方受其</a><a name="0592c02" id="0592c02">果</a><a name="0592c03" id="0592c03"><p>復次昔有屠販牛人。驅牛涉路人多糧盡飢</a><a name="0592c04" id="0592c04">渴熱乏。息而議曰。此等群牛終非己物。宜</a><a name="0592c05" id="0592c05">割取舌以濟飢虛。則時以鹽塗諸牛口。牛</a><a name="0592c06" id="0592c06">貪鹹味出舌舐之。則用利刀一時截取。</a><a name="0592c07" id="0592c07">以火暗炙而共食之。食已相與臨水澡漱。</a><a name="0592c08" id="0592c08">俱嚼楊枝揩齒既了。擘以刮舌。惡業力故。</a><a name="0592c09" id="0592c09">諸人舌根猶如爛果一時俱落。如是惡業。</a><a name="0592c10" id="0592c10">要待相續。或度相續。方受其果</a><a name="0592c11" id="0592c11"><p>復次聞昔有暴惡者。令母執器自搆牛乳。</a><a name="0592c12" id="0592c12">搆便過量。母止之言。餘者可留以乳犢子。</a><a name="0592c13" id="0592c13">其人既聞忽生瞋忿。以手掬乳散其母面。</a><a name="0592c14" id="0592c14">隨著母身乳滴多少。惡業力故則令彼人身</a><a name="0592c15" id="0592c15">上還生爾所白癩。如是惡業。要待相續。或</a><a name="0592c16" id="0592c16">度相續。方受其果。是為略引順現法受三</a><a name="0592c17" id="0592c17">種惡業。昔憍薩羅國有王名勝軍。生其一</a><a name="0592c18" id="0592c18">女具十八醜。貧賤者不與。富貴者不求。有</a><a name="0592c19" id="0592c19">長者子財位喪失。王聞遣使召至告言。吾</a><a name="0592c20" id="0592c20">有小女少乏容色。卿若不恥厚俸珍財。其</a><a name="0592c21" id="0592c21">人許之。王聞歡喜。多賜財寶田宅僕使恣</a><a name="0592c22" id="0592c22">其所欲。降嬪以禮密令歸第。其人慚恥出</a><a name="0592c23" id="0592c23">則關鑰。親知莫見。有諸密友。責言。何故不</a><a name="0592c24" id="0592c24">示我妻。長者子言。何遽之有。眾人怪其推</a><a name="0592c25" id="0592c25">延遂共立約。卻後七日各將室家會某園</a><a name="0592c26" id="0592c26">林歡娛讌賞。違者當罰金錢五百。至第七</a><a name="0592c27" id="0592c27">日皆如所約。唯長者子不將婦來。自恃</a><a name="0592c28" id="0592c28">財富任罰多少。其婦獨在家中自責自恨。</a><a name="0592c29" id="0592c29">我宿何罪受此惡身。眾人皆樂唯我獨苦。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270592b.htm'><img src='up.gif' border=0></a>
<a href='T270593a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>