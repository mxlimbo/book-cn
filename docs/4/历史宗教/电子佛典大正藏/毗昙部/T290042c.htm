<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0042c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷8)</font> 分別世品第三之一 <font face='Arial'>T29, p0042c</h2></font><hr>
<span class='old'>
</a><a name="0042b28" id="0042b28">異熟生。有餘師言。亦通長養。即於三界及</a><a name="0042b29" id="0042b29">五趣中。如其次第識住有七。其七者何頌</span><a name="0042c01" id="0042c01">曰</a><a name="0042c02" id="0042c02"><p class='lg'>　　身異及想異　　　身異同一想</a><br><a name="0042c03" id="0042c03">　　翻此身想一　　　并無色下三</a><br><a name="0042c04" id="0042c04">　　故識住有七　　　餘非有損壞　</p></a><a name="0042c05" id="0042c05"><p>論曰。契經中說。有色有情身異想異如人一</a><a name="0042c06" id="0042c06">分天。是第一識住。一分天者。謂欲界天及初</a><a name="0042c07" id="0042c07">靜慮除劫初起。言身異者。謂彼色身種種</a><a name="0042c08" id="0042c08">顯形狀貌異故。彼由身異。或有異身故彼</a><a name="0042c09" id="0042c09">有情說名身異。言想異者。謂彼苦樂不苦</a><a name="0042c10" id="0042c10">不樂想差別故。彼由想異。或有異想故彼</a><a name="0042c11" id="0042c11">有情說名想異。有色有情身異想一如梵眾</a><a name="0042c12" id="0042c12">天謂劫初起。是第二識住。所以者何。以劫</a><a name="0042c13" id="0042c13">初起。彼諸梵眾起如是想。我等皆是大梵所</a><a name="0042c14" id="0042c14">生。大梵爾時亦起此想。是諸梵眾皆我所</a><a name="0042c15" id="0042c15">生。同想一因故名想一。大梵王身其量高</a><a name="0042c16" id="0042c16">廣。容貌威德言語光明衣冠等事。一一皆與</a><a name="0042c17" id="0042c17">梵眾不同故名身異。經說。梵眾作是念言。</a><a name="0042c18" id="0042c18">我等曾見如是有情長壽久住。乃至起願。云</a><a name="0042c19" id="0042c19">何當令諸餘有情生我同分。於彼正起此</a><a name="0042c20" id="0042c20">心願時。我等便生彼同分內。梵眾何處曾</a><a name="0042c21" id="0042c21">見梵王。有餘師言。住極光淨。從彼天沒來</a><a name="0042c22" id="0042c22">生此故。云何今時不得第二靜慮。而能憶</a><a name="0042c23" id="0042c23">念彼地宿住事耶。若彼已得第二靜慮。云何</a><a name="0042c24" id="0042c24">緣大梵猶起戒禁取。有餘師說。住中有中。</a><a name="0042c25" id="0042c25">彼住中有中無長時住義。以於受生無障</a><a name="0042c26" id="0042c26">礙故。如何梵眾可作念言。我等曾見如是</a><a name="0042c27" id="0042c27">有情長壽久住。是故梵眾即住自天憶念此</a><a name="0042c28" id="0042c28">生前所更事。謂先見彼長壽久住。後重見時</a><a name="0042c29" id="0042c29">起如是念。有色有情身一想異如極光淨天。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290042b.htm'><img src='up.gif' border=0></a>
<a href='T290043a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>