<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0371b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷72)</font> 結蘊第二中十門納息第四之一 <font face='Arial'>T27, p0371b</h2></font><hr>
<span class='old'>
</a><a name="0371a28" id="0371a28">十三天尊。如是一主有十種名。聲雖有異</a><a name="0371a29" id="0371a29">而體無別。如對法中說受名受。亦名等受。</span><a name="0371b01" id="0371b01">亦名別受。亦名覺受。亦名受趣。如是一受</a><a name="0371b02" id="0371b02">有五種名。聲雖有異而體無別。故契經說</a><a name="0371b03" id="0371b03">心意識三。聲雖有異而無差別。復有說者。</a><a name="0371b04" id="0371b04">心意識三亦有差別。謂名即差別。名心名</a><a name="0371b05" id="0371b05">意名識異故。復次世亦差別。謂過去名意。</a><a name="0371b06" id="0371b06">未來名心。現在名識故。復次施設亦有差</a><a name="0371b07" id="0371b07">別。謂界中施設心。處中施設意。蘊中施設</a><a name="0371b08" id="0371b08">識故。復次義亦有差別。謂心是種族義。意</a><a name="0371b09" id="0371b09">是生門義。識是積聚義。復次業亦有差別。謂</a><a name="0371b10" id="0371b10">遠行是心業。如有頌曰</a><a name="0371b11" id="0371b11"><p class='lg'>　　能遠行獨行　　　無身寐於窟</a><br><a name="0371b12" id="0371b12">　　調伏此心者　　　解脫大怖畏　</p></a><a name="0371b13" id="0371b13"><p>前行是意業。如有頌曰</a><a name="0371b14" id="0371b14"><p class='lg'>　　諸法意前行　　　意尊意所引</a><br><a name="0371b15" id="0371b15">　　意染淨言作　　　苦樂如影隨　</p></a><a name="0371b16" id="0371b16"><p>續生是識業。如契經說。入母胎時識若無</a><a name="0371b17" id="0371b17">者。羯刺藍等不得成就。故知續生是識業</a><a name="0371b18" id="0371b18">用。復次彩畫是心業。如契經說。苾芻當知。</a><a name="0371b19" id="0371b19">諸傍生趣由心彩畫。有種種色。歸趣是意</a><a name="0371b20" id="0371b20">業。如契經說。苾芻當知。如是五根各別所</a><a name="0371b21" id="0371b21">行各別境界。意根總領受彼所行境界。意歸</a><a name="0371b22" id="0371b22">趣彼作諸事業。了別是識業。如契經說。苾</a><a name="0371b23" id="0371b23">芻當知。識能了別種種境事。復次滋長是心</a><a name="0371b24" id="0371b24">業。思量是意業。分別是識業。脅尊者言。滋長</a><a name="0371b25" id="0371b25">分割是心業。思量思惟是意業。分別解了是</a><a name="0371b26" id="0371b26">識業。應知此中滋長者是有漏心。分割者是</a><a name="0371b27" id="0371b27">無漏心。思量者是有漏意。思惟者是無漏意。</a><a name="0371b28" id="0371b28">分別者是有漏識。解了者是無漏識。心意識</a><a name="0371b29" id="0371b29">三是謂差別<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270371a.htm'><img src='up.gif' border=0></a>
<a href='T270371c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>