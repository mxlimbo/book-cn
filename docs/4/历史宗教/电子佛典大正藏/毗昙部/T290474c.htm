<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0474c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷24)</font> 辯緣起品第三之一 <font face='Arial'>T29, p0474c</h2></font><hr>
<span class='old'>
</a><a name="0474b28" id="0474b28">根於一身中識常生滅。恒無死難由斯已解。</a><a name="0474b29" id="0474b29">或復死者同分蘊滅。異分蘊生。故無斯過。且</span><a name="0474c01" id="0474c01">化生者。先世所作業果色根。并所依處。此處</a><a name="0474c02" id="0474c02">頓滅。即於此處。容有其餘業果頓起。可疑死</a><a name="0474c03" id="0474c03">位與前無別。餘三生者。先世所作業果。色根</a><a name="0474c04" id="0474c04">相續雖滅。而見依處相似隨轉。非後色根無</a><a name="0474c05" id="0474c05">所依處。別業果故。非即依前。由此證知。餘業</a><a name="0474c06" id="0474c06">所感。根及依處。鄰次前身根滅所依。異處而</a><a name="0474c07" id="0474c07">起。有對礙法。自所住方。必能障餘。令不起</a><a name="0474c08" id="0474c08">故。於此無有恒不死疑。有餘復言。猶如尺蠖</a><a name="0474c09" id="0474c09">前安前足後足後移。如是死生方所雖隔。先</a><a name="0474c10" id="0474c10">取後捨。得至餘方。是故於斯中有無用。毘婆</a><a name="0474c11" id="0474c11">沙者。貶此釋言。此釋極同下俚言義。如</a><a name="0474c12" id="0474c12">是便有非二有情二趣二心俱行過故。又尺</a><a name="0474c13" id="0474c13">蠖喻。其理不成。以彼蟲身中無間絕。安前移</a><a name="0474c14" id="0474c14">後。處隔可然。死生有身。丑槍絕。如何可得</a><a name="0474c15" id="0474c15">取生有身。既未取生。如何捨死。非心心所處</a><a name="0474c16" id="0474c16">無斷可成。離所依身處續義無故。若謂有色</a><a name="0474c17" id="0474c17">為無斷依。則為中有義已成立。若謂死生雖</a><a name="0474c18" id="0474c18">隔而到。則尺蠖喻。義不相應。有餘復言。死生</a><a name="0474c19" id="0474c19">二有。雖隔而至。如意勢通。此亦不然。非所許</a><a name="0474c20" id="0474c20">故。異此餘類。此歿彼生。丑槍絕。應成通</a><a name="0474c21" id="0474c21">慧。若爾此應是行差別。實爾細故難可了知。</a><a name="0474c22" id="0474c22">謂一剎那。不應為難。故前穀喻。無過理成。以</a><a name="0474c23" id="0474c23">要相連處無間斷。生有起故。定有中有。又有</a><a name="0474c24" id="0474c24">別理。中有非無。現見剎那無間生者。決定方</a><a name="0474c25" id="0474c25">所無間生故。謂世現見。從執受色。無間還</a><a name="0474c26" id="0474c26">生執受色者。剎那處所。俱無間生若生有色。</a><a name="0474c27" id="0474c27">許從死有剎那無間鄰近而生。處所亦應無</a><a name="0474c28" id="0474c28">間鄰近。然無如是理故。中有義成。若謂如從</a><a name="0474c29" id="0474c29">無色界歿生有色界。色初起時。昔色與今。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290474b.htm'><img src='up.gif' border=0></a>
<a href='T290475a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>