<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0740a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷73)</font> 辯智品第七之一 <font face='Arial'>T29, p0740a</h2></font><hr>
<span class='old'>
</a><a name="0739c28" id="0739c28">必自了知我生盡等。此不相違前已說故。謂</a><a name="0739c29" id="0739c29">前已說無漏觀。後世俗智中作此行相非無</span><a name="0740a01" id="0740a01">漏智。此行相轉由盡無生引起俗智。推功</a><a name="0740a02" id="0740a02">於本言彼了知。故許此智離空非我。本意</a><a name="0740a03" id="0740a03">樂力令此二智。後必引生我生盡等。非由觀</a><a name="0740a04" id="0740a04">內此行相轉。令於後時起此行相。我等行相</a><a name="0740a05" id="0740a05">觀內雖無。而由不愚自證解脫。義言此位必</a><a name="0740a06" id="0740a06">已應有。我生盡等行相勢分。由先世俗行相</a><a name="0740a07" id="0740a07">引生。能引後時世俗行相。故離十四無盡無</a><a name="0740a08" id="0740a08">生。若謂此應言離十六無者。此不應理除十</a><a name="0740a09" id="0740a09">四餘有盡無生非極成故。謂離十四有依密</a><a name="0740a10" id="0740a10">說。計我生盡等為盡無生智。遮彼故說離十</a><a name="0740a11" id="0740a11">四無。餘不極成寧對遮此。若爾既有無漏他</a><a name="0740a12" id="0740a12">心智。應越十六有無漏行相。謂他心智皆以</a><a name="0740a13" id="0740a13">一實自相為境。道等行相皆以聚集共相為</a><a name="0740a14" id="0740a14">境。彼此既殊知離十六。決定別有無漏行相</a><a name="0740a15" id="0740a15">非定許故。所難不然。謂我所宗非決定許。共</a><a name="0740a16" id="0740a16">相行相但緣聚集。許有受心二念住故。如觀</a><a name="0740a17" id="0740a17">一受體是非常。此智生時以共相行相。觀</a><a name="0740a18" id="0740a18">一實自相為境極成。如是寧不許無漏他心</a><a name="0740a19" id="0740a19">智。以共相行相緣一實自相。謂知他心是真</a><a name="0740a20" id="0740a20">道等。即緣一實是道等相。若謂應如受心念</a><a name="0740a21" id="0740a21">住。總緣三世所有受心。為非常等共相行</a><a name="0740a22" id="0740a22">相。無漏他心智亦總緣三世。他無漏心等為</a><a name="0740a23" id="0740a23">道等行相。便違自宗他心智起。唯緣現在</a><a name="0740a24" id="0740a24">一實自相。此亦不然加行異故。此智加行為</a><a name="0740a25" id="0740a25">欲知他現能緣心。有貪等別修非常等。念住</a><a name="0740a26" id="0740a26">加行為總厭背。諸有漏法由前加行勢力有</a><a name="0740a27" id="0740a27">殊。至成滿時現總緣別。是故無有應相例過。</a><a name="0740a28" id="0740a28">若謂非常非受自體。故應觀受為非常時。非</a><a name="0740a29" id="0740a29">緣一實自相為境。寧可引此喻他心智。則彼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290739c.htm'><img src='up.gif' border=0></a>
<a href='T290740b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>