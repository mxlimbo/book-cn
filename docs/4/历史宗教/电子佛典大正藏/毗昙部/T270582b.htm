<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0582b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷112)</font> 業蘊第四中惡行納息第一之一 <font face='Arial'>T27, p0582b</h2></font><hr>
<span class='old'>
</a><a name="0582a28" id="0582a28">能感可愛可樂適意悅意甚可喜果。此顯等</a><a name="0582a29" id="0582a29">流果。復言。能感可愛可樂適意悅意可喜異</span><a name="0582b01" id="0582b01">熟。此顯異熟果</a><a name="0582b02" id="0582b02"><p>三善根者。謂無貪無瞋無癡善根。云何無貪</a><a name="0582b03" id="0582b03">善根。謂心所法與心相應。是貪對治。是名</a><a name="0582b04" id="0582b04">無貪善根性。云何無瞋善根。謂心所法與心</a><a name="0582b05" id="0582b05">相應。是瞋對治。是名無瞋善根性。云何無</a><a name="0582b06" id="0582b06">癡善根。謂心所法與心相應。是癡對治。是</a><a name="0582b07" id="0582b07">名無癡善根性。此三善根。於一心中具足</a><a name="0582b08" id="0582b08">可得。三不善根。非於一心具足可得。又三</a><a name="0582b09" id="0582b09">善根。具足防衛一切善心。通六識身有漏無</a><a name="0582b10" id="0582b10">漏。三不善根。不能具足防衛一切諸不善</a><a name="0582b11" id="0582b11">心。又三善根。遍與善心相應。三不善根。不</a><a name="0582b12" id="0582b12">遍與不善心相應。又三善根。能遍發起一</a><a name="0582b13" id="0582b13">切善心。三不善根不能遍起一切不善心。</a><a name="0582b14" id="0582b14">如是隨轉不隨轉等。皆應廣說。是名三善</a><a name="0582b15" id="0582b15">根自性</a><a name="0582b16" id="0582b16"><p>已說自性。所以今當說。問何故名善根。善</a><a name="0582b17" id="0582b17">根有何義。答能生善義是善根義。能養善</a><a name="0582b18" id="0582b18">義。能增善義。能長善義。能益善義。能持善</a><a name="0582b19" id="0582b19">義。能令善法廣流布義。是善根義。尊者世</a><a name="0582b20" id="0582b20">友作如是說。善法因義。是善根義。善法種</a><a name="0582b21" id="0582b21">義。等起善義。能為轉因。引諸善義。為隨</a><a name="0582b22" id="0582b22">轉因生諸善義。攝益一切諸善法義。是善</a><a name="0582b23" id="0582b23">根義。大德說曰。依止此物遍能生長一切</a><a name="0582b24" id="0582b24">善法。能為轉因。為隨轉因。攝益諸善。故名</a><a name="0582b25" id="0582b25">善根</a><a name="0582b26" id="0582b26"><p>問若善法因義是善根義者。前生善五蘊。與</a><a name="0582b27" id="0582b27">後一切已生未生善五蘊為因。前生十善業</a><a name="0582b28" id="0582b28">道。與後一切已生未生十善業道為因。前</a><a name="0582b29" id="0582b29">生三十七菩提分法。與後一切已生未生三<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270582a.htm'><img src='up.gif' border=0></a>
<a href='T270582c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>