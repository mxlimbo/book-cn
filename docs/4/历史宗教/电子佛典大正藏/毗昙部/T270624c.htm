<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0624c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷120)</font> 業蘊第四中害生納息第三之一 <font face='Arial'>T27, p0624c</h2></font><hr>
<span class='old'>
</a><a name="0624b28" id="0624b28">一種一一於一切有情處得。而所得各異。</a><a name="0624b29" id="0624b29">如有情數量所得戒亦爾。彼說由貪煩惱</span><a name="0624c01" id="0624c01">於一有情所犯一支戒時。即此一有情處</a><a name="0624c02" id="0624c02">無貪所生一支戒斷。餘二十種如先猶轉。餘</a><a name="0624c03" id="0624c03">有情處二十一種具足皆轉。問若爾云何通</a><a name="0624c04" id="0624c04">世尊所說。若犯學處非苾芻等。答依勝義</a><a name="0624c05" id="0624c05">苾芻言非苾芻。如前說。依如是理故作</a><a name="0624c06" id="0624c06">是說。寧作出家犯諸學處。不為五戒鄔波</a><a name="0624c07" id="0624c07">索迦。所以者何。彼若毀犯五種學處身中</a><a name="0624c08" id="0624c08">便空。諸出家者設犯五處而更有餘眾多猶</a><a name="0624c09" id="0624c09">轉。迦濕彌羅國諸論師言。雖犯律儀而律</a><a name="0624c10" id="0624c10">儀不斷。如法悔除還名持戒。無有頓受別</a><a name="0624c11" id="0624c11">捨得故。未悔除位具得二名。若已悔除但</a><a name="0624c12" id="0624c12">名持戒</a><a name="0624c13" id="0624c13"><p>問於外物中得律儀不。若有得者。所得</a><a name="0624c14" id="0624c14">律儀應有增減。謂生草枯時酒味壞時應</a><a name="0624c15" id="0624c15">減。即彼生時熟時應增。如是等事其類寔</a><a name="0624c16" id="0624c16">繁。是故律儀應有增減。若無得者即此律</a><a name="0624c17" id="0624c17">儀境應少分處受。而世尊說。如是律儀無</a><a name="0624c18" id="0624c18">少分受。又斷生草等悔除應無用。有作是</a><a name="0624c19" id="0624c19">說。雖有得者而不名律儀。但是順律儀法。</a><a name="0624c20" id="0624c20">問此順律儀法為是律儀攝。為非律儀攝。若</a><a name="0624c21" id="0624c21">是律儀攝說為律儀。或說順律儀竟有何</a><a name="0624c22" id="0624c22">異。若非律儀攝。此有何相而言順律儀非</a><a name="0624c23" id="0624c23">律儀攝。如是說者。於外法中亦得律儀。問</a><a name="0624c24" id="0624c24">若爾律儀應有增減。答無增減。以總得故。</a><a name="0624c25" id="0624c25">謂此律儀總於一切生草等上得一無表。而</a><a name="0624c26" id="0624c26">世間無有無生草等時。總於一切蒲桃等</a><a name="0624c27" id="0624c27">酒。則不壞時得一無表。世間無有無諸酒</a><a name="0624c28" id="0624c28">時。是故律儀無有增減。餘亦如是。問別解</a><a name="0624c29" id="0624c29">脫律儀由何等心得。答由普於一切有情。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270624b.htm'><img src='up.gif' border=0></a>
<a href='T270625a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>