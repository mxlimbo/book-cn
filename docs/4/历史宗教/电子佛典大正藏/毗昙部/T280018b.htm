<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0018b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷3)</font> 雜犍度世第一法品之三 <font face='Arial'>T28, p0018b</h2></font><hr>
<span class='old'>
</a><a name="0018a28" id="0018a28">亦有上中下。佛為上。緣覺為中。聲聞為下</a><a name="0018a29" id="0018a29">云何名頂。以何等故名頂。尊者瞿沙說曰。有</span><a name="0018b01" id="0018b01">二種達分善根。一是欲界所謂煖頂。二是色</a><a name="0018b02" id="0018b02">界所謂忍及世第一法。欲界中下者是名為</a><a name="0018b03" id="0018b03">煖。上者名頂。色界中下者名為忍。上者名世</a><a name="0018b04" id="0018b04">第一法。評曰。彼不應作是說此盡是色界法。</a><a name="0018b05" id="0018b05">是修法住定地法。能行聖行法。如是說者好。</a><a name="0018b06" id="0018b06">問曰。何以言頂法耶。答曰。色界善根。有動者</a><a name="0018b07" id="0018b07">有不動者。有住不住。有難無難。有斷不斷。有</a><a name="0018b08" id="0018b08">退不退。諸彼動者。諸不住有難有斷有退者</a><a name="0018b09" id="0018b09">有二。下者是煖。上者是頂。諸彼不動住無難</a><a name="0018b10" id="0018b10">不斷不退者有二。下者是忍。上者是世第一</a><a name="0018b11" id="0018b11">法。復有說者。應言下頂。所以者何。在下煖法</a><a name="0018b12" id="0018b12">頂故。復有說者。猶如山頂。故名為頂。如山頂</a><a name="0018b13" id="0018b13">之道人不久住。若無諸難。必過此山。到於彼</a><a name="0018b14" id="0018b14">山。若遇諸難即便退還。如是行者。住頂無久</a><a name="0018b15" id="0018b15">住者。若無諸難。必到於忍。若有諸難。還退到</a><a name="0018b16" id="0018b16">煖。是以猶如山頂。故名為頂。復有說者。勝於</a><a name="0018b17" id="0018b17">煖法。故名為頂。云何為頂。歡喜於佛法僧。生</a><a name="0018b18" id="0018b18">下小信。乃至廣說</a><a name="0018b19" id="0018b19"><p>問曰。何以故。言此信為下小耶。答曰。如尊</a><a name="0018b20" id="0018b20">者瞿沙說。此煖頂二達分善根。是欲界法</a><a name="0018b21" id="0018b21">故言下小。復有說者。此住不久停故。故言</a><a name="0018b22" id="0018b22">下小。復有說者。此信當言異信。何以故。異</a><a name="0018b23" id="0018b23">於色界定地修地行聖行煖法故。故名為異。</a><a name="0018b24" id="0018b24">於佛僧。生下小信。是緣道諦信。於法生下</a><a name="0018b25" id="0018b25">小信。是緣滅諦信。問曰。如頂能緣四諦。此</a><a name="0018b26" id="0018b26">中何以唯說緣二諦信。不說緣苦集信耶。答</a><a name="0018b27" id="0018b27">曰。或有說者。此中說名義最勝法故。於此</a><a name="0018b28" id="0018b28">四諦何者最勝。所謂滅道。何以故。此二諦</a><a name="0018b29" id="0018b29">清淨無過故。復有說者。此二諦是妙是離。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280018a.htm'><img src='up.gif' border=0></a>
<a href='T280018c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>