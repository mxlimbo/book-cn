<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0933c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷32)</font> 辯賢聖品第七之一 <font face='Arial'>T29, p0933c</h2></font><hr>
<span class='old'>
</a><a name="0933b28" id="0933b28">起。此不能斷彼障故。非此無間彼必生故。</a><a name="0933b29" id="0933b29">謂雖亦有無間而生。而不皆然。及非此力。</span><a name="0933c01" id="0933c01">謂有餘時。餘加行力所引起故。或有畢竟不</a><a name="0933c02" id="0933c02">復生故。無相類失。何故契經說沙門果非八</a><a name="0933c03" id="0933c03">十九唯說四耶。豈不已言。經有別意。有</a><a name="0933c04" id="0933c04">何別意。且有釋言。唯四位中諸觀行者。分</a><a name="0933c05" id="0933c05">明歡悅覺慧生故。謂唯四位極可信非餘設</a><a name="0933c06" id="0933c06">有退失未死還得故。有餘復言。唯此四位</a><a name="0933c07" id="0933c07">如次能越惡趣。彼因人天趣生所顯示故。</a><a name="0933c08" id="0933c08">唯上中品貪等勢力。往惡趣生。非下品故。</a><a name="0933c09" id="0933c09">或有本有二。謂欲界有頂。二越有頂。二越欲</a><a name="0933c10" id="0933c10">界。故唯立四為沙門果。或諸煩惱總有二</a><a name="0933c11" id="0933c11">類。一者無記。二者不善。初越二種。後越無</a><a name="0933c12" id="0933c12">記。一來不還唯越不善。以惡難越。故唯立</a><a name="0933c13" id="0933c13">四。有餘師言。非薄伽梵於八十九不現證知。</a><a name="0933c14" id="0933c14">然唯說四沙門果者。頌曰</a><a name="0933c15" id="0933c15"><p class='lg'>　　五因立四果　　　捨曾得勝道</a><br><a name="0933c16" id="0933c16">　　集斷得八智　　　頓修十六行　</p></a><a name="0933c17" id="0933c17"><p>論曰。若斷道位具足五因。佛於經中建立彼</a><a name="0933c18" id="0933c18">斷。及與斷得俱時而生。淨解脫道為沙門果。</a><a name="0933c19" id="0933c19">言五因者。一捨曾道。謂捨先得果向道故。二</a><a name="0933c20" id="0933c20">得勝道。謂得果攝殊勝道故。三總集斷。謂</a><a name="0933c21" id="0933c21">一果得總得先來所得斷故。四得八智。謂一</a><a name="0933c22" id="0933c22">時中總得四法四類智故。五能頓修十六行</a><a name="0933c23" id="0933c23">相。謂能頓修非常等故。住四果位皆具五因。</a><a name="0933c24" id="0933c24">餘位不然。故唯說四。若唯淨道是沙門性。</a><a name="0933c25" id="0933c25">有漏道力所得二果。如何亦是沙門果攝。頌</a><a name="0933c26" id="0933c26">曰</a><a name="0933c27" id="0933c27"><p class='lg'>　　世道所得斷　　　聖所得雜故</a><br><a name="0933c28" id="0933c28">　　無漏得持故　　　亦名沙門果　</p></a><a name="0933c29" id="0933c29"><p>論曰。且無漏道。所得擇滅。沙門果攝。其理極<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290933b.htm'><img src='up.gif' border=0></a>
<a href='T290934a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>