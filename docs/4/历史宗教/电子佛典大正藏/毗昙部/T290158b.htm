<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0158b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷30)</font> 破執我品第九之一 <font face='Arial'>T29, p0158b</h2></font><hr>
<span class='old'>
</a><a name="0158a28" id="0158a28">非常漸變異故。若爾計我則為唐捐。行力</a><a name="0158a29" id="0158a29">令心差別生故。彼行此修體無異故。必定</span><a name="0158b01" id="0158b01">應信我體實有以有念等德句義故。德必</a><a name="0158b02" id="0158b02">依止實句義故。念等依餘理不成故。此證</a><a name="0158b03" id="0158b03">非理。不極成故。謂說念等德句義攝體皆</a><a name="0158b04" id="0158b04">非實義不極成。許有別體皆名實故。經說</a><a name="0158b05" id="0158b05">六實物名沙門果故。彼依實我理亦不成。</a><a name="0158b06" id="0158b06">依義如前已遮遣故。由此所立但有虛言。</a><a name="0158b07" id="0158b07">若我實無為何造業。為我當受苦樂果故。</a><a name="0158b08" id="0158b08">我體是何。謂我執境。何名我執境。謂諸蘊相</a><a name="0158b09" id="0158b09">續。云何知然。貪愛彼故。與白等覺同處起</a><a name="0158b10" id="0158b10">故。謂世有言。我白我黑。我老我少。我瘦</a><a name="0158b11" id="0158b11">我肥。現見世間緣白等覺與計我執同處</a><a name="0158b12" id="0158b12">而生。非所計我有此差別。故知我執但緣</a><a name="0158b13" id="0158b13">諸蘊。以身於我有防護恩。故亦於身假說</a><a name="0158b14" id="0158b14">為我。如言臣等即是我身。於有恩中實假</a><a name="0158b15" id="0158b15">說我。而諸我執所取不然。若許緣身亦起</a><a name="0158b16" id="0158b16">我執。寧無我執緣他身起。他與我執不相</a><a name="0158b17" id="0158b17">屬故。謂若身若心與我執相屬。此我執起</a><a name="0158b18" id="0158b18">緣彼非餘。無始時來如是習故。相屬謂何。</a><a name="0158b19" id="0158b19">謂因起性。若無我體誰之我執。此前已釋。</a><a name="0158b20" id="0158b20">寧復重來。謂我於前已作是說。為依何義</a><a name="0158b21" id="0158b21">說第六聲。乃至辨因為果所屬。若爾我執</a><a name="0158b22" id="0158b22">以何為因。謂無始來我執熏習。緣自相</a><a name="0158b23" id="0158b23">續有垢染心。我體若無誰有苦樂。若依於</a><a name="0158b24" id="0158b24">此有苦樂生。即說名為此有苦樂。如林有</a><a name="0158b25" id="0158b25">果及樹有花。苦樂依何。謂內六處。隨其所</a><a name="0158b26" id="0158b26">起說為彼依。若我實無誰能作業誰能受</a><a name="0158b27" id="0158b27">果。作受何義。作謂能作。受謂受者。此但易</a><a name="0158b28" id="0158b28">名。未顯其義。辯法相者釋此相言。能自</a><a name="0158b29" id="0158b29">在為名為作者。能領業果得受者名。現見<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290158a.htm'><img src='up.gif' border=0></a>
<a href='T290158c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>