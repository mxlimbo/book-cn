<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0843b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷14)</font> 辯緣起品第四之一 <font face='Arial'>T29, p0843b</h2></font><hr>
<span class='old'>
</a><a name="0843a28" id="0843a28">去現在離緣不生故。如是一切二義俱成。諸</a><a name="0843a29" id="0843a29">支皆有因果性故。雖因果性實體無別。而義</span><a name="0843b01" id="0843b01">建立非不極成。以所觀待有差別故。猶如因</a><a name="0843b02" id="0843b02">果父子等名。然此契經說有密意。阿毘達磨</a><a name="0843b03" id="0843b03">無密意說。何等名為此經密意。謂薄伽梵</a><a name="0843b04" id="0843b04">密顯生死無始有終說斯二句。言緣起者。顯</a><a name="0843b05" id="0843b05">生死流無始時來旋環無斷。故說逆順諸支</a><a name="0843b06" id="0843b06">相生。緣已生言為顯生死若得對治有終盡</a><a name="0843b07" id="0843b07">期。謂若有緣後更續起。如其緣闕後不續生。</a><a name="0843b08" id="0843b08">由是經言作苦邊際。又經中說。緣起是假。</a><a name="0843b09" id="0843b09">因果相屬無自性故。說緣已生其體是實。是</a><a name="0843b10" id="0843b10">彼依故。如瓶所依。阿毘達磨說二皆實。因</a><a name="0843b11" id="0843b11">果二體俱實有故。且置斯事。復應廣釋無明</a><a name="0843b12" id="0843b12">名色觸受四支。所以者何。行有愛取辯業</a><a name="0843b13" id="0843b13">惑品當廣釋故。識與六處辯本事品已廣釋</a><a name="0843b14" id="0843b14">故。且無明義其相云何。為是明無為非明</a><a name="0843b15" id="0843b15">攝。若取前義無明應是無。若取後義。應眼</a><a name="0843b16" id="0843b16">等為體。如是二種理皆不然。俱非所許。故無</a><a name="0843b17" id="0843b17">有過。既俱不許。所許云何。許有別物。別物者</a><a name="0843b18" id="0843b18">何。頌曰</a><a name="0843b19" id="0843b19"><p class='lg'>　　明所治無明　　　如非親實等　</p></a><a name="0843b20" id="0843b20"><p>論曰。如諸親友所對冤敵。親友相違名非</a><a name="0843b21" id="0843b21">親友。非異親友。所餘一切中平等類。非親友</a><a name="0843b22" id="0843b22">無。諦語名實。此所對治虛誑言論。名為非實</a><a name="0843b23" id="0843b23">非異於實。所餘一切色香等類。亦非實無。等</a><a name="0843b24" id="0843b24">言為顯非天非白非法非愛非義事等。阿素</a><a name="0843b25" id="0843b25">洛等天等相違。得非天等名。非異無天等如</a><a name="0843b26" id="0843b26">是無明別有體實。是明所治非異非無。云何</a><a name="0843b27" id="0843b27">知然。猶如識等說從緣有。為他緣故。復有誠</a><a name="0843b28" id="0843b28">證。頌曰</a><a name="0843b29" id="0843b29"><p class='lg'>　　說為結等故　　　非惡慧見故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290843a.htm'><img src='up.gif' border=0></a>
<a href='T290843c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>