<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0684b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷62)</font> 辯賢聖品第六之一 <font face='Arial'>T29, p0684b</h2></font><hr>
<span class='old'>
</a><a name="0684a28" id="0684a28">引生忍。欲慧觀見此忍增進。作無間緣親能</a><a name="0684a29" id="0684a29">引生。正性決定引起聖道。光明相故此忍現</span><a name="0684b01" id="0684b01">前。如後聖道於四諦境。忍可欲樂簡擇觀察。</a><a name="0684b02" id="0684b02">推度分明如隔輕紗。光中觀像此位名入正</a><a name="0684b03" id="0684b03">性決定。後於四諦以妙決擇。無動智見名</a><a name="0684b04" id="0684b04">為預流。佛說涅槃名為正性。此能定趣得決</a><a name="0684b05" id="0684b05">定名。故前名入正性決定。即能入位名諦順</a><a name="0684b06" id="0684b06">忍。此忍非在世第一前。彼謂佛說五取蘊已。</a><a name="0684b07" id="0684b07">復作是言若於此法。以下劣慧審察忍可名</a><a name="0684b08" id="0684b08">隨信行。若於此法以增上慧。審察忍可名隨</a><a name="0684b09" id="0684b09">法行。故依得忍建立隨信隨法行者。非依得</a><a name="0684b10" id="0684b10">智。又以世尊於成證淨。見諦圓滿正見者中。</a><a name="0684b11" id="0684b11">決定除斯隨信法行。以於集總伽他中說。二</a><a name="0684b12" id="0684b12">最勝二淨通達外二種。故此二種未得聖智。</a><a name="0684b13" id="0684b13">此復何殊世第一法。由聖定忍與前有異。謂</a><a name="0684b14" id="0684b14">出世故此名為聖。無動搖故此名為定。由聖</a><a name="0684b15" id="0684b15">定故名為見諦。然此猶名未得聖道。若得聖</a><a name="0684b16" id="0684b16">道轉名預流。是故世尊告舍利子。八支聖道</a><a name="0684b17" id="0684b17">說名為流。若爾何緣名為聖者。由此已得聖</a><a name="0684b18" id="0684b18">定忍故。住此忍位為經久如。引聖道力強故</a><a name="0684b19" id="0684b19">非久然闕緣故。有時暫出作餘事業。非不得</a><a name="0684b20" id="0684b20">果可於中間有命終理。此聖定忍有何為障。</a><a name="0684b21" id="0684b21">雖已現行而未斷惑。智未滿故未決定故。次</a><a name="0684b22" id="0684b22">起苦法智名預流初心。爾時便能頓斷三結。</a><a name="0684b23" id="0684b23">能永斷彼舊隨界故。從此引生苦類智等。是</a><a name="0684b24" id="0684b24">故現觀定有八心。今詳彼宗現觀次第。違教</a><a name="0684b25" id="0684b25">違理前後相違。違教者何。如世尊說諸有永</a><a name="0684b26" id="0684b26">斷三結名為預流。彼於四聖諦中具現觀故。</a><a name="0684b27" id="0684b27">此經顯示二決定理。一顯非得苦智即名預</a><a name="0684b28" id="0684b28">流。二顯非苦智時頓斷三結。此經意說。遍知</a><a name="0684b29" id="0684b29">四諦名預流故。又說滴流方能畢竟斷三結<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290684a.htm'><img src='up.gif' border=0></a>
<a href='T290684c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>