<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0382a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷74)</font> 結蘊第二中十門納息第四之一 <font face='Arial'>T27, p0382a</h2></font><hr>
<span class='old'>
</a><a name="0381c28" id="0381c28">說觸處當知兼顯名受等處。復次心心所</a><a name="0381c29" id="0381c29">法以觸為命。觸所住持觸所引發。由觸</span><a name="0382a01" id="0382a01">力故能現在前。故名觸處。謂心心所於境</a><a name="0382a02" id="0382a02">流散。由觸攝持令得和合。又若無觸諸心</a><a name="0382a03" id="0382a03">心所應如死屍不能觸對自所緣境。皆由</a><a name="0382a04" id="0382a04">觸力有觸境用。如有命根身能覺觸。是故</a><a name="0382a05" id="0382a05">眼等但名觸處。如契經說。六內處名此岸</a><a name="0382a06" id="0382a06">六外處名彼岸。問六內外處與此彼岸。有</a><a name="0382a07" id="0382a07">何相似而作是說。答與心心所作所依緣。</a><a name="0382a08" id="0382a08">有近有遠似此彼岸故作是說。如河兩</a><a name="0382a09" id="0382a09">岸。近者名此遠者名彼。如是六處與心心</a><a name="0382a10" id="0382a10">所。作所依者近故如此岸。作所緣者遠故</a><a name="0382a11" id="0382a11">如彼岸。復次是心心所初入已渡如此彼</a><a name="0382a12" id="0382a12">岸故作是說。如諸有情。初入河處名為此</a><a name="0382a13" id="0382a13">岸。已渡河處名為彼岸。如是與心心所法</a><a name="0382a14" id="0382a14">作所依者。如初入故名此岸。作所緣者</a><a name="0382a15" id="0382a15">如已度故名彼岸。故內外處名此彼岸。復</a><a name="0382a16" id="0382a16">次契經中說。寂滅涅槃名為彼岸。涅槃唯是</a><a name="0382a17" id="0382a17">外處所攝既名彼岸。故內六處得此岸名。</a><a name="0382a18" id="0382a18">如契經說。薩迦耶是此岸。薩迦耶滅是彼</a><a name="0382a19" id="0382a19">岸。薩迦耶者即是生死。於生死中六內處</a><a name="0382a20" id="0382a20">勝故。六內處得此岸名。既六內處名為此</a><a name="0382a21" id="0382a21">岸故。六外處得彼岸名。問此中何法如河。</a><a name="0382a22" id="0382a22">而說六內外處如此彼岸耶。答心心所法</a><a name="0382a23" id="0382a23">如河故。內外處如此彼岸。如有瀑河漂此</a><a name="0382a24" id="0382a24">彼岸。情非情物同趣大海。心心所法亦復如</a><a name="0382a25" id="0382a25">是。漂內外處所攝有情。同趣生老病死大</a><a name="0382a26" id="0382a26">海。問於此河中誰為船筏。答八支聖道如</a><a name="0382a27" id="0382a27">有船筏。百千眾生之所依止。從河此岸</a><a name="0382a28" id="0382a28">渡至彼岸隨意遊適。如是無量無邊有情</a><a name="0382a29" id="0382a29">依止聖道。從生死此岸至涅槃彼岸。自在<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270381c.htm'><img src='up.gif' border=0></a>
<a href='T270382b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>