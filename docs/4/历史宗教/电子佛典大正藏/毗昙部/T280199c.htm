<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0199c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷27)</font> 使揵度不善品第一之二 <font face='Arial'>T28, p0199c</h2></font><hr>
<span class='old'>
</a><a name="0199b28" id="0199b28">愛不好不妙法。所以者何。比丘當知。以見惡</a><a name="0199b29" id="0199b29">故。餘見雖行邪行。無如是事。不名邪見。問曰。</span><a name="0199c01" id="0199c01">何故名見取。答曰。取見故名見取。問曰。此見</a><a name="0199c02" id="0199c02">亦取五陰。何以但說見取耶。答曰。因見故取</a><a name="0199c03" id="0199c03">五陰。復次若取見。若取五陰。計第一者。是</a><a name="0199c04" id="0199c04">名見取。問曰。何故名戒取。答曰此見取戒。故</a><a name="0199c05" id="0199c05">名戒取。問曰。此盡取五陰。何以但說取戒耶。</a><a name="0199c06" id="0199c06">答曰。因戒故取五陰。復次以所行故。若取戒。</a><a name="0199c07" id="0199c07">若取陰。以所行淨者名戒取。問曰。何故名取。</a><a name="0199c08" id="0199c08">答曰。取他見故名取。如身見計我所。邊見</a><a name="0199c09" id="0199c09">計斷常。邪見謗言無。見取取此諸見。以為第</a><a name="0199c10" id="0199c10">一。戒取取此諸見。以為淨。是故取他見名為</a><a name="0199c11" id="0199c11">取</a><a name="0199c12" id="0199c12"><p>六愛身。眼觸生愛。取鼻舌身意觸生愛。應</a><a name="0199c13" id="0199c13">說一愛。如九結中。三界愛立一愛結。應說</a><a name="0199c14" id="0199c14">二愛。如七使中。欲界愛說欲愛使。色無色</a><a name="0199c15" id="0199c15">界愛。說有愛使。應說三愛。如經說。比丘當</a><a name="0199c16" id="0199c16">知。愛說有三。謂欲愛色愛。無色愛。應說四</a><a name="0199c17" id="0199c17">愛。如經說。愛從四事生。若比丘比丘尼因衣</a><a name="0199c18" id="0199c18">服生愛。生便生。成立便成立。善便善。因食生</a><a name="0199c19" id="0199c19">愛。因臥具生愛。因有生愛。若比丘比丘尼。生</a><a name="0199c20" id="0199c20">如是愛。廣說如上。應說五愛。謂因苦斷愛。乃</a><a name="0199c21" id="0199c21">至修道斷愛。應說九愛。如上上乃至下下愛。</a><a name="0199c22" id="0199c22">應說十八愛。如說十八意行。應說三十六</a><a name="0199c23" id="0199c23">愛。如說三十六愛行。應說百八愛。如說百八</a><a name="0199c24" id="0199c24">愛行。若以在身。若以剎那。則有無量無邊愛。</a><a name="0199c25" id="0199c25">問曰。以何等故。世尊廣一愛說六愛。略無量</a><a name="0199c26" id="0199c26">愛說六愛身。答曰。以所依故。若一若無量愛。</a><a name="0199c27" id="0199c27">盡依此六。依六泉六道六識身相應而生。問</a><a name="0199c28" id="0199c28">曰。恚無明。亦依此六。依乃至與六識相應而</a><a name="0199c29" id="0199c29">生。何故唯說六愛身。不說六恚身六無明<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280199b.htm'><img src='up.gif' border=0></a>
<a href='T280200a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>