<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0425b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷16)</font> 辯差別品第二之一 <font face='Arial'>T29, p0425b</h2></font><hr>
<span class='old'>
</a><a name="0425a28" id="0425a28">花果。不相似物。次第生時。無間為因。相次而</a><a name="0425a29" id="0425a29">起。無隔越故。又如毛角能生蒲葦。彼言非理。</span><a name="0425b01" id="0425b01">現見善惡。隨一增時。餘一減故。又修能治所</a><a name="0425b02" id="0425b02">治應增。則永應無解脫苦義。又習所治能治</a><a name="0425b03" id="0425b03">應增。便無不成能治道者。如是等失。彼不可</a><a name="0425b04" id="0425b04">離。又見世間。習學書論工巧智等。已得堅住。</a><a name="0425b05" id="0425b05">雖遇異緣於中間起。而後生位。還以前時同</a><a name="0425b06" id="0425b06">類相續為因而起。故同類因。亦有隔越。種芽</a><a name="0425b07" id="0425b07">等喻。於證無能。外物相生次第安住。內法不</a><a name="0425b08" id="0425b08">爾。故喻無能。如種無間定有芽生非莖葉等。</a><a name="0425b09" id="0425b09">善心無間。不見定有如是心生。又芽無間可</a><a name="0425b10" id="0425b10">有莖生。非莖無間可有芽生。善惡心生。次第</a><a name="0425b11" id="0425b11">無定。又諸外物。時分決定。內法不爾。故喻</a><a name="0425b12" id="0425b12">無能。謂由功能勤勇教等力殊勝故。修觀行</a><a name="0425b13" id="0425b13">者。善心多時相續而轉。諸習欲者。惡心多時</a><a name="0425b14" id="0425b14">相續而轉。非芽莖等。時分不定。故內外別。又</a><a name="0425b15" id="0425b15">稻等類。次第生中。無記性同。可有因義。心等</a><a name="0425b16" id="0425b16">一類。次第生中。善等性殊。不應為喻。言從毛</a><a name="0425b17" id="0425b17">角生蒲葦者。是世俗論。與理相違。若許相生</a><a name="0425b18" id="0425b18">無簡同異。何不從二各二果生。然彼毛角如</a><a name="0425b19" id="0425b19">糞煖等。於生蒲葦但作順緣。故同類因。唯於</a><a name="0425b20" id="0425b20">自類有間無間。皆得成因。如是已辯同類因</a><a name="0425b21" id="0425b21">相。第四相應因相云何。頌曰</a><a name="0425b22" id="0425b22"><p class='lg'>　　相應因決定　　　心心所同依　</p></a><a name="0425b23" id="0425b23"><p>論曰。唯心心所。是相應因。豈不此中無簡別</a><a name="0425b24" id="0425b24">故時境行相別亦相應。設簡別言。此三同者。</a><a name="0425b25" id="0425b25">異身同囑。應說相應。故說同依。總遮斯難。謂</a><a name="0425b26" id="0425b26">要同依心心所法。方得更互為相應因。此中</a><a name="0425b27" id="0425b27">同言。顯所依一。謂若眼識。用此剎那眼根為</a><a name="0425b28" id="0425b28">依。相應受等。亦即用此眼根為依。乃至意識。</a><a name="0425b29" id="0425b29">及相應法。同依意根。應知亦爾。今應思擇。眼<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290425a.htm'><img src='up.gif' border=0></a>
<a href='T290425c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>