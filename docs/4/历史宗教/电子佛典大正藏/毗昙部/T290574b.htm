<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0574b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷41)</font> 辯業品第四之一 <font face='Arial'>T29, p0574b</h2></font><hr>
<span class='old'>
</a><a name="0574a28" id="0574a28">餘師說。舉後及初類顯中間亦有此義。如實</a><a name="0574a29" id="0574a29">義者。勝義牟尼唯心為體。故契經說。心寂</span><a name="0574b01" id="0574b01">靜故有情寂靜此心牟尼。由身語業離眾惡</a><a name="0574b02" id="0574b02">故。可以比知。意業於中無能比用。唯能所</a><a name="0574b03" id="0574b03">比合立牟尼。何故牟尼唯在無學。以阿羅漢</a><a name="0574b04" id="0574b04">是實牟尼。諸煩惱言永寂靜故。諸身語意三</a><a name="0574b05" id="0574b05">種妙行。可名身語意三種清淨無漏妙行。永</a><a name="0574b06" id="0574b06">離惡行煩惱垢故可名清淨。有漏妙行猶為</a><a name="0574b07" id="0574b07">惡行。煩惱垢污如何清淨。此亦暫時能離惡</a><a name="0574b08" id="0574b08">行煩惱垢故得清淨名。或此力能引起無漏</a><a name="0574b09" id="0574b09">勝義清淨故立淨名。若謂此亦能引煩惱垢</a><a name="0574b10" id="0574b10">故。謂作煩惱等無間緣。是則不應名清淨</a><a name="0574b11" id="0574b11">者。此亦非理。善心起時非為染心起加行故。</a><a name="0574b12" id="0574b12">染心無間無漏不生。有漏善心能引無漏。故</a><a name="0574b13" id="0574b13">有漏善得清淨名。順無漏心能除穢故。說此</a><a name="0574b14" id="0574b14">二者為息有情。計邪牟尼邪清淨故。又經中</a><a name="0574b15" id="0574b15">說有三惡行。又經中言有三妙行。俱身語意</a><a name="0574b16" id="0574b16">相各云何。頌曰</a><a name="0574b17" id="0574b17"><p class='lg'>　　惡身語意業　　　說名三惡行</a><br><a name="0574b18" id="0574b18">　　及貪瞋邪見　　　三妙行翻此　</p></a><a name="0574b19" id="0574b19"><p>論曰。一切不善身語二業。前後近分及與根</a><a name="0574b20" id="0574b20">本。并不善思如次名身語意惡行。然意惡行</a><a name="0574b21" id="0574b21">復有三種。謂非意業貪瞋邪見。豈不契經亦</a><a name="0574b22" id="0574b22">說貪等名為意業。如何今說貪瞋邪見非意</a><a name="0574b23" id="0574b23">業耶。是業資糧故亦名業。如漏資糧亦名</a><a name="0574b24" id="0574b24">漏等。寧知貪等非意業耶。由阿笈摩及正</a><a name="0574b25" id="0574b25">理故。阿笈摩者。謂契經言。貪瞋邪見是業緣</a><a name="0574b26" id="0574b26">集故知貪等非即業性。又契經言。諸愛者表</a><a name="0574b27" id="0574b27">即是意業。故知非愛即意業體。餘例應然。勿</a><a name="0574b28" id="0574b28">有計言業即業集。故契經說。愛業有殊。然</a><a name="0574b29" id="0574b29">經主言許有煩惱即是意業。斯有何過。如是<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290574a.htm'><img src='up.gif' border=0></a>
<a href='T290574c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>