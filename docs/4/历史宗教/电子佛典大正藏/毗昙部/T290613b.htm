<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0613b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷48)</font> 辯隨眠品第五之一 <font face='Arial'>T29, p0613b</h2></font><hr>
<span class='old'>
</a><a name="0613a28" id="0613a28">中。幾緣有漏。幾緣無漏。頌曰</a><a name="0613a29" id="0613a29"><p class='lg'>　　見滅道所斷　　　邪見疑相應</span><br><a name="0613b01" id="0613b01">　　及不共無明　　　六能緣無漏</a><br><a name="0613b02" id="0613b02">　　於中緣滅者　　　唯緣自地滅</a><br><a name="0613b03" id="0613b03">　　緣道六九地　　　由別治相因</a><br><a name="0613b04" id="0613b04">　　貪瞋慢二取　　　並非無漏緣</a><br><a name="0613b05" id="0613b05">　　應離境非怨　　　靜淨勝性故　</p></a><a name="0613b06" id="0613b06"><p>論曰。唯見滅道所斷邪見疑。彼相應不共無</a><a name="0613b07" id="0613b07">明各三成六。能緣無漏。謂見滅道斷。二邪</a><a name="0613b08" id="0613b08">見二疑相應無明。即攝屬彼不共有二故合</a><a name="0613b09" id="0613b09">成六。如是六種諸界地中。能緣滅道名緣無</a><a name="0613b10" id="0613b10">漏。餘緣有漏不說自成。有說。無明無所緣故</a><a name="0613b11" id="0613b11">非緣無漏。何緣知此定無所緣。無智性故。非</a><a name="0613b12" id="0613b12">無智性可說緣境。譬如世間非智外闇。謂如</a><a name="0613b13" id="0613b13">外闇有損見能。不可說言彼能取境。無智亦</a><a name="0613b14" id="0613b14">爾。障解境智。不可說言與智俱轉。是故知此</a><a name="0613b15" id="0613b15">定無所緣。定有所緣心相應故。且已成立無</a><a name="0613b16" id="0613b16">明實有。若無明體非心相應。譬如外闇障心</a><a name="0613b17" id="0613b17">心所。令於境中不能取者。則心心所應永不</a><a name="0613b18" id="0613b18">生。應相續中恒現有故。如無心定無想異</a><a name="0613b19" id="0613b19">熟。不應說彼名迷所緣。非外黑闇障心心所。</a><a name="0613b20" id="0613b20">令於諸境皆不得生。色處所攝眼識境故。但</a><a name="0613b21" id="0613b21">於餘境有損見能。無明亦然。但於苦等四聖</a><a name="0613b22" id="0613b22">諦理障真見生。非於境中障我等見。既不能</a><a name="0613b23" id="0613b23">障一切見生。故知無明有所緣境。又如眠體</a><a name="0613b24" id="0613b24">應有所緣。如眠但能損覆智用。非不與智於</a><a name="0613b25" id="0613b25">境俱轉。以眠亦有取境用故。然於所緣令心</a><a name="0613b26" id="0613b26">昧鈍。無明亦爾。非無所緣。何故無緣見滅</a><a name="0613b27" id="0613b27">道斷。見滅道斷不共無明。見苦集時彼皆斷</a><a name="0613b28" id="0613b28">故。謂如見取於諸有漏法。由因果門樂淨行</a><a name="0613b29" id="0613b29">等轉。如是見取雖亦能緣見滅道斷。而真實<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290613a.htm'><img src='up.gif' border=0></a>
<a href='T290613c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>