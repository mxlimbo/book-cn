<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0426b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷82)</font> 結蘊第二中十門納息第四之一 <font face='Arial'>T27, p0426b</h2></font><hr>
<span class='old'>
</a><a name="0426a28" id="0426a28">一日或經七日半月一月。或經五年。或常</a><a name="0426a29" id="0426a29">相續。由此起善身語意業。佛弟子眾由此</span><a name="0426b01" id="0426b01">因緣。受持讀誦思惟解說三藏文義。起不</a><a name="0426b02" id="0426b02">淨觀或持息念別總念住。或暖頂忍世第一</a><a name="0426b03" id="0426b03">法。入正決定得果漏盡。由此因緣令施主</a><a name="0426b04" id="0426b04">等或種豪族。廣說乃至。或種聲聞獨覺及佛</a><a name="0426b05" id="0426b05">菩提種子。如是饒益無量有情。如修無量</a><a name="0426b06" id="0426b06">為欲饒益無量有情。如是和合佛弟子眾。</a><a name="0426b07" id="0426b07">亦為饒益無量有情。謂僧破已。應入見</a><a name="0426b08" id="0426b08">道得果盡漏。受持讀誦思惟解說三藏文</a><a name="0426b09" id="0426b09">義。住阿練若修不淨觀持息念等。所有善</a><a name="0426b10" id="0426b10">品皆不得成。應種三乘菩提種者亦不能</a><a name="0426b11" id="0426b11">種。由此三千大千世界法輪不轉。乃至淨居</a><a name="0426b12" id="0426b12">諸天亦有異心現起。佛弟子眾還和合時。應</a><a name="0426b13" id="0426b13">入見道得果盡漏。乃至應種三乘種者。皆</a><a name="0426b14" id="0426b14">能成辦。由此三千大千世界法輪復轉。乃至</a><a name="0426b15" id="0426b15">淨居諸天皆無異心現起。如是饒益無量有</a><a name="0426b16" id="0426b16">情。饒益等故皆生梵福。尊者世友作如是</a><a name="0426b17" id="0426b17">說。若未曾立窣堵波處。為佛舍利起窣堵</a><a name="0426b18" id="0426b18">波。由四因緣能生梵福。一以廣大思願捨</a><a name="0426b19" id="0426b19">多財故。二令無量有情種善根故。三諸所</a><a name="0426b20" id="0426b20">營造善究竟故。四安置如來身界藏故。若</a><a name="0426b21" id="0426b21">未曾立僧伽藍處。為佛弟子起僧伽藍。由</a><a name="0426b22" id="0426b22">四因緣能生梵福。一以廣大思願捨多財</a><a name="0426b23" id="0426b23">故。二令無量有情種善根故。三諸所營造</a><a name="0426b24" id="0426b24">善究竟故。四無所依止佛弟子眾。令得依</a><a name="0426b25" id="0426b25">止修善業故。若僧破已還令和合。由四因</a><a name="0426b26" id="0426b26">緣能生梵福。一捨離四種語惡行故。二攝</a><a name="0426b27" id="0426b27">受四種語妙行故。三破壞非法故。四建立</a><a name="0426b28" id="0426b28">正法故。若有修習四無量者。由四因緣能</a><a name="0426b29" id="0426b29">生梵福。一離違順故。二斷諸蓋故。三得<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270426a.htm'><img src='up.gif' border=0></a>
<a href='T270426c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>