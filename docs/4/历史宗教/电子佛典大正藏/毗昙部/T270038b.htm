<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0038b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷8)</font> 雜蘊第一中世第一法納息第一之一 <font face='Arial'>T27, p0038b</h2></font><hr>
<span class='old'>
</a><a name="0038a28" id="0038a28">答此諸見趣於生死中。與諸有情作大繫</a><a name="0038a29" id="0038a29">縛。作大衰患作大損伏。由有此故。令諸</span><a name="0038b01" id="0038b01">有情數於欲界色無色界受多苦惱輪轉生</a><a name="0038b02" id="0038b02">死。遠離慧明入母胎藏。住在生藏熟藏中</a><a name="0038b03" id="0038b03">間受諸迫迮。如重罪人禁在囹圄。欲令有</a><a name="0038b04" id="0038b04">情覺知如是見趣過失勤求解脫。故作此</a><a name="0038b05" id="0038b05">論。猶如世間繫縛衰患損伏之處。人若不知</a><a name="0038b06" id="0038b06">不能遠避。人若知之即能遠避。此亦如是。</a><a name="0038b07" id="0038b07">此論雜蘊智蘊見蘊。皆以二事尋求見趣。</a><a name="0038b08" id="0038b08">一以自性。二以對治。以自性者。謂如是見</a><a name="0038b09" id="0038b09">於五見何見攝。以對治者。謂如是見。何見</a><a name="0038b10" id="0038b10">所斷。生智論中。亦以此二事。尋求見趣。如</a><a name="0038b11" id="0038b11">彼論說外道謗佛言。沙門喬答摩。是大幻</a><a name="0038b12" id="0038b12">者誑惑世間。然世尊道已超於幻。彼言。是</a><a name="0038b13" id="0038b13">幻者是謗道邪見。見道所斷。謗道邪見者。</a><a name="0038b14" id="0038b14">顯彼自性。彼謗世尊超幻道故。見道所斷</a><a name="0038b15" id="0038b15">者。顯彼對治道。忍智生永斷彼故。又彼論</a><a name="0038b16" id="0038b16">說。有作是言。世尊何故。慳阿羅漢。然世尊</a><a name="0038b17" id="0038b17">道已超於慳。彼言。是慳者是謗道邪見見道</a><a name="0038b18" id="0038b18">所斷。此中二事如前應知。又於問論梵網</a><a name="0038b19" id="0038b19">經中。復以一事尋求見趣。謂如是見由何</a><a name="0038b20" id="0038b20">而起。如是總說。便以三事。尋求見趣。一</a><a name="0038b21" id="0038b21">以自性。二以對治。三以等起。脅尊者言。不</a><a name="0038b22" id="0038b22">應如是尋求見趣。如不應責無明者愚盲</a><a name="0038b23" id="0038b23">者墮坑。評曰。應以三事尋求見趣。所以者</a><a name="0038b24" id="0038b24">何。若以三事尋求見趣。則具縛異生。亦畢</a><a name="0038b25" id="0038b25">竟不起。如以聖道永斷遍知。此中應廣說</a><a name="0038b26" id="0038b26">實法師因緣。謂昔在此迦濕彌羅國中。有一</a><a name="0038b27" id="0038b27">阿練若處。諸瑜伽師。共會一處。論說諸見。</a><a name="0038b28" id="0038b28">作如是言。聖者於此無量過患。諸惡見趣。</a><a name="0038b29" id="0038b29">永不現行。甚為希有。時彼眾內。有一法師。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270038a.htm'><img src='up.gif' border=0></a>
<a href='T270038c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>