<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0337b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷44)</font> 使犍度十門品第四之一 <font face='Arial'>T28, p0337b</h2></font><hr>
<span class='old'>
</a><a name="0337a28" id="0337a28">解脫三昧。出入皆得自在。若作是說。解脫障</a><a name="0337a29" id="0337a29">是不得定者。世尊得盡智時。得一切定。是故</span><a name="0337b01" id="0337b01">得盡智時。所作已竟。問曰。云何名三十四無</a><a name="0337b02" id="0337b02">漏心。答曰。菩薩先滅無所有處欲。依第四</a><a name="0337b03" id="0337b03">禪。入正決定。見道中有十五心道比智第十</a><a name="0337b04" id="0337b04">六心道比智。即是離非想非非想處欲。方</a><a name="0337b05" id="0337b05">便道無礙道有九。解脫道有九。是名三十四</a><a name="0337b06" id="0337b06">心</a><a name="0337b07" id="0337b07"><p>如經說。毘舍佉優婆夷。詣曇摩提那比丘</a><a name="0337b08" id="0337b08">尼所。作如是問。阿夷云何入滅定。彼作是</a><a name="0337b09" id="0337b09">說。毘舍佉優婆夷比丘入滅定。不作是念。我</a><a name="0337b10" id="0337b10">今入滅定。當入滅定。已於先時。調柔其心。</a><a name="0337b11" id="0337b11">欲入此定。問曰。行者入房洗足。敷床結跏</a><a name="0337b12" id="0337b12">趺座時。無如是念。我今入滅定。當入滅定耶。</a><a name="0337b13" id="0337b13">答曰。雖有是事。皆是遠時。如欲界善心次第</a><a name="0337b14" id="0337b14">起。初禪乃至入滅定。無如是念。我今入滅定。</a><a name="0337b15" id="0337b15">當入滅定。復作是問。阿夷云何起滅定。彼作</a><a name="0337b16" id="0337b16">是說。毘舍佉優婆夷比丘。起滅定時。不作是</a><a name="0337b17" id="0337b17">念。我今起滅定。我當起滅定。然緣此身六入</a><a name="0337b18" id="0337b18">命根故。而起彼定。若為飢渴所逼。若欲大小</a><a name="0337b19" id="0337b19">便。雖在定時不作患。出則作患。以是事故。</a><a name="0337b20" id="0337b20">從彼定起。復問。比丘入滅定時。為先滅何行。</a><a name="0337b21" id="0337b21">身行耶。口行耶。意行耶。彼作是說。毘舍佉優</a><a name="0337b22" id="0337b22">婆夷比丘。入滅定時。先滅口行。次滅身行。次</a><a name="0337b23" id="0337b23">滅意行。問曰。說滅意行。此事可爾。說滅口</a><a name="0337b24" id="0337b24">行身行。云何可爾。所以者何。從初禪起。入第</a><a name="0337b25" id="0337b25">二禪時。滅於口行。從第三禪起。入第四禪時。</a><a name="0337b26" id="0337b26">滅於身行。何故說言。入滅定時滅身口行。答</a><a name="0337b27" id="0337b27">曰。入滅定時。有二種。有近有遠。遠時則滅身</a><a name="0337b28" id="0337b28">口行。近時則滅意行。復次若入初禪。乃至入</a><a name="0337b29" id="0337b29">非想非非想處。盡名入滅定時。所以者何。為<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280337a.htm'><img src='up.gif' border=0></a>
<a href='T280337c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>