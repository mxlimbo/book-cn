<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1563 阿毘達磨藏顯宗論 0830c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1563 阿毘達磨藏顯宗論</font> <font face='Arial'>(卷12)</font> 辯緣起品第四之一 <font face='Arial'>T29, p0830c</h2></font><hr>
<span class='old'>
</a><a name="0830b28" id="0830b28">緣。命等隨身亦有損益。故身與彼為依義勝。</a><a name="0830b29" id="0830b29">即由此義對法諸師。說無色中以無身故。同</span><a name="0830c01" id="0830c01">分命等更互相依。如本論說云何欲界。謂有</a><a name="0830c02" id="0830c02">諸法欲貪隨增。色無色界亦復如是。為顯諸</a><a name="0830c03" id="0830c03">法三界現行。非皆彼繫。故作是說。雖諸煩</a><a name="0830c04" id="0830c04">惱皆所隨增。貪多現行故偏說一。言欲貪者。</a><a name="0830c05" id="0830c05">謂欲界貪。色無色貪亦復如是。欲所屬界說</a><a name="0830c06" id="0830c06">名欲界。如是類釋上二界名。又欲之界名為</a><a name="0830c07" id="0830c07">欲界。由此界能任持欲故。色無色界應知亦</a><a name="0830c08" id="0830c08">然。若界有色而無定者。是名欲界。若界有色</a><a name="0830c09" id="0830c09">亦有定者。是名色界。若界無色而有定者。是</a><a name="0830c10" id="0830c10">無色界。三界為一為復有多。三界無邊如虛</a><a name="0830c11" id="0830c11">空量。故雖無有始起有情無量無邊。佛興于</a><a name="0830c12" id="0830c12">世一一化度無數有情。令證無餘般涅槃界</a><a name="0830c13" id="0830c13">而不窮盡。猶若虛空世界當言云何安住當</a><a name="0830c14" id="0830c14">言傍住。故契經言。譬如天雨滴如車軸。無</a><a name="0830c15" id="0830c15">間無斷從空下注。如是東方無間無斷。無量</a><a name="0830c16" id="0830c16">世界或壞或成。如於東方南西北方亦復如</a><a name="0830c17" id="0830c17">是。不說上下。有說亦有上下二方。餘部經中</a><a name="0830c18" id="0830c18">說十方故。色究竟上復有欲界。於欲界下有</a><a name="0830c19" id="0830c19">色究竟。如是展轉世界無邊。若有離一三界</a><a name="0830c20" id="0830c20">貪時。一切三界貪皆滅離。依初靜慮起通慧</a><a name="0830c21" id="0830c21">時。所發神通但能往至自所生界。梵世非餘。</a><a name="0830c22" id="0830c22">所餘通慧應知亦爾。勿有於境太過失故。已</a><a name="0830c23" id="0830c23">說三界。趣復云何。何處幾種。頌曰</a><a name="0830c24" id="0830c24"><p class='lg'>　　於中地獄等　　　自名說五趣</a><br><a name="0830c25" id="0830c25">　　唯無覆無記　　　有情非中有　</p></a><a name="0830c26" id="0830c26"><p>論曰。於三界中隨其所應說有五趣。如自名</a><a name="0830c27" id="0830c27">顯。謂前所說地獄傍生鬼及人天。是名五趣。</a><a name="0830c28" id="0830c28">唯於欲界有四趣全。三界各有天趣一分。為</a><a name="0830c29" id="0830c29">顯有界非趣所攝。故三界中說有五趣。善<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290830b.htm'><img src='up.gif' border=0></a>
<a href='T290831a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>