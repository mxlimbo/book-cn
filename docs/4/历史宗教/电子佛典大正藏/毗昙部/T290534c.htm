<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0534c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷34)</font> 辯業品第四之一 <font face='Arial'>T29, p0534c</h2></font><hr>
<span class='old'>
</a><a name="0534b28" id="0534b28">然。且彼亦許諸心心所有剎那滅。由此可證</a><a name="0534b29" id="0534b29">彼所不許。身及山等剎那滅義。應作是言。身</span><a name="0534c01" id="0534c01">剎那滅。見隨心等。有轉變故。謂見身相。於起</a><a name="0534c02" id="0534c02">苦樂貪瞋等時。隨心等轉。既隨心等。念念滅</a><a name="0534c03" id="0534c03">法。身有轉變。故剎那滅義成。又身與心等安</a><a name="0534c04" id="0534c04">危故。謂身既是剎那滅心所執受故。必安危</a><a name="0534c05" id="0534c05">等。以身有識續住多時。識若離身。即便爛</a><a name="0534c06" id="0534c06">壞。既與剎那滅心等安危故。身應如心必剎</a><a name="0534c07" id="0534c07">那滅。又身如識而宣說故。謂契經言。是心意</a><a name="0534c08" id="0534c08">識。剎那臘縛牟呼栗多。別異而生。別異而</a><a name="0534c09" id="0534c09">滅。又契經說。身於彼彼剎那等位。衰老枯</a><a name="0534c10" id="0534c10">竭。又契經言。苾芻諸行。無有住止。速歸壞</a><a name="0534c11" id="0534c11">滅。又言苾芻諸行如幻。或增或減。暫住即滅。</a><a name="0534c12" id="0534c12">又契經說。摩納縛迦。從入胎夜。乃至衰老。恒</a><a name="0534c13" id="0534c13">速逝往。無住無迴。由此等經證知。諸行皆剎</a><a name="0534c14" id="0534c14">那滅。無久住理。而言住者。但約諸行相似相</a><a name="0534c15" id="0534c15">續。假說無違。亦有契經說心有住。如言心</a><a name="0534c16" id="0534c16">住不可移轉。又經說。心從初靜慮。移入第</a><a name="0534c17" id="0534c17">二靜慮等中。又說心調便能住上。又於苦</a><a name="0534c18" id="0534c18">等生已相續多時住中。假說故受。又彼雖許</a><a name="0534c19" id="0534c19">月輪劫住而假說新非假說中即可決定執為</a><a name="0534c20" id="0534c20">實有。又相有別體異義成。非一體中相可有</a><a name="0534c21" id="0534c21">別。現見異體相方別故。如牛有垂[<a href='javascript:showpic("images/043404.gif")'>古*頁</a>]。馬有旋</a><a name="0534c22" id="0534c22">毛等。於一相續。相既有殊。由此證知。體必有</a><a name="0534c23" id="0534c23">異。乳酪顯色。雖復相同。俱行別故。必有異</a><a name="0534c24" id="0534c24">體。謂二顯色。甘酢味俱。故體必應前後各</a><a name="0534c25" id="0534c25">別。身亦應爾。既前後位。相有不同。由此比</a><a name="0534c26" id="0534c26">知。舉體界聚。前後各別。故剎那滅。其理極</a><a name="0534c27" id="0534c27">成。既一切行。皆剎那滅。如何業果。感赴理</a><a name="0534c28" id="0534c28">成。如何不成。不相及故。謂曾未見種體已</a><a name="0534c29" id="0534c29">滅。猶能生芽。亦非所許。然非諸業如種生芽。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290534b.htm'><img src='up.gif' border=0></a>
<a href='T290535a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>