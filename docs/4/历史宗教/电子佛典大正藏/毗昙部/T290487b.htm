<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0487b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷26)</font> 辯緣起品第三之一 <font face='Arial'>T29, p0487b</h2></font><hr>
<span class='old'>
</a><a name="0487a28" id="0487a28">何說受緣愛。受為境故。說為愛緣。謂諸愛生。</a><a name="0487a29" id="0487a29">緣受為境。故契經說。若有於受。不如實知。是</span><a name="0487b01" id="0487b01">集沒味過患出離。彼於受喜。即名為取。云何</a><a name="0487b02" id="0487b02">知此。契經中說。愛緣受生。豈不所言彼於受</a><a name="0487b03" id="0487b03">喜。即是緣受生喜愛義。此非誠證。於因義中。</a><a name="0487b04" id="0487b04">亦可得說第七聲故。謂因於受。喜愛得生。是</a><a name="0487b05" id="0487b05">依受因。生喜愛義。由此故說受為愛緣。若不</a><a name="0487b06" id="0487b06">爾者。要愛生已。方有所緣。非愛未生可能緣</a><a name="0487b07" id="0487b07">受未有體故。既餘緣力。愛體已生。如何復言</a><a name="0487b08" id="0487b08">受緣生愛。若餘緣力。愛體已生。受為所緣。亦</a><a name="0487b09" id="0487b09">名緣者。如是便有太過之失。謂受有時。緣愛</a><a name="0487b10" id="0487b10">為境。亦應說受以愛為緣。又愛有時。緣觸為</a><a name="0487b11" id="0487b11">境。亦應說觸為緣生愛。又無漏智。亦緣愛為</a><a name="0487b12" id="0487b12">境。亦應說此愛為緣故生。設許此經約緣受</a><a name="0487b13" id="0487b13">境說於受喜。何緣知說受緣愛者。非謂生因。</a><a name="0487b14" id="0487b14">上座所宗。亦許一切所說緣起。皆據生因。如</a><a name="0487b15" id="0487b15">何此中。撥生因義。故彼論說。緣起為繩。繫縛</a><a name="0487b16" id="0487b16">有情。令住生死。若能遍知受。名為斷繩。若緣</a><a name="0487b17" id="0487b17">受生即名為縛。說所緣受。為令遍知。為愛</a><a name="0487b18" id="0487b18">即能遍知於受。而言說受。為令遍知。不爾云</a><a name="0487b19" id="0487b19">何。謂遍知智知受集等智所知受。即愛所緣。</a><a name="0487b20" id="0487b20">無有定因。證能治境即是所治。愛等所緣。故</a><a name="0487b21" id="0487b21">不應言。愛緣受起。說所緣受為令遍知。設為</a><a name="0487b22" id="0487b22">令遍知說愛所緣受。許所緣受為愛生因。於</a><a name="0487b23" id="0487b23">理何違。因為誹撥。誹許意識以意為所緣。</a><a name="0487b24" id="0487b24">便撥意根為因生識義。又彼上座。於自論中。</a><a name="0487b25" id="0487b25">數處有言。因受生愛。謂有無明受能為愛緣。</a><a name="0487b26" id="0487b26">無明觸生。受為緣生愛。又說愛是果。必以受</a><a name="0487b27" id="0487b27">為因。由說果名。知有因故。又說無明助受。能</a><a name="0487b28" id="0487b28">為愛生因故。如是所說。存前違後。存後違前。</a><a name="0487b29" id="0487b29">前後二言。互相違害。不觀理趣。率爾發言。故<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290487a.htm'><img src='up.gif' border=0></a>
<a href='T290487c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>