<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0999c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷200)</font> 見蘊第八中見納息第五之一 <font face='Arial'>T27, p0999c</h2></font><hr>
<span class='old'>
</a><a name="0999b28" id="0999b28">執色為我。彼所執我隨所依身。或卷或舒</a><a name="0999b29" id="0999b29">其量不定。彼作是念。身若有量我即有邊。</span><a name="0999c01" id="0999c01">身若無量我即無邊。若執無色為我。彼作</a><a name="0999c02" id="0999c02">是念。若隨有量所依所緣我即有邊。若隨</a><a name="0999c03" id="0999c03">無量所依所緣我即無邊。如是二種俱作是</a><a name="0999c04" id="0999c04">念。我亦有邊亦無邊死後有想。此在欲界全</a><a name="0999c05" id="0999c05">隨其所應。乃至廣說。執我非有邊非無邊</a><a name="0999c06" id="0999c06">死後有想論者。即遮第三為此第四。三門</a><a name="0999c07" id="0999c07">異說如前應知。如是四種或依尋伺或依</a><a name="0999c08" id="0999c08">等至。皆容得起</a><a name="0999c09" id="0999c09"><p>依想受異故作是說。我有一想我有種種</a><a name="0999c10" id="0999c10">想我有小想我有無量想。我純有樂我純</a><a name="0999c11" id="0999c11">有苦。我有苦有樂我無苦無樂死後有想。</a><a name="0999c12" id="0999c12">此中我有一想者。謂在前三無色。由彼諸</a><a name="0999c13" id="0999c13">想一門轉故說名一想。我有種種想者。謂</a><a name="0999c14" id="0999c14">在欲色界。除無想天。由彼諸想六門四門</a><a name="0999c15" id="0999c15">轉故。及緣種種境故名種種想。依尋伺者</a><a name="0999c16" id="0999c16">我亦有差別。謂有一種工巧智者名有一</a><a name="0999c17" id="0999c17">想。若有種種工巧智者名有種種想。我有</a><a name="0999c18" id="0999c18">小想者。謂執少色為我。或執少無色為</a><a name="0999c19" id="0999c19">我。若執少色為我。彼執色我其量狹小。如</a><a name="0999c20" id="0999c20">指節等。彼執想為我。所依小身故緣少境</a><a name="0999c21" id="0999c21">故。說為小想。我與彼合名有小想。此在欲</a><a name="0999c22" id="0999c22">界全色界一分。除無想天。許無色界亦有</a><a name="0999c23" id="0999c23">色者。此亦在彼前三無色。若執少無色為</a><a name="0999c24" id="0999c24">我。彼或執受為我想為我所。依小身故。</a><a name="0999c25" id="0999c25">緣少境故。說為小想。我與彼合名有小</a><a name="0999c26" id="0999c26">想。執行為我執識為我。廣說亦爾。若執想</a><a name="0999c27" id="0999c27">為我。彼想依小身故緣少境故。說為小</a><a name="0999c28" id="0999c28">想。彼執小想為我性故。或有想用名有</a><a name="0999c29" id="0999c29">小想。此在欲界乃至無所有處。除無想天。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270999b.htm'><img src='up.gif' border=0></a>
<a href='T271000a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>