<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0933a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷186)</font> 定蘊第七中一行納息第五之一 <font face='Arial'>T27, p0933a</h2></font><hr>
<span class='old'>
</a><a name="0932c28" id="0932c28">至境。於不同分無別用故不起現前。有</a><a name="0932c29" id="0932c29">說。若起不同分鼻舌二根現在前者。則世</span><a name="0933a01" id="0933a01">所嗤誚。云何此人重鼻兩舌。若有不同分身</a><a name="0933a02" id="0933a02">根現在前者。世亦嗤誚。云何此人如雙生者</a><a name="0933a03" id="0933a03">有兩身耶。是故鼻等無不同分。又天眼左</a><a name="0933a04" id="0933a04">右勝劣品類必同。謂非左劣右勝等。又現前</a><a name="0933a05" id="0933a05">時必皆具足。無瞎無闕亦無眩亂及彼同</a><a name="0933a06" id="0933a06">分。餘如根蘊觸納息中廣說</a><a name="0933a07" id="0933a07"><p>問何故異生退時見修所斷結增益。世尊弟</a><a name="0933a08" id="0933a08">子退時唯修所斷結增益耶。答異生用此道</a><a name="0933a09" id="0933a09">斷見所斷結。即用此道斷修所斷結故。彼</a><a name="0933a10" id="0933a10">退時二結俱增益。世尊弟子用此道斷見所</a><a name="0933a11" id="0933a11">斷結。彼於此道定不退。用餘道斷修所斷</a><a name="0933a12" id="0933a12">結。彼於餘道有退有不退。世尊弟子設用</a><a name="0933a13" id="0933a13">此道斷見所斷結。即用此道斷修所斷結</a><a name="0933a14" id="0933a14">者彼亦無退。何故作此論。答為止撥無退</a><a name="0933a15" id="0933a15">性者意。顯實有退故作斯論。此中諸得以</a><a name="0933a16" id="0933a16">增益名說積集生。故有處說得。名為近生</a><a name="0933a17" id="0933a17">近彼法生故。如施設論說。異生欲貪隨眠</a><a name="0933a18" id="0933a18">起時有五法起。一者欲貪隨眠。二者欲貪隨</a><a name="0933a19" id="0933a19">眠近生。三者無明隨眠。四者無明隨眠近生。</a><a name="0933a20" id="0933a20">五者掉舉。此中異生用此道斷見所斷結。</a><a name="0933a21" id="0933a21">即用此道斷修所斷結者。謂用九品道俱</a><a name="0933a22" id="0933a22">時斷見修所斷結故。彼退時二結得俱起。</a><a name="0933a23" id="0933a23">世尊弟子用此道斷見所斷結者。謂用一</a><a name="0933a24" id="0933a24">品道斷見所斷結。彼於此道定不退。用餘</a><a name="0933a25" id="0933a25">道斷修所斷結者。謂用九品道斷修所斷</a><a name="0933a26" id="0933a26">結。彼於餘道有退有不退。世尊弟子設用</a><a name="0933a27" id="0933a27">此道斷見所斷結。即用此道斷修所斷結</a><a name="0933a28" id="0933a28">者彼亦無退者。謂設用一品道俱時斷見修</a><a name="0933a29" id="0933a29">所斷結者彼亦無退。以世尊。弟子見所斷結<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270932c.htm'><img src='up.gif' border=0></a>
<a href='T270933b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>