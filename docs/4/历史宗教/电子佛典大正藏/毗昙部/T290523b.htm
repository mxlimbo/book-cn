<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0523b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷32)</font> 辯緣起品第三之一 <font face='Arial'>T29, p0523b</h2></font><hr>
<span class='old'>
</a><a name="0523a28" id="0523a28">傍生地獄。法爾後壞。必最初成。若初一有情</a><a name="0523a29" id="0523a29">生無間獄。二十中成劫應知已滿。此後復有</span><a name="0523b01" id="0523b01">二十中劫。名成已住。次第而起。謂從風起。造</a><a name="0523b02" id="0523b02">器世間。乃至後後有情漸住。初一有情。極光</a><a name="0523b03" id="0523b03">淨歿。生大梵宮者。即為大梵王。諸大梵王。必</a><a name="0523b04" id="0523b04">異生攝。以無聖者還生下故。上二界無入見</a><a name="0523b05" id="0523b05">道故。即由此故。無一有情無間二生為大梵</a><a name="0523b06" id="0523b06">義。既說大梵最後命終。極光淨天。壽八大劫。</a><a name="0523b07" id="0523b07">二十中劫。世界還成。如何梵王。生極光淨。受</a><a name="0523b08" id="0523b08">少壽量。還從彼歿。雖彼非無有中夭義。而廣</a><a name="0523b09" id="0523b09">大福。方生彼天。八大劫壽中。始經少分。二十</a><a name="0523b10" id="0523b10">中劫頃。寧即命終。以此觀知。餘來生此。此</a><a name="0523b11" id="0523b11">洲人壽。經無量時。至住劫初。壽方漸減。從</a><a name="0523b12" id="0523b12">無量減。至極十年。即名為初一住中劫。此</a><a name="0523b13" id="0523b13">次十八。皆有增減。謂從十年增至八萬。復</a><a name="0523b14" id="0523b14">從八萬減至十年。爾乃名為第二中劫。次餘</a><a name="0523b15" id="0523b15">十七。例皆如是於十八後。從十歲增至極八</a><a name="0523b16" id="0523b16">萬歲。名第二十劫。一切劫增。無過八萬。一切</a><a name="0523b17" id="0523b17">劫減。唯極十年。十八劫中。一增一減。時量方</a><a name="0523b18" id="0523b18">等。初減後增。故二十劫。時量皆等。此總名為</a><a name="0523b19" id="0523b19">成已住劫。所餘成壞。及壞已空。雖無減增二</a><a name="0523b20" id="0523b20">十差別。然由時量與住劫同。准住各成二十</a><a name="0523b21" id="0523b21">中劫。成中初劫。起器世間。後十九中。有情漸</a><a name="0523b22" id="0523b22">住。壞中後劫。減器世間。前十九中。有情漸</a><a name="0523b23" id="0523b23">捨。如是所說。成住壞空。各二十中。積成八</a><a name="0523b24" id="0523b24">十。總此八十。成大劫量。若爾且對苦苦為言。</a><a name="0523b25" id="0523b25">應生死中樂多非苦。壞空成劫。一向樂故。</a><a name="0523b26" id="0523b26">於住劫中。雖苦樂雜。而純苦少。純樂時多。時</a><a name="0523b27" id="0523b27">分雖然。而苦起位。增上猛利。樂則不爾。謂於</a><a name="0523b28" id="0523b28">熱際。烈日逼身。雖用旃檀烏施羅末及冰雪</a><a name="0523b29" id="0523b29">等。而為對治。便有增上身安樂生。爾時欻遭<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290523a.htm'><img src='up.gif' border=0></a>
<a href='T290523c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>