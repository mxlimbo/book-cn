<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0076c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷15)</font> 雜蘊第一中智納息第二之一 <font face='Arial'>T27, p0076c</h2></font><hr>
<span class='old'>
</a><a name="0076b28" id="0076b28">應答義如前說。彼復問言他作他受耶。世</a><a name="0076b29" id="0076b29">尊告曰此不應記。問何故世尊不答此問。</span><a name="0076c01" id="0076c01">答彼諸外道執有實我名自在天等。彼能作</a><a name="0076c02" id="0076c02">我受果。佛說無我故不應答義如前說。彼</a><a name="0076c03" id="0076c03">復問言自他作自受耶。世尊告曰此不應記。</a><a name="0076c04" id="0076c04">問何故世尊不答此問。答彼諸外道執有</a><a name="0076c05" id="0076c05">實我名為自他。佛說無我故不應答義如</a><a name="0076c06" id="0076c06">前說。彼復問言非自他作無因而生。無作</a><a name="0076c07" id="0076c07">無受耶。世尊告曰此不應記。問何故世尊</a><a name="0076c08" id="0076c08">不答此問。答世尊常說果從因生。自作自</a><a name="0076c09" id="0076c09">受故不應答。問何故於彼外道諸問應捨</a><a name="0076c10" id="0076c10">置耶。答彼問不引義利不引善法。不順</a><a name="0076c11" id="0076c11">梵行不發覺慧不得涅槃。是故彼問皆應</a><a name="0076c12" id="0076c12">捨置。問前三有答可名為記。第四無答云</a><a name="0076c13" id="0076c13">何名記。答佛雖告言此不應記。而實已</a><a name="0076c14" id="0076c14">與答理相應。是根本答故亦名記。令彼問</a><a name="0076c15" id="0076c15">者得正解故。或有默然於理得勝。況酬</a><a name="0076c16" id="0076c16">彼問而非記耶。昔有外道名扇帙略。聰</a><a name="0076c17" id="0076c17">明廣學。是大論師為論議故。來入迦濕彌</a><a name="0076c18" id="0076c18">羅國。爾時此國有阿羅漢名筏素羅。三明</a><a name="0076c19" id="0076c19">六通具八解脫。學窮內外恒住波利質呾</a><a name="0076c20" id="0076c20">羅林中。時扇帙略為捔論故。來詣其所</a><a name="0076c21" id="0076c21">共相問訊。種種慰勞在一面坐。白言苾芻。</a><a name="0076c22" id="0076c22">欲相捔論。尊者與我誰先立宗。筏素羅言</a><a name="0076c23" id="0076c23">我是舊住應先立宗。但汝遠來稍當疲倦</a><a name="0076c24" id="0076c24">隨意先立。時扇帙略便立宗言。一切立論</a><a name="0076c25" id="0076c25">皆有報答。覺慧若盡其論乃窮。時筏素羅</a><a name="0076c26" id="0076c26">默然而住。彼扇帙略與諸弟子歡喜而起</a><a name="0076c27" id="0076c27">唱如是言。今此苾芻已墮負處。時筏素羅</a><a name="0076c28" id="0076c28">告彼弟子。汝師若是扇帙略者。不久當</a><a name="0076c29" id="0076c29">悟誰墮負處。彼諸弟子聞之嗤笑隨逐其<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270076b.htm'><img src='up.gif' border=0></a>
<a href='T270077a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>