<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0838a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷166)</font> 定蘊第七中攝納息第三之一 <font face='Arial'>T27, p0838a</h2></font><hr>
<span class='old'>
</a><a name="0837c28" id="0837c28"><p>如是十想界分別者。不淨想厭食想一切世</a><a name="0837c29" id="0837c29">間不可樂想欲色界。餘三界及非界</span><a name="0838a01" id="0838a01"><p>地者。不淨想厭食想在十地。謂欲界。靜慮中</a><a name="0838a02" id="0838a02">間。四靜慮。及四近分。一切世間不可樂想在</a><a name="0838a03" id="0838a03">七地。謂欲界。未至。靜慮中間。根本四靜慮。</a><a name="0838a04" id="0838a04">餘七想有漏者。在十一地。謂欲界。未至。靜</a><a name="0838a05" id="0838a05">慮中間。根本四靜慮。四無色。無漏者。在九</a><a name="0838a06" id="0838a06">地。謂未至。靜慮中間。根本四靜慮。下三無</a><a name="0838a07" id="0838a07">色。所依者。不淨想厭食想一切世間不可樂</a><a name="0838a08" id="0838a08">想依欲界。餘依三界</a><a name="0838a09" id="0838a09"><p>行相者無常想作無常行相。無常苦想作苦</a><a name="0838a10" id="0838a10">行相。苦無我想作無我行相。不淨想作不淨</a><a name="0838a11" id="0838a11">行相。厭食想作厭逆行相。一切世間不可樂</a><a name="0838a12" id="0838a12">想作不可樂行相。死想作死行相。斷想作</a><a name="0838a13" id="0838a13">斷行相。離想作離行相。滅想作滅行相。有</a><a name="0838a14" id="0838a14">說。後三一切皆作滅靜妙離四種行相。問死</a><a name="0838a15" id="0838a15">想亦通無漏。云何聖道作死行相耶。答死</a><a name="0838a16" id="0838a16">為所緣故名死想。然彼還作無常行相。問</a><a name="0838a17" id="0838a17">若爾死想無常想有何差別。有說。觀察諸</a><a name="0838a18" id="0838a18">行最後無常此想名死想。觀察諸行剎那</a><a name="0838a19" id="0838a19">無常此想名無常想。有說。觀察有執受諸</a><a name="0838a20" id="0838a20">行無常此想名死想。觀察有執受無執受諸</a><a name="0838a21" id="0838a21">行無常此想名無常想。有說。於有情處轉</a><a name="0838a22" id="0838a22">名死想。於法處轉名無常想。問若厭食想</a><a name="0838a23" id="0838a23">作厭逆行相者。彼不淨想亦作厭逆行相。</a><a name="0838a24" id="0838a24">此二有何差別。答不淨想厭逆於色。厭食想</a><a name="0838a25" id="0838a25">厭逆於味。有說。不淨想對治婬貪。厭食想</a><a name="0838a26" id="0838a26">對治食貪。諸有欲令十六行相外無聖道</a><a name="0838a27" id="0838a27">者。彼說無漏斷離滅想。即作滅諦四種行</a><a name="0838a28" id="0838a28">相。諸有欲令十六行相外有聖道者。彼說</a><a name="0838a29" id="0838a29">無漏斷想即作斷行相。乃至無漏滅想即作<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270837c.htm'><img src='up.gif' border=0></a>
<a href='T270838b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>