<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0368a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷7)</font> 辯本事品第一之一 <font face='Arial'>T29, p0368a</h2></font><hr>
<span class='old'>
</a><a name="0367c28" id="0367c28">具那契經。雖說我終不說有能了者。亦不全</a><a name="0367c29" id="0367c29">遮作者作用。少有所遣。故作是言。思緣起中</span><a name="0368a01" id="0368a01">我當更辯。如是安住聖教正理。思求決擇眼</a><a name="0368a02" id="0368a02">見非餘。而彼於中妄興彈斥。撥世俗理。篾勝</a><a name="0368a03" id="0368a03">義宗。[<a href='javascript:showpic("images/012601.gif")'>據-豕+且</a>]掣虛空。定唯在彼。又所引教。何所證</a><a name="0368a04" id="0368a04">成。豈此中言。眼非見體。非說眼見。便同外</a><a name="0368a05" id="0368a05">道。許諸法有總實相用。又彼所說因果應無。</a><a name="0368a06" id="0368a06">不許法有別相用故。要有諸法各別相用。方</a><a name="0368a07" id="0368a07">可說有因果差別。若許諸法有別相用。如是</a><a name="0368a08" id="0368a08">誹毀則為唐捐。若謂全無總別作用。便違世</a><a name="0368a09" id="0368a09">俗勝義諦理。既許因果二諦非無。應許諸法</a><a name="0368a10" id="0368a10">有假實用。是故眼等取境義成。謂能見聞嗅</a><a name="0368a11" id="0368a11">嘗覺了。如是見用。總相已成。今更應思見用</a><a name="0368a12" id="0368a12">別相。於所見色。為一眼見。為二眼見何緣於</a><a name="0368a13" id="0368a13">此復更應思。豈不極成。若閉一眼餘眼能見。</a><a name="0368a14" id="0368a14">是則二眼俱能見色。其義已成此義雖成。而</a><a name="0368a15" id="0368a15">猶未了二眼見色。前後俱時為審了知。應更</a><a name="0368a16" id="0368a16">思擇。若爾應說。非二眼中隨閉一眼或一眼</a><a name="0368a17" id="0368a17">壞即令餘眼無見功能。故知一眼亦能見色。</a><a name="0368a18" id="0368a18">若彼二眼不壞俱開。則二眼根同時見色。一</a><a name="0368a19" id="0368a19">眼見色義顯易成。俱見難成故應辯釋。頌</a><a name="0368a20" id="0368a20">曰</a><a name="0368a21" id="0368a21"><p class='lg'>　　或二眼俱時　　　見色分明故　</p></a><a name="0368a22" id="0368a22"><p>論曰。或時二眼俱能見色。何緣定知。見分明</a><a name="0368a23" id="0368a23">故。以閉一眼於色相續見不分明。開二眼時。</a><a name="0368a24" id="0368a24">即於此色見分明故。若二眼根前後見者。雖</a><a name="0368a25" id="0368a25">開二眼而但一見。如一眼閉見色不明。開二眼</a><a name="0368a26" id="0368a26">時亦應如是。如開二眼見色分明。一眼閉時</a><a name="0368a27" id="0368a27">亦應如是。既不如是。定知有時二眼俱見。依</a><a name="0368a28" id="0368a28">性一故。眼設百千尚生一識。況唯有二。有餘</a><a name="0368a29" id="0368a29">部說。處隔越故。眼見色時唯一非二。又以一<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290367c.htm'><img src='up.gif' border=0></a>
<a href='T290368b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>