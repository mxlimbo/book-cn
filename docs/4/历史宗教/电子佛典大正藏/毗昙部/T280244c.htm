<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0244c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷33)</font> 使犍度一行品第二上 <font face='Arial'>T28, p0244c</h2></font><hr>
<span class='old'>
</a><a name="0244b28" id="0244b28">者作如是說。五是根本禪果。尊者瞿沙作如</a><a name="0244b29" id="0244b29">是說。八是根本禪果。幾是禪邊果者。答曰。九</span><a name="0244c01" id="0244c01">謂未至依是也。非餘禪邊。幾是根本無色定</a><a name="0244c02" id="0244c02">果者。答曰一。幾是無色定邊果者。答曰一。謂</a><a name="0244c03" id="0244c03">空處邊。非餘處無色定邊。幾是見道果者。</a><a name="0244c04" id="0244c04">答曰七。幾是修道果者。答曰三。幾是忍果。</a><a name="0244c05" id="0244c05">應說如見道。幾是智果者。應說如修道。幾是</a><a name="0244c06" id="0244c06">法智果者。答曰三。幾是比智果者。答曰二。幾</a><a name="0244c07" id="0244c07">是法智分果者。答曰六。幾是比智分果者。答</a><a name="0244c08" id="0244c08">曰五。幾是世俗道果者。答曰二。幾是無漏道</a><a name="0244c09" id="0244c09">果者。答曰九。若離色愛。得正決定。色愛盡斷</a><a name="0244c10" id="0244c10">智何時得耶。尊者僧伽婆修說曰。道比智現</a><a name="0244c11" id="0244c11">在前時得。所以者何。道比智亦是向道。亦是</a><a name="0244c12" id="0244c12">果道。不應作是說。住果而言是向。彼未曾起</a><a name="0244c13" id="0244c13">一剎那頃向道現在前。何故說言向道耶。復</a><a name="0244c14" id="0244c14">有說。若離空處欲。是時於未來世。修無漏禪。</a><a name="0244c15" id="0244c15">是時得色愛盡斷智。此說亦不應爾。所以者</a><a name="0244c16" id="0244c16">何。是時對治無色界禪未來修。不對治色界</a><a name="0244c17" id="0244c17">禪修。復有說。當得阿羅漢果。住金剛喻定。三</a><a name="0244c18" id="0244c18">界見道修道所斷結同一味。通證解脫得。是</a><a name="0244c19" id="0244c19">時得色愛盡斷智。評曰。應作是說。彼從果</a><a name="0244c20" id="0244c20">必起勝果道現在前。是時得色愛盡斷智。若</a><a name="0244c21" id="0244c21">不從果。更起勝果道現在前者。離三禪欲人</a><a name="0244c22" id="0244c22">依下地。得正決定。彼若命終。生四禪中。若無</a><a name="0244c23" id="0244c23">色界。彼不應成就樂根。若然者則與十門所</a><a name="0244c24" id="0244c24">說相違。如說誰成就樂根。若生遍淨。若聖人</a><a name="0244c25" id="0244c25">生遍淨上。欲令無如是過故。從果起必起勝</a><a name="0244c26" id="0244c26">果道現在前。是時得色愛盡斷智</a><a name="0244c27" id="0244c27"><p>九斷智攝一切斷智。一切斷智攝九斷智耶。</a><a name="0244c28" id="0244c28">答曰。一切攝九非九攝一切。九者如此中說。</a><a name="0244c29" id="0244c29">一切者此九。及諸餘斷是。一切者多九者少。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280244b.htm'><img src='up.gif' border=0></a>
<a href='T280245a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>