<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0193a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷26)</font> 使揵度不善品第一之二 <font face='Arial'>T28, p0193a</h2></font><hr>
<span class='old'>
</a><a name="0192c28" id="0192c28">五種。恚有五種。慢有五種。無明有五種。疑有</a><a name="0192c29" id="0192c29">四種。纏有十種。見取有三十種。欲界有十</span><a name="0193a01" id="0193a01">種。色界有十種。無色界有十種。戒取有六種。</a><a name="0193a02" id="0193a02">欲界有二種。色界有二種。無色界有二種。我</a><a name="0193a03" id="0193a03">語取有三十八種。愛有十種。慢有十種。無明</a><a name="0193a04" id="0193a04">有十種。疑有八種。此百八種。是四取體。乃至</a><a name="0193a05" id="0193a05">廣說。亦名百八煩惱</a><a name="0193a06" id="0193a06"><p>已說體性。所以今當說。何故名取。答曰。以三</a><a name="0193a07" id="0193a07">事故名取。一以屬故。二以搊持故。三以選擇</a><a name="0193a08" id="0193a08">故。復次以二事故名取。一能熾然業。二體性</a><a name="0193a09" id="0193a09">猛利。熾然業者。令五趣眾生諸業常然。體性</a><a name="0193a10" id="0193a10">猛利者。以黠慧故。取是何義。薪義是取義。纏</a><a name="0193a11" id="0193a11">裹義是取義。刺害義是取義。薪義是取義者。</a><a name="0193a12" id="0193a12">如緣薪故火熾。眾生亦爾。因煩惱故業火燃。</a><a name="0193a13" id="0193a13">纏裹義是取義者。如虫以繭自裹即於中死。</a><a name="0193a14" id="0193a14">如是眾生以煩惱自裹。惡趣中死。刺害義是</a><a name="0193a15" id="0193a15">取義者。如利刺入身而為惱害。取荊刺於</a><a name="0193a16" id="0193a16">法身。亦復如是。故薪義纏裹義刺義。是取</a><a name="0193a17" id="0193a17">義。問曰。何故漏中立無明漏。流中立無明流。</a><a name="0193a18" id="0193a18">扼中立無明扼。取中何故不立無明取。尊者</a><a name="0193a19" id="0193a19">波奢說曰。世尊決定知法相。亦知勢用。餘人</a><a name="0193a20" id="0193a20">所不知。若法堪任獨立者。便獨立之。若法合</a><a name="0193a21" id="0193a21">集堪任立者。便合集立之。復次先作是說。以</a><a name="0193a22" id="0193a22">三事故。一以屬故。二以搊持故。三以選擇故。</a><a name="0193a23" id="0193a23">無明雖有屬義搊持義無選擇義。所以者何。</a><a name="0193a24" id="0193a24">猛利者能選擇。無明不猛利。復次先作是說。</a><a name="0193a25" id="0193a25">以二事故名取。一熾然業。二所行猛利。無明</a><a name="0193a26" id="0193a26">雖能熾然業。所行不猛利。以愚小不猛利不</a><a name="0193a27" id="0193a27">決定故</a><a name="0193a28" id="0193a28"><p>問曰。何故五見中。四見立見取。一見立戒取。</a><a name="0193a29" id="0193a29">尊者波奢說曰。世尊決定知法相。亦知勢用。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280192c.htm'><img src='up.gif' border=0></a>
<a href='T280193b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>