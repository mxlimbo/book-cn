<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0473c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷23)</font> 辯緣起品第三之一 <font face='Arial'>T29, p0473c</h2></font><hr>
<span class='old'>
</a><a name="0473b28" id="0473b28">疾如心。又契經說。心遠行獨行無身寐於窟。</a><a name="0473b29" id="0473b29">如是等類。非於中間別物可得。如是死生際</span><a name="0473c01" id="0473c01">中有雖無。而從此世間至於他世。此亦非理。</a><a name="0473c02" id="0473c02">前已說故。取非至境故。依等速轉故。謂前已</a><a name="0473c03" id="0473c03">說。未離色貪離色唯心流轉非理。又眼意</a><a name="0473c04" id="0473c04">識。取非至境。心住於此。遠取月輪。遙念他</a><a name="0473c05" id="0473c05">邑。亦無有過。非心往至所取念境。曾不見識</a><a name="0473c06" id="0473c06">離所依生。或亦曾無離依無過。由此已釋心</a><a name="0473c07" id="0473c07">遠行等。又於所依境界行相。心疾迴轉。非離</a><a name="0473c08" id="0473c08">所依唯往境界速疾迴轉。是故知心非離於</a><a name="0473c09" id="0473c09">色。相續流轉往受生處。由斯中有實有理成。</a><a name="0473c10" id="0473c10">如是已明像連質起。死生處隔。同喻不成。由</a><a name="0473c11" id="0473c11">此亦遮響聲為喻。以聲與彼谷等中間有物相</a><a name="0473c12" id="0473c12">續傳生響故。謂本發聲。所依大種。傳生妙大</a><a name="0473c13" id="0473c13">種。遍至谷等中所在擊生。似本聲響。中間雖</a><a name="0473c14" id="0473c14">有聲響相續。或散微故。而不可聞。若於中間。</a><a name="0473c15" id="0473c15">觸山谷等。即便聚積。亦可得聞。云何知然。異</a><a name="0473c16" id="0473c16">時聞故。謂諸聽者。先聞本聲。於後方聞聲所</a><a name="0473c17" id="0473c17">發響。若謂無間剎那聞者。二剎那前後難了</a><a name="0473c18" id="0473c18">知故。應起增上慢。謂一時聞。而不謂然知</a><a name="0473c19" id="0473c19">聲相續中間淹滯。覺異時聞。由如是聲相續</a><a name="0473c20" id="0473c20">展轉。至於谷等方擊響生。彌更證成。定有中</a><a name="0473c21" id="0473c21">有。豈不汝宗亦定不許諸聲相續轉入耳聞。</a><a name="0473c22" id="0473c22">如何言聲相續展轉。遇緣發響。異時方聞。汝</a><a name="0473c23" id="0473c23">責不然。我不遮故。謂聲相續轉。非我所遮。唯</a><a name="0473c24" id="0473c24">轉入耳聞。非我所許。諸有大種。發聲緣處。展</a><a name="0473c25" id="0473c25">轉相擊。皆有聲生。在可聞緣聲方可取。於中</a><a name="0473c26" id="0473c26">先取本質處聲。於後乃聞異處生響。無同外</a><a name="0473c27" id="0473c27">道至根聞過。非聲相續轉入耳聞。以有先聞</a><a name="0473c28" id="0473c28">質處聲已。後時異質。及離耳根更於別處。聞</a><a name="0473c29" id="0473c29">所發響。若唯能取逼耳生聲。應不遙聞異方<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290473b.htm'><img src='up.gif' border=0></a>
<a href='T290474a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>