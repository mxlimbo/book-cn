<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0156c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷30)</font> 破執我品第九之一 <font face='Arial'>T29, p0156c</h2></font><hr>
<span class='old'>
</a><a name="0156b28" id="0156b28">言。執我有無俱邊見攝。如次墮在常斷邊</a><a name="0156b29" id="0156b29">故。彼師所說深為應理。以執有我則墮常</span><a name="0156c01" id="0156c01">邊。若執無我便墮斷邊。前筏蹉經分明說</a><a name="0156c02" id="0156c02">故。若定無有補特伽羅為說阿誰流轉</a><a name="0156c03" id="0156c03">生死。不應生死自流轉故。然薄伽梵於契</a><a name="0156c04" id="0156c04">經中。說諸有情無明所覆貪愛所繫馳流</a><a name="0156c05" id="0156c05">生死故應定有補特伽羅。此復如何流轉</a><a name="0156c06" id="0156c06">生死。由捨前蘊取後蘊故。如是義宗前已</a><a name="0156c07" id="0156c07">徵遣。如燎原火雖剎那滅而由相續說</a><a name="0156c08" id="0156c08">有流轉。如是蘊聚假說有情。愛取為緣流</a><a name="0156c09" id="0156c09">轉生死。若唯有蘊。何故世尊作如是說。今</a><a name="0156c10" id="0156c10">我於昔為世導師名為妙眼。此說何咎。蘊</a><a name="0156c11" id="0156c11">各異故。若爾是何物。謂補特伽羅。昔我即今</a><a name="0156c12" id="0156c12">體應常住。故說今我昔為師言。顯昔與今</a><a name="0156c13" id="0156c13">是一相續。如言此火曾燒彼事。若謂決定</a><a name="0156c14" id="0156c14">有真實我則應唯佛能明了觀。觀已應生</a><a name="0156c15" id="0156c15">堅固我執。從斯我執我所執生。從此應生</a><a name="0156c16" id="0156c16">我我所愛。故薄伽梵作如是言。若執有我</a><a name="0156c17" id="0156c17">便執我所。執我所故。於諸蘊中便復發生</a><a name="0156c18" id="0156c18">我我所愛。薩迦耶見我愛所縛則為謗佛。</a><a name="0156c19" id="0156c19">去解脫遠。若謂於我不起我愛。此言無</a><a name="0156c20" id="0156c20">義。所以者何。於非我中橫計為我。容起</a><a name="0156c21" id="0156c21">我愛。非實我中。如是所言無理為證。故彼</a><a name="0156c22" id="0156c22">於佛真聖教中無有因緣起見瘡皰。如是</a><a name="0156c23" id="0156c23">一類執有不可說補特伽羅。復有一類總</a><a name="0156c24" id="0156c24">撥一切法體皆非有。外道執有別真我性。</a><a name="0156c25" id="0156c25">此等一切見不如理。皆不能免無解脫過。</a><a name="0156c26" id="0156c26">若一切類我體都無。剎那滅心於曾所受久</a><a name="0156c27" id="0156c27">相似境何能憶知。如是憶知從相續內念</a><a name="0156c28" id="0156c28">境想類心差別生。且初憶念為從何等心</a><a name="0156c29" id="0156c29">差別無間生。從有緣彼作意相似相屬想<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290156b.htm'><img src='up.gif' border=0></a>
<a href='T290157a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>