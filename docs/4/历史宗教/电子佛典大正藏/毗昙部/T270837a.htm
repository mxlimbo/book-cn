<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0837a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷166)</font> 定蘊第七中攝納息第三之一 <font face='Arial'>T27, p0837a</h2></font><hr>
<span class='old'>
</a><a name="0836c28" id="0836c28">不違法相便不應責。有說。為欲分別契</a><a name="0836c29" id="0836c29">經義故。如契經中說。有十想無常想乃至</span><a name="0837a01" id="0837a01">滅想。契經雖作是說。而不廣辯。今欲辯之</a><a name="0837a02" id="0837a02">故作斯論。問何故此中但說十想。答此不</a><a name="0837a03" id="0837a03">應問以是佛經所說故。佛於處處經中</a><a name="0837a04" id="0837a04">唯說十想。作論者於佛所說中不能增</a><a name="0837a05" id="0837a05">一說十一想。不能減一說於九想。所以者</a><a name="0837a06" id="0837a06">何。佛所說法無增減故不可增減。如無增</a><a name="0837a07" id="0837a07">無減無多無少無缺無長。無量無邊亦爾。無</a><a name="0837a08" id="0837a08">量者義難測故。無邊者文難了故。譬如大</a><a name="0837a09" id="0837a09">海無量無邊。無量者深。無邊者廣。假使百千</a><a name="0837a10" id="0837a10">那庾多數諸大論師如舍利子。於佛所說二</a><a name="0837a11" id="0837a11">句經中造百千論。分別解釋盡其覺性。亦</a><a name="0837a12" id="0837a12">不能窮其邊量況復多耶。問置作論者。何</a><a name="0837a13" id="0837a13">故世尊但說十想。答所化有情齊此所說事</a><a name="0837a14" id="0837a14">究竟故。謂佛世尊凡所說法。皆觀有情所應</a><a name="0837a15" id="0837a15">作事令善究竟。齊此而止不增不減。譬如</a><a name="0837a16" id="0837a16">良醫觀有病者。隨應授藥不增不減。佛亦</a><a name="0837a17" id="0837a17">如是。有說。世尊為顯聖道聖道加行及聖</a><a name="0837a18" id="0837a18">道果故說十想。謂說無常想無常苦想苦無</a><a name="0837a19" id="0837a19">我想死想則顯聖道。說不淨想厭食想一切</a><a name="0837a20" id="0837a20">世間不可樂想則顯聖道加行。說斷想離想</a><a name="0837a21" id="0837a21">滅想則顯聖道果。有說。世尊為顯聖道聖</a><a name="0837a22" id="0837a22">道資糧及聖道果故說十想。此中配釋如前</a><a name="0837a23" id="0837a23">應知。有說。世尊為顯奢摩他毘缽舍那。</a><a name="0837a24" id="0837a24">及二果故說於十想。謂說不淨想厭食想一</a><a name="0837a25" id="0837a25">切世間不可樂想則顯奢摩他。說無常想無</a><a name="0837a26" id="0837a26">常苦想苦無我想死想則顯毘缽舍那說</a><a name="0837a27" id="0837a27">斷想離想滅想則顯彼二果。有說。世尊為</a><a name="0837a28" id="0837a28">顯此岸彼岸及船筏故說於十想。謂說不</a><a name="0837a29" id="0837a29">淨想厭食想一切世間不可樂想則顯此岸。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270836c.htm'><img src='up.gif' border=0></a>
<a href='T270837b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>