<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0785a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷154)</font> 根蘊第六中等心納息第四之一 <font face='Arial'>T27, p0785a</h2></font><hr>
<span class='old'>
</a><a name="0784c28" id="0784c28">斷為但修所斷耶。若爾何失。若五斷者。十</a><a name="0784c29" id="0784c29">門所說當云何通。如說。過去法為等無間</span><a name="0785a01" id="0785a01">生二心。若修斷者。此文復云何通。如說。彼</a><a name="0785a02" id="0785a02">想色界有漏緣隨眠隨增。有作是說。此通</a><a name="0785a03" id="0785a03">五斷。問十門所說當云何通。答彼文應言</a><a name="0785a04" id="0785a04">過去法為等無間生六心。謂色界五。無色</a><a name="0785a05" id="0785a05">界一。而不作是說者有何意耶。當知彼文</a><a name="0785a06" id="0785a06">但依二無心定出心而說。不說無想。所以</a><a name="0785a07" id="0785a07">者何。一無心定加行功用作意。而起。無想</a><a name="0785a08" id="0785a08">不爾。有餘師言。唯修所斷。問此文所說當</a><a name="0785a09" id="0785a09">云何通。答此文應言彼想色界遍行。及修所</a><a name="0785a10" id="0785a10">斷隨眠隨增。而不作是說者有何意耶。當</a><a name="0785a11" id="0785a11">知此中兼說和合。彼有命終時心通於五</a><a name="0785a12" id="0785a12">部。非但說出無想心。以命終心是前眷屬</a><a name="0785a13" id="0785a13">故此兼說。評曰。應知前說者好。無別道理</a><a name="0785a14" id="0785a14">遮餘心故。如世尊說。一切有情皆由食住。</a><a name="0785a15" id="0785a15">無想有情由何食住。答觸意思識。問何故</a><a name="0785a16" id="0785a16">作此論。答欲令疑者得決定故。謂無想天</a><a name="0785a17" id="0785a17">必無段食觸意思識亦滅無餘。勿有疑彼</a><a name="0785a18" id="0785a18">無食而住。則不可通世尊所說一切有情</a><a name="0785a19" id="0785a19">皆由食住。為除彼疑顯無想處雖無段</a><a name="0785a20" id="0785a20">食而有餘三。與經相應故作斯論。問彼無</a><a name="0785a21" id="0785a21">想位三食亦滅。云何說有。答食有二種。一</a><a name="0785a22" id="0785a22">先時能引。二現在任時。彼位雖無現任持</a><a name="0785a23" id="0785a23">食。而有先時能引之食故名有食。有說彼</a><a name="0785a24" id="0785a24">中有三種食。一業食。二生食。三等無間緣</a><a name="0785a25" id="0785a25">食。業食者。謂先所造彼地業能引彼生故。</a><a name="0785a26" id="0785a26">生食者。謂結生心及俱有法。引彼一期令</a><a name="0785a27" id="0785a27">相續故。等無間緣食者。謂入無想觸意思</a><a name="0785a28" id="0785a28">識為等無間緣。能引無想出心心所。令必</a><a name="0785a29" id="0785a29">當起不永斷故。由此故說一切有情皆由<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270784c.htm'><img src='up.gif' border=0></a>
<a href='T270785b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>