<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0100a</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷19)</font> 分別隨眠品第五之一 <font face='Arial'>T29, p0100a</h2></font><hr>
<span class='old'>
</a><a name="0099c28" id="0099c28"><p class='lg'>　　我我所斷常　　　撥無劣謂勝</a><br><a name="0099c29" id="0099c29">　　非因道妄謂　　　是五見自體　</p></span><a name="0100a01" id="0100a01"><p>論曰。執我及我所是薩迦耶見。壞故名薩。</a><a name="0100a02" id="0100a02">聚謂迦耶。即是無常和合蘊義。迦耶即薩</a><a name="0100a03" id="0100a03">名薩迦耶。此薩迦耶即五取蘊。為遮常一</a><a name="0100a04" id="0100a04">想故立此名。要此想為先方執我故。毘婆</a><a name="0100a05" id="0100a05">沙者作如是釋。有故名薩。身義如前。勿</a><a name="0100a06" id="0100a06">無所緣計我我所。故說此見緣於有身。緣</a><a name="0100a07" id="0100a07">薩迦耶而起此見。故標此見名薩迦耶。諸</a><a name="0100a08" id="0100a08">見但緣有漏法者。皆應標以薩迦耶名。</a><a name="0100a09" id="0100a09">然佛但於我我所執摽此名者。令知此</a><a name="0100a10" id="0100a10">見緣薩迦耶。非我我所。以我我所畢竟無</a><a name="0100a11" id="0100a11">故。如契經說。苾芻當知。世間沙門婆羅門</a><a name="0100a12" id="0100a12">等。諸有執我等隨觀見一切。唯於五取蘊</a><a name="0100a13" id="0100a13">起。即於所執我我所事執斷執常名邊執</a><a name="0100a14" id="0100a14">見。以妄執取斷常邊故。於實有體苦等諦</a><a name="0100a15" id="0100a15">中。起見撥無名為邪見。一切妄見皆顛倒轉</a><a name="0100a16" id="0100a16">並應名邪。而但撥無名邪見者。以過甚故。</a><a name="0100a17" id="0100a17">如說臭酥惡執惡等。此唯損減。餘增益故。</a><a name="0100a18" id="0100a18">於劣謂勝名為見取。有漏名劣。聖所斷故。</a><a name="0100a19" id="0100a19">執劣為勝總名見取。理實應立見等取名。</a><a name="0100a20" id="0100a20">略去等言。但名見取。於非因道謂因道</a><a name="0100a21" id="0100a21">見。一切總說名戒禁取。如大自在生主。或餘</a><a name="0100a22" id="0100a22">非世間因妄起因執。投水火等種種邪行。</a><a name="0100a23" id="0100a23">非生天因妄起因執唯受持戒禁。數相應</a><a name="0100a24" id="0100a24">智等。非解脫道妄起道執。理實應立戒禁</a><a name="0100a25" id="0100a25">等取名。略去等言但名戒禁取。是謂五見</a><a name="0100a26" id="0100a26">自體。應知。若於非因起是因見。此見何故</a><a name="0100a27" id="0100a27">非見集斷。頌曰</a><a name="0100a28" id="0100a28"><p class='lg'>　　於大自在等　　　非因妄執因</a><br><a name="0100a29" id="0100a29">　　從常我倒生　　　故唯見苦斷　</p><hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290099c.htm'><img src='up.gif' border=0></a>
<a href='T290100b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>