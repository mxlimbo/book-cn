<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0910c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷181)</font> 定蘊第七中不還納息第四之一 <font face='Arial'>T27, p0910c</h2></font><hr>
<span class='old'>
</a><a name="0910b28" id="0910b28">如何言毀壞聖道滅耶。答毀壞彼相續說</a><a name="0910b29" id="0910b29">毀壞。彼非彼自體實可毀壞。謂由煩惱現</span><a name="0910c01" id="0910c01">在前。故毀壞相續。由相續毀壞。故令聖道</a><a name="0910c02" id="0910c02">轉遠。由聖道轉遠故於貪瞋癡滅不能作</a><a name="0910c03" id="0910c03">證故說毀壞。如契經說此是法。此是毘奈</a><a name="0910c04" id="0910c04">耶。此是大師教。問此三何差別。答法謂八支</a><a name="0910c05" id="0910c05">聖道。毘奈耶謂貪瞋癡滅。大師教謂佛語。有</a><a name="0910c06" id="0910c06">說。法謂阿毘達磨藏。毘奈耶謂毘奈耶藏。大</a><a name="0910c07" id="0910c07">師教謂素怛纜藏。是謂此三差別</a><a name="0910c08" id="0910c08"><p>如說法隨法行乃至廣說。問何故作此論。答</a><a name="0910c09" id="0910c09">為欲分別契經義故。如契經說法隨法行</a><a name="0910c10" id="0910c10">雖作是說而不分別。云何法。云何隨法。云</a><a name="0910c11" id="0910c11">何法隨法行。彼經是此論所依根本。彼所不</a><a name="0910c12" id="0910c12">說者今應說之故作斯論。云何法。答寂滅</a><a name="0910c13" id="0910c13">涅槃。云何隨法。答八支聖道。云何法隨法行。</a><a name="0910c14" id="0910c14">答若於此中隨義而行。所謂為求涅槃故</a><a name="0910c15" id="0910c15">修習八支聖道故名法隨法行。能安住此</a><a name="0910c16" id="0910c16">名法隨法行者。問何故涅槃獨名為法。八支</a><a name="0910c17" id="0910c17">聖道名隨法耶。答於諸法中涅槃勝故。生</a><a name="0910c18" id="0910c18">老病死不能侵故獨得法名。八支聖道次彼</a><a name="0910c19" id="0910c19">順彼如王大臣故名隨法。故契經說一切</a><a name="0910c20" id="0910c20">法中涅槃最勝。有為法中聖道最勝。然舍利</a><a name="0910c21" id="0910c21">子讚學經中說言具壽法之隨法。所謂離繫。</a><a name="0910c22" id="0910c22">彼契經中。聖道名法。涅槃名隨法。以先得</a><a name="0910c23" id="0910c23">聖道後證涅槃故。前經依勝劣次第顯法</a><a name="0910c24" id="0910c24">隨法。後經依證得次第顯法隨法。復次別</a><a name="0910c25" id="0910c25">解脫名法。別解脫律儀名隨法。若於此中</a><a name="0910c26" id="0910c26">隨義而行名法隨法行。謂為求別解脫故</a><a name="0910c27" id="0910c27">受別解脫律儀。得已隨護無有毀犯名法</a><a name="0910c28" id="0910c28">隨法行。能安住此名法隨法行者。復次身</a><a name="0910c29" id="0910c29">律儀語律儀命清淨名法受此名隨法。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270910b.htm'><img src='up.gif' border=0></a>
<a href='T270911a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>