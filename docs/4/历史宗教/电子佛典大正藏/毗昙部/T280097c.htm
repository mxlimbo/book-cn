<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0097c</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷13)</font> 雜揵度人品第三上 <font face='Arial'>T28, p0097c</h2></font><hr>
<span class='old'>
</a><a name="0097b28" id="0097b28">止。問曰若然者。無明有廣略義。何以不觀耶。</a><a name="0097b29" id="0097b29">答曰以行無廣略義故是以不觀。不可捨行復</span><a name="0097c01" id="0097c01">觀無明。何以故。觀緣起法應從次第。不應越</a><a name="0097c02" id="0097c02">次。復有說者。菩薩觀有緣生時。即是觀業名</a><a name="0097c03" id="0097c03">色。若觀行緣識亦是觀業名色。如此則是無</a><a name="0097c04" id="0097c04">差別觀。復非是觀報名色。若觀名色緣識。則</a><a name="0097c05" id="0097c05">是觀報名色。復有說者。若觀有緣生時。是名</a><a name="0097c06" id="0097c06">觀遠緣法。若觀行緣識。亦是觀遠緣法。如此</a><a name="0097c07" id="0097c07">則是無差別觀。復非是觀近緣法。若觀名色</a><a name="0097c08" id="0097c08">緣識則是觀近緣法。如近遠。此身他身當知</a><a name="0097c09" id="0097c09">亦如是。復有說者。若觀有緣生則是觀前生</a><a name="0097c10" id="0097c10">緣法。若觀行緣識亦是觀前生緣法。復非是</a><a name="0097c11" id="0097c11">觀共生緣法。若觀名色緣識則觀共生緣法。</a><a name="0097c12" id="0097c12">復有說者。識從二緣生謂遠緣生伴侶生。若</a><a name="0097c13" id="0097c13">觀有緣生是則觀遠緣。若觀行緣識亦是觀遠</a><a name="0097c14" id="0097c14">緣。如此則是無差別觀。復非是觀伴緣法。若</a><a name="0097c15" id="0097c15">觀名色緣識是則觀伴緣法。復有說者。欲離</a><a name="0097c16" id="0097c16">無窮過故。菩薩觀老死時。即觀此身名色六</a><a name="0097c17" id="0097c17">入觸受。觀生時即觀此身相續識。若觀名色</a><a name="0097c18" id="0097c18">六入觸受。即觀第二生中老死。若觀識時即</a><a name="0097c19" id="0097c19">觀第二身生。若觀無明行即是觀第三世。亦</a><a name="0097c20" id="0097c20">可觀第四世。如是轉轉便為無窮。欲離如是</a><a name="0097c21" id="0097c21">過故不觀無明行。問曰以何等故。菩薩於起</a><a name="0097c22" id="0097c22">作分中觀十支。寂滅分中觀十二支耶。答曰</a><a name="0097c23" id="0097c23">菩薩憎惡起作愛樂寂滅。是故於起作分中</a><a name="0097c24" id="0097c24">觀十。寂滅分中觀於十二。如說比丘我於是</a><a name="0097c25" id="0097c25">識心便轉還。問曰以何等故。菩薩於識心中</a><a name="0097c26" id="0097c26">便轉還耶。尊者波奢說曰。識住所依。何等是</a><a name="0097c27" id="0097c27">識所依所謂名色。以名色未斷故齊識而還。</a><a name="0097c28" id="0097c28">復有說者。以緣還故名為轉還。如說識緣名</a><a name="0097c29" id="0097c29">色。亦說名色緣識。以識是名色緣故。說於緣<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280097b.htm'><img src='up.gif' border=0></a>
<a href='T280098a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>