<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0066b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷12)</font> 分別世品第三之一 <font face='Arial'>T29, p0066b</h2></font><hr>
<span class='old'>
</a><a name="0066a28" id="0066a28"><p class='lg'>　　三災火水風　　　上三定為頂</a><br><a name="0066a29" id="0066a29">　　如次內災等　　　四無不動故</span><br><a name="0066b01" id="0066b01">　　然彼器非常　　　情俱生滅故</a><br><a name="0066b02" id="0066b02">　　要七火一水　　　七水火後風　</p></a><a name="0066b03" id="0066b03"><p>論曰。此大三災逼有情類。令捨下地集上</a><a name="0066b04" id="0066b04">天中。初火災興由七日現。次水災起由雨霖</a><a name="0066b05" id="0066b05">淫。後風災生由風相擊。此三災力壞器世</a><a name="0066b06" id="0066b06">間。乃至極微亦無餘在。一類外道執極微</a><a name="0066b07" id="0066b07">常。彼謂。爾時餘極微在。何緣彼執猶有餘</a><a name="0066b08" id="0066b08">極微。勿後麤事生無種子故。豈不前說。由</a><a name="0066b09" id="0066b09">諸有情業所生風能為種子。或此即以前災</a><a name="0066b10" id="0066b10">頂風為緣。引生風為種子。又化地部契經</a><a name="0066b11" id="0066b11">中言。風從他方飄種來此。雖爾不許芽</a><a name="0066b12" id="0066b12">等生時是種等因親所引起。若爾芽等從何</a><a name="0066b13" id="0066b13">而生。從自分生。如是自分復從自分。展轉</a><a name="0066b14" id="0066b14">乃至最細有分從極微生。於芽等生中種</a><a name="0066b15" id="0066b15">等有何力。除能引集芽等極微種等更無</a><a name="0066b16" id="0066b16">生芽等力。何緣定作如是執耶。從異類</a><a name="0066b17" id="0066b17">生定不應理。不應何理。應無定故。功能</a><a name="0066b18" id="0066b18">定故無不定失。如聲熟變等從異類定生。</a><a name="0066b19" id="0066b19">德法有殊。實法不爾。現見實法唯從同類</a><a name="0066b20" id="0066b20">生。如藤生枝及縷生衣等。此非應理。非</a><a name="0066b21" id="0066b21">理者何。引不極成為能立故。今此所引何</a><a name="0066b22" id="0066b22">不極成。非許藤枝縷衣別故。即藤縷合安布</a><a name="0066b23" id="0066b23">不同得枝衣名。如蟻行等。云何知爾。一縷</a><a name="0066b24" id="0066b24">合中曾不得衣。唯得縷故。有誰為障令不</a><a name="0066b25" id="0066b25">得衣。若一縷中無全衣轉。則應一縷上有</a><a name="0066b26" id="0066b26">衣分無衣。應許全衣唯集諸分。非更別有</a><a name="0066b27" id="0066b27">有分名衣。又如何知衣分異縷。若謂衣要</a><a name="0066b28" id="0066b28">待多所依合。於唯多經合應亦得衣。或</a><a name="0066b29" id="0066b29">應畢竟無得衣理。中及餘邊不對根故。若<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290066a.htm'><img src='up.gif' border=0></a>
<a href='T290066c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>