<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0169b</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷23)</font> 雜揵度思品第八上 <font face='Arial'>T28, p0169b</h2></font><hr>
<span class='old'>
</a><a name="0169a28" id="0169a28">兩水。一兩苦酒。喻亦如是。法身經亦說。如天</a><a name="0169a29" id="0169a29">雷時。聲有麤細。覺所作當知如麤聲。觀所作</span><a name="0169b01" id="0169b01">當知如餘細聲。銅鈴銅器。出麤細聲。亦如是。</a><a name="0169b02" id="0169b02">亦如鳥飛虛空。鼓其兩翼。當知如覺。踊身得</a><a name="0169b03" id="0169b03">去。當知如觀。若作是說。明覺觀不在一心中。</a><a name="0169b04" id="0169b04">此經所說。明覺觀在一心中</a><a name="0169b05" id="0169b05"><p>分別有三種。有自體分別。有憶念分別。有現</a><a name="0169b06" id="0169b06">觀分別。自體分別者。謂覺是也。憶念分別者。</a><a name="0169b07" id="0169b07">謂念是也。現觀分別者。謂慧是也。欲界五</a><a name="0169b08" id="0169b08">識身。有一種分別。謂自體分別。雖有念不能</a><a name="0169b09" id="0169b09">憶念。雖有慧不能了了現觀。意地有三種分</a><a name="0169b10" id="0169b10">別。初禪地三識身有一種分別。謂自體分別。</a><a name="0169b11" id="0169b11">雖有念不能憶念。雖有慧不能了了現觀。意</a><a name="0169b12" id="0169b12">地不入定時。有三種分別。入定有二種分別。</a><a name="0169b13" id="0169b13">除現觀分別。第二第三第四禪。不入定時。有</a><a name="0169b14" id="0169b14">二種分別。除自體分別。入定有一種分別。謂</a><a name="0169b15" id="0169b15">憶念分別。無現觀分別。以極定故。無色中不</a><a name="0169b16" id="0169b16">入定心。有二種分別。除自體分別。若入定有</a><a name="0169b17" id="0169b17">一種分別。謂憶念分別</a><a name="0169b18" id="0169b18"><p>云何為掉。云何為心亂。乃至廣說。問曰。何故</a><a name="0169b19" id="0169b19">作此論。答曰。此二法相似。有人心掉。世人言</a><a name="0169b20" id="0169b20">是人心亂。有人心亂。世人言是人心掉。或謂</a><a name="0169b21" id="0169b21">此二法是一。今欲決定說其體性亦欲說差</a><a name="0169b22" id="0169b22">別故。而作此論</a><a name="0169b23" id="0169b23"><p>云何為掉。答曰。心不休息。不寂靜。乃至廣</a><a name="0169b24" id="0169b24">說。如是等語。盡說掉相。云何心亂。答曰。心</a><a name="0169b25" id="0169b25">觀不住。乃至廣說。如是等語。盡說心亂相。</a><a name="0169b26" id="0169b26">或有說者。染污三昧是心亂。復有說者。染污</a><a name="0169b27" id="0169b27">三昧所不攝餘相應法名心亂。評曰。不應作</a><a name="0169b28" id="0169b28">是說。如前說者好</a><a name="0169b29" id="0169b29"><p>問曰。掉與心亂有何差別。何故復作此論。答<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280169a.htm'><img src='up.gif' border=0></a>
<a href='T280169c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>