<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0247c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷48)</font> 結蘊第二中不善納息第一之一 <font face='Arial'>T27, p0247c</h2></font><hr>
<span class='old'>
</a><a name="0247b29" id="0247b29">問此四取以何為自性。答以百八事為自</a><a name="0247b30" id="0247b30">性。謂欲取以欲界三十四事為自性。即貪</span><a name="0247c01" id="0247c01">五瞋五慢五無明五疑四纏十。見取以三界</a><a name="0247c02" id="0247c02">三十事為自性。即欲色無色界見各有十。戒</a><a name="0247c03" id="0247c03">禁取以三界六事為自性。即欲色無色界戒</a><a name="0247c04" id="0247c04">禁取各二。我語取以色無色界三十八事為</a><a name="0247c05" id="0247c05">自性。即貪十慢十無明十疑八。由此四取以</a><a name="0247c06" id="0247c06">百八事為自性。已說自性所以今當說問</a><a name="0247c07" id="0247c07">何故名取。答以三事故說名為取。一執持</a><a name="0247c08" id="0247c08">故。二收採故。三選擇故。又以二事故名為</a><a name="0247c09" id="0247c09">取。一能熾然業。二行相猛利。能熾然業者。</a><a name="0247c10" id="0247c10">取令五趣有情業火恒熾然故。行相猛利者。</a><a name="0247c11" id="0247c11">諸取行相極勇捷故。問取是何義。答薪義是</a><a name="0247c12" id="0247c12">取義。如緣薪故火得熾然。有情亦爾。煩惱</a><a name="0247c13" id="0247c13">為緣業得熾盛。復次纏裹義是取義。如蠶</a><a name="0247c14" id="0247c14">作繭自纏自裹。乃至於中而自取死。有情</a><a name="0247c15" id="0247c15">亦爾起諸煩惱自纏自裹而於其中傷失</a><a name="0247c16" id="0247c16">慧命。展轉乃至墮諸惡趣。復次傷害義是取</a><a name="0247c17" id="0247c17">義。如利毒刺數刺其身身便損壞。有情亦</a><a name="0247c18" id="0247c18">爾。煩惱毒刺數刺法身法身便壞。問何故無</a><a name="0247c19" id="0247c19">明別立漏。瀑流軛而不別立取耶。脅尊者</a><a name="0247c20" id="0247c20">言。佛知諸法性相勢用。若於此中堪別立</a><a name="0247c21" id="0247c21">者則別立之。若不爾者便總揵立故不應</a><a name="0247c22" id="0247c22">責。復次前說以三事故名取。謂執持收採</a><a name="0247c23" id="0247c23">選擇。無明雖有前二而無第三故不別立</a><a name="0247c24" id="0247c24">取。以無明愚暗不能選擇法故。復次前說</a><a name="0247c25" id="0247c25">以二事故名取。謂能熾然業及行相猛利。</a><a name="0247c26" id="0247c26">無明雖能熾然業而非行相猛利故不別</a><a name="0247c27" id="0247c27">立取以無明遲鈍不能決了法故問何故</a><a name="0247c28" id="0247c28">五見中四見合立為見取。一見別立為戒禁</a><a name="0247c29" id="0247c29">取耶。脅尊者言。佛知諸法性相勢用。若於<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270247b.htm'><img src='up.gif' border=0></a>
<a href='T270248a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>