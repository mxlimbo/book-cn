<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0509c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷30)</font> 辯緣起品第三之一 <font face='Arial'>T29, p0509c</h2></font><hr>
<span class='old'>
</a><a name="0509b28" id="0509b28">地諸煩惱力。染污生有。餘中有等。一一通三。</a><a name="0509b29" id="0509b29">謂彼皆通善染無記。應知中有。初續剎那。亦</span><a name="0509c01" id="0509c01">必染污。猶如生有。如是四有。何界所繫。欲色</a><a name="0509c02" id="0509c02">具四。無色唯三。非無色業感中有果。辯中有</a><a name="0509c03" id="0509c03">中。已具思擇有情於此。四種有中。由何而</a><a name="0509c04" id="0509c04">住。頌曰</a><a name="0509c05" id="0509c05"><p class='lg'>　　有情由食住　　　段欲體唯三</a><br><a name="0509c06" id="0509c06">　　非色不能益　　　自根解脫故</a><br><a name="0509c07" id="0509c07">　　觸思識三食　　　有漏通三界</a><br><a name="0509c08" id="0509c08">　　意成及求生　　　食香中有起</a><br><a name="0509c09" id="0509c09">　　前二益此世　　　所依及能依</a><br><a name="0509c10" id="0509c10">　　後二於當有　　　引及起如次　</p></a><a name="0509c11" id="0509c11"><p>論曰。經說世尊自悟一法。正覺正說。謂諸有</a><a name="0509c12" id="0509c12">情。一切無非由食而住。何等為食。食有四種</a><a name="0509c13" id="0509c13">一段。二觸。三思。四識。段有二種。謂細及麤。</a><a name="0509c14" id="0509c14">細謂中有食。香為食故。及天劫初食。無變穢</a><a name="0509c15" id="0509c15">故。如油沃砂。散入支故。或細污蟲嬰兒等</a><a name="0509c16" id="0509c16">食。說名為細。翻此為麤。如是段食。唯在欲</a><a name="0509c17" id="0509c17">界。離段食貪。生上界故。非上界身。依外緣</a><a name="0509c18" id="0509c18">住。色界雖有能益大種。而非段食。如非妙欲。</a><a name="0509c19" id="0509c19">如色界中。雖有微妙色聲觸境。而不引生增</a><a name="0509c20" id="0509c20">上貪故。不名妙欲。如是雖有最勝微妙能攝</a><a name="0509c21" id="0509c21">益觸。而畢竟無分段吞噉。故非段食。雖非段</a><a name="0509c22" id="0509c22">食攝。而非無食義。如喜雖非四食中攝。而經</a><a name="0509c23" id="0509c23">說為食。以有食義故。如契經言。我食喜食。由</a><a name="0509c24" id="0509c24">喜食久住。如極光淨天。若爾欲界。亦應唯口</a><a name="0509c25" id="0509c25">分段吞噉。方名段食。不爾欲界吞噉為門。餘</a><a name="0509c26" id="0509c26">可相從立此名故。非於色界少有吞噉。可令</a><a name="0509c27" id="0509c27">餘觸從彼為名。是故二界。無相類失。若人生</a><a name="0509c28" id="0509c28">在北俱盧洲。離段吞噉。壽豈斷壞。雖不斷壞。</a><a name="0509c29" id="0509c29">而所依身。形色瘦損。若為存活。若爾如何<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290509b.htm'><img src='up.gif' border=0></a>
<a href='T290510a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>