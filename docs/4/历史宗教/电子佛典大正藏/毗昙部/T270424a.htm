<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0424a</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷82)</font> 結蘊第二中十門納息第四之一 <font face='Arial'>T27, p0424a</h2></font><hr>
<span class='old'>
</a><a name="0423c28" id="0423c28">有情邊際而觀。聲聞異生但以方域邊際而</a><a name="0423c29" id="0423c29">觀。評曰。應作是說。此不決定以四無量皆</span><a name="0424a01" id="0424a01">是假想。皆與勝解作意相應。或有一切皆</a><a name="0424a02" id="0424a02">以有情邊際而觀。或有一切皆以方域邊</a><a name="0424a03" id="0424a03">際而觀</a><a name="0424a04" id="0424a04"><p>如世尊說。苾芻當知。我七歲中修慈心故。</a><a name="0424a05" id="0424a05">七成壞劫不來生此。世界壞時生極光淨。</a><a name="0424a06" id="0424a06">世界成已生空梵宮。作大梵王威德自在。</a><a name="0424a07" id="0424a07">於千世界我為獨尊。復於後時來生欲界。</a><a name="0424a08" id="0424a08">三十六反作天帝釋。於無量世作轉輪王。</a><a name="0424a09" id="0424a09">具四種兵成就七寶。以法御世亦號法王。</a><a name="0424a10" id="0424a10">此經所言七歲中者。佛意正說經七雨時。謂</a><a name="0424a11" id="0424a11">昔勝時有一菩薩名大威勇。於中印度作</a><a name="0424a12" id="0424a12">大國王。以大威恩統攝一切。然彼國土時</a><a name="0424a13" id="0424a13">多暑熱。去城不遠有一大林。其地高涼花</a><a name="0424a14" id="0424a14">果茂盛。草木青翠泉池清冷。時彼國人於雨</a><a name="0424a15" id="0424a15">四月。多捨城邑來此避暑。各隨所樂作</a><a name="0424a16" id="0424a16">諸事業。時菩薩王以國事務及諸城邑委任</a><a name="0424a17" id="0424a17">大臣。亦往此林居高靜處。離欲界染修四</a><a name="0424a18" id="0424a18">無量。雨四月中無時懈廢。既度雨際節氣</a><a name="0424a19" id="0424a19">漸涼。林中諸人各還城邑作諸事業。爾時</a><a name="0424a20" id="0424a20">菩薩亦從林出。還詣王都設大法祀。廣修</a><a name="0424a21" id="0424a21">施福以諸飲食。衣服香花象馬輦輿。房舍僮</a><a name="0424a22" id="0424a22">僕燈明臥具。及醫藥等奉施沙門。并婆羅</a><a name="0424a23" id="0424a23">門貧病孤獨。遠行羈客諸乞求者。既修施已</a><a name="0424a24" id="0424a24">受持淨戒。如是往還經於六反。至第七反</a><a name="0424a25" id="0424a25">過雨際時。有說。壽終生極光淨。有作是</a><a name="0424a26" id="0424a26">說。壞劫時至菩薩命終。生極光淨。故知七</a><a name="0424a27" id="0424a27">歲謂七雨時。問菩薩所修四無量定是色界</a><a name="0424a28" id="0424a28">繫。可由此故生極光淨及生梵天。云何復</a><a name="0424a29" id="0424a29">作帝釋輪王。豈色界業招欲界果。答菩薩爾<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270423c.htm'><img src='up.gif' border=0></a>
<a href='T270424b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>