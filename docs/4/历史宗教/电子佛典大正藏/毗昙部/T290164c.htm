<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1559 阿毘達磨俱舍釋論 0164c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1559 阿毘達磨俱舍釋論</font> <font face='Arial'>(卷1)</font> 釋論中分別界品第一 <font face='Arial'>T29, p0164c</h2></font><hr>
<span class='old'>
</a><a name="0164b28" id="0164b28">攝。應信此義。偈曰。是受等三陰。釋曰。謂受</a><a name="0164b29" id="0164b29">想行三陰。若安立為入及界。偈曰。或名法入</span><a name="0164c01" id="0164c01">界。并無教無為。釋曰。此七種法。說名法入</a><a name="0164c02" id="0164c02">及法界。偈曰。識陰對對視。釋曰。對對諸塵意</a><a name="0164c03" id="0164c03">識心是名識陰。復次若分別此識則成六識</a><a name="0164c04" id="0164c04">聚。謂眼識乃至意識。是所說識陰。若安立</a><a name="0164c05" id="0164c05">入。偈曰。或說為意入。釋曰。若安立界。偈曰。</a><a name="0164c06" id="0164c06">或說為七界。釋曰。何者為七。偈曰。謂六識</a><a name="0164c07" id="0164c07">意根。釋曰。眼識界乃至意識界及意界。此中</a><a name="0164c08" id="0164c08">五陰。已說為十二入及十八界。除無教色。是</a><a name="0164c09" id="0164c09">色陰立為十入十界。受想行陰無教無為。立</a><a name="0164c10" id="0164c10">為法入法界。是識陰即是意入及六識界并</a><a name="0164c11" id="0164c11">意界。為不如此耶。前說唯六識為識陰。若</a><a name="0164c12" id="0164c12">爾異此六識。何法名意界。無別意界異六</a><a name="0164c13" id="0164c13">識。雖然是諸識中。偈曰。六中無間謝。說識</a><a name="0164c14" id="0164c14">名意根。釋曰。六識中隨一無間滅。此識說名</a><a name="0164c15" id="0164c15">意界。譬如一人先為子後為父。又如先為果</a><a name="0164c16" id="0164c16">後成種子。識亦如是。先為六識後成意界。若</a><a name="0164c17" id="0164c17">爾實物唯十七界或十二界。何以故。六識界</a><a name="0164c18" id="0164c18">及意界互相攝故。若爾云何安立為十八界。</a><a name="0164c19" id="0164c19">雖然偈曰。為成第六依。故界成十八。釋曰。</a><a name="0164c20" id="0164c20">是五種識界。以眼等五界為依。第六意識界</a><a name="0164c21" id="0164c21">無有別依。為成立此依故說意界。由如此安</a><a name="0164c22" id="0164c22">立依能依境界三六故。界成十八。若爾阿羅</a><a name="0164c23" id="0164c23">漢最後心。應非意界。無識在後生。為此無間</a><a name="0164c24" id="0164c24">滅故成意界。是義不然。何以故。此已住意性</a><a name="0164c25" id="0164c25">中故。因緣不具故。後識不生。此中由陰攝一</a><a name="0164c26" id="0164c26">切有為。由取陰攝一切有流。由入由界攝一</a><a name="0164c27" id="0164c27">切法盡。應知一切諸法復有略攝。偈曰。略攝</a><a name="0164c28" id="0164c28">一切法。由一陰入界。釋曰。陰中以色陰。入中</a><a name="0164c29" id="0164c29">以意入。界中以法界。應知攝一切法盡。如來<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290164b.htm'><img src='up.gif' border=0></a>
<a href='T290165a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>