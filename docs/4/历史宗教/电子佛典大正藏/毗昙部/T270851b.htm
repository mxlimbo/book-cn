<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0851b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷169)</font> 定蘊第七中攝納息第三之一 <font face='Arial'>T27, p0851b</h2></font><hr>
<span class='old'>
</a><a name="0851a28" id="0851a28">有淨故無第四句。成就四味淨非無漏及</a><a name="0851a29" id="0851a29">無第五句。成就四味三無漏非淨者。以成</span><a name="0851b01" id="0851b01">就四味時必不成就四淨或三無漏故。即</a><a name="0851b02" id="0851b02">由此義無第七句。頗有不成就味相應四</a><a name="0851b03" id="0851b03">無色非淨非無漏耶。答有。謂生欲色界空</a><a name="0851b04" id="0851b04">無邊處阿羅漢。此如前成就中第六句釋。頗</a><a name="0851b05" id="0851b05">有不成就淨無漏四無色非味相應耶。答</a><a name="0851b06" id="0851b06">有。謂色愛未盡。此如前成就中初句釋。頗</a><a name="0851b07" id="0851b07">有不成就餘耶。答無。此中無唯不成就四</a><a name="0851b08" id="0851b08">淨者。以彼必亦不成就無漏故。無唯不</a><a name="0851b09" id="0851b09">成就三無漏者。如成就中所無第四句釋。</a><a name="0851b10" id="0851b10">無不成就四味淨非無漏者。如成就中。所無</a><a name="0851b11" id="0851b11">第三句釋。無不成就四味三無漏非淨者。如</a><a name="0851b12" id="0851b12">成就中所無第二句釋。無一切皆不成就者。</a><a name="0851b13" id="0851b13">以於三中隨一或二必成就故。於此靜慮</a><a name="0851b14" id="0851b14">無色成就不成就中。具成就者名成就。具不</a><a name="0851b15" id="0851b15">成就者名非成就。及具不成就者名不成就。</a><a name="0851b16" id="0851b16">具成就者名非不成就應知</a><a name="0851b17" id="0851b17"><p>頗有得味相應四靜慮非淨非無漏耶。答</a><a name="0851b18" id="0851b18">有。謂色愛盡起欲界。纏退時。若無色界歿</a><a name="0851b19" id="0851b19">生欲界時。此中退者通異生及聖者。或學</a><a name="0851b20" id="0851b20">或無學起彼纏時。具得四味非淨無漏。生</a><a name="0851b21" id="0851b21">者。唯異生於結生時具得四味非淨無漏。</a><a name="0851b22" id="0851b22">頗有得無漏四靜慮非味相應非淨耶。答</a><a name="0851b23" id="0851b23">有。謂依第四靜慮入正性離生。若得阿羅</a><a name="0851b24" id="0851b24">漢果時。此中入正性離生時者。謂苦法忍</a><a name="0851b25" id="0851b25">起時。爾時無漏。四靜慮先無。而得非味非</a><a name="0851b26" id="0851b26">淨。得阿羅漢果時者。謂盡智起時。爾時無</a><a name="0851b27" id="0851b27">漏四靜慮皆捨。而得非味非淨。雖淨四靜</a><a name="0851b28" id="0851b28">慮。爾時亦有得者。然其種類先有不捨。今</a><a name="0851b29" id="0851b29">但更得少分。於淨四靜慮無一名得。何況<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270851a.htm'><img src='up.gif' border=0></a>
<a href='T270851c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>