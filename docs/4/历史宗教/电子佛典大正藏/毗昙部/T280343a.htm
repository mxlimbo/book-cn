<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1546 阿毘曇毘婆沙論 0343a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1546 阿毘曇毘婆沙論</font> <font face='Arial'>(卷45)</font> 使犍度十門品第四之一 <font face='Arial'>T28, p0343a</h2></font><hr>
<span class='old'>
</a><a name="0342c28" id="0342c28">種種物。不損所能。彼尊者亦如是。以聞思修</a><a name="0342c29" id="0342c29">慧。除所知過。隨其所欲而作論。不違法相亦</span><a name="0343a01" id="0343a01">如是。復次不應求彼尊者何故立八智耶。所</a><a name="0343a02" id="0343a02">以者何。此是佛經。佛經說八智。法智乃至道</a><a name="0343a03" id="0343a03">智。彼尊者以佛經是此論根本因緣故。依八</a><a name="0343a04" id="0343a04">智而作論。彼尊者無力。於八智中。減一智說</a><a name="0343a05" id="0343a05">七智。增一智說九智。所以者何。佛經無有增</a><a name="0343a06" id="0343a06">減。無增者無增可減。無減者無減可增。如無</a><a name="0343a07" id="0343a07">增無減。無益無損。無量無邊。無量者。是無量</a><a name="0343a08" id="0343a08">義。無邊者。是無邊文。猶如大海水無量無邊。</a><a name="0343a09" id="0343a09">無量者深無量。無邊者廣無邊。一切佛經。亦</a><a name="0343a10" id="0343a10">無量無邊。無量者。義無量。無邊者。文無邊。</a><a name="0343a11" id="0343a11">如尊者舍利弗等。百千論師。欲解佛經二句</a><a name="0343a12" id="0343a12">義故。造百千那由他論。盡其覺性退還而不</a><a name="0343a13" id="0343a13">能知佛經二句義邊際到於彼岸。問曰。若佛</a><a name="0343a14" id="0343a14">經是此論根本因緣者。佛經中多種說智。或</a><a name="0343a15" id="0343a15">說二智。如二法中。或說四智。如四法中。或說</a><a name="0343a16" id="0343a16">八智。如八法中。或說十智。如十法中。何故彼</a><a name="0343a17" id="0343a17">尊者於多種智中。此使揵度依八智而作論。</a><a name="0343a18" id="0343a18">答曰。八智是中說攝一切智。二智雖攝一切</a><a name="0343a19" id="0343a19">智。而是略說。十智雖攝一切智。而是廣說。復</a><a name="0343a20" id="0343a20">次若智數數修數數現在前者。依此智而作</a><a name="0343a21" id="0343a21">論。復次此八智。亦是智性。亦是見性。盡智無</a><a name="0343a22" id="0343a22">生智。雖是智性。而非見性。復次若智是有欲</a><a name="0343a23" id="0343a23">無欲人身中可得者。依此智而作論。盡智無</a><a name="0343a24" id="0343a24">生智。是無欲人身中可得。復次若智是學無</a><a name="0343a25" id="0343a25">學人身中可得者。依此智而作論。盡智無生</a><a name="0343a26" id="0343a26">智。是無學人身中可得。如學無學。所作已所</a><a name="0343a27" id="0343a27">作。未棄重擔已棄重擔。未逮己利已逮己利。</a><a name="0343a28" id="0343a28">有求無求。當知亦爾。彼尊者或依剎那頃一</a><a name="0343a29" id="0343a29">智而作論。如雜揵度說。頗有一智知一切<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280342c.htm'><img src='up.gif' border=0></a>
<a href='T280343b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>