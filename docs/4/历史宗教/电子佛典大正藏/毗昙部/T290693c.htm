<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1562 阿毘達磨順正理論 0693c</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1562 阿毘達磨順正理論</font> <font face='Arial'>(卷64)</font> 辯賢聖品第六之一 <font face='Arial'>T29, p0693c</h2></font><hr>
<span class='old'>
</a><a name="0693b28" id="0693b28">過八生故無相違失。遮第八言依極七有。地</a><a name="0693b29" id="0693b29">非約上地故。謂若於此地說諸聖者極受七</span><a name="0693c01" id="0693c01">生。即於此地中遮第八有非色無色契經所</a><a name="0693c02" id="0693c02">說七返有言。非約三界無差別說。寧應謂此</a><a name="0693c03" id="0693c03">遮第八言。總約三界無差別說。故此經說遮</a><a name="0693c04" id="0693c04">第八言。如七有言唯約欲界。密意說故無相</a><a name="0693c05" id="0693c05">違失。有餘謂此會釋不然。餘處曾無如是說</a><a name="0693c06" id="0693c06">故。此中無有密說相故。謂曾無處作如是言。</a><a name="0693c07" id="0693c07">上流受生過於七有。可以證此遮八有經。依</a><a name="0693c08" id="0693c08">欲界說非約一切。又非遮止第八有經。違害</a><a name="0693c09" id="0693c09">所餘無別意教。必有別意故判為密意說。故</a><a name="0693c10" id="0693c10">此會釋不應正理。豈不遮止第八有經。與</a><a name="0693c11" id="0693c11">上流經極相違害。無相違害。以上流經總</a><a name="0693c12" id="0693c12">說上流有餘意故。謂此唯說全超半超。名為</a><a name="0693c13" id="0693c13">上流無遍沒故。如是會釋理定不然。餘處曾</a><a name="0693c14" id="0693c14">無如是說故。生處定因曾不說故。謂曾無處</a><a name="0693c15" id="0693c15">說諸上流。唯有二種無有遍沒。又曾不說生</a><a name="0693c16" id="0693c16">處定因。言此上流定於色界。唯生此處彼處</a><a name="0693c17" id="0693c17">不生。然契經說七士趣處。舉多譬喻以顯上</a><a name="0693c18" id="0693c18">流。次第遍生色界諸處。觀彼經意既說上</a><a name="0693c19" id="0693c19">流。至道等邊無緣故滅。顯不還者於色界</a><a name="0693c20" id="0693c20">中。一切處生過於八有。故知定有遍沒上流。</a><a name="0693c21" id="0693c21">謂彼經中依六士趣各說一喻。唯於第七上</a><a name="0693c22" id="0693c22">流士趣說十一喻。顯彼聖者於色界中。有次</a><a name="0693c23" id="0693c23">第生一切處者。故彼經說如有上流乃至道</a><a name="0693c24" id="0693c24">邊。或水邊等無所依故即便盡滅。顯彼聖者</a><a name="0693c25" id="0693c25">過於此處。無生處故便般涅槃。故上流經無</a><a name="0693c26" id="0693c26">餘意趣。遮第八教與彼相違。即是此經密意</a><a name="0693c27" id="0693c27">說相。又見經說無差別言。於中非無差別意</a><a name="0693c28" id="0693c28">趣。如契經說。無處無容有二輪王俱時出現。</a><a name="0693c29" id="0693c29">此經雖復無差別言。非不但依一四洲說。此<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290693b.htm'><img src='up.gif' border=0></a>
<a href='T290694a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>