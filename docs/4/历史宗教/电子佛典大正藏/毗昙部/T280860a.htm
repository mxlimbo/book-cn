<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1551 阿毘曇心論經 0860a</TITLE>
</head> 
<BODY id='T28' onbeforeprint='hide()' onafterprint='show()'>

<font face='Arial'><h2>No. 1551 阿毘曇心論經</font> <font face='Arial'>(卷5)</font> 修多羅品第八 <font face='Arial'>T28, p0860a</h2></font><hr>
<span class='old'>
</a><a name="0859c28" id="0859c28">捨。何以故。係屬根故</a><a name="0859c29" id="0859c29"><p><b>　　<A NAME="n332"></A>修多羅品第八</b></span><a name="0860a01" id="0860a01"><p>一切智口所說最深微細義。此餘我今當說</a><a name="0860a02" id="0860a02"><p class='lg'>　　一切智口說　　　甚深微細義</a><br><a name="0860a03" id="0860a03">　　我今說少分　　　修多羅諦聽　</p></a><a name="0860a04" id="0860a04"><p>問曰。如佛說三界。彼何者是。答曰</a><a name="0860a05" id="0860a05"><p class='lg'>　　欲界十居處　　　色界說十七</a><br><a name="0860a06" id="0860a06">　　無色界有四　　　決定唯彼有　</p></a><a name="0860a07" id="0860a07"><p>欲界十居處者。謂地獄畜生餓鬼人六欲界</a><a name="0860a08" id="0860a08">天。種類此十居處。當知說欲界。此眾生有欲</a><a name="0860a09" id="0860a09">想轉。若此處具足彼一切愛欲相應。是故說</a><a name="0860a10" id="0860a10">欲界。色界說十七者。梵身梵富樓。少光無量</a><a name="0860a11" id="0860a11">光光曜。少淨無量淨遍淨。無蔭福生大果無</a><a name="0860a12" id="0860a12">想眾生。不廣不熱善見善現色究竟。此十七</a><a name="0860a13" id="0860a13">居處說色界。此居處欲想不轉。彼極大色非</a><a name="0860a14" id="0860a14">男女相。是故說色界。無色界有四者。無色界</a><a name="0860a15" id="0860a15">有四居處。無邊虛空處。無邊識處。無所有處。</a><a name="0860a16" id="0860a16">非想非非想處。此居處中色不生。何以故。離</a><a name="0860a17" id="0860a17">色欲故。又次第滅故。若無色中生色者。便無</a><a name="0860a18" id="0860a18">次第滅。然有次第滅。若無者。應色中生欲過。</a><a name="0860a19" id="0860a19">是故無色中不生色。是故說無色。問曰。如佛</a><a name="0860a20" id="0860a20">說三有。欲有色有無色有。此云何。答曰。決定</a><a name="0860a21" id="0860a21">唯彼有。前所說界此即是有。問曰。如世尊說</a><a name="0860a22" id="0860a22">七識住。彼何者是。答曰</a><a name="0860a23" id="0860a23"><p class='lg'>　　善趣是欲界　　　及色界三地</a><br><a name="0860a24" id="0860a24">　　無色亦三地　　　當知為識住　</p></a><a name="0860a25" id="0860a25"><p>欲界善趣數。謂人天。色界前三地。無色界前</a><a name="0860a26" id="0860a26">三地。此七地說識住處。問曰。何故三惡道第</a><a name="0860a27" id="0860a27">四禪有頂不說識住耶。答曰。若地為見斷修</a><a name="0860a28" id="0860a28">斷。若不斷生識彼說識住。三惡趣中無不斷</a><a name="0860a29" id="0860a29">事。第四禪中無想眾生。及淨居天。無見斷事。<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T280859c.htm'><img src='up.gif' border=0></a>
<a href='T280860b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>