<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1558 阿毘達磨俱舍論 0069b</TITLE>
</head> 
<BODY id='T29' onbeforeprint='hide()' onafterprint='show()'>

<font face='Arial'><h2>No. 1558 阿毘達磨俱舍論</font> <font face='Arial'>(卷13)</font> 分別業品第四之一 <font face='Arial'>T29, p0069b</h2></font><hr>
<span class='old'>
</a><a name="0069a29" id="0069a29">實有無表色。經部師說。此證雖多種種希</a><a name="0069a30" id="0069a30">奇。然不應理。所以然者。所引證中且初經</span><a name="0069b01" id="0069b01">言有三色者。瑜伽師說。修靜慮時定力所</a><a name="0069b02" id="0069b02">生定境界色。非眼根境故名無見。不障處</a><a name="0069b03" id="0069b03">所故名無對。若謂既爾如何名色。釋如是</a><a name="0069b04" id="0069b04">難與無表同。又經所言無漏色者。瑜伽師</a><a name="0069b05" id="0069b05">說。即由定力所生色中依無漏定者即</a><a name="0069b06" id="0069b06">說為無漏。有餘師言。無學身色及諸外色皆</a><a name="0069b07" id="0069b07">是無漏。非漏依故得無漏名。何故經言有</a><a name="0069b08" id="0069b08">漏法者諸所有眼乃至廣說。此非漏對治</a><a name="0069b09" id="0069b09">故得有漏名。是則此應言有漏亦無漏。若</a><a name="0069b10" id="0069b10">爾何過。有相雜失。若依此理說為有漏。曾</a><a name="0069b11" id="0069b11">不依此說為無漏。無漏亦然。有何相雜。若</a><a name="0069b12" id="0069b12">色處等一向有漏。此經何緣差別而說。如說</a><a name="0069b13" id="0069b13">有漏有取諸色心栽覆事。聲等亦爾。又經所</a><a name="0069b14" id="0069b14">說福增長言。先軌範師作如是釋。由法爾</a><a name="0069b15" id="0069b15">力福業增長。如如施主所施財物。如是如是</a><a name="0069b16" id="0069b16">受者受用。由諸受者受用施物功德攝益</a><a name="0069b17" id="0069b17">有差別故。於後施主心雖異緣而前緣施</a><a name="0069b18" id="0069b18">思所熏習。微細相續漸漸轉變差別而生。由</a><a name="0069b19" id="0069b19">此當來能感多果。故密意說恒時相續福</a><a name="0069b20" id="0069b20">業漸增福業續起。若謂如何由餘相續德益</a><a name="0069b21" id="0069b21">差別令餘相續心雖異緣而有轉變。釋此</a><a name="0069b22" id="0069b22">疑難與無表同。彼復如何由餘相續德益</a><a name="0069b23" id="0069b23">差別。令餘相續別有真實無表法生。若於</a><a name="0069b24" id="0069b24">無依諸福業事如何相續福業增長。亦由數</a><a name="0069b25" id="0069b25">習緣彼思故。乃至夢中亦恒隨轉。無表論者。</a><a name="0069b26" id="0069b26">於無依福既無表業。寧有無表。有說。有依</a><a name="0069b27" id="0069b27">諸福業事。亦由數習緣彼境思故說恒時</a><a name="0069b28" id="0069b28">相續增長。若爾經說。諸有苾芻具淨尸羅成</a><a name="0069b29" id="0069b29">調善法受他所施諸飲食已。入無量心定<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T290069a.htm'><img src='up.gif' border=0></a>
<a href='T290069c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>