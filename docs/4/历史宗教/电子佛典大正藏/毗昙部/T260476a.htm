<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1537 阿毘達磨法蘊足論 0476a</TITLE>
</head> 
<BODY id='T26' onbeforeprint='hide()' onafterprint='show()'>

<font face='Arial'><h2>No. 1537 阿毘達磨法蘊足論</font> <font face='Arial'>(卷5)</font> 念住品第九之一 <font face='Arial'>T26, p0476a</h2></font><hr>
<span class='old'>
</a><a name="0475c28" id="0475c28">具正勤正知正念。除世貪憂。於彼外身住循</a><a name="0475c29" id="0475c29">身觀。若具正勤正知正念。除世貪憂。於內外</span><a name="0476a01" id="0476a01">身住循身觀。若具正勤正知正念。除世貪</a><a name="0476a02" id="0476a02">憂。於內外俱受心法三。廣說亦爾。是現脩</a><a name="0476a03" id="0476a03">習四念住法。過去未來苾芻脩習四念住法。</a><a name="0476a04" id="0476a04">應知亦爾。云何於此內身住循身觀。若具正</a><a name="0476a05" id="0476a05">勤正知正念。除世貪憂。內身者。謂自身。若在</a><a name="0476a06" id="0476a06">現相續中。已得不失。於此內身。循身觀者。謂</a><a name="0476a07" id="0476a07">有苾芻。於此內身。從足至頂。隨其處所。觀察</a><a name="0476a08" id="0476a08">思惟。種種不淨。穢惡充滿。謂此身中。唯有</a><a name="0476a09" id="0476a09">種種髮毛爪齒塵垢皮肉筋脈骨髓髀腎心肺</a><a name="0476a10" id="0476a10">肝膽腸胃肪膏腦膜膿血肚脂淚汗涕唾生</a><a name="0476a11" id="0476a11">熟二藏大小便利。如是思惟不淨相時。所起</a><a name="0476a12" id="0476a12">於法簡擇極簡擇。最極簡擇。解了等了近</a><a name="0476a13" id="0476a13">了。機黠通達。審察聰叡。覺明慧行。毘缽舍那。</a><a name="0476a14" id="0476a14">是循內身觀。亦名身念住。成就此觀。現行</a><a name="0476a15" id="0476a15">隨行。遍行遍隨行。動轉解行。說名為住。彼觀</a><a name="0476a16" id="0476a16">行者。能發起勤精進。勇健勢猛熾盛難制。勵</a><a name="0476a17" id="0476a17">意不息。復能於此。急疾迅速。名具正勤。彼觀</a><a name="0476a18" id="0476a18">行者。能起於法簡擇。乃至毘缽舍那。復能</a><a name="0476a19" id="0476a19">於此所起勝慧。轉成上品上勝上極。能圓滿</a><a name="0476a20" id="0476a20">極圓滿。名具正知。彼觀行者。具念隨念。專念</a><a name="0476a21" id="0476a21">憶念。不忘不失。不遺不漏。不失法性。心明記</a><a name="0476a22" id="0476a22">性。名具正念。於諸欲境諸貪等貪。執藏防護</a><a name="0476a23" id="0476a23">堅著。愛樂迷悶。耽嗜遍耽嗜。內縛悕求。耽</a><a name="0476a24" id="0476a24">湎苦集。貪類貪生。總名為貪。順憂受觸。所</a><a name="0476a25" id="0476a25">起心憂。不平等受。慼受所攝。總名為憂。彼觀</a><a name="0476a26" id="0476a26">行者。脩此觀時。於世所起貪憂二法。能斷能</a><a name="0476a27" id="0476a27">遍知。遠離極遠離。調伏極調伏。隱沒除滅。是</a><a name="0476a28" id="0476a28">故說彼除世貪憂。復有苾芻。於此內身。觀察</a><a name="0476a29" id="0476a29">思惟諸界差別。謂此身中。唯有種種地界水<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T260475c.htm'><img src='up.gif' border=0></a>
<a href='T260476b.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>