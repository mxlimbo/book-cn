<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0645b</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷123)</font> 業蘊第四中表無表納息第四之一 <font face='Arial'>T27, p0645b</h2></font><hr>
<span class='old'>
</a><a name="0645a28" id="0645a28">戒能總防護諸餘律儀。如塹垣城能總防護。</a><a name="0645a29" id="0645a29">復有說者。若不防護離飲酒戒。則總毀犯</span><a name="0645b01" id="0645b01">諸餘律儀餘則不爾。曾聞有一鄔波索迦。</a><a name="0645b02" id="0645b02">稟性仁賢受持五戒專精不犯。後於一時</a><a name="0645b03" id="0645b03">家屬大小當為賓客。彼獨不往留食供之</a><a name="0645b04" id="0645b04">時至取食。鹹味多故須臾增渴。見一器中</a><a name="0645b05" id="0645b05">有酒如水。為渴所逼遂取飲之。爾時便犯</a><a name="0645b06" id="0645b06">離飲酒戒。時有鄰雞來入其舍。盜心捕殺烹</a><a name="0645b07" id="0645b07">煮而噉。於此復犯離殺盜戒。鄰女尋雞來</a><a name="0645b08" id="0645b08">入其室。復以威力強逼交通。緣此更犯離</a><a name="0645b09" id="0645b09">邪行戒。鄰家憤怒將至官司。時斷事者訊</a><a name="0645b10" id="0645b10">問所以。彼皆拒諱。因斯又犯離虛誑語。如</a><a name="0645b11" id="0645b11">是五戒皆因酒犯。故遮罪中獨制飲酒。有</a><a name="0645b12" id="0645b12">餘師說。酒令失念增無慚愧。其過深重故</a><a name="0645b13" id="0645b13">偏制立。如律中說。制地國中有一毒龍。性</a><a name="0645b14" id="0645b14">極暴惡為稼穡害。其所居池水陸空飛無敢</a><a name="0645b15" id="0645b15">近者。時有尊者名曰善來。以巧方便令其</a><a name="0645b16" id="0645b16">調伏。因此名稱流布八方。於是信心競興</a><a name="0645b17" id="0645b17">供養。漸次遊化至室羅筏。值彼城中請僧</a><a name="0645b18" id="0645b18">設會。有近事女家不豐饒。獨請善來奉</a><a name="0645b19" id="0645b19">上飲食。食多鹽味須臾增渴。為渴所逼現</a><a name="0645b20" id="0645b20">相求飲。時近事女作是思惟。尊者所食極</a><a name="0645b21" id="0645b21">為肥膩。若飲冷水或當致疾。遂設方便</a><a name="0645b22" id="0645b22">授以清酒。彼不審察便取飲之。讚慰收衣</a><a name="0645b23" id="0645b23">趣勝林寺。將至醉悶湎眩便倒。衣缽錫杖狼</a><a name="0645b24" id="0645b24">藉在地。露體而臥無所覺知。佛將阿難</a><a name="0645b25" id="0645b25">經行遇見。知而故問此臥者誰。何為此間醉</a><a name="0645b26" id="0645b26">酒而臥。阿難白佛此是善來。佛告阿難</a><a name="0645b27" id="0645b27">可集僧眾。僧眾集已佛在眾中。敷如常座</a><a name="0645b28" id="0645b28">結加趺坐。爾時世尊告苾芻眾。汝等聞見苾</a><a name="0645b29" id="0645b29">芻善來曾以巧便伏毒龍不。諸苾芻眾隨<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270645a.htm'><img src='up.gif' border=0></a>
<a href='T270645c.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>