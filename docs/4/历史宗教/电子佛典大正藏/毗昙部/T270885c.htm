<html>  
<head>  
<meta http-equiv="Content-Type" content="text/html; charset=gb2312">
<style>@import url(cbeta.css);</style>
<link disabled rel="stylesheet" href="cbeta.css">
<script LANGUAGE="JAVASCRIPT" SRC="search.js">
</script>
<TITLE>1545 阿毘達磨大毘婆沙論 0885c</TITLE>
</head> 
<BODY id='T27' onbeforeprint='hide()' onafterprint='show()'>

<font face='Arial'><h2>No. 1545 阿毘達磨大毘婆沙論</font> <font face='Arial'>(卷176)</font> 定蘊第七中不還納息第四之一 <font face='Arial'>T27, p0885c</h2></font><hr>
<span class='old'>
</a><a name="0885b28" id="0885b28">作種種身語意惡行。或作無間業。或復斷滅</a><a name="0885b29" id="0885b29">一切善根。乃至身中無有少許白法種子。墮</span><a name="0885c01" id="0885c01">無間獄受種種苦。而得名為住涅槃岸。以</a><a name="0885c02" id="0885c02">彼必得般涅槃故。此中有喻。如釣魚人以</a><a name="0885c03" id="0885c03">食為餌。置於鉤上著深水中。有魚吞之。</a><a name="0885c04" id="0885c04">彼魚爾時雖復遊戲或入穴中。當知已名</a><a name="0885c05" id="0885c05">在彼人手。不久定當至岸上故。由此故</a><a name="0885c06" id="0885c06">說。寧作提婆達多墮無間獄。不作嗢達洛</a><a name="0885c07" id="0885c07">迦遏邏摩子生非想非非想天。所以者何。</a><a name="0885c08" id="0885c08">提婆達多雖造三無間業斷諸善根墮無</a><a name="0885c09" id="0885c09">間獄。而於人壽四萬歲時當得獨覺菩提。</a><a name="0885c10" id="0885c10">利根勝舍利子等。嗢達洛迦遏邏摩子。雖</a><a name="0885c11" id="0885c11">離八地染住八等至極奢摩他垂越三有</a><a name="0885c12" id="0885c12">近甘露門。生非想非非想處經八萬大劫</a><a name="0885c13" id="0885c13">受寂靜樂。從彼命終。由惡業力生彼阿</a><a name="0885c14" id="0885c14">練若苦行林中。作著翅飛狸捕食禽獸水陸</a><a name="0885c15" id="0885c15">空行無得免者。由此惡行命終當墮無間</a><a name="0885c16" id="0885c16">地獄。具受種種難忍處苦。佛不記彼得解</a><a name="0885c17" id="0885c17">脫時。由此故說。雖住苦行林中而名順流</a><a name="0885c18" id="0885c18">者。雖處五欲境界而名逆流者。此中有喻。</a><a name="0885c19" id="0885c19">如人齎二器行。一金二瓦。腳跌而倒二器</a><a name="0885c20" id="0885c20">俱破。其人爾時不惜金器而惜瓦器。以是</a><a name="0885c21" id="0885c21">嗟恨。人問其故彼具答之。人復詰言。金器</a><a name="0885c22" id="0885c22">破壞汝能不惜。何乃傷惜一瓦器耶。彼復</a><a name="0885c23" id="0885c23">答言。汝誠愚癡。所以者何。金器破已雖失</a><a name="0885c24" id="0885c24">器形不失器體。還付金師可令如本或</a><a name="0885c25" id="0885c25">勝於本。瓦器破已形體俱失。雖付陶師。乃</a><a name="0885c26" id="0885c26">至不堪復作燈盛。況本器乎。是故我今不</a><a name="0885c27" id="0885c27">歎金器而惜瓦器。如是天授已種順解脫</a><a name="0885c28" id="0885c28">分善根故。雖造眾惡生地獄中。而當成</a><a name="0885c29" id="0885c29">獨覺勝舍利子等。如彼金器破已還成。猛<hr><br><br>
<DIV id=waterMark style="position:absolute;right:0;bottom:0">
<table align="right"><tr><td>
<a href='T270885b.htm'><img src='up.gif' border=0></a>
<a href='T270886a.htm'><img src='down.gif' border=0></a>
</td></tr></table>
</DIV>
<SCRIPT language=JavaScript1.2 src="water.js"></SCRIPT>
<!---New Topic--->
</body>
</html>